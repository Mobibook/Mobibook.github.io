<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ejder Kanadı</title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <h1>YİRMİ İKİNCİ BÖLÜM</h1>
  <hr class="sigil_split_marker" />

  <h3 class="softbreak sigil_not_in_toc">PITRIN'IN SÜRGÜNÜ&nbsp;</h3>

  <h3 class="softbreak sigil_not_in_toc">ORTA ÂLEM<br /></h3>
  <hr class="sigil_split_marker" />

  <p class="softbreak">&nbsp;</p>

  <p>Yolculuklarının başında Hugh'nun izlediği yol geniş, açık bir anayoldu. Yolları üzerinde pek çok insanla karşılaşıyorlardı, çünkü adanın iç kesimlerinde sık sık yolculuğa çıkılırdı. Fakat adanın kenarına yaklaştıkça yol daraldı. Kaba ve bakımsızdı, dağılmış dallar ve kırık taşlarla doluydu. Hargast ağaçları, ya da bazen adlandırıldıklan şekliyle kristal ağaçlan, bu bölgede yabanıl olarak yetişiyorlardı ve hargast çiftliklerinde yetiştirilen "medeni" ağaçlardan çok farklıydılar.</p>

  <p>Hargast ağaçlarından oluşmuş bir bahçe kadar güzel şey yoktur -gümüş gövdeleri güneş ışığında parlar, dikkatle budanmış kristal dalları ahenkli sesler çıkararak birbirlerine çarpar. Çiftçiler ağaçların arasında çalışır, onları budar, yararlı olmalarını engelleyen yabanıl boyutlara ulaşmalarını engeller. Hargast ağaçları yalnızca su toplamakla kalmaz, onu sınırsız miktarlarda üretir de. Ağaçlar küçükken -yaklaşık iki metre kadarken-ürettikleri suyu büyümek için kullanmazlar ve ağaçların kabuğuna musluklar takılarak hasat edilebilir. Boyu otuz metreyi aşan yetişkin bir hargast ağacı ürettiği suyu kendisi kullanır. Kabuğu, musluk takılamayacak kadar kalındır. Yabanıl hayatta hargast dalları inanılmaz boylara ulaşırlar. Sert ve kırılgan olduklarından, kolayca kırılırlar, yere düştüklerinde paramparça olurlar ve çevreye ölümcül olabilecek, keskin kristal kabuklar saçarlar. Bir hargast ormanı, içinden geçmek için tehlikeli bir yerdir. Bu yüzden Hugh ile yol arkadaşları, yolda gittikçe daha az insanla karşılaşıyorlardı.</p>

  <p>Rüzgâr, kıyıda her zaman olduğu gibi, sert esiyordu; adanın alt tarafından yükselen hava dalgaları çentikli kenarlarda dönüyor, girdaplar oluşturuyordu. Güçlü esintiler ayaklarını yerden kesiyordu. Ağaçlar gıcırdıyor, ürperiyordu. Pek çok kez, düşen bir dalın çınlamasını ve parçalanmasını işittiler. Alfred gittikçe daha sinirli oluyordu. Gökleri tarayarak elf gemileri, ağaçların arasını gözetleyerek elf savaşçları arıyordu. Hugh, gülerek, elflerin adanın bu kıymetsiz taraflarıyla ilgilenmedikleri konusunda temin etti onu.</p>

  <p>Valisi ve ıssız bir yerdi. Mercankayadan kayalıklar, boşluğa doğru çıkıntı yapıyorlardı. Yüksek hargast ağaçlan yolun çevresinde toplanmışlar, uzun, ince, derimsi kahverengi lifleri güneş ışığını kesiyordu. Bu örtü, kış boyunca ağacın üzerinde kalır, sonra baharda dökülür, havadaki nemi emecek yeni lifler çıkardı. Yolun kenarındaki hargast ağaçlarının gövdelerine alışılmadık bir ilgi göstermekte olan Hugh aniden durmalarını söylediğinde neredeyse öğlen olmuştu.</p>

  <p>"Hey!" diye bağırdı, bitkin bir halde arkasından gelen Alfred ile Prens'e. "Buradan."</p>

  <p>Bane dönüp ona soru dolu gözlerle baktı. Alfred döndü -en azından Alfred'in bir kısmı döndü. Bedeninin üst kısmı, Hugh'nun komutuyla dönmüş, fakat alt kısmı önceden almış olduğu talimat uyarınca yürümeye devam etmişti. Alfred'in tamamı son komuta uymaya karar verdiğinde, çoktan tozların arasında yatıyordu.</p>

  <p>Hugh sabırla kâhyanın toparlanıp kalkmasını bekledi.</p>

  <p>"Yolu burada terkediyoruz." Katil ormana doğru işaret etti.</p>

  <p>"Oraya mı?" Alfred dehşetle yoğun çalılıklara ve hargast ormanına baktı. Ağaçlar kıpırtısız, dalları birbirine çarparak duruyorlardı, "Ben sana göz kulak olurum, Alfred," dedi Bane, kâhyanın elini tutup sıkarak. "İşte, artık korkmuyorsun, değil mi? Ben hiç korkmuyorum!"</p>

  <p>"Teşekkür ederim, Ekselansları," dedi Alfred ciddiyetle.</p>

  <p>"Şimdi daha iyi hissediyorum. Yine de, sormama izin verirseniz, Sir Hugh, bu taraftan gitmemizi gerekli kılan nedir?"</p>

  <p>"Gemim orada gizli."</p>

  <p>Bane'in ağzı açık kaldı. "Bir elf gemisi mi?" '</p>

  <p>"Buradan," diye işaret etti Hugh. "Çabuk olun." Boş yolun her iki yanına göz attı. "Birisi gelmeden."</p>

  <p>"Ah, Alfred! Çabuk, çabuk!" Prens kâhyanın elini çekiştirdi. "Peki, Ekselansları," diye yanıt verdi Alfred mutsuz mutsuz. Ayağını geçen bahardan kalma, çürümekte olan lif yığınına uzattı. Bir hışırtı duyuldu. Çalılar sıçrayıp titredi, aynısını Alfred de yaptı. "Bu... bu neydi?" diye soludu, titreyen parmağıyla işaret ederek.</p>

  <p>"Hadi!" diye homurdandı Hugh ve Alfred'i itti. Kâhya kayıp tökezledi. Çevikliğinden değil, fakat bilinmedik bir şeyin içine kafaüstü düşme korkusundan dolayı, yoğun bitkiörtüsünün içinde ayakta kalmayı başardı. Prens arkasından çalılara daldı. Her kayanın, her kütüğün üzerinde yılanlar keşfederek zavallı kâhyayı bitmez tükenmez bir panik havasının içine sokuyordu. Yoğun çalılıklar onları gizleyene kadar -tabii kendisini de onlardan gizleyene kadar seyretti Hugh Sonra eğilerek yerden bir taş, onun altından da bir tahta parçası aldı. Bunu, bir ağacın gövdesindeki çentiğe soktu.</p>

  <p>Ormana girdiğinde, diğer ikisini bulması zor olmadı; çalıların arasında en az bir yabandomuzu kadar şamata yapıyorlardı.</p>

  <p>Alışılageldik sessizliğiyle yürüyen Hugh, diğer ikisi geldiğini fark ettiğinde yanlarına ulaşmıştı bile. Özellikle boğazını temizledi, varlığını bir şekilde belli etmezse, kâhya korkudan düşüp ölür diye korkmuştu. Şimdi bile, boğazını temizlediğini duyunca Alfred yerinden sıçramıştı. Gelenin Hugh olduğunu görünce sevinçten neredeyse ağlayacaktı. "Nereye... hangi yöne, efendim?"</p>

  <p>"Dümdüz devam edin. Altı metre ötede bir patika göreceksiniz."</p>

  <p>"A-altı metre!" diye kekeledi Alfred. Dolandığı yoğun çalıları gösterdi. "Oraya ulaşmamız en az bir saat sürer!"</p>

  <p>"Daha önce bir şey bizi yakalamazsa," diye takıldı Bane, gözleri heyecandan iri iri açılmış. "Oldukça gülünç, Ekselansları."</p>

  <p>"Yola hâlâ çok yakınız. Devam edin," diye emretti Hugh. "Peki, efendim," diye mırıldandı kâhya. Patikaya ulaşmaları bir saatten az sürdü, ama yine de zor olmuştu. Kahverengi ve ölü kış, böğürtlen çalılarını zombilerin ellerine çevirmişti, uzun tırnaklarıyla uzanıp etlerini çiziyor, giysilerini paralıyorlardı. Ormanın bu kadar içindeyken, hargast dallarına sürünen rüzgârın sebep olduğu, belirsiz kristal mırıldanmasını işitebiliyordu üçü de. Sanki birisi ıslak kristal bir bardağın kenarında parmağını gezdiriyordu. Ses dişlerini kamaştırıyordu.</p>

  <p>"Aklı başında olan hiç kimse bu lanet yere gelmez!" diye homurdandı Alfred, ürpererek ağaçlara bakarken.</p>

  <p>"Kesinlikle," dedi Hugh ve çalıların arasındaki patikada yürümeye devam etti.</p>

  <p>Alfred Prens'in önünde yürüyor, Bane'in geçebilmesi için dikenli dalları tutuyordu. Fakat çalılar o kadar yoğundu ki, bazen bu imkânsızlaşıyordu. Bane çizilen yanaklarının ve ellerinin acısına şikâyet etmeden katlandı. Acıyı dindirmek için yaralarını emiyordu.</p>

  <p>Ölümün acısına nasıl bir cesaretle dayanacaktı acaba?</p>

  <p>Hugh kendisine bu soruyu sormayı düşünmemişti, yanıtlamak için kendisini zorladı. Daha önce görmüş olduğum çocuklar gibi. Kir keşişlerinin dediği gibi, genç ölmek daha iyi. Neden bir çocuğun hayatı, bir yetişkininkinden daha değerli olsun ki? Mantıksal olarak daha da az değerli olmalı, çünkü bir yetişkin toplum hayatına katkıda bulunur, ama bir çocuk, parazitten başka bir şey değildir. İçgüdüsel herhalde, diye düşündü Hugh. Türümüzü devam ettirmek için duyduğumuz hayvani ihtiyaç. Bu yeni bir iş yalnızca. Onun bir çocuk olması fark etmemeli, <i>fark etmeyecekti</i>.</p>

  <p><br /></p>

  <p>Bir süre sonra böğürtlen çalıları aniden açıldı. Buna hazırlıksız yakalanan Alfred, Hugh yanına geldiğinde, dar, açık alana yüzüstü uzanmıştı. '.</p>

  <p>"Hangi yöne? Bu o, değil mi?" diye bağırdı Bane, Alfred'in çevresinde heyecanla dansederek. Patika tek yöne gidiyordu. Gemiye gittiği sonucunu çıkaran Prens, Hugh sorusunu yanıtlayamadan fırladı.</p>

  <p>Hugh geri dönmesini emretmek için ağzını açtı, sonra yine kapadı.</p>

  <p>"Ah, efendim, onu durdurmamız gerekmiyor mu?" diye sordu Alfred endişeyle, Hugh kâhyanın ayağa kalkmasını beklerken.</p>

  <p>Rüzgâr bedenlerini kamçılıyor, haykırıyor, inliyor, yüzlerine küçük mercankaya ve hargast kabuğu parçaları fırlatıyordu. Ayaklarının dibinde yapraklar uçuşuyor, kristal ağaç dalları başlarının üstünde sallanıyordu. Hugh, ince toz bulutlarının ardına baktı ve çocuğun patika boyunca koştuğunu gördü.</p>

  <p>"Merak etme. Gemi buradan uzakta değil. Yolunu şaşırması imkânsız."</p>

  <p>"Ama... katiller?"</p>

  <p>Çocuk, asıl tehlikeden kaçıyor, dedi Hugh sessizce. Bırak gitsin. "Bu ormanda kimse bulunmaz. Yoksa izlerini görürdüm."</p>

  <p>"Sizin için sakıncası yoksa, efendim, Ekselansları benim sorumluluğum altında." Alfred patikada ilerlemeye başlamıştı. "Arkasından acele edersem..."</p>

  <p>"Git hadi." Hugh elini salladı.</p>

  <p>Gülümseyen ve teşekkür edercesine başını sallayan Alfred, koşmaya başladı. Usta, kâhyanın o anda kafasını kırmasını bekledi, ama Alfred ayaklarının üstünde durmayı ve burnunun gösterdiği yöne gitmeyi başardı. Uzun kollarını sallayarak, elleri yanlarında çırpınarak, Prens'in ardından uzun adımlarla koştu.</p>

  <p>Hugh arkada, adımlarını bilinçli olarak yavaşlatarak oyalandı, durakladı ve belirsiz, bilinmeyen bir şeyi bekledi. Fırtına yaklaşırken de aynı şeyi hissederdi -bir gerilim, derisinin iğnelenmesi. Fakat havada yağmur kokusu, acı bir şimşek kokusu yoktu. Rüzgârlar kıyı boyunca yüksekte esiyorlardı.</p>

  <p>Havayı yaran çatırdama sesi o kadar yüksekti ki, Hugh ilk önce bir patlama olduğunu, sonra elflerin, gemisinin yerini keşfettiğini düşündü. Ama takip eden şangırtı ve tiz, ızdırap dolu çığlık ve ardından aniden çöken sessizlik, Hugh'yu ger çekte ne olup bittiği konusunda bilgilendirdi.</p>

  <p>Büyük bir rahatlama duygusu kapladı Hugh'yu.</p>

  <p>"İmdat, Sir Hugh! Yardım edin!" Alfred'in rüzgârla boğulan sesi, zar zor duyuluyordu. "Ağaç! Ağaç... Prensim... düştü!"</p>

  <p>Ağaç değil, diye düşündü Hugh. Bir dal. Sesine bakılırsa, muhtemelen büyük bir dal. Rüzgârın yerinden kopardığı, patikaya düşen bir dal. Daha önce bu ormanda benzerlerine defalarca tanık olmuştu, hatta bir seferinde kendisi kılpayı kurtulmuştu.</p>

  <p>Koşmadı. Sanki omzundaki kara keşiş kolunu tutmuş ve "Acele etmeye gerek yok," diye fısıldamıştı. Kırık hargast dalları ok uçları kadar keskin olurdu. Bane hâlâ hayattaysa bile, bu fazla uzun sürmeyecekti. Bu ormanda acısını dindirecek, çocuğu uyutacak, Alfred asla bilmeyecek bile olsa, çocuğun ölümünü kolaylaştıracak bitkiler vardı.</p>

  <p>Hugh patika boyunca yavaşça yürümeye devam etti. Alfred'in yardım isteyen çığlıkları kesildi. Belki nafile olduğunu anlamıştı. Belki de Prens'in çoktan öldüğünü fark etmişti. Cesedi Aristagon'a götürür, Stephen'ın istediği gibi oraya bırakırlardı. Sanki ölmeden önce elfler çocuğa işkence yapmışlar gibi görünürdü ve bu da insanları kışkırtırdı. Kral Stephen'ın savaşı başlar, istediği olmuş olurdu.</p>

  <p>Ama bu Hugh'nun meselesi değildi. Sakar Alfred'i yardım etmesi için yanına alırdı ve aynı zamanda kâhyadan, kuşkusuz yardakçılık ettiği karanlık planı öğrenirdi. Sonra, Alfred'i yedeğine alıp, güvenli bir yere çekilip, Kral'dan ücretinin iki katına çıkartılmasını talep ederdi. Sonra ..</p>

  <p>Patikadaki kıvrımı dönünce, bir ağacın düştüğünü söylerken Alfred'in yanılmamış olduğunu gördü. Devasa bir dal, neredeyse bazı ağaçlar kadar kalın bir dal, rüzgârda çatlamış ve düşerken yaşlı hargast ağacının gövdesini ikiye bölmüştü. Böyle bölündüğüne göre, ağaç içten çürümüş olmalıydı. Daha yakına gelen Hugh, gövdeden kalan kısmın içinde, ağacın gerçek katili olan böceklerin tünellerini gördü.</p>

  <p>Yerde uzanıyor olsalar da, kırılmamış olan dallar Hugh'nun boyunu aşıyordu. Yere çarpan dallar parçalanmış, ormanda dikkate değer bir yıkım manzarası oluşturmuştu; kristal artıkları patikayı tamamen kapatıyordu. Kaldırdığı toz, hâlâ havada asılı duruyordu. Hugh dalların arasında göz gezdirdi, ama bir şey göremedi. Bölünmüş gövdenin üzerine tırmandı. Diğer tarafa geçtiğinde, bakakaldı.</p>

  <p>Ölmüş olması gereken çocuk yerde oturmuş, başını ovuşturuyordı. Sersemlemiş, fakat oldukça canlı görünüyordu. Giysileri buruşuk ve kirliydi, ama ormana girdiklerinde de öyleydi zaten. Gözleriyle çocuğu süzen Hugh, saçlarında ağaç kabuğu veya lif olmadığını fark etti. Göğsünde ve yırtık gömleğinde kan vardı, ama bedeninin başka yerleri temizdi. Usta, inceleyen bakışlarını önce bölünmüş ağaç gövdesine, sonra patikaya çevirdi. Bane hâlâ, dalın düşmüş olması gereken yerde oturuyordu. Keskin, ölümcül parçalarla çevriliydi.</p>

  <p>Ama ölmemişti.</p>

  <p>"Alfred?" diye seslendi Hugh.</p>

  <p>Sonra çocuğun yanında yere çökmüş olan kâhyayı gördü. Sırtı katile dönüktü ve Hugh'nun göremediği bir şeyle meşguldü. Sesini duyunca Alfred'in bedeni korkuyla irkildi ve sanki koluna bağlanmış bir iple çekilmişçesine ayağa fırladı. Hugh şimdi kâhyanın ne yapmakta olduğunu görmüştü. Elindeki bir yarayı sarıyordu.</p>

  <p>"Ah, efendim! Burada olduğunuz için minnettarım...”</p>

  <p>“Ne oldu?" diye sordu Hugh.</p>

  <p>"Prens Bane oldukça şanslıydı, efendim. Korkunç bir trajedi önlendi. Dal kırılarak düştü, Ekselansları kılpayı kurtuldu." Bane'i dikkatle izlemekte olan Hugh, çocuğun Alfred'e attığı şaşkın bakışı yakaladı. Alfred fark etmedi -gözleri yaralı elindeydi. Görünüşe göre, eline bir kumaş parçası sarmaya çalışıyor, fakat başarılı olamıyordu.</p>

  <p>"Çocuğun çığlık attığını duydum," dedi Hugh. "Korkudan, efendim," diye açıkladı Alfred. "Ben koşarak...”</p>

  <p>“Yaralı mı?" Hugh dik dik Bane'e bakarak göğsündeki ve gömleğinin önündeki kanı gösterdi.</p>

  <p>Bane kendi bedenine baktı. "Hayır, ben...”</p>

  <p>“Benim kanım, efendim," diye sözünü kesti Alfred. "Ben Ekselanslarına yardım etmek için koşuyordum. Düştüm ve elimi kestim."</p>

  <p>Alfred yarasını gösterdi. Derindi. Ağaçtan kalan parçaların üzerine kan damlıyordu. Alfred'in açıklamasını nasıl karşıladığını görmek için Prens'i izledi Hugh. Çocuğun kaşlarını çatıp, dikkatle göğsünü incelediğini gördü. Hugh çocuğun dikkatini neyin çektiğine baktı, ama yalnızca bir kan lekesi gördü.</p>

  <p>Ya da öyle miydi acaba? Hugh eğilip, daha yakından incelemeye başlamıştı ki, Alfred, bir inlemeyle yere devrildi ve bayıldı. Hugh kâhyayı çizmesinin ucuyla dürtükledi, ama bir tepki alamadı.</p>

  <p>Başını kaldıran Hugh, Bane'in derisindeki kanı, gömleğinin ucuyla silmeye çalıştığını gördü. Pekâlâ, görmesi gereken her ne var idiyse, artık yoktu. Baygın Alfred'i gözardı eden Hugh, Prens'e döndü.</p>

  <p>"Gerçekten ne oldu, Ekselansları?"</p>

  <p>Bane sersem bakışlarla ona baktı "Bilmiyorum, Sir Hugh.</p>

  <p>Bir çatırtı duyduğumu hatırlıyorum, sonra" -omuzlarını silkti"o kadar." ' '</p>

  <p>"Dal tepenize mi düştü?"</p>

  <p>"Hatırlamıyorum. Gerçekten."</p>

  <p>Cam kadar keskin parçaların arasında dikkatle hareket ederek ayağa kalkan Bane, giysilerini silkeledi ve Alfred'e yardım etmek üzere eğildi.</p>

  <p>Hugh kâhyanın pelteleşmiş bedenini patikadan uzaklaştırdı ve bir ağaç gövdesine yasladı. Yanaklarına indirdiği birkaç tokattan sonra, Alfred kendine gelmeye başladı ve Hugh'ya gözlerini kırpıştırarak baktı.</p>

  <p>"Ben... üzgünüm, efendim," diye mırıldandı Alfred, ayağa kalkmaya çalışıp başaramayarak. "Kan görünce... asla kaldıramıyorum..."</p>

  <p>"O zaman bakma!" diye tersledi Hugh, Alfred'in korku dolu bakışlarının ellerine kaydığını ve gözlerinin yine yuvarlanmaya başladığım görünce.</p>

  <p>"Peki, efendim... bakmam!" Kâhya gözlerini sımsıkı kapadı. Yanına çömelen Hugh, Alfred'in elini sardı ve bu arada, yarayı inceleme fırsatı buldu. Temiz ve derin bir kesikti. "Seni yaralayan ne?”</p>

  <p>“Bir ağaç kabuğu, sanırım, efendim." Ağaç kabuğu, değil mi? Kesiğin düzgün olmaması gerekirdi o zaman. Bu keskin bir bıçakla yapılmıştı... Bir başka çatırtı, arkasından bir şangırtı geldi. "Kutsal Sartanlar adına! Bu da neydi'" Alfred'in gözleri faltaşı gibi açıldı ve öyle bir titremeye başladı ki, elini sarmak için Hugh'nun yakalayıp, sabit tutması gerekti.</p>

  <p>"Hiçbir şey," diye terslendi Hugh Kafası iyice karışmıştı ve bu duygudan hiç hoşlanmamıştı. Prens'i öldürmek zorunda kalmayacağı için duyduğu rahatlama duygusundan hoşlanmadığı gibi. Bunların hiçbirinden hoşlanmamıştı. Ağacın Bane'in tepesine düştüğü, yağmurun göklerden dökülmesi kadar tartışılmazdı. Prens'in ölmüş olması gerekirdi.</p>

  <p>Neler oluyordu?</p>

  <p>Hugh kumaşı sertçe çekti. Bu çocuktan ne kadar çabuk kurtulurca, o kadar iyi olacaktı. Bir çocuğu öldürmek konusunda daha önce hissetmiş olduğu isteksizlik, hızla buharlaşıyordu .</p>

  <p>"Ah!" diye bağırdı Alfred. "Teşekkür ederim, efendim," diye ekledi uysallıkla.</p>

  <p>"Ayağa kalk. Doğru gemiye gidiyoruz," diye emretti Hugh.</p>

  <p>Sessizce, birbirlerine bakmadan, patikadan aşağı yürümeye devam ettiler.</p>

  <p class="softbreak">&nbsp;</p>
</body>
</html>
