<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
<meta name="ProgId" content="Word.Document"/><meta name="Generator" content="Microsoft Word 10"/><meta name="Originator" content="Microsoft Word 10"/><title>RUSEDEBİYATI</title><meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
    <div class="Section">
      <p class="MsoPlainText">RUS<span>      </span>EDEBİYATI</p>
      <p class="MsoPlainText">L. TOLSTOY</p>
      <p class="MsoPlainText">DiRiLiŞ</p>
      <p class="MsoPlainText">3. Baskı</p>
      <p class="MsoPlainText">Tam metin, Rusça aslından çeviren Ergin ALTAY</p>
      <p class="MsoPlainText">LEV NİKOLAYEVİÇ TOLSTOY ve «DİRİLİŞ» ÜZERİNE</p>
      <p class="MsoPlainText">DİRİLİŞ, Altın Klasikler Dizisinin 28. kitabı olarak Altın Kitaplar Yayınevi tarafından üçüncü kez, Mart 1975'de, yayınlandı. Kapak resmini Ayhan Erer'in hazırladığı bu kitap, Sıralar Matbaası'nda dizilip basıldı.</p>
      <p class="MsoPlainText">Yalnız Rus değil, dünya romanının büyük ustalarından, L. N. Tolstoy, 28 Ağustos 1828'de Tula iline bağlı Yasnaya Polyana'da doğdu. Soylu bir ailenin çocuğu olarak dünyaya gelen Tolstoy bir buçuk yaşında annesini kaybetti. Tolstoy çok sonraları yakınlarının anlattıklarına göre annesinin bir portresini «Savaş ve Barış» romanında çizecektir.</p>
      <p class="MsoPlainText">1837 yılında Tolstoy ailesi Moskova'ya taşındı. O yıl yazarın babası da öldü.</p>
      <p class="MsoPlainText">Tolstoy 1844 yılında giriş sınavını kazandıktan sonra Kazan Üniversitesi Doğu Dilleri Fakültesi'ne girdi. Bir yıl sonra da Hukuk Fakültesi'ne geçti, Tolstoy'un üniversite yılları bir öğrenciye yaraşır biçimde geçmiyordu. Zamanının çoğunu üniversite dışındaki yaşantısına adamıştı. Bu arada bol bol Fransız düşünürlerini, özellikle Rousseau'yu ve Montesguieu'yü okuyordu. 1847 yılında Hukuk Fakültesi'nin ikinci sınıfından ayrıldı, Yasnaya Polyana'ya gitti.</p>
      <p class="MsoPlainText">1847 yılı baharında ana - baba mirası kardeşler arasında bölüşüldü, Tolstoy'un hissesine Yasnaya Polyana malikânesi düştü. İşte o andan itibaren de Tolstoy 330 erkek nüfusa ve 1470 dönüm toprağa sahip bir derebeyi olup çıktı. Romancı ilk iş olarak köylülerin yaşama şartlarını düzeltmeyi, onları daha mutlu bir hayata yükseltmeyi amaç edindi, ne var ki köylüler bu davranışlarını kuşkuyla karşıladıklarından başarısızlığa uğradı. Burada devamlı kalmadı, çiftlik işleriyle uğraşması yanısıra Moskova'ya da sık sık gidip geldi.</p>
      <p class="MsoPlainText">1851 yılında topçu tugayına astsubay olarak girdi. 1851 onun edebiyat hayatı için de önemli bir tarihtir. İlk çalışmalarına burada görevli bulunduğuKazak köyünde başlamıştır. 1854 ocağınca<span>  </span>asteğmenliğe yükseltildi. 1856'da teğmen<span>   </span>rütbesiyle ordudan ayrıldı.</p>
      <p class="MsoPlainText">Tolstoy kitaplardan tanıdığı Avrupa'yı görmek üzere 1857 yılında Avrupa'ya gitti. Fransa'yı, İsviçre'yi, İtalya'yı, Almanya'yı gezdi. Romancı aynı yıl Yasnaya Polyana'ya döndü.</p>
      <p class="MsoPlainText">1862 yılında Sofya Andreyevna Bers ile evlendi.</p>
      <p class="MsoPlainText">1881-1901 arasındaki zamanı daha çok Moskova'da geçirdi. 1901'de ağır bir hastalığa tutuldu.</p>
      <p class="MsoPlainText">7 Kasım 1910'da evinden uzakta Astapovo (şimdiki adı Lev Tolstoy) tren istasyonunda öldü.</p>
      <p class="MsoPlainText">DİRİLİŞ</p>
      <p class="MsoPlainText">«Diriliş» Tolstoy'un üçüncü büyük eseridir. Roman, 1899 yılında yazılmıştır. Romanda 19. yüzyıl sonu Rusyasının toplumsal yaşantısı gözler önüne serilir. Özellikle bu yaşantının çelişkili yanlarına dikkati çekmiştir.</p>
      <p class="MsoPlainText">Diğer iki büyük romanında (Savaş ve Barış, Anna Karenina) kahramanların çoğu soylular arasından seçildiği halde buradaki kahramanlardan başlıcası Katyuşa Maslova, halk katından biridir. Diriliş'de de psikolojik tahliller, usta tasvirler, sade bir dil, Tolstoy'un sanat gücünün tanıklarıdır. Yalnız bu eserde romancı Tolstoy'un yanısıra ahlâkçı - filozof Tolstoy da vardır. Bir çok satırlar yazarın ruh bunalımını yansıtırlar.</p>
      <p class="MsoPlainText">Tanınmış Rus eleştirmenlerinden Leonoid Leonov, «Rousseau»dan sonra yüreğini okuyucuya açan en büyük yazar Tolstoy'dur, der. Gerçekte de Diriliş'in bir çok bölümünde bu özellik okuyucuya kendini kabul ettirir.</p>
      <p class="MsoPlainText">Diriliş romanı size Tolstoy'un olgun eserlerinden birini tanıtmakla kalmayacak, insan psikolojisinin gizli köşelerini de gün ışığına çıkaracaktır</p>
      <p class="MsoPlainText">ROMANDAKİ BAŞLICA<span>  </span>KİŞİLER</p>
      <p class="MsoPlainText">İVANOVİÇ NEHLÜDOF KATYUŞA MASLOVA</p>
      <p class="MsoPlainText">MİSSİ KORÇAGİNA SOFİYA KORÇAGİNA PRENS KORÇAGİN HELENA İVANOVNA MARİYA İVANOVNA SMELKOV</p>
      <p class="MsoPlainText">MASLENNİKOF</p>
      <p class="MsoPlainText">FANAR i N</p>
      <p class="MsoPlainText">KATERİNA</p>
      <p class="MsoPlainText">İVANOVNA ÇARSKAYA</p>
      <p class="MsoPlainText">MİHAİLOVİÇ</p>
      <p class="MsoPlainText">SELENİN SÇEGLOF</p>
      <p class="MsoPlainText">:<span>    </span>Bir Rus<span>  </span>prensi;<span>   </span>romanın<span>  </span>erkek kahramanı.</p>
      <p class="MsoPlainText">:<span>    </span>Prens'in<span>   </span>baştan<span>  </span>çıkardığı<span>  </span>kız: romanın<span>  </span>kadın<span>   </span>kahramanı.</p>
      <p class="MsoPlainText">:<span>     </span>Nehlüdof'un evlenmek istediği kız.</p>
      <p class="MsoPlainText">:<span>     </span>Missi'nin annesi.</p>
      <p class="MsoPlainText">:<span>     </span>Missi'nin babası.</p>
      <p class="MsoPlainText">:<span>     </span>Nehlüdof'un annesi.</p>
      <p class="MsoPlainText">:<span>     </span>Nehlüdof'un teyzesi.</p>
      <p class="MsoPlainText">:<span>     </span>Maslova'nın<span>  </span>öldürdüğü<span>   </span>iddia<span>  </span>edilen bir tüccar.</p>
      <p class="MsoPlainText">:<span>    </span>Moskova vali muavini, Nehlüdof'un</p>
      <p class="MsoPlainText">arkadaşı.</p>
      <p class="MsoPlainText">:<span>     </span>Maslova davasıyla<span>  </span>ilgilenen<span>  </span>avukat.</p>
      <p class="MsoPlainText">:<span>     </span>Nehlüdof'un<span>  </span>Petersburg'daki :<span>    </span>teyzesi.</p>
      <p class="MsoPlainText">:<span>     </span>Katerina'nın<span>   </span>kocası,<span>   </span>Nehlüdof'un eniştesi,<span>  </span>general,<span>  </span>eski<span>   </span>bakanlardan.</p>
      <p class="MsoPlainText">:<span>    </span>Senato savcısı, Nehlüdof'un arkadaşı. :<span>     </span>Kürek mahkumu.LİDİYA ŞUSTOVA NATALYA (NATAŞA) İGNATİY RAGOJİNSKİY SİMONSON</p>
      <p class="MsoPlainText">THİON</p>
      <p class="MsoPlainText">KİTAYEVA MATRYONA HARİNA</p>
      <p class="MsoPlainText">Haksız yere hapsedilmiş bir genç kız, Nehlüdof'un ablası. Natalya'nın kocası.</p>
      <p class="MsoPlainText">Sibirya'ya<span>  </span>sürülen<span>  </span>mahkûmlardan biri,<span>  </span>Katyuşa'ya âşıktır.</p>
      <p class="MsoPlainText">Prens'in teyzesinin oda hizmetçisi.</p>
      <p class="MsoPlainText">Genelev patronu.</p>
      <p class="MsoPlainText">Katyuşa<span>  </span>Maslova'nın teyzesi.</p>
      <p class="MsoPlainText"> </p>
      <p class="MsoPlainText">BİRİNCİ<span>      </span>BÖLÜM</p>
      <p class="MsoPlainText">Matta, XVIII. 21 - 22 O zaman Pyotr yanına sokuldu, şöyle dedi: Rabbim! bana kötülük eden kardeşimi kaç kere bağışlayacağım? Yedi kere mi? İsa cevap verdi: Yedi kere değil, yedi tane yetmiş kere bağışlayacaksın.</p>
      <p class="MsoPlainText">Matta, VII. 1. S. 3. Ne o, kardeşinin gözündeki çöpü görüyorsun da kendi gözündeki merteği görmüyor musun?</p>
      <p class="MsoPlainText">Yuhanna, VIII. 7...... içinizde günah islememiş kimse, ilk taşı atsın o kadına.</p>
      <p class="MsoPlainText">Luka, VI. 40. Öğrenci öğretmeninden üstün olamaz hiç; ama tam olgunlaşan bir insan öğretmeni gibi olur.</p>
      <p class="MsoPlainText">Yüz binlerce insan avuç içi kadar bir yere toplanıp, üst üste yaşadıkları toprak parçasını çirkinleştirmek için var güçleriyle çalışmış olsalar; üzerinde hiç bir şey yetişmesin diye her yanma taş dikmiş, filizlenen her otu kökünden koparmış, havayı taş kömürü, petrol yakarak ellerinden geldiğince kirletmiş, çevredeki tüm ağaçları kesmiş, tüm hayvanları, kuşları uzaklaştırmış olsalar bile gene de ilkbahar ilkbahardı; kentte bile Güneş pırıl pırıldı gökyüzünde. Çimenler yalnız bulvar yeşilliklerinde değil, koparılıp atılmadıkları her yerde, kaldırım taşlarının arasında bile boy atıyor, yeşeriyordu. Kayın, kavak, akdiken ağaçları hoş kokulu, taptaze yapraklar açıyor, ıhlamur ağaçlarının tomurcukları patlıyordu. Kargalar, serçeler, güvercinler ilkbaharın verdiği neşeyle yuvalarını yapmaya başlamışlardı bile. Böcekler güneşin ısıttığı duvar diplerinde vızıldaşıyorlardı. Bitkiler de, kuşlar da, böcekler de, çocuklar da neşeliydi. GelgeLelim insanlar —-bu-— 12 —</p>
      <p class="MsoPlainText">yük, yetişkin insanlar — birbirini kandırmaya, birbirini ezmeye devam ediyorlardı. İnsanlar bu ilkbahar sabahının, tüm canlıların mutluluğu için yaratılmış doğanın bu güzelliğinin değil de, birbirlerine hükmetmek için uydurdukları şeylerin önemli, kutsal olduğu inancındaydılar.</p>
      <p class="MsoPlainText">İl ceza evi müdürünün odasındaysa ilkbaharın getirdiği mutluluk ve sevincin tüm canlılar, tüm insanlar için olduğu önemli değildi; orada önemli hatta kutsal olan, bir gün önce gelen yazılı emirdi. Basma başlıklı, numaralı kâğıtta o gün, yirmi sekiz nisan sabahı saat dokuzda ikisi kadın, biri erkek üç tutuklunun duruşmada hazır bulundurulmaları yazılıydı. Kadınlardan biri, en önemli suçlu olduğu için, ayrı götürülecekti. Bu emir gereği, yirmi sekiz nisan sabahı saat sekizde kadınlar koğuşunun karanlık, pis kokan koridorunda baş gardiyan görülmüştü. Peşinden, ak saçları karmakarışık, yüzü renksiz, üzerinde kol ağızları sırmalı bir bluz, belinde kenarına açık mavi şerit geçirilmiş bir kuşak olan yaslı bir kadın geldi. Kadın gardiyandı bu.</p>
      <p class="MsoPlainText">Kadın, yanında nöbetçi gardiyanla, koridora açılan kapılardan birine yaklaşarak,</p>
      <p class="MsoPlainText">—<span>  </span>Maslova'yı mı istiyorsunuz? diye sordu.</p>
      <p class="MsoPlainText">Nöbetçi gardiyan gürültüyle çevirdi kilidi, kapıyı açtı, kori-dordakinden daha da pis kokan bir hava akın etti dışarıya. Nöbetçi gardiyan,</p>
      <p class="MsoPlainText">—<span>  </span>Maslova, diye bağırdı, mahkemeye!</p>
      <p class="MsoPlainText">Rüzgârın kente taşıdığı tarlaların o taze, misk kokulu havası ceza evinin avlusunda bile vardı. Ama koridordaki hava iğrençti, pislik, katran, küf kokuyordu. İçeri girer girmez bir ağırlık çöküyordu insanın üstüne, karamsar oluyordu. Avludan gelen kadın gardiyan — bu pis havaya alışık olduğu halde — hemen farketmişti bunu. Koridora girince bir bitkinlik hissetmişti üzerinde, uyumak istemişti.</p>
      <p class="MsoPlainText">Hücrede bir telâştır başlamıştı: Kadın sesleri, çıplak ayakla koşuşmalar duyuluyordu.</p>
      <p class="MsoPlainText">Baş gardiyan başını kapıdan uzatarak,</p>
      <p class="MsoPlainText">—<span>  </span>Hadi kımıldan biraz,<span>   </span>Maslova! diye bağırdı,<span>    </span>kulakların</p>
      <p class="MsoPlainText">sağır mı?</p>
      <p class="MsoPlainText">— 13 —</p>
      <p class="MsoPlainText">İki dakika sonra orta boylu, göğüsleri dolgun, genç bir kadın çıktı koridora, canlı adımlarla yürüdü, tam gardiyanın önüne gelince hızla dönüp yanında durdu. Beyaz etek bluzunun üzerine gri bir gömlek giymişti. Ayaklarında keten çorap, çorabım üzerinde de ceza evlerinde giyilen terliklerden vardı. Başına beyaz bir başörtü bağlamıştı; başörtünün kenarından — besbelli mahsus dışarda bırakılmış — bir tutam siyah, kıvırcık saç gözüküyordu. Kadının yüzünde, uzun süre kapalı bir yerde kalmış insanların yüzünde görülen, rutubetli bir bodrumda patatesin sürdüğü filizleri andıran o tuhaf beyazlık vardı. Küçük, geniş ellerinde, gömleğin enli yakası arasından gözüken dolgun boynunda da vardı aynı beyazlık. Bu mat beyaz yüzde son derece siyah, biraz şiş, ama çok canlı, fildir fildir, parlak, biri hafif şaşı bir çift göz dikkati çekiyordu. Kadın, dolgun göğsü önde, dimdik duruyordu. Koridora çıkınca başını hafif yana yatırarak gardiyanın gözlerinin içine bakmış, kendisinden istenecek her şeyi yapmaya hazır bir tavırla geçip yanında durmuştu. O sırada düz, ak saçlı, yaşlı bîr kadının soluk, sert çizgili, kırış kırış yüzü uzandı kapıdan. Maslova'ya bir şeyler söylüyordu. Ama gardiyan kapıyı üzerine kapayınca, yaşlı kadının başı kayboldu. İçerden bir kadın kahkahası duyuldu. Maslova da gülümsedi, kapıdaki parmaklıklı deliğe baktı. Yaşlı kadın yüzünü parmaklığa dayamış, kısık sesiyle,</p>
      <p class="MsoPlainText">—<span>  </span>Unutma, diyordu az konuş,<span>  </span>bir dediğinden dönme, geri yanı kolay.</p>
      <p class="MsoPlainText">Maslova başını salladı:</p>
      <p class="MsoPlainText">—<span>  </span>Olur, unutmam, bir şey söyleyeceğim.</p>
      <p class="MsoPlainText">Baş gardiyan amirlere özgü bir kendine güvenle, pek akıllıca bir söz ediyormuş gibi,</p>
      <p class="MsoPlainText">—• Elbette bir şey söyleyeceksin, dedi, on şey söyleyecek değilsin ya... Hadi yürü bakalım, marş!</p>
      <p class="MsoPlainText">Yaşlı kadının delikte gözüken gözü kayboldu, Maslova da koridorun ortasına çıktı; çabuk, küçük adımlarla baş gardiyanın peşi sıra yürüdü. Taş bir merdivenden alt kata indiler; kadınlar koğuşundan daha da pis kokan, gürültülü hücrelerin önünden geçtiler, -- erkekler koğuşuydu burası, kapılardaki parmaklıklı,14</p>
      <p class="MsoPlainText">küçük pencereciklerden erkekler bakıyorlardı onlara — ceza evi müdürünün odasına girdiler. Silâhlı iki er vardı orada. Masa başında oturan yazıcı sigara dumanının sararttığı bir kâğıdı erlerden birine uzattı, tutukluyu göstererek,</p>
      <p class="MsoPlainText">— Al götür, dedi.</p>
      <p class="MsoPlainText">Er, — çiçek bozuğu yüzlü, al yanaklı bir Nijegorod köylü-süydü bu — kâğıdı paltosunun devrik kol ağzının arasına soktu, gülümseyerek, elmacık kemikleri çıkık çavuş arkadaşına göz kırptı, tutukluyu gösterdi. Erler tutukluyla beraber merdiveni indiler, ana kapıya yöneldiler.</p>
      <p class="MsoPlainText">Ana kapıyı açtılar onlara, erlerle tutuklu avluyu geçip ceza evi duvarlarını geride bıraktılar, kentin parke sokaklarına dai-</p>
      <p class="MsoPlainText">dılar.</p>
      <p class="MsoPlainText">Arabacılar, dükkâncılar, çamaşırcı kadınlar, işçiler, memurlar durup merakla yukardan aşağı süzüyorlardı tutukluyu, bazıları başını sallayarak şöyle düşünüyordu: «Kötü yola düşenin hali budur işte,» Çocuklar, canavar kadına içleri korkudan ürpere-rek bakıyor, ama arkasında iki askerin olduğunu, onlara bir şey yapacak durumu bulunmadığını görerek rahatlıyorlardı. Köyden getirdiği kömürü sattıktan sonra bir meyhaneye girip doyasıya çay içmiş bir köylü yaklaştı Maslova'nın yanına, haç çıkardı, bir köpek uzattı ona. Beriki kızardı, başını önüne eğip bir şey</p>
      <p class="MsoPlainText">mırıldandı.</p>
      <p class="MsoPlainText">Tutuklu, kendine yönelen bakışları hissediyor, başını çevirmeden belli etmemeye çalışarak yan gözle ona bakanları süzüyordu. Hoşuna gidiyordu ona gösterilen bu ilgi. Tertemiz, ilkbahar havası da hoşuna gidiyordu; ama uzun zamandır yürümediği için hamlaşmış, ceza evinin biçimsiz terliklerini geçirdiği ayaklarının altı sızlıyordu taşlara bastıkça. Eğilip ayaklarının altına bakıyordu arada bir, elinden geldiğinde hafif basmaya çalışıyordu yere. Önünde kimsenin ilişmediği güvercinlerin dolaştığı bir un dükkânının önünden geçerlerken tutuklu az kaldı gümüş rengi bir güvercinin üstüne basıyordu; güvercin birden ürktü, kanatlarını çırparak geçti tutuklunun kulağının dibinden, rüzgârı yüzüne vurdu. Tutuklunun dudaklarında bir gülümseme dolaştı, sonra durumunu hatırlayınca derin bir göğüs geçirdi.</p>
      <p class="MsoPlainText">Son derece olağan bir öyküydü tutuklu Maslova'nınki. Köyde çiftlikleri olan iki kızkardeşin yanında hayvan bakıcısı, hiç evlenmemiş köle bir kadının kızıydı. Annesiyle beraber kalıyordu. Ömründe hiç evlenmemiş bu kadın hemen her yıl bir çocuk doğuruyordu. Köylerde çoğunlukla olduğu gibi, hemen vaftiz ediyorlardı çocukları; sonra anne çalışmasına engel olan bu gereksiz, istenmeyen çocuğun karnını bile doyurmuyordu, çocuk da kısa bir zaman sonra ölüyordu.</p>
      <p class="MsoPlainText">Kadının beş çocuğu ölmüştü böyle. Hepsini de vaftiz etmişlerdi; açlıktan ölmüşlerdi sonra. Köyden geçen bir çingeneden olan altıncı çocuk kızdı, onu da aynı son bekliyordu elbette, ama çıkarılan kaymak, inek kokuyor diye yaşlı kızkardeşlerden biri bakıcılara çıkışmaya ahıra gelince kaderi değişti bebeğin, ölümden kurtuldu. Ahırın bir köşesinde yanında gürbüz bir çocuk, yeni doğum yapmış kadın yatıyordu. Yaşlı hanım hem kaymak için, hem .de, yeni doğum yapmış bir kadını ahırda yatırdıkları için söyleyeceğini söyledikten sonra tam çıkıp gidiyordu ki, yerde yatan bebeği görünce duygulandı, çocuğun vaftiz anası olacağını söyledi. Vaftiz töreninde haç çıkararak kutsadı küçük kızı, sonra da bebeğe acıdığı için annesine süt, para verdi, böylece kız ölmedi, hayatta kaldı. O günden sonra da «kefeni yırt-, mış» diye ad taktılar kıza hanımlar.</p>
      <p class="MsoPlainText">Annesi hastalanıp öldüğünde kız çocuğu üç yaşındaydı. Kızın gene hayvan bakıcısı olan anneannesi torununa bakmak istemeyince yaşlı hanımlar çocuğu yanlarına aldılar. Siyah gözlü kız öylesine hayat dolu, öylesine tatlı bir çocuk olmuştu ki, hanımlar bayılıyorlardı ona.</p>
      <p class="MsoPlainText">Hanımların küçüğü Sofiya İvanovna —kızı vaftiz eden buydu— daha bir yumuşak yürekliydi. Büyüğü Mariya İvanovna'ysa biraz sertti. Sofiya İvanovna küçük kızı süslüyor püslüyor, ona okuma yazma öğretmeye çalışıyordu; okutmaya niyetliydi onu. Mariya İvanovna kızı iyi bir oda hizmetçisi olarak yetiştirmelerinin gerektiğini söylüyordu. Bu yüzden titiz davranıyordu ona karşı, cezalandırıyordu sık sık, canı sıkkın olduğu zamanlar dö-— 16 —</p>
      <p class="MsoPlainText">vüyordu bile. Böylece, iki zıt etkinin altında büyüyünce yarı oda hizmetçisi, yarı okumuş bir kız oldu çocuk. Adı da ne Katya'ydı ne de Katenka. Katyuşa diyorlardı ona. Dikiş dikiyor, odaları topluyor, resimlerin tozunu alıyor, yemek pişiriyor, odun yarıyor, kahve servisi yapıyor, ufak tefek şeyleri yıkıyor, bazan da hanımlarla beraber oturuyor, onlara kitap okuyordu.</p>
      <p class="MsoPlainText">Bir çok kimse evlenmek istemişti onunla, ama o evlenmemişti. Evlenirse yaşayışının güçleşeceğini, hanımların yanındaki rahatı bırakıp bir uşağa varırsa sonra bu hayatı arayacağını biliyordu.</p>
      <p class="MsoPlainText">On altı yaşına kadar öyle yaşadı. On altısını doldurup on yedisine yeni basmıştı ki, hanımlarının üniversite öğrencisi zengin bir prens olan yeğeni geldi köye. Katyuşa tutuldu ona, ama sevgisini ne delikanlıya açabilmişti, ne de kendi kendine itiraf edebilmişti. İki yıl sonra aynı yeğen savaşa giderken yolu üzerindeki halalarının köyüne uğradı gene, dört gün kaldı orada, gitmeden bir gün önce de Katyuşa'yı iğfal etti, devrisi gün eline bir yüz rublelik sıkıştırıp gitti. Delikanlı gittikten beş ay sonra öğrendi kız gebe olduğunu.</p>
      <p class="MsoPlainText">Artık her şeyden iğreniyor, onu bekleyen yüz karasından nasıl kurtulabileceğini düşünüyordu yalnız. Hanımlarının hizmetini aksatmaya başlamıştı, istemeye istemeye yapıyordu her işi. Kendi de farkında olmadan değişivermişti birden. Sonunda pişman olup özür dilediği kaba kaba sözler söylüyordu hanımlarına; sonunda hesabının görülmesini istedi bir gün.</p>
      <p class="MsoPlainText">Bu yaptıklarından zaten bıkmış olan hanımları hemen yo! verdiler ona. Oradan ayrılınca bölge polis komiserinin yanma oda hizmetçisi olarak girdi, ama ancak üç ay kalabildi bu işte; çünkü ellilik komiser asılmaya başlamıştı ona, ihtiyar iyice azıttığı bir gün kızın da tepesi attı birden, «aptal, bunamış şeytan suratlı,» diye bağırdı yüzüne karşı, öyle bir itti onu ki, ihtiyar sırtüstü yere yuvarlandı. Bu yaptığı, işinden kovulmasına yetti de arttı bile tabiî. Bir işe giremezdi artık, yakında doğum yapacaktı, şarap ticareti yapan dul köy ebesinin yanına yerleşti. Kolay oldu doğumu. Ne var ki, ebe kadın köydeki bir hastadan</p>
      <p class="MsoPlainText">_ 17 _</p>
      <p class="MsoPlainText">kaptığı bir hastalığı yeni doğum yapan Katyuşa'ya bulaştırınca bebeği —erkekti— bakım evine yollamak zorunda kaldılar. Çocuğu oraya götüren yaşlı kadın, yavrunun bakım evine gittikten az sonra öldüğü haberini getirdi.</p>
      <p class="MsoPlainText">Köy ebesinin evine yerleştiğinde Katyuşa'nın bütün parası yüz yirmi yedi rubleydi; yirmi yedi rublesi çalışıp kazandığı paraydı; yüz rubleyi de onu aldatan delikanlı vermişti. Ebenin yanından ayrılırken altı ruble vardı cebinde. Parasını tutmayı bilmiyordu, kendine harcıyor, her isteyene çıkarıp veriyordu. Ebe iki aylık bakımına, yemesine içmesine karşılık kırk ruble almıştı ondan, yirmi beş ruble çocuğun bakım evine yatırılmasına gitmişti, ebe inek almak için kırk ruble istemişti, yirmi ruble şuna buna — giysiye, çaya, kahveye — harcanmıştı... Öyle ki, Katyuşa iyileştiğinde meteliksiz kalmıştı ortada, öte yandan bir iş bulması da gerekiyordu kendine. Orman bakıcısının yanında bir iş buldu. Evliydi orman bakıcısı, ama tıpkı komser gibi o da daha ilk günden asılmaya başladı Katyuşa'ya. Katyuşa iğreniyordu bu adamdan, elinden geldiğince kaçmaya çalışıyordu ondan. Gelge-lelim adam Katyuşa'dan daha tecrübeli, kurnazdı; üstelik amiriydi de, istediği yere yollayabilirdi onu; uygun bir anını bulup elde etti Katyuşa'yı sonunda. Ormancının karısı öğrendi durumu nasıl öğrendiyse, bir keresinde kocasını Katyuşa'yla odada yalnız yakalayınca kızın üzerine saldırdı, vurmaya başladı ona. Katyuşa boyun eğmedi, saç saça, baş başa dövüştü iki kadın, bu kavganın sonunda Katyuşa'yı içerde biriken parasını da vermeden kovdular evden. Katyuşa kente geldi sonra, halasının yanına yerleşti. Halasının kocası ciltçiydi, kitap ciltlerdi, eskiden iyi gidermiş işleri, ama Katyuşa kente indiğinde tüm müşterilerini kaybetmişti, gece gündüz durmadan içiyor, eline geçen her şeyi içkiye veriyordu.</p>
      <p class="MsoPlainText">Katyuşa'nın halası küçük bir çamaşırhane çalıştırıyor, onun geliriyle çocuklarına, bu arada ayyaş kocasına da bakıyordu. Halası çamaşırcı olarak yanında çalışmasın! önerdi Maslova'ya. Ama Maslova halasının çamaşırhanesindeki çamaşırcı kadmla-</p>
      <p class="MsoPlainText">Diriliş — F: 2— 18 —</p>
      <p class="MsoPlainText">rın ağır çalışma koşullarını gördüğü için bu öneriye cevabını elinden geldiğince geciktirmeye<span>  </span>çalışıyor, bir yandan da hizmetçi bulma yazıhanelerini dolaşıp bir hizmetçilik arıyordu. Buldu da sonunda, lise öğrencisi iki oğluyla oturan bir kadının yanma girdi. Ama bir hafta sonra çocukların büyüğü, bıyıklı, altıncı sınıf öğrencisi olanı dersleri bir yana itip Maslova'ya rahat vermemeye başladı. Çocukların annesi Masloya'da buldu bütün kabahati, parasını ödeyip yol verdi ona. Başka yer de yoktu, ama hizmetçi bulma yazıhanelerinden birinde<span>   </span>parmakları kocaman<span>    </span>kocaman taşlı yüzükler, tombul çıplak kolları bilezik dolu bir hanımefendiyle karşılaştı. Bu hanımefendi iş arayan Maslova'nın başından geçenleri dinledikten sonra adresini verdi ona, evine gelmesini söyledi. Maslova gitti. Hanımefendi güler yüzle karşıladı<span>  </span>onu, çörekle, tatlı şarapla ağırladı; sonra oda hizmetçisini, eline bir pusula tutuşturarak bir yere yolladı. Akşam ak saçları uzun, sakallarına ak düşmüş, uzun boylu bir adam girdi odaya; yaşlı adam hemen<span>  </span>Maslova'nın yanına çöktü, gözlerinde<span>  </span>tuhaf bir parıltı, gülümseyerek<span>  </span>süzmeye başladı<span>  </span>onu;<span>  </span>arada şaka da ediyordu. Hanımefendi yan odaya çağırdı sonra yaşlı adamı, «taptaze bir köylü kızı» diye fısıldadığını duydu Maslova. Daha sonra Mas-lova'yı çağırdı<span>  </span>hanımefendi, yaşlı<span>  </span>adamın çok paralı bir yazar olduğunu, hoşuna giderse ondan hiç bir şey esirgemeyeceğini söyledi. Hoşuna gitmişti yazarın Maslova, sık sık görüşeceklerini söyleyerek yirmi beş ruble verdi ona. Halasına olan borcunu verip kendine yeni bir elbise, bir şapka, birkaç da kordela alınca bu yirmi beş ruble suyunu çekiverdl hemen. Üç dört gün sonra yazar, adam yollayıp çağırttı onu. Gitti Maslova. Yirmi beş ruble daha verdi ona,<span>    </span>sonra da ayrı bir daireye<span>    </span>taşınmasını</p>
      <p class="MsoPlainText">önerdi.</p>
      <p class="MsoPlainText">Maslova yazarın tuttuğu dairede otururken, aynı evde kiracı şen yaradılışlı bir satıcıya tutuldu. Maslova kendi açtı durumu yazara, ondan ayrılıp satıcının küçük dairesine yerleşti. Onunla evleneceğine söz veren satıcı, Maslova'ya bir şey söylemeden Nijniy'e kaçınca gene yalnız kaldı Maslova. Dairede tek başına oturmak istedi, ama izin vermediler. Mahalle polisi, yalnız başına ancak sarı kart alırsa, her hafta da muayeneye gelirse otu-</p>
      <p class="MsoPlainText">— 19 —</p>
      <p class="MsoPlainText">rabileceğini söyledi. O zaman gene halasına gitti Maslova. Üzerindeki son moda elbiseyi, pelerini, şapkasını görünce saygıyla karşıladı onu halası; onun yüksek tabakaya girdiğini düşünerek, çamaşırhanesinde çalışmasını önermeye cesaret edemedi. Mas lova için çamaşırcı olmak ya da olmamak önemli değildi artık. Çamaşırhanenin ilk odalarında bazıları çoktan vereme yakalanmış, soluk yüzlü, sıska çamaşırcı kadınların yaz kış açık duran pencereleri arasında, otuz derece sıcakta sabunlu buharın içinde çamaşır yıkayarak, ütü yaparak sürdükleri kürek mahkûmla-rmkinden farksız bu hayata bakarken içi sızlıyordu Maslova'nın; kendisinin de burada çalışabileceği aklına gelince dehşete kapılıyordu.</p>
      <p class="MsoPlainText">Onun için bu pek güç günlerde — ne bir koruyanı vardı ne de elinden tutanı — genel eve kız bulan bir muhabbet tellâlı kadının ağma düştü Maslova.</p>
      <p class="MsoPlainText">Sigaraya çoktan başlamıştı, son zamanlardaysa, satıcıyla ilişki kurduktan, satıcı onu bırakıp kaçtıktan sonra da içkiye alışmıştı. Şarap yalnız tadı hoşuna gittiği için çekmiyordu onu; daha çok, içkiyi, başından geçen kötü olayları unutmasına yardım ettiği, davranışlarına daha bir serbestlik verdiği için içiyordu. İçtiği zaman kendine güveni artıyordu. İçkili olmadığı zamanlarsa bir ağırlık çöküyordu üzerine, sıkılgan oluyordu.</p>
      <p class="MsoPlainText">Muhabbet tellâlı kadın halaya armağanlar yağdırdı, Maslo va'yi sarhoş ettikten sonra kentteki eve taşınmasını önerdi ona; oradaki hayatın gözalıcılığını, güzelliğini ballandıra ballandıra anlattı. Maslova ikisinden birini seçmek zorundaydı; ya herkesin hor göreceği bir hizmetçi parçası olarak kalacaktı — bu arada erkekler gene kovalayacaktı onu tabiî, ara sıra gizliden geçici aşklar da yaşayacaktı — ya da ona gelecek endişesi olmayan, huzur dolu bir hayat sağlayacak o eve gidecekti. Orada da olacaktı aşkları, ama bu aşklar açıktan açığa yaşanacaktı, yasalar izin verecekti ona; üstelik iyi de para kazanacaktı... Sonra, Mas-lova, onu bu duruma düşüren insandan, ona kötülük eden herkesten öcünü almayı düşünüyordu böylece. Kesin kararını vermesinin bir nedeni daha vardı; Muhabbet tellâlı, istediği giysiyi diktirip giyebileceğini söylemişti ona; kadife, atlas, ipek giy-— 20 —</p>
      <p class="MsoPlainText">sileri, omuzlan açık ya da kollu tuvaletleri olacaktı. Maslova kendini üzerinde siyah kadifeden güller olan parlak kırmızı, dekolte bir tuvaletle hayal edince dayanamadı, verdi kimlik cüzdanını. Muhabbet tellâlı, hemen o akşam kiralık bir faytonla galip aldı Maslova'y ı, Kitayeva'nın ünlü evine götürdü.</p>
      <p class="MsoPlainText">O günden sonra Maslova için, kutsal kitapların, bilge insan-larm öylesine kötülediği, bilinen günahla dopdolu bir hayat başladı. Yurttaşlarının mutluluğundan başka bir şey düşünmeyen devletimizin yalnız izniyle değil, üstelik himayesi altında yüz binlerce kadın sürdürür bu hayatı; sonunda bu kadınların onda dokuzu korkunç hastalıklara yakalanırlar, zamanından önce çökerler, ölürler...</p>
      <p class="MsoPlainText">Çılgınca gece eğlencelerinden sonra gündüz geç saatlere kadar ölü gibi uyumak. Öğleden sonra üçte ya da dörtte pis yataktan bitkin kalkış, zehir gibi bir ağız, kahve, sabahlıkla, bir bluzla koridorlarda tembel dolaşmak, perdeyi açmadan pencereden bakmak, birbirleriyle bezgin tartışmalar; sonra yıkanmak, yüzü kremlemek, elleri; saçlara, omuzlara koku sürmek, giysileri tam geliyor mu diye üzerine ölçmek, elbisesi istediği gibi olmamış diye ev sahibine çıkışmak, aynanın karşısına geçip kendine bakmak, yüzünü, kaşlarını boyamak, yağlı tatlı yemekler yemek; sonra bedeni açıkta bırakan parlak, ipek giysiler giyinmek dayalı döşeli, alabildiğine aydınlatılmış salona inmek; ko-nukların gelişi, müzik, dans, şeker, şarap, sigara; peşinden de genciyle ihtiyarıyla yatmak; artık işi bitmiş ihtiyarların, bekârdı evliydi, genç adamların, tüccarların, çiftlik kâhyalarının, Ermenilerin, Yahudilerin, Tatarların, zengin, yoksul, sağlıklı, hasta, ayık, sarhoş, kibar, kaba, asker, sivil, üniversite ya da lise öğrencisi demeden herkesin koynuna girmek... Bağrışmalar sonra kahkahalar, kavgalar, müzik, sigara ve şarap, gene şarap, sigara, akşamdan gün ağarıncaya dek kesilmeyen müzik. Ancak ortalık aydınlandıktan sonra kendi basma kalmak ve derin uyku. Bütün hafta her gün aynı şey. Hafta sonunda da paytonlara binip devlet dairesine, doktorların görevli oldukları kuruma gitmek... Erkek doktorlar doğanın günahtan uzak durmaları için yalnız insanlara değil, hayvanlara bile verdiği utanma duygusunu ortadan kaldıra-</p>
      <p class="MsoPlainText">- 21 —</p>
      <p class="MsoPlainText">rak, yok ederek, bazan ciddî ve sert bir tavırla, bazan da oynak bir neşeyle muayene ediyorlardı bu kadınları; sonra onlara, hep beraber işledikleri günaha devam etmeleri için biter belge veriyorlardı. Gene bir önceki gibi bir hafta başlıyordu. Yazın da kışın da, bayramda da, seyranda da hep böyle geçiyordu günleri. Maslovanın yedi yılı böyle geçti. Bu yedi yıl içinde iki ev değiştirdi, bir kere de hastaneye yattı. Genel eve girişinin yedinci, ilk düşüşününse sekizinci yılında, yirmi altı yaşındayken, ceza evine atılmasına, şimdi de, hücrede katillerle hırsızlarla altı ay bir arada kaldıktan sonra duruşmaya götürülmesine neden olan olay geldi başına.</p>
      <p class="MsoPlainText">III</p>
      <p class="MsoPlainText">Maslova yürürken ayaklarının altı sızlaya sızlaya, silâhlı iki erin arasında bölge mahkemesine geldiğinde, eski hanımlarının onu iğfal eden yeğeni prens Dmitri İvanoviç Nehlüdof kuş tüyü döşekli, yüksek, yaylı karyolasında yatıyordu hâlâ; güzelce ütülü Hollanda malı, tertemiz pijamasının önünü açmış, sigarasını tüttürüyordu. Gözleri önündeki bîr noktaya takılmış, bu gün neler yapması gerektiğini, dün neler yaptığını düşünüyordu.</p>
      <p class="MsoPlainText">Dün akşam varlıklı, ünlü bir aile olan Korçagîn'lerde geçirdiğini hatırlayınca — herkes onun Korçaginlerin kızıyla yüzde yüz evleneceği inancındaydı — derin bir soluk aldı, bitmek üzere olan sigarasını atıp, gümüş sigaralıktan bir tane daha almak için uzattı elini, ama vazgeçti; pürüzsüz, beyaz bacaklarını uzattı karyoladan, sallayarak terliklerini buldu onlarla, dolgun omuzlarına ipek sabahlığını aldı; çabuk, geniş adımlarla yatak odasi-nm hemen bitişiğindeki lavanta, briyantin, kolonya, krem kokan tuvalet odasına geçti. Hemen hepsi dolgulu dişlerini özel bir macunla fırçaladı, hoş kokulu bir suyla çalkaladı ağzını, sonra yıkanmaya başladı. Kokulu sabunla ellerini yıkayıp, uzamış tırnaklarını fırçayla dikkatlice temizledikten, yüzünü, kalın ensesini geniş mermer lavaboda yıkadıktan sonra, duşun hazır beklediği yan odaya geçti. Burada adaleli, yağlanmış, beyaz bedenini so-— 22 —</p>
      <p class="MsoPlainText">ğuk suyla yıkayıp, kalın bir havluyla iyice kurulandıktan sonra kar gibi bembeyaz iç çamaşırları giydi, ayna gibi parlatılmış potinlerini geçirdi ayağına; aynanın karşısına oturdu, kısa, siyah sakalını, önden hafif seyrelmiş kıvırcık saçlarını iki tarakla taramaya başladı.</p>
      <p class="MsoPlainText">İç çamaşırından, elbisesinden, ayakkabısından tutun da kravatına, kravat iğnesine, kol düğmesine kadar tuvalet için kullandığı her şeyi en iyisinden, en değerlisinden; göze batmayan, sade, sağlam, pahalı şeyler.</p>
      <p class="MsoPlainText">Nehlüdof yirmi otuz kravatın, kravat iğnesinin arasından eline ilk geçenleri aldı — bir zamanlar hoş bir uğraştı bunlardan bîrini seçmek, oysa şimdi umursamıyordu — temizlenmiş olarak sandalyenin üzerinde hazır bekleyen elbisesini giydi tam anlamıyla dinç olmasa bile, yıkanıp paklanmış, misk gibi kokular sürünmüş olarak, parkelerini dün akşam üç uşağın ova ova iyice temizlediği uzun yemek salonuna girdi. Salonda meşe ağacından kocaman bir büfe; gene meşe ağacından, aslan pençelerini andıran oyma bacaklarıyla soylu bir görünümü olan açılıp kapanır büyük bir masa vardı. Aile adının baş harfleri büyük büyük işlenerek süslenmiş kolalı, ince bir örtü örtülü masanın üzerinde kokulu kahve dolu gümüş bir kahvelik, gene gümüş bir şekerlik, kaymak dolu bir kaymaklık, taze francala, peksimet, biskü-vit dolu bir sepet duruyordu. Bunlardan başka mektuplar, günlük gazeteler, yeni gelen «Revue des deux Mondes» de vardı. Nehlüdof tam mektuplara uzatıyordu elini ki, koridora açılan kapıdan matem elbisesi giymiş, başında saçlarının döküldüğünü gizleyen dantelli bir başlıkla şişman, yaşlı bir kadın süzüldü içeri. Bu, Nehlüdof'un bundan kısa bir süre önce şimdi oturduğu evde ölen annesinin oda hizmetçisi Agrafena Petrovna'ydı. Hanımı ölünce evden ayrılmamış, bu kez oğlunun ev işlerine bakmaya başlamıştı.</p>
      <p class="MsoPlainText">Agrafena Petrovna, Nehlüdof'un annesiyle birkaç kere gitmişti Avrupa'ya, hepsi toplanırsa on yıl kadar kalmıştı orada; bir hanımefendi havası vardı davranışlarında bunun için. Çocukluğundan beri Nehlüdof'ların evindeydi, Dmitri İyanoviç'in de Mityacık diye çağrıldığı zamanı bilirdi.</p>
      <p class="MsoPlainText">—<span>  </span>Günaydın Dmitri İvanoviç.</p>
      <p class="MsoPlainText">—<span>  </span>Günaydın Agrafena Petrovna. Gülümseyerek devam etti Nehlüdof:</p>
      <p class="MsoPlainText">—<span>  </span>Ne var, ne yok?</p>
      <p class="MsoPlainText">- Bir mektup. Prensesten mi, küçük Prensesten mi geliyor, bilmiyorum.</p>
      <p class="MsoPlainText">Agrafena Petrovna mektubu verirken manâlı manâlı gülümsedi.</p>
      <p class="MsoPlainText">—<span>  </span>Oda hizmetçileri getirdi onu, diye devam etti, çok oluyor, yanımda saklıyordum.</p>
      <p class="MsoPlainText">Nehlüdof mektubu alırken,</p>
      <p class="MsoPlainText">—<span>  </span>Pekâlâ, şimdi okurum, dedi.</p>
      <p class="MsoPlainText">Agrafena Petrovna'nın gülümsediğini farkedînce kaşlarını çattı. Bu gülümseme, yaşlı kadının, mektubun Nehlüdof'un evleneceğinden kuşku etmediği küçük prenses Korçagina'dan geldiğini bildiği anlamına geliyordu. Agrafena Petrovna'nın gülümsemesinin verdiği bu haber hiç hoşuna gitmemişti Nehlüdof'un.</p>
      <p class="MsoPlainText">—<span>  </span>Kıza söyleyeyim beklesin, dedi Agrafena Petrovna. Masanın üzerindeki kırıntıları<span>    </span>temizlemek için<span>    </span>kullanılan</p>
      <p class="MsoPlainText">küçük süpürgenin durması gereken yerde olmadığını görünce alıp yerine koydu onu, sonra geldiği gibi gene sessizce çıktı yemek salonundan.</p>
      <p class="MsoPlainText">Nehlüdof, Agrafena Petrovna'nın verdiği lavanta kokan mektubu açıp okumaya başladı.</p>
      <p class="MsoPlainText">Sarı, kalın bir kâğıda iri harflerle, karmakarışık bir e! yazısıyla şöyle yazıyordu:</p>
      <p class="MsoPlainText">«Belleğiniz olmak sorumluluğunu üzerime aldığım için hatırlatayım size, bugün, yirmi sekiz nisan günü mahkemede jüri heyetinde görevlisiniz; bu yüzden, dün akşam kendinize özgü o rahatlığınızla söz verdiğiniz gibi, tablolara bakmaya gelemeyeceksiniz Kolosov ve bizimle bugün; görevinize gitmediniz için â moins que vous ne soyez dipose â payer â la cour d'assîes les 300 roubles d'amende, que vous fefusez votre cheval ('). Dün</p>
      <p class="MsoPlainText">(')<span>    </span>Bölge mahkemesine, ata vermeye acıdığınız 300 rubleyi ceza olarak ödemeyi göze almazsanız tabiî.<span>  </span>(Fransızca)— 24 —</p>
      <p class="MsoPlainText">akşam siz gittikten hemen sonra hatırladım bunu. Unutmayın sakın.</p>
      <p class="MsoPlainText">Pr. M. Korçagina</p>
      <p class="MsoPlainText">Kâğıdın arkasına şöyle eklenmişti:</p>
      <p class="MsoPlainText">«Maman vous fait dire que<span>   </span>votre couvert vous . attendre jusqu'â la nuit. Venes absolument â que!e heure que cela soit (')</p>
      <p class="MsoPlainText">M.K.»</p>
      <p class="MsoPlainText">Nehlüdof yüzünü ekşitti. Bu mektup küçük prenses Korça-gina'nm iki aydan beri ustalıkla yürüttüğü uğraşın bir devamıydı; bu uğraş Nehlüdof'u görünmez bağlarla her gün biraz daha bağlıyordu genç kıza. Ayrıca, ilk gençlik yıllarını geride bırak-•mış, bir de deli gibi vurulmamış insanlarda görülen evlenmek için ilk adımı atarkenki o alışılmış kararsızlık bir yana, Nehlüdof kararını vermiş olsa bile küçük Prensesi hemen isteyemezdi annesinden babasından. On yıl önce Katyuşa'yı iğfal edip yüzüstü bırakması değildi bunun.nedeni; çoktan unutmuştu o olayı, evlenmesine bir engel saymıyordu bunu. Onu düşündüren, o sıralar evli bir kadınla arasındaki ilişkiydi; gerçi kesmişti kadınla ilişkisini son günlerde, ama kadın kabul etmiş değildi henüz aralarındaki ilişkinin kesildiğini.</p>
      <p class="MsoPlainText">Nehlüdof kadınlardan çok korkardı, evli kadında onunla ilişki kurma isteğini de onun bu korkaklığı uyandırmıştı zaten. Kadın, Nehlüdof un seçimlere girdiği bölgenin soylular başkanının karısıydı. Kadın sonunda başardı Nehlüdof'u elde etmeyi. Ne var ki bu ilişki gün geçtikçe hem sarıyordu Nehlüdof'u, hem de iğrendiriyordu. Başlangıçta kendini iyice kaptırmıştı kadına, şimdi de kadına karşı kendini suçlu hissettiği için onun rızası olmadan aralarındaki ilişkiyi kesemiyordu. Nehlüdof'un, istese bile</p>
      <p class="MsoPlainText">(') Annem yemeğinizin geceye kadar sîzi bekleyeceğini size bildirmemi söyledi. Gelin de ne zaman gelirseniz gelin. (Fransızcs)</p>
      <p class="MsoPlainText">— 25 —</p>
      <p class="MsoPlainText">Korçagina'ya evlenme teklifinde bulunmaya hakkı olmadığını düşünmesinin nedeni buydu işte.</p>
      <p class="MsoPlainText">Kadının kocasından gelen bir mektup da masanın üzerinde duruyordu. Zarfın üzerindeki el yazısıyla damgayı görünce kızardı Nehlüdof, tehlikenin yaklaştığını sezinlediği zamanlar olduğu gibi hemen bir dinçlik geldi üzerine gene. Ama boşuna heyecanlanmıştı böyle birdenbire: Nehlüdof'un en büyük çiftliklernin bulunduğu bölgenin soylular başkanı olan kadının kocası, mayısın sonunda olağanüstü bir toplantı yapılacağından haberdar ediyordu Nehlüdof'u; muhakkak toplantıya gelmesini, okullar ve yollar konusunda çıkacak önemli tartışmalarda — gerici çevrenin bu konularda bütün gücüyle direteceği beklenîyormuş çünkü — donner un coup depoule C) diliyordu.</p>
      <p class="MsoPlainText">Başkan aydın bir insandı, kendisi gibi düşünen birkaç arkadaşıyla beraber, II! Aleksandr zamanında alıp yürüyen gericiliğe karşı savaşıyordu, bu uğraş öylesine doldurmuştu ki günlerini, ailesinin mutsuz gidişinden haberi yoktu.</p>
      <p class="MsoPlainText">Bu adamla ilgili bütün acı anıları canlandı Nehlüdof'un belleğinde: Bir keresinde onun, karısıyla olan ilişkisini öğrendiğini sanıp nasıl düelloya hazırlandığını, havaya ateş etmeye kararlı olduğunu hatırladı. Kadınla arasında geçen öfkeli bîr tartışma sonunda kadının umutsuzluk içinde kendini havuza atmak için bahçeye koştuğu, onun da kadını aramaya çıktığı geldi aklına. Nehlüdof «Olmaz, gidemem, diye geçirdi içinden, ondan bir cevap almadan hiç bir şey de yapamam.» Bir hafta önce kadına bir mektup yazmış, ona karşı suçlu olduğunu kabul ettiğini, bu suçunu bağışlatmak için her şeye hazır olduğunu, kadının iyiliğini düşünerek aralarındaki ilişkiyi kendi yönünden kestiğini kesin bir dille bildirmişti ona. İşte bu mektuba cevap bekliyordu şimdi; hâlâ gelmemişti cevap. Aslında cevabın gelmemesi iyi bir işaretti de. Kadın ayrılmayı kabul etmemiş olsaydı şimdiye kadar çoktan cevap yazmış ya da, önceleri olduğu gibi çıkıp gelmiş olması gerekirdi. Nehlüdof şimdi orada kadının peşinde koşan bîr subayın olduğunu duymuştu; bu hem kıskançlıktan kö-</p>
      <p class="MsoPlainText">(')<span>    </span>Onu savunmasın). (Fransızca)</p>
      <p class="MsoPlainText">— 26 —</p>
      <p class="MsoPlainText">pürtüyordu onu, hem de artık can sıkmaya başlayan bu yalandan kurtulma umudunu verdiği için sevindiriyordu.</p>
      <p class="MsoPlainText">Öteki mektup çiftliklerinin baş kâhyasından geliyordu. Kâhya Nehlüdof'u, miras hakkını tamamen üzerine almak, bir de işlerin bundan böyie naşı! yürütüleceğini karara bağlamak için çağırıyordu; «Çiftliklerinizi rahmetli annenizin zamanında olduğu gibi mi yöneteyim gene, yoksa eskiden annenize, şimdi de size önerdiğim gibi elimizdeki imkânları çoğaltıp köylülere dağıttığımız toprağı da biz mi işleyelim?» diye yazıyordu. Kâhya böyie bir yolun onlar için çok daha kârlı olacağı inanandaydı. Adam ayrıca, ayın birinde yollaması gereken üç bin rubleyi geciktirdiği için özür diliyordu. Parayı gelecek postayla yollayacakmış. Bu duruma sebep, köylülerden para toplamakta güçlük çekmesiy-miş, gerekli yerlere başvurmadan bîr türlü alamıyormuş onlardan parayı. Bu mektup hem hoşuna gitmişti Nehlüdof'un hem canını sıkmıştı. Hoşuna gitmişti, çünkü çiftliklerin nasıl yönetileceğinin onun buyruğu altında olduğunu bilmek hoş bir şeydi; canını sıkmıştı, çünkü ilk gençlik yıllarında Herbert Spencer'i çok severdi, kendi de büyük bir toprak sahibi olduğu halde, onun «Social statics» de (') savunduğu, toprağın insanların ortak malı olduğu görüşünü benimsemişti. Gençliğin verdiği kararlılıkla, içtenlikle toprağın kişinin özel malı olamayacağını söylemiyordu yalnızca; üniversitedeyken bu görüşü savunan yazılar yazmakla da kalmamıştı; babasından ona kalan küçük bir toprak parçasını, inançlarının tersine toprak sahibi olmak istemediği için tutup köylülere dağıtmıştı. Şimdiyse, annesinden kalan mirasla büyük bir toprak sahibi olduktan sonra ikisinden birini seçmek zorundaydı; ya on yıl önce babasından kalan iki yüz hektar yeri yaptığı gibi kendisinin olan bir malı başkalarına verecekti; ya da eskiden bağlandığı tüm düşüncelerin yanlış, yalan olduğunu kabullenecekti sessizce.</p>
      <p class="MsoPlainText">Birinci yolu tutamazdı, çünkü geçimini sağlamak için topraktan başka hiç bir şeyi yoktu. Devlet hizmetine girip çalışa-</p>
      <p class="MsoPlainText">(')<span>    </span>Sosyal denge (İngilizce)</p>
      <p class="MsoPlainText">— 27 —</p>
      <p class="MsoPlainText">mazdı, canı istemiyordu; öte yandan bu zengin hayata da alışmıştı bir kere, başka türlü yaşayamayacağı inancındaydı. Hem ne gereği vardi bunun? Gençliğinde olan o inanç gücü, o kararlılık, o ün kazanma, çevresindekileri şaşırtma isteği yoktu artık içinde. Ne var ki, Spercer'in «Sosyal denge» sinden benimsediği toprak sahibi oimanın olumsuzluğunu, haksızlığını gösteren delilleri — sonra, çok sonra bunun kesin ispatını Henry George' da buldu — inkâr etmek de elinden gelmiyordu bir türlü. Kâhya'nın mektubu bu yüzden canını sıkmıştı işte.</p>
      <p class="MsoPlainText">IV</p>
      <p class="MsoPlainText">Nehlüdof kahvesini içtikten sonra kalktı, saat kaçta mahkemede bulunması gerektiğine bakmak, küçük Prensese de bir cevap yazmak için çalışma odasına yürüdü. Çalışma odasına gitmek için atelyeden geçmek gerekiyordu. Atelyenîn ortasında, üzerinde yarım bırakılmış bir tablo ters duran bir sehpa vardı; duvarlarda etüdler asılıydı. İki yıl üzerinde çalıştığı bu tablonun, duvarlarda asılı etüdlerin, atelyenin görünümü resim sanatında özellikle son zamanlarda açık seçik hissettiği güçsüzlüğünü hatırlattı ona. Bunu aşın ince sanat zevkine veriyordu ama, gene de hoş olmayan bir duyguydu bu.</p>
      <p class="MsoPlainText">Bundan on yıl önce ayrılmıştı devlet hizmetinden. Kendisinin resim sanat! için yaratılmış bir insan olduğuna karar vermiş, resim sanatından başka her-uğraşa biraz küçümseyerek bakmaya başlamıştı. Şimdi de buna hiç hakkı olmadığı anlaşılmıştı. Bu yüzden, resmi hatırladıkça tatsız bir duygu çökerdi içine. Atel-yeye can sıkıntısıyla şöyle bir göz gezdirdikten sonra keyifsiz, çalışma odasına geçti. Burası oldukça geniş, yüksek tavanlı, dayalı döşeli bîr odaydı.</p>
      <p class="MsoPlainText">Nehlüdof büyük masasının gözünü çekip önemli işler bölümünde mahkemeden gelen kâğıdı buldu. Saat on birde olması gerekiyordu orda. Küçük Prensese çağrısı için teşekkür etmek, akşam yemeğine yetişmeye çalışacağını bildirmek için kâğıt kalem alıp masaya oturdu. Ama puslanın sonuna gelince yırtıp at-— 28 —</p>
      <p class="MsoPlainText">ti onu: çok senli benli olmuştu. Bir tane daha yazdı: bu kez de soğuk, neredeyse küçümser bir havası olmuştu pusulanın. Gene yırttı, duvardaki düğmeye bastı. Odaya donuk yüzlü, orta yaşlı bir uşak girdi. Üzerinde keten bezinden gri bir önlük vardı; sakalını kesmiş, favorilerini uzatmıştı. Nehlüdof,</p>
      <p class="MsoPlainText">—<span>  </span>Söyleyin arabamı hazırlasınlar, lütfen.</p>
      <p class="MsoPlainText">—<span>  </span>Başüstüne efendim.</p>
      <p class="MsoPlainText">—<span>  </span>Ha, Korçagin'lerin oda hizmetçisi bekliyor dışarda, ona da söyleyin, teşekkür ediyor, kendi gelebilirse gelecekmiş desin.</p>
      <p class="MsoPlainText">—<span>  </span>Başüstüne.</p>
      <p class="MsoPlainText">Nehlüdof «Ayıp oldu ama ne yapayım, yazamıyorum işte. Nasıl olsa görüşeceğiz bu akşam,» diye düşündü. Giyinmeye gitti.</p>
      <p class="MsoPlainText">Giyinip dışarı çıktığında lâstik tekerlekli arabası kapının önünde bekliyordu onu.</p>
      <p class="MsoPlainText">Arabacı sağlam, güneşten yanmış boynunu gömleğinin beyaz yakası içinde yarım döndürerek,</p>
      <p class="MsoPlainText">—<span>  </span>Dün akşam siz çıkmışsınız, ben gelmişim Prenses Kor-çagni'in evine, dedi kapıcı «Şimdi çıktılar,» dedi.</p>
      <p class="MsoPlainText">«Arabacılar bile biliyor Korcagin'Ierle olan ilişkimi» diye düşündü Nehlüdof. Son zamanlarda aklından bir türlü çıkaramadığı «Korçagina'yla evlenmeli miyim evlenmemeli miyim?» sorusu gene çıktı karşısına. O sıralar karar vermesi gereken konularda çoğunlukla olduğu gibi, bu soruya da şöyle ya da böyle bir cevap veremiyordu kendi kendine.</p>
      <p class="MsoPlainText">Evlenmeye karar vermesi için birtakım nedenler vardı. Bir kere, evlilik aile ocağına bir huzur getirmesinden başka, kadın erkek ilişkilerinde düzensizliği ortadan kaldırdığı için kişinin ahlâk yönünden yükselmesini sağlardı; sonra — asıl önemli olan da buydu — Nehlüdof ailenin, çocukların bu anlamsız yaşayışına bir anlam katacağını umuyordu. Bütün bundan evlilikten yana olan düşüncelerdi. Evliliğe karşı olanları da vardı tabiî; yaşı geç-' mis bütün bekârlar gibi o da özgürlüğünü yitirmekten korkuyordu; sonra kadın yaradılışının bilinmezliği karşısında bilinç dışı bir ürkeklik vardı içinde.</p>
      <p class="MsoPlainText">Evlenmesi söz konusu olursa Missi'yi (küçük Prenses Kor-çagina'mn adı Mariya'ydı, ama böyle ailelerde her zaman görüldüğü gibi, bir de başka ad yakıştırmışlardı ona) evet, evlenmesi söz konusu olursa Missi'yi seçmesinden yana birtakım nedenleri vardı Nehlüdof'un: Soylu bir ailedendi Missi, giyinişinden tutun da konuşmasına, yürüyüşüne, gülüşüne kadar her şeyiyle ayrılıyordu çevresindeki insanlardan; ama tuhaf bir ayrılık da değildi bu, «göze hoş gelen» bir ayrılıktı — bu ayrılığı anlatmak için başka bir sözcük bulamıyordu. Genç kızın bu özelliğine büyük değer veriyordu. Sonra, herkesden daha bir yüksekti Missi' nin gözünde Nehlüdof, anlıyordu onun düşüncelerini. Kızın gösterdiği bu anlayış, yani Nehlüdof'un yüksek yeteneklerini sezinlemesi kızın zeki, görüşlerinin de doğru olduğunu ispat ediyordu Nehlüdof'a. Missi'yle evlenmeyi düşünürken onu kararsızlığa düşüren nedenler de vardı: Missi'den çok daha değerli, dolayısıyla ona daha lâyık bir kız aranırsa pekâlâ bulunabilirdi; sonra, yirmi yedi yaşındaydı Missi, yüzde yüz birkaç aşk serüveni geçmişti başından... hele bu düşünce büyük ıstırap veriyordu Nehlüdof'a. Kızın geçmişte bile olsa, ondan başka birisini sevmiş olabilmesini kabul etmiyordu gururu. Nehlüdof'la karşılaşacağını bilemezdi tabiî kız, ama onun başka birisini sevebildiği düşüncesi bile gururuna dokunuyordu Nehlüdof'un.</p>
      <p class="MsoPlainText">Sözün kısası, bir karar verecek gibi olunca o kararını doğru gösteren düşünce kadar da yanlış olduğunu ispatlayan düşünce çıkıyordu ortaya hemen; iki yan da aynı derecede ağır basıyordu; Nehiüdof kendi haline gülerek, sırtına iki bağ odun vurulmuş bir eşeğe benzetiyordu kendini. Hangi yanın daha ağır bastığını bilemeden şaşkın, bekliyordu.</p>
      <p class="MsoPlainText">«Ne olursa olsun, diye verdi kararını, Manya Vasilyevna' dan (başkanın karısından) bir cevap gelmedikçe, onunla ilişkimi tamamen kesmeden hiç bir şey yapamam.»</p>
      <p class="MsoPlainText">Karar vermekte acele etmemesinin gerektiği düşüncesi hoşuna gitmişti.</p>
      <p class="MsoPlainText">Faytonu adliyenin asfalt avlusuna hiç ses çıkarmadan girdiğinde kendi kendine «Neyse canım, sonra düşünürüz bunları,» dedi.«Şimdi, her zaman yaptığım, kendimi yapmak zorunda gör--düğüm gibi, toplumsal görevimi dürüstçe yerine getirmeliyim,, diye geçirdi içinden. Hem çoğunlukla ilgi çekici oluyor bu duruşmalar.»</p>
      <p class="MsoPlainText">Kapıcının yanından geçerek içeri girdi.</p>
      <p class="MsoPlainText">Nehlüdof<span>   </span>geldiğinde<span>  </span>adliyenin<span>   </span>koridorlarında<span>  </span>koşuşmalar başlamıştı<span>  </span>bile.</p>
      <p class="MsoPlainText">Odacılar ellerindeki kâğıtları ayaklarını yere sürte süre, soluk soluğa bir odadan ötekine dolaştırıp duruyorlardı. Yargiçlar^ avukatlar, mahkeme görevlileri bir o yana, bir bu yana gidip ge liyorlar, davacılar, tutuklu olmayan sanıklar duvar diplerinde ta?-salı tasalı dolaşıyor, ya da bir kenarda oturmuş bekliyorlardı.</p>
      <p class="MsoPlainText">Nehlüdof odacılardan birini çevirip,</p>
      <p class="MsoPlainText">—<span>  </span>Bölge mahkemesi nerede? diye sordu.</p>
      <p class="MsoPlainText">—<span>  </span>Hangi<span>  </span>bölge<span>  </span>mahkemesini<span>  </span>soruyorsunuz? Su!h<span>  </span>mahkemesini mi? Sulh ceza mahkemesini mi?</p>
      <p class="MsoPlainText">—<span>  </span>Jürideyim.</p>
      <p class="MsoPlainText">—<span>  </span>Öyle söylesenize. Ağır ceza mahkemesine gideceksiniz:. Surdan sağa dönün, sonra sola, ikinci kapı.</p>
      <p class="MsoPlainText">Nehlüdof odacının söylediği yoldan gitti.</p>
      <p class="MsoPlainText">Kapıda iki adam bekliyordu: Biri uzun boylu, temiz yürekle olduğu yüzünden belli, şişman bir tüccardı; sabah sabah birkaç; kadeh yuvarlamış olacak, pek neşeli gözüküyordu; öteki Yahu-diye benzeyen bir satıcıydı. Nehlüdof yanlarına yaklaşıp «Jüri heyetinin odası burası mı?» diye sorduğunda<span>  </span>iki adam yün fiyatları üzerine konuşuyorlardı.</p>
      <p class="MsoPlainText">Güleç yüzlü tüccar,</p>
      <p class="MsoPlainText">—&lt; Burası efendim, burası, dedi.</p>
      <p class="MsoPlainText">Neşeyle göz kırparak,</p>
      <p class="MsoPlainText">—<span>  </span>Siz de mi jüridesiniz kardeşim? diye sordu. Nehlüdof'dan «evet» cevabını alınca devam etti:</p>
      <p class="MsoPlainText">— 31 —</p>
      <p class="MsoPlainText">— Öyleyse beraber çalışacağız.</p>
      <p class="MsoPlainText">Tombul, geniş elini Nehlüdofa uzattı.</p>
      <p class="MsoPlainText">—&gt; İkinci dereceden tüccar Bakiasof... Kiminle tanışmak «mutluluğuna eriyorum efendim?</p>
      <p class="MsoPlainText">Nehlüdof adını söyleyip odaya girdi.</p>
      <p class="MsoPlainText">Jüri heyetinin küçük odasında toplumun çeşitli tabakalarından on kişi vardı. Hepsi yeni gelmişti daha; bazıları oturuyor, 'bazıları birbirini yukardan aşağı süzerek, birbirleriyle tanışarak ^dolaşıyorlardı odanın içinde. Resmi giysili emekli bir memur 'vardı; ötekilerin bazıları redingotlu, bazıları ceketliydi, bir tane 'de fraklı vardı.</p>
      <p class="MsoPlainText">Hepsinin yüzünde — çoğu işlerinden geri kaldığı, böyle şeylerden hiç hazzetmediklerini söyledikleri halde — önemli bir toplumsal görevi yerine getirmenin verdiği hazzı açığa vuran bir sevinç ifadesi dikkati çekiyordu.</p>
      <p class="MsoPlainText">Jüri üyeleri, birbirleriyle tanışanları da tanışmadan kim olduklarını az çok tahmin edenleri de kendi aralarında havalardan, ilkbaharın erken geldiğinden, onları bekleyen işten söz ediyorlardı. Nehlüdof'la tanışmayanlar, besbelli bunu bir onur sayarak, onunla tanışmak için yarış ediyorlardı. Nehlüdof da, yabancıla-rın arasında her zaman yaptığı gibi, bu tanışmayı zorunlu bir tö-ren olarak kabul ediyor, uyuyordu ona. Kendini insanların çoğundan niçin üstün gördüğü sorulsaydı ona, cevap veremezdi, çünkü olağanüstü hiç bir yanı yoktu. Almancayı, İngilizceyi, Fran-sızcayı çok iyi konuşmasının, iç çamaşırından elbisesine, kravatından kol düğmesine kadar her şeyinin en iyisinden, en pahalısından olmasının kendini başkalarından üstün görmesine neden olamayacağını biliyordu. Oysa çevresindeki insanlardan üstün olduğuna kesin bir inanç vardı içinde, kendisine herkesin gösterdiği saygıyı zorunlu bir şey olarak görür, çevresindekilerin ona karşı davranışlarında bu saygı eksik olursa bunu kendine bir hakaret sayardı. Jüri odasında da aynı durum olmuş, ona iste-diği saygıyı göstermemişlerdi. Bu canını sıkmıştı. Nehlüdof'un. Jüri üyeleri İçinde bir tanıdığı vardı. Pyotr Gerasimoviç'di bu ÎNehlüdof, soyadını hiç bir zaman aklında tutamamıştı onun, bu-raunla öğündüğü bile olurdu bazan); ablasının çocuklarının ilk-— 32 —</p>
      <p class="MsoPlainText">okulda öğretmenyidi. Pyotr Gerasimoviç sonra bir kursu bitirmiş, lise öğretmeni olmuştu; şimdi lisede öğretmendi. Bu yılışık tavırlı, gülüşünde kendine aşırı bir güven olan, Nehlüdof'un ablasının dediği gibi «kommün» adamdan hiç hazzetmezdi Neh-lüdof.</p>
      <p class="MsoPlainText">Pyotr Gerasimoviç çın çın öten bir kahkahayla karşıladı Nehlüdofu.</p>
      <p class="MsoPlainText">—<span>  </span>Siz de geldiniz demek ha, yan çizmediniz yani?</p>
      <p class="MsoPlainText">Nehlüdof canı sıkkın sert bir tavırla.</p>
      <p class="MsoPlainText">—<span>  </span>Aklımın ucundan geçirmem böyle bir şeyi, dedi. Pyotr Gerasimoviç daha da yüksek sesle gülmeye<span>  </span>başlamıştı.</p>
      <p class="MsoPlainText">—<span>  </span>Yurttaşlık görevidir bu. Ama biraz sabredin hele, karınınız acıksın, uykusuzluktan kıvranın, bakalım böyle söyleyecek misiniz o zaman?</p>
      <p class="MsoPlainText">«Bu Allahın belâsı herif biraz sonra «sen» demeye başlayacak bana...» diye geçirdi içinden Nehlüdof. Yüzüne, ancak o anda bütün akrabalarının öldüğü haberini alsa gerçek olabilecek bir keder ifadesi verip uzaklaştı Pyotr Gerasimoviç'in yanından, heyecanlı heyecanlı bir şeyler anlatan, sakalsız, temiz görünüşlü bir adamın çevresinde toplanan gruba yaklaştı. Adam o günlerde sulh mahkemesinde devam eden bir dâvadan söz ediyordu; bu konuda çok şey bildiği belliydi, yargıçların, ünlü avukatların adlarını, baba adlarını söylüyordu: Ünlü bir avukatın bu dâvanın gidişini nasıl değiştirdiğini, yüzde yüz haklı olduğu halde, yaşlı bir hanımefendinin şimdi karşı tarafa büyük bir para ödemek zorunda kalacağını anlatıyordu.</p>
      <p class="MsoPlainText">—<span>  </span>Dâhi bir avukattır! diyordu.</p>
      <p class="MsoPlainText">Herkes saygıyla dinliyordu onu; aradaki kişisel görüşlerini belirtmek isteyen çıkıyordu ama konuşmacı, gerçeği yalnız o bi-lebilirmiş gibi sözünü kimsenin kesmesine izin vermiyordu.</p>
      <p class="MsoPlainText">Nehlüdof geç geldiği halde gene de uzun süre beklemeleri gerekti. Mahkeme üyelerinden biri gelmemişti, onu bekliyorlardı.</p>
      <p class="MsoPlainText">VI</p>
      <p class="MsoPlainText">Başkan erken gelmişti. Uzun favorilerine ak düşmüş, şişmanca, uzun boylu bir adamdı bu. Evliydi, ama karısı gibi onun da pek düzensiz bir yaşayışı vardı. Karı koca hiç karışmazlardı birbirlerine. O sabah, yazın onların evinde çalışan İsviçre'li mü-rebbiye kızdan pir pusla almıştı; kız güneyde bir yerden Peters-burg'a geçerken kente uğrayacağını, saat üçle altı arasında onu «İtalya» otelinde bekliyeceğini yazıyordu. Bu nedenle, geçen yaz sayfiyede ona güzel anlar yaşatan şu kızıl saçlı Klara Vasilyev-na'ya saat altıya kadar yetişebilmek için duruşmanın bir an önce başlayıp bitmesini istiyordu.</p>
      <p class="MsoPlainText">Odasına girip kapının çengelini taktı, evrakların bulunduğu masanın en alt gözünden iki küçük halter aldı, yirmi kere öne yukarı, yana aşağı indirip kaldırdı, sonra halterleri başının üzerinde tutarak üç kere yavaş yavaş çömelip kalktı.</p>
      <p class="MsoPlainText">Alyans parmağında altın bir yüzük olan sol eliyle şişmiş sol pazusunu yoklarken «Soğuk duş, bir de jimnastik çok iyi geliyor bana» diye düşündü. Şimdi ip atlayacaktı biraz da (uzun süre oturacağı zamanlar önce bu iki hareketi yapardı), o sırada kapı zorlandı dışardan. Biri açmak istiyordu onu. Başkan aceleyle yerine koydu halterleri, gidip kapıyı açtı.</p>
      <p class="MsoPlainText">— Affedersiniz, dedi.</p>
      <p class="MsoPlainText">Odaya gözlüğünün çerçevesi altın, kalkık omuzlu, kısa boylu, asık yüzlü bir adam girdi. Mahkeme üyelerinden biriydi bu.</p>
      <p class="MsoPlainText">—<span>  </span>Gene Matvey Nikitiç yok, dedi. Başkan resmî giysisini giyerken,</p>
      <p class="MsoPlainText">—<span>  </span>Hâiâ gelmedi demek, diye cevap verdi, her zaman geç kalır zaten.</p>
      <p class="MsoPlainText">Üye,</p>
      <p class="MsoPlainText">—<span>  </span>Hiç utanmaz mı bu adam yaptığından, anlamam, dedi. Öfkeyle oturup bir sigara çıkardı.</p>
      <p class="MsoPlainText">Her şeyinde son derece titiz bir insan olan bu üye o sabah karısıyla, evin aylık parasını zamanından önce bitirdi diye atış-</p>
      <p class="MsoPlainText">Diriîiş — F: 3— 34 —</p>
      <p class="MsoPlainText">mıştı. Karısı gelecek ayın parasından biraz vermesini istemişti ondan, ama beriki vermemişti. Birbirlerine bağırıp çağırmışlardı. Kadın «öyleyse akşama yemek de olmayacak evde, boşuna bekleme» demişti. Üye bir şey söylemeden çıkmıştı evden; karısının dediğini yapacağından da korkmuyor değildi hani, zira her şey beklenirdi ondan. Kollarını iki yana genişçe açarak güzel, beyaz elleriyle, iki yandan işlemeli yakalığının üzerine dökülen uzun, hafif kır düşmüş favorilerini düzelten temiz yürekli, sağlıklı, neşeli başkanına bakarken «İnsanın düzenli, dürüst bir yaşayışı olursa böyle güler yüzü işte her zaman, oysa cehennemden farksız benim hayatım,» diye geçirdi içinden.</p>
      <p class="MsoPlainText">Sekreter girdi içeri, bir dâva dosyası getirdi. Başkan sigarasını yakarken,</p>
      <p class="MsoPlainText">—<span>  </span>Çok teşekkür ederim, dedi. Önce hangi dâvaya bakaca-ğız?</p>
      <p class="MsoPlainText">Sekreter önemsemez bir tavırla, -— Galiba zehirleme dâvasına, diye karşılık verdi. Başkan bu dâvayı saat dörde kadar bitirip sonra gidebileceğini düşünerek,</p>
      <p class="MsoPlainText">—<span>  </span>Eh, dedi öyle olsun bakalım. Matvey Nikitiç hâlâ gelmedi mi?</p>
      <p class="MsoPlainText">—<span>  </span>Gelmedi.</p>
      <p class="MsoPlainText">—<span>  </span>Breve burada mı peki?</p>
      <p class="MsoPlainText">—<span>  </span>Burada.</p>
      <p class="MsoPlainText">—<span>  </span>Görürseniz söyleyin ona, zehirleme dâvasından başlayacağız.</p>
      <p class="MsoPlainText">Breve, bu davada görevli savcı yardımcısıydı.</p>
      <p class="MsoPlainText">Koridora çıkınca Breve'yle karşılaştı sekreter. Resmî giysisinin önü açık, çantası koltuğunun altında, omuzlarını kaldırmış,, topuklarını hızla yere vura vurar boş olan kolunu yana doğru sallayarak çabuk çabuk yürüyordu.</p>
      <p class="MsoPlainText">Sekreter seslendi ona:</p>
      <p class="MsoPlainText">—<span>  </span>Mihail Petroviç hazır olup olmadığımızı soruyor. Savcı yardımcısı,</p>
      <p class="MsoPlainText">__Elbette hazırım, dedi, her zaman hazırımdır. Önce hangi</p>
      <p class="MsoPlainText">davaya bakılacak?</p>
      <p class="MsoPlainText">— 35 —</p>
      <p class="MsoPlainText">—<span>  </span>Zehirleme davasına.</p>
      <p class="MsoPlainText">—• Güzel, dedi savcı yardımcısı.</p>
      <p class="MsoPlainText">Aslında hiç de güzel bulmamıştı bunu: Bütün gece uyuma-uriiştı. Bir arkadaşı uğurlamışlar, saat ikiye kadar içmiş, oyun oynamışlardı; sonra da, bundan altı ay önce Maslova'nın bulunduğu eve, kadınlara gitmişlerdi; bu yüzden zehirleme dâvasının dosyasını inceleme fırsatını bulamamıştı, simdi şöyle bir göz gezdirmek istiyordu ona. Sekreter, savcı yardımcısının zehirleme dâvasının dosyasını incelemediğini bildiği için, bu dâvaya önce bakılmasını mahsus salık vermişti başkana. Sekreter memurluk yapan bütün Almanlar gibi — koyu bir ortodokstu; sekreter hiç sevmezdi onu, gözü onun yerindeydi.</p>
      <p class="MsoPlainText">—<span>  </span>İğdişlerin dâvası ne oldu? diye sordu sekreter.</p>
      <p class="MsoPlainText">Savcı yardımcısı,</p>
      <p class="MsoPlainText">—<span>  </span>İstediğim tanık bulunamadığı için dâvaya başka bir mahkemede bakılmasını isteyeceğim, dedi.</p>
      <p class="MsoPlainText">—<span>  </span>Bir şeyi değiştirmez ki bu...</p>
      <p class="MsoPlainText">—<span>  </span>Ben üzerime alamam böyle bir dâvayı.</p>
      <p class="MsoPlainText">Savcı yardımcısı kolunu gene öyle sallayarak odasına koştu. İğdişler dâvasını son derece önemsiz, gereksiz bir tanığın olmaması yüzünden reddetmesinin asıl nedeni, bu dâvaya bakan Jürinin çoğunluğunun aydın kimseler olmasıydı, sanıkları suçsuz bulabilirdi. Başkanla anlaşmışlar, bu dâvayı — orada jüri üyeliğine daha çok köylü bulunabileceğinden sanıkların cezalandırılmaları şansı artacağı için — kasaba mahkemesine yollamaya karar vermişlerdi.</p>
      <p class="MsoPlainText">Koridorlardaki hareket giderek çoğalıyordu. En çok kalabalık, dâvalarla yakından ilgili gösterişli adamın jüri üyelerine sözünü ettiği dâvanın bakıldığı sulh mahkemesinin önünde vardı. Duruş-Tnaya ara verilmiş, dahi avukatın, elinden büyük bir parayı alıp buna en küçük bir hakkı olmayan davacı müvekkiline kazandırdığı yaşlı kadın salondan çıkmıştı. Yargıçlar da biliyordu davacının bu parada hiç hakkı olmadığını, davacı kendi de, avukat da; ama öyle bir yön vermişlerdi ki dâvaya, parayı yaşlı kadından almamak da imkânsızdı, alıp davacıya vermemek de. Yaşlı kadınşişmancaydı, güzel giyinmişti, şapkasında kocaman kocaman güller vardı. Kapıdan çıkınca durmuş; tombul, kısa kollarını iki yana açarak avukatına «Ne olacak bunun sonu? Bir şeyler yapın. Allahaşkınıza! Nedir bu böyle?» diye soruyordu. Avukat yaşlı kadının şapkasmdaki güllere bakıyor, onu dinlemiyordu, bir şeyler düşünüyordu.</p>
      <p class="MsoPlainText">Yaşlı kadının hemen arkasından, önü açık, pırıl pırıl parlayan cüppesiyle şapkasında güller olan yaşlı kadının varını yoğunu elinden alan ünlü avukat çıktı. Yüz binden çok kazancı olan-dâvâlı on bin ruble vermişti ona. Herkesin gözü avukatın üzerindeydi, o da farkındaydı bunun, halleriyle şöyle diyordu sanki ona bakanlara: «Bağlılık gösterisinde bulunmayın, istemez.» Kalabalığın arasından çabuk adımlarla geçip uzaklaştı.</p>
      <p class="MsoPlainText">VII</p>
      <p class="MsoPlainText">En sonunda Matvey Nikitiç de geldi. Uzun boylu, sıska mah keme yöneticisi yan yan yürüyüşüyle jüri üyelerinin odasına girdi. Alt dudağı da yana çekilmişti.</p>
      <p class="MsoPlainText">Mahkeme yöneticisi üniversiteyi bitirmiş, dürüst bir insandı; ne var ki çok içtiği için hiç bir yerde dikiş tutturamamıştı.. Karısının akrabası bir kontes üç ay önce bu işi bulmuştu ona, şimdiye kadar kovulmadığı için seviniyordu.</p>
      <p class="MsoPlainText">Pince-nez'ini (') takarak odadakileri gözden geçirdikten; sonra,</p>
      <p class="MsoPlainText">—<span>  </span>Hepiniz tamam mısınız baylar? dîye sordu. Tüccar,</p>
      <p class="MsoPlainText">—<span>  </span>Galiba, dedi.</p>
      <p class="MsoPlainText">Mahkeme yöneticisi cebinden listeyi çıkardı;</p>
      <p class="MsoPlainText">—<span>  </span>Önce yoklama yapalım bir.</p>
      <p class="MsoPlainText">Adını okudukları orada olduklarını bildirince Pince-nez'inin arkasından ya da üstünden sesin geldiği yana bakarak adları sırayla okumaya başladı.</p>
      <p class="MsoPlainText">f)<span>    </span>Kelebek gözlük.</p>
      <p class="MsoPlainText">—<span>  </span>Yedinci dereceden memur İ. M. Nikirofo. Mahkemeler konusunda bilmediği olmayan gösterişli adam</p>
      <p class="MsoPlainText">cevap verdi":</p>
      <p class="MsoPlainText">—<span>  </span>Benim.</p>
      <p class="MsoPlainText">—<span>  </span>Emekli albay İvan Semyonoviç İvanof.</p>
      <p class="MsoPlainText">Üzerinde emekli subay resmî giysisi olan zayıf bir adam, —- Burada, dedi.</p>
      <p class="MsoPlainText">—<span>  </span>İkinci dereceden tüccar Pyotr Başlakof, İyi yürekli tüccar içtenlikle gülümseyerek,</p>
      <p class="MsoPlainText">—<span>  </span>Buradayım, dedi.</p>
      <p class="MsoPlainText">—<span>  </span>Muhafız teğmeni prens Dmitri Nehlüdof.</p>
      <p class="MsoPlainText">—<span>  </span>Benim, dedi<span>  </span>Nehlüdof.</p>
      <p class="MsoPlainText">Mahkeme yönetcisi Pince-nez'inin üstünden Nehlüdof'a saygıyla gülümseyerek baktı, öne eğilerek selâm verdi; onu öteki üyelerden ayrı tuttuğunu belirtmek için yapmıştı bunu sanki.</p>
      <p class="MsoPlainText">—<span>  </span>Yüzbaşı Yun<span>  </span>Dmitrîyeviç Dançenko, tüccar Grigori Ye-fimoviç Kuleşof...</p>
      <p class="MsoPlainText">Listedeki bütün isimleri okudu. İki kişi yoktu, ötekiler hazırdı.</p>
      <p class="MsoPlainText">Yönetici kapıyı saygıyla göstererek,</p>
      <p class="MsoPlainText">—<span>  </span>Şimdi salona geçelim lütfen baylar, dedi.</p>
      <p class="MsoPlainText">Hepsi kalktı, kapıda birbirine yol vererek koridora, oradan da duruşmanın olacağı salona geçtiler.-</p>
      <p class="MsoPlainText">Duruşma salonu geniş, uzun bir odaydı. Bir ucunda üç basamakla çıkılan yargıçlar yeri vardı. Yargıçlar yerinin ortasında, püskülleri daha bir koyu yeşil çuha örtülü bir masa duruyordu. Masanın hemen arkasında, oyma meşe aralıkları çok yüksek üç koltuk vardı. Koltukların arkasında duvara bir generalin resmi giysisiyle, tüm nişanlarıyla, bir ayağını öne atmış, bir eliyle de kılıcını tutarken yapılmış altın çerçeveli resmi asılıydı. Sağ köşede İsa'yı kutsal ıstırap çekerken gösteren bir tavsîr vardı, hemen önünde de bir kürsü. Savcının bölmesi bu kürsünün sağındaydı. Savcı yerinin tam karşısında, sol köledeki küçük masa sekreterindi. Dinleyicilere ayrılan bölümle yargıçlar yeri arasında oyma, kalın bir parmaklık, parmaklığın arkasında da sanıklara ayrılan bank vardı. Yargıçlar yerinin sağ yanında aralıkları gene— 38 —</p>
      <p class="MsoPlainText">yüksek iki sıra sandalye vardı. Jüri üyeleri oturacaktı bunlara. Hemen altta da avukat masaları duruyordu. Parmaklığın ikiye böldüğü salonun ön bölümündeydi bütün bunlar. Arka bölümse, sıra sıra sandalye doluydu. Sıralar yükselerek ta dip duvara kadar gidiyordu. Ön sırada fabrika işçisine ya da oda hizmetçisine benzeyen dört kadınla, gene işçi kılıklı — besbelli salonun görkemi karşısında ezildikleri, kendilerini küçük hissettikleri için aralarında fiskos konuşan — iki erkek oturuyordu.</p>
      <p class="MsoPlainText">Jüri üyelerinin yerlerini almasından sonra mahkeme yöneticisi gene o yan yan yürüyüşüyle ortaya çıktı, hazır bulunanları sesiyle korkutmak istiyormuş gibi:</p>
      <p class="MsoPlainText">—<span>  </span>Duruşma başlamıştır! diye bağırdı.</p>
      <p class="MsoPlainText">Herkes ayağa kalktı, yargıçlar girdiler salona: Önde adaleli bedeni, güzel favorileriyie başkan vardı; peşinde, gözlüğünün çerçevesi altın, asık yüzlü mahkeme üyesi — şimdi daha da sıkılıyordu canı; biraz önce, mahkemede staj yapan kayınbiraderini görmüştü, delikanlı gelirken ablasına uğradığını, ablasının akşama yemek yapmayacağını söylemişti.</p>
      <p class="MsoPlainText">Kayınbiraderi gülerek:</p>
      <p class="MsoPlainText">—<span>  </span>Meyhaneye gidip karnımızı doyuracağız galiba, demişti.</p>
      <p class="MsoPlainText">Asık yüzlü mahkeme üyesi:</p>
      <p class="MsoPlainText">—<span>  </span>Gülecek ne var bunda? diye homurdanmıştı.</p>
      <p class="MsoPlainText">En arkadan da mahkemenin üçüncü üyesi, göreve daima geç gelen Matvey Nikitiç girdi. İri, çekik gözlerinde bir içtenlik okunan, sakallı bir adamdı bu. Midesinden hastaydı, doktorun öğüdüne uyarak o sabah yeni bir rejime başlamış, bu yüzden de geç kalmıştı. Şimdi, sandalyesine yürürken pek düşünceli görünüyordu; bir alışkanlığı vardı çünkü: Kafasını" kurcalayan her soruya bir cevap bulmak için önüne çıkan en küçük fırsatta fa! bakardı. Salona girdiğinde de şöyle demişti kendi kendine: «Kapıdan koltuğuma kadar adımlarımı sayacağım, çıkan sayı üçe tam bölünürse bu sabah başladığım rejim iyi edecek midemi, bölün-mezse etmeyecek.» Yirmi altı adımdı koltuğuna kadar, ama bir yarım adım atarak tam yirmi yedi adımda vardı koltuğuna.</p>
      <p class="MsoPlainText">Yakalan altın işlemeli resmi giysileriyle başkanın da mah-</p>
      <p class="MsoPlainText">— 39 —</p>
      <p class="MsoPlainText">keme üyelerinin de görünüşü son derece etkileyiciydi. Onlar da hissediyorlardı bunu; kendi büyüklüklerinden utanıyorrnuş gibi, alçak gönüllülükle önlerine bakarak, aceleyle geçip, yeşil çuha kaplı masanın arkasındaki oyma koltuklarına oturdular. Masanın üzerinde, tepesinde kartal başı olan üç köşeli bir araç, büfelerde şeker konulan cam kavanozlar, bir mürekkep hokkası, uç kalemler, en iyi çeşidinden tertemiz kâğıtlar, ağızlan yeniden güzelce açılmış irili ufaklı kurşun kalemler vardı. Yargıçlarla beraber savcı yardımcısı da girmişti salona. Çantası gene koltuğunun altında, kolunu gene öyle sallayarak çabuk adımlarla, pencerenin dibindeki yerine geçti; dâvaya hazırlanabilmek için her dakikadan yararlanarak hemen çantasını açıp kâğıtları incelemeye koyuldu. Bu dördüncü dâvasıydı. Gözü yükseklerde bir gençti savcı yardımcısı; yükselebilmek için her girdiği dâvada sanığın cezaya çarptırılması gerektiği inancındaydı. Zehirleme dâvasını genel çizgileriyle biliyordu, konuşmasının plânını da hazırlamıştı, ama daha bîr takım ayrıntılar gerekliydi ona, şimdi dosyadan aceleyle çıkarmaya, not etmeye çalışıyordu bu ayrıntıları.</p>
      <p class="MsoPlainText">Sekreter karşı köşede oturuyordu. Okunması gerekebilecek bütün evrakları hazırlamış; dün ele geçirip okuduğu, yasak bir yazıyı inceliyordu. Onunla aynı görüşleri paylaşan uzun sakallı mahkeme üyesiyle bu yazı üzerine konuşmak istiyor, konuşmadan önce yazıyı iyice anlamaya çalışıyordu.</p>
      <p class="MsoPlainText">VIII</p>
      <p class="MsoPlainText">Başkan önündeki evrakları inceledikten, mahkeme yöneticisiyle sekretere birkaç soru sorduktan, olumlu cevaplar aldiktan sonra sanıkların getirilmesini buyurdu. Parmaklığın ötesindeki kapı hemen açıldı, kılıçları ellerinde, şapkaları başlarında iki jandarma girdi içeri, onların arkasından sarı saçlı, yüzü çilli bir adam, en arkadan da iki kadın. Sanıklardı bunlar. Erkeğin üzerinde, ona çok bol ve uzun gelen bir ceza evi giysisi vardı. Salona girdiğinde, ceketinin uzun kolları aşağı sarkmasın diye ko-— 40 —</p>
      <p class="MsoPlainText">— 41 —</p>
      <p class="MsoPlainText">caman parmaklarını dimdik yapmış, elini pantolonunun yan dikişlerine yapıştırmıştı. Yargıçlara da, dinleyicilere de bakmıyor, arkasından geçtiği banktan ayırmıyordu gözünü. Bankın öte başına varınca önüne geçti, ötekilere de yer bırakarak ucuna ilişti; sonra gözlerini başkana dikip, kendi kendine konuşuyormuş gibi dudaklarını kıpırdatmaya başladı; yüz kasları çekiliyordu. Arkasından, gene cezaevi giysili, orta yaslı bir kadın girmişti salona. Kadının başında cezaevi başörtüsü vardı; yüzü kirli beyazdı, kaşı, kirpiği yoktu, ama gözleri kıpkırmızıydı. Son derece sakin gözüküyordu bu kadın. Yerine geçerken eteği bir şeye takıldı, hiç telâşlanmadan, yavaşça kurtardı eteğini, sonra oturdu.</p>
      <p class="MsoPlainText">Üçüncü sanık Maslova'ydı.</p>
      <p class="MsoPlainText">Kapıdan girdiği anda, salonda bulunan erkeklerin hepsinin bakışları ona yönelmiş; siyah parlak gözlü beyaz yüzünden, önlüğünün altında dimdik duran göğüslerinden uzun süre ayrılmamıştı. Önünden geçtiği jandarma bile, yerine oturuncaya kadar ayırmadı ondan gözlerini; oturduktan sonra da, kendini suçlu bularak birden çevirmişti bakışını, tam karşısındaki pencereye bakmaya başlamıştı.</p>
      <p class="MsoPlainText">Başkan, sanıkların yerlerini almasını bekledi, Maslova da oturduktan sonra sekretere döndü.</p>
      <p class="MsoPlainText">Her duruşmaya başlandığı gibi başlandı buna da: Jüri üyelerinin yoklaması yapıldı, gelmeyenler çıkarılıp, her birine verilecek cezalar görüşüldü, görevden affını dileyen üyelerin durumu karara bağlandı, boş üyelikler yedeklerle dolduruldu. Sonra başkan kartları katladı, hepsini cam kavanoza koydu; resmi giy-, sisinin işlemeli kolunu hafifçe yukarı çekip — kıllı kolu gözükmüştü — bir sihirbaz tavrıyla kartları bir bir çıkarıp açarak okumaya başladı. Sonra kolunu düzeltti, papaza jüri üyelerine yemin ettirmesini söyledi.</p>
      <p class="MsoPlainText">Uçuk benizli, şiş yüzlü ihtiyar papaz kahverengi cüppesiyle şiş bacaklarını cüppesinin ağırlığı altında güçlükle öne atarak yavaş yavaş, tasvirin altındaki kürsüye geldi. Boynunda altın bir haç asılıydı; göğsünde, cüppesine iğnelenmiş küçük bir de nişan vardı.</p>
      <p class="MsoPlainText">Jüri üyeleri kalktılar, toplanarak kürsüye doğru yürüdüler.</p>
      <p class="MsoPlainText">Papaz şiş eliyle boynundaki haça dokunarak, jüri üyelerinin hepsinin kürsüye yaklaşmasını beklerken:</p>
      <p class="MsoPlainText">—<span>  </span>Buyrunuz, diye mırıldandı.</p>
      <p class="MsoPlainText">Bu papaz kırk altı yıldır din görevlisiydi, katedral baş papazının geçenlerde yaptığı gibi, o da üç yıl sonra ellinci yılını kutlamaya hazırlanıyordu. Bölge mahkemesinde, mahkemeler açıla-îîdan beri çalışıyordu. On binlerce insana yemin ettirdiğiyle de; yaşı hayli ilerlediği halde kilise için, yurdu için, ailesi için —bir evden başka en azından otuz bin rublelik de tahvil bırakacaktı ailesine— hâlâ çalıştığıyla da ovunurdu. İnsanları İncil üzerine yemin ettirmek olan mahkemedeki görevinin, İncil üzerine yemin etmek dinde kesinlikle yasak olduğu için hiç de iyi bir görev sayılamıyacağını tasa etmezdi bile hiç, yalnızca tasa etmemekle kalmaz, yüksek tabakadan kimselerle tanışmasına sık sık fırsat verdiği için severdi de bu görevini. Biraz önce, bir dâvadan — şapkasında büyük güller olan yaşlı kadının dâvasından — on bin ruble kazandığı için büyük hayranlık, saygı duyduğu ünlü avukatla tanışmaktan da haz duymuştu.</p>
      <p class="MsoPlainText">Jüri üyelerinin hepsi kürsünün dibine gelince papaz ak saçlı, tepesi açık başını yana eğerek kolunu gömleğinin önündeki kenarları kirli delikten içeri soktu, yağlı saçlarını düzelterek jüri üyelerine döndü. Ağır ağır konuşarak:</p>
      <p class="MsoPlainText">—<span>  </span>Sağ ellerinizi kaldırınız, dedi.</p>
      <p class="MsoPlainText">Parmakları çukur çukur şiş havaya kaldırıp baş parmağıyla işaret ve orta parmaklarının uçlarını birleştirerek:</p>
      <p class="MsoPlainText">—<span>  </span>Parmaklarınızı şöyle tutun, diye devam etti. Şimdi söyleyeceklerimi tekrar edin. (Ses tonunu değiştirdi.)<span>  </span>Yüce Tanrının, O'nun kutsal kitabının, Haçının huzurunda yemin ederim ki (Tane tane konuşuyordu.) göreve çağrıldığım bu dâvada... (Ko-!unu indiren genç jüri üyesine döndü) Kolunuzu indirmeyin, şöyle tutun... göreve çağrıldığım bu dâvada...</p>
      <p class="MsoPlainText">Gösterişli, favorili bayla albay, tüccar, birkaç kişi daha par-maklannı tam papazın istediği gibi yapmış, kollarını iyice kaldırmışlardı; bunu seve seve yaptıkları belliydi. Bazıianysa pek isteksiz kaldırmışlardı kollarını. Bazıları yüksek sesle, heyecanla tekrarlıyorlardı papazın söylediklerini; bazılarıysa yalnızca fısıl-</p>
      <p class="MsoPlainText">— 42 —</p>
      <p class="MsoPlainText">diyor, geri kalıyor, sonra—korkmuş gibi— çabuk çabuk tekrar-lıyarak yetişiyorlardı ötekilere. Bazıları aman çözülmesin, diye sıkı sıkı birleştirmişlerdi parmak uçlarını, bazılarıysa arada dalıyor, parmaklarının açıldığını farkedince hemen birleştiriyorlar-dı. Aslında hiç biri hoşlanmamıştı bu törenden; yalnız yaşlı papaz çok yararlı, önemli bir iş yaptığı kanısındaydı. Yemin töreninden sonra başkan jüri üyelerine aralarında bir sözcü seçmelerini söyledi. Jüri üyeleri kalkıp itişe kakışa görüşme odasına -geçtiler, orada ilk işleri sigara içmek oldu. İçlerinden biri, gösterişli bayı seçmelerini önerdi, hepsi hemen katıldılar bu öneriye, kabul ettiler; sigaralarını atıp, bazıları da söndürüp, salona döndüler. Seçilen sözcü kimin seçildiğini bildirdi başkana. Jüri üyeleri gene birbirinin ayağına basmamak için oturanların ayaklan arasındaki boşluklara basarak, aralıkları yüksek iki sıra sandalyedeki yerlerini aldılar.</p>
      <p class="MsoPlainText">İşler hiç aksamadan, ağırbaşlılıkla yürüyordu. Bu düzenin, ağırbaşlılığın görevlilere — onlarda önemli, ciddî bir toplumsal görevi yerine getirdikleri bilincini uyandırdığı için — büyük,haz verdiği belliydi. Mehlüdof da tattı aynı duyguyu.</p>
      <p class="MsoPlainText">Jüri üyeleri yerlerini alınca başkan, jürinin haklarını, görevlerini, sorumluluklarını kısaca anlattı onlara. Konuşurken durmadan poz değiştiriyordu; bir sağ kolunu, bir sol kolunu dayıyordu masaya, kâh arkasını, kâh koltuğunun kenarına yaslanıyor, kâh önündeki kâğıtların uçlarını düzeltiyor, kâh kâğıt bıçağının üstünde dolaştırıyordu parmağını, kâh kalemlerle oynuyordu.</p>
      <p class="MsoPlainText">Başkanın sözlerinden anlaşıldığına göre jüri üyelerinin şu hakları vardı: Başkan aracılığıyla sanıklara soru sorabilirlerdi, kâğıt kalem kullanabilirlerdi, salonda bulundurulan maddî delilleri inceleyebilirlerdi. Görevleri, vicdanlarının sesini dinlemek, hakça karar vermekti. Sorumlulukları da, görüşmelerinin gizliliğini sağlamak. Bu görüşmeleri bir yabancıya açmaları halinde cezaya çarptırılacaklardı.</p>
      <p class="MsoPlainText">Hepsi saygılı bir dikkatle dinliyorlardı onu. Şarap kokan tüccar, yüksek sesle geğirmemek için kendini güç tutarak, başkanın her cümlesinin sonunda, «evet» anlamında başını sallıyordu.</p>
      <p class="MsoPlainText">IX</p>
      <p class="MsoPlainText">Konuşmasını bitirdikten sonra sanıklara döndü başkan:</p>
      <p class="MsoPlainText">—<span>  </span>Simon Kartinkin, ayağa kalkın.</p>
      <p class="MsoPlainText">Simon heyecanla ayağa fırladı. Yüz kasları şimdi daha da çok çekiliyordu.</p>
      <p class="MsoPlainText">—<span>  </span>Adınız?</p>
      <p class="MsoPlainText">—<span>  </span>Simon Petrov Kartinkin.</p>
      <p class="MsoPlainText">Çatlak bir sesle çabuk çabuk konuşuyordu. Cevaplarını önceden hazırladığı belliydi.</p>
      <p class="MsoPlainText">—<span>  </span>Toplumsal durumunuz?</p>
      <p class="MsoPlainText">—<span>  </span>Köylüyüm.</p>
      <p class="MsoPlainText">—<span>  </span>Hangi ilden ve kasabadansınız?</p>
      <p class="MsoPlainText">—<span>  </span>Tulsk ili, Krapivens kasabası, Kupyansk bölgesi, Borkof köyü.</p>
      <p class="MsoPlainText">—<span>  </span>Yaşınız?</p>
      <p class="MsoPlainText">—<span>  </span>Otuz dört, doğumum bin sekiz yüz...</p>
      <p class="MsoPlainText">—<span>  </span>Dinîniz?</p>
      <p class="MsoPlainText">—<span>  </span>Rus dini, ortodoksum.</p>
      <p class="MsoPlainText">—<span>  </span>Evli misiniz?</p>
      <p class="MsoPlainText">—<span>  </span>Hayır, efendim.</p>
      <p class="MsoPlainText">—<span>  </span>Mesleğiniz?</p>
      <p class="MsoPlainText">—<span>  </span>«Mavritaniya» otelinin koridorunda çalışıyordum.</p>
      <p class="MsoPlainText">—<span>  </span>Sabıkanız var mı?<span>  </span>Bundan<span>  </span>önce<span>  </span>mahkemeye<span>  </span>düştünüz mü hiç?</p>
      <p class="MsoPlainText">—<span>  </span>Hayır efendim, çünkü eskiden ben...</p>
      <p class="MsoPlainText">—<span>  </span>Sabıkanız yok demek?</p>
      <p class="MsoPlainText">—<span>  </span>Vallahi de, billahi de yok.</p>
      <p class="MsoPlainText">—<span>  </span>Savcının iddianamesinin bir kopyasını aidiniz mi?</p>
      <p class="MsoPlainText">—<span>  </span>Aldım.</p>
      <p class="MsoPlainText">—<span>  </span>Oturunuz.</p>
      <p class="MsoPlainText">Başkan öteki sanığa döndü:</p>
      <p class="MsoPlainText">—<span>  </span>Yevfimiya İvanovna Boçkova...</p>
      <p class="MsoPlainText">Ama Simon hâlâ ayakta duruyor, Boçkova'nın önünü kapıyordu.44</p>
      <p class="MsoPlainText">— 45</p>
      <p class="MsoPlainText">—<span>  </span>Kartinkin, oturun siz. Kartinkin dikiliyordu hâlâ.</p>
      <p class="MsoPlainText">—<span>  </span>Kartinkin, size söylüyorum, oturun!</p>
      <p class="MsoPlainText">Gelgelelim Kartinkin tınmıyordu; ancak mahkeme yöneticisi olarak yanma gelip, başını yana eğerek, gözleri yuvalarından uğramış, öfkeli bir sesie, «Otur, otur!» diye fısıldayınca oturdu.</p>
      <p class="MsoPlainText">Kartinkin ayağa kalktığı gibi gene öyle çabucak oturmuştu. Bol ceketinin bir yanını öteki yanının üzerine çekerek iyice sarındı ona. Yüz kasları çekilmeye başlamıştı gene.</p>
      <p class="MsoPlainText">Başkan, önündeki kâğıtlarda bir şey ararken, göğüs geçirerek, başını kaldırıp yüzüne bakmadan kadın sanığa sordu:</p>
      <p class="MsoPlainText">—<span>  </span>Adınız?</p>
      <p class="MsoPlainText">Başkan için dâva öylesine alışılmış bir şeydi ki, zaman kazanmak için iki işi birden görebilirdi.</p>
      <p class="MsoPlainText">Kırk üç yaşındaydı Boçkova; Kolomesk kentindendi. O da «Mavritaniya» otelinde koridor hizmetçisiydi. Sabıkası yoktu, herhangi bir nedenle soruşturma da açılmamıştı onun için, iddianamenin bir kopyasını almıştı. Boçkova kendine büyük bir güvenle cevap veriyordu sorulara; ses tonunda «Evet, Yevimiya, Yevfimiya Boçkova'yım, iddianamenin bir kopyasını aldım, bununla gurur duyarım, kimsenin benimle alay etmesine de izin vermem» demek istiyormuş gibi bir ifade vardı. Sorular bitince, başkanın «otur» demesini beklemeden hemen oturdu.</p>
      <p class="MsoPlainText">Çapkın başkan bu kez, son derece kibar bir tavırla üçüncü sanığa döndü:</p>
      <p class="MsoPlainText">—<span>  </span>İsminiz?</p>
      <p class="MsoPlainText">Maslova'nın hâlâ yerinde oturduğunu görünce yumuşak, tatlı bir sesle devam etti:</p>
      <p class="MsoPlainText">—<span>  </span>Ayağa kalkmanız gerek.</p>
      <p class="MsoPlainText">Maslova çabucak kalktı, dik göğüslerini öne çıkararak bir şey söylemeden, içleri gülen, hafif şehlâ, siyah gözlerini başkanın gözlerinin içine dikip öyle durdu.</p>
      <p class="MsoPlainText">—<span>  </span>İsminiz neydi? Maslova hemen cevap verdi:</p>
      <p class="MsoPlainText">—<span>  </span>Lübof.</p>
      <p class="MsoPlainText">Bu arada Mehlüdof pince-nez'ini takmış, ayağa kalkıp baş-</p>
      <p class="MsoPlainText">kanın sorularına cevap veren sanıkları sırayla inceliyordu. Gözlerini şimdi ayakta duran sanığın yüzünden ayırmadan, «Olamaz,» diye geçirdi içinden. Kadının verdiği cevabı işitince, «Lübof nasıl olur?» dedi kendi kendine.</p>
      <p class="MsoPlainText">Başkan sormaya devam edecekti, ama gözlüklü mahkeme üyesi eğilip kulağına öfkeyle bir şey fısıldayarak durdurdu onu. Başkan «evet» anlamına salladı başını, sanığa döndü:</p>
      <p class="MsoPlainText">—<span>  </span>Lübof mu? dedi, burada öyle yazmıyor ama... Sanık susuyordu.</p>
      <p class="MsoPlainText">—<span>  </span>Size soruyorum, gerçek adınız nedir? Öfkeli üye:<span>                                                     </span></p>
      <p class="MsoPlainText">—<span>  </span>Vaftiz adınız? diye sordu.</p>
      <p class="MsoPlainText">—<span>  </span>Eskiden Katerina'ydı.</p>
      <p class="MsoPlainText">«İmkân yok, olmaz,» diye devam etti Nehlüdof kendi kendine. Öte yandan, bunun bir zamanlar âşık olduğu, evet basbayağı âşık olduğu, sonra ne yaptığını bilmediği bir çılgınlık anında iğfal edip yüzüstü bırakıp kaçtığı o oda hizmetçisi kız olduğundan da kuşkusu yoktu. Bu anı ona büyük ıstırap verdiği; görünüşte dürüstlüğüyle gurur duyduğu halde aslında ne denli aşağılık bir insan olduğunu, o zavallıya ne denli adice davrandığını ona hatırlattığı için başından geçen bu olayı unutmaya, aklına hiç getirmemeye çalışmıştı.</p>
      <p class="MsoPlainText">Evet, oydu bu. Her yüzün kendine özgü, başka hiç bir insanın yüzünde görülemeyecek o esrarlı özelliği şimdi açık seçik görüyordu. Yüzünün aşırı renksizliğine, şişmanlığına rağmen bu sevimli, başkalarınınkinden çok değişik özellik yüzünden, dudaklarında, hafif şehlâ gözlerinde, hele hele içten, gülümseyen bakışında, yalnız yüzündeki değil, her şeyindeki o uysallıkta çarpıyordu göze.</p>
      <p class="MsoPlainText">Başkan gene son derece yumuşak:</p>
      <p class="MsoPlainText">—<span>  </span>Oldu şimdi, adınız Katerina, dedi. Baba adınız?</p>
      <p class="MsoPlainText">—<span>  </span>Piçim ben, diye cevap verdi Maslova.</p>
      <p class="MsoPlainText">—<span>  </span>Vaftiz babanızın adını söyleyin.</p>
      <p class="MsoPlainText">—<span>  </span>Mihaylof.</p>
      <p class="MsoPlainText">Nehlüdof güçlükle soluk alarak düşünüyordu bu arada: «Ne yaptı acaba, suçu ne?»</p>
      <p class="MsoPlainText">— 46 —</p>
      <p class="MsoPlainText">Başkan sormaya devam etti:</p>
      <p class="MsoPlainText">—<span>  </span>Soyadınız ne?</p>
      <p class="MsoPlainText">— Anneminkini vermişler bana, Maslova.</p>
      <p class="MsoPlainText">—<span>  </span>Toplumsal durumunuz?</p>
      <p class="MsoPlainText">—<span>  </span>Kentli.</p>
      <p class="MsoPlainText">—<span>  </span>Ortodoks musunuz? —- Evet,</p>
      <p class="MsoPlainText">—<span>  </span>İşiniz? Ne iş yaparsınız?</p>
      <p class="MsoPlainText">Maslova cevap vermedi. Başkan bir kere daha sordu aynı soruyu:</p>
      <p class="MsoPlainText">—<span>  </span>Ne iş yaparsınız?</p>
      <p class="MsoPlainText">—<span>  </span>Evdeydim, dedi Maslova. Gözlüklü mahkeme üyesi sert:</p>
      <p class="MsoPlainText">—<span>  </span>Hangi evde? diye sordu. Maslova,</p>
      <p class="MsoPlainText">—<span>  </span>«Biliyorsunuz, dedi, hangi evde olduğumu. Gülümsedi, sonra aceleyle çevresine bakındı bir, gene başkanın gözlerinin içine dikti gözlerini.</p>
      <p class="MsoPlainText">Yüzünün ifadesinde öylesine tuhaf bir şey vardı; sözlerinin anlamında, o gülümseyişinde, bütün salonda gezdirdiği o çabuk bakışında öylesine dehşet verici, öylesine acıklı bir şey vardı ki, başkan başını önüne eğdi, salonda bir an çıt çıkmadı. Sessizliği dinleyicilerden birinin gülmesi bozdu. Kıkır kıkır gülüyordu birisi. Başkan başını kaldırıp sormaya devam etti:</p>
      <p class="MsoPlainText">—<span>  </span>Sabıkanız var mı, soruşturma açıldı mı sizinle ilgili hiç? Maslova derin bir soluk alarak:</p>
      <p class="MsoPlainText">—<span>  </span>Hayır, dedi.</p>
      <p class="MsoPlainText">—<span>  </span>İddianamenin bir kopyasını aldınız rnı?</p>
      <p class="MsoPlainText">— Aldım.</p>
      <p class="MsoPlainText">—<span>  </span>Oturun.</p>
      <p class="MsoPlainText">Sanık, giyimli kuşamlı kadınların otururlarken eteklerini toplamak için yaptıkları hareketlerle arkadan eteklerini kaldırarak oturdu; beyaz küçük ellerini önlüğünün bol kollarının içine sokup, gözlerini başkandan ayırmadan beklemeye koyuldu.</p>
      <p class="MsoPlainText">Sonra tanıkların yoklaması yapılıp dışarı çıkarıldılar, bilir-</p>
      <p class="MsoPlainText">— 47 —</p>
      <p class="MsoPlainText">kişi olarak doktor üzerine bir karara varıldı, duruşma salonuna çağrıldı. Daha sonra sekreter kalktı ayağa, iddianameyi okumaya başladı. Yüksek sesle, tane tane okuyordu; ama öyle çabuk gidiyordu ki, r<span>  </span>lerle l leri zaten tam gerektiği gibi okuyamadığı için, aralıksız devam eden bir uğultu gibi çıkıyordu sesi. Yargıçlar kâh bir yanına dayanıyorlardı koltuklarının, kâh öbür; masanın üzerine eğiliyorlar, sonra arkalarına yaslanıyorlar, arada bir gözlerini kapıyorlar, gene açıyorlar, aralarında fısıltıyla konuşuyorlardı. Jandarmalardan biri birkaç kere gelen esnemesini güçlükle tutmuştu.</p>
      <p class="MsoPlainText">Sanıklardan Kartinkin'in yüzünden kaslar çekiliyordu durmadan. Boçkova son,derece sakin, dimdik oturuyordu yerinde; arada bir parmağını sokup başörtüsünün altından başını kaşıyordu.</p>
      <p class="MsoPlainText">Maslova hiç kıpırdamadan oturuyor, gözlerini sekreterden ayırmadan dinliyordu; arada bir itiraz etmek istiyor gibi kıpırdıyor, kızarıyor, göğüs geçiriyor, ellerinin durumunu değiştiriyor, çevresine bakmıyor, sonra gene sekreteri dinlemeye koyuluyordu.</p>
      <p class="MsoPlainText">Nehlüdof ön sırada, baştan ikinci sandalyede oturuyor, pin-ce-nez'ini çıkarmış, Maslova'ya bakıyordu. Ruhunda karmakarışık, ona ıztırap veren şeyler olmaktaydı.</p>
      <p class="MsoPlainText">İddianame şöyleydi:</p>
      <p class="MsoPlainText">=— «17 Ocak 188x günü «Mavritaniya» otelinde, kentimize iş için gelmiş Kurgansk ili ikinci derece tüccarlarından Ferapont Yemelyanoviç Smelkof birdenbire ölmüştür.</p>
      <p class="MsoPlainText">Dördüncü bölge polis doktoru düzenlediği raporda Ferapont Yemelyanoviç Smelkof'un, çok fazla alkollü içki aldığı için kalp yetersizliğinden öldüğünü belirtiyordu. Ölü toprağa verildi.</p>
      <p class="MsoPlainText">Birkaç gün sonra Petersburg'dan dönen tüccar Thimohin— Smelkof'un hem hemşerisi, hem de arkadaşıydı — Smelkof'un— 48</p>
      <p class="MsoPlainText">nasıl öldüğünü öğrenince arkadaşının, üzerindeki paralan almak gayesiyle zehirlenmiş olabileceği iddiasını attı ortaya.</p>
      <p class="MsoPlainText">Bu iddiayı, ön soruşturmada ortaya çıkan bazı durumlarda doğruluyordu: 1) Smelkof ölmeden kısa bir zaman önce bankadan 3800 gümüş ruble çekmişti. Oysa ölünün üzerinden 312 ruble 16 köpek çıkmıştı. 2) Ölümünden bir önceki günle son gecesini Smelkof genelevde ve «Mavritaniya» otelinde genel kadın Lübka'yla (Yekaterina Maslova'yla) geçirmişti. Hatta genelevde eğlenirlerken Smelkof, Yakaterina Maslova'yı, ona para getirmesi için otele yollamış, Smelkof'un verdiği anahtarla, «Mavritaniya» otelinin koridor hizmetçileri Yevfimiya Boçkova'yla Simon Kartinkin'in yanında Smelkof'un valizini açıp içinden para almıştır. Maslova valizin kapağını kaldırınca Boçkova'yla Kartinkin yüzlük banknot destelerini görmüşlerdir. 3) Smelkof genelevden «Mavritaniya» oteline genel kadın Lübka'yla döner; genel kadın Lübka koridor hizmetçisi Kartinkin'in salık vermesiyle Smelkof un konyak kadehine gene Kartinkin'den aldığı beyaz tozu döker. 4) Devrisi sabah Lübka (Yekaterine Maslova) kaldığı genel evin sahibesi tanık Kitayeva'ya, sözde Smelkof'un ona armağan ettiği pırlanta yüzüğünü satar. 5) «Mavritaniya» otelinin koridor hizmetçisi Yevfimiya Boçkova. Smelkof'un ölümünden bir gün sonra bölge ticaret bankasındaki hesabına 1800 ruble yatırır.</p>
      <p class="MsoPlainText">Smelkof'un cesedi üzerinde adlî tıpca yapılan inceleme, ölünün iç organlarında zehir bulunduğunu kesinlikle ortaya koymuştur ki, bu da ölümün zehirlenme sonucu olduğu kuşkusunu doğrulamaktadır.</p>
      <p class="MsoPlainText">Sanık olarak karşınıza getirdiğimiz Maslova, Boçkova ve Kartinkin suçu kabul etmemiş; bunlardan Maslova, ifadesinde, çalıştığı genelevden «Mavritaniya» oteline tüccara para getirmek için onu Smelkof'un yolladığını iddia etmiştir. Kendisine verilen anahtarla valizi açmış, tüccarın söylediği gibi 40 gümüş ruble almış içinden, başka para almamış, buna, valizi yanlarında açıp kapadığı Boçkova'yla Kartinkin de tanıklık edebilirlermiş. Smelkof'un otel odasına ikinci gelişinde, Kartinkin'in salık vermesiyle tüccarın konyağına bir toz koyduğunu kabul etmiştir; uyku ilâcı sanmış bu tozu, Smelkof hemen uyusun da onu ser-</p>
      <p class="MsoPlainText">— 49 —</p>
      <p class="MsoPlainText">best bıraksın diye içirmiş ona bu ilâcı. Yüzüğe gelince, Smelkof bir tokat atmış Maslova'ya, sanık da ağlamaya başlamış, kalkıp gitmek istemiş, tüccar gitmesin diye armağan etmiş ona bu yüzüğü.</p>
      <p class="MsoPlainText">Yevfimiya Boçkova'ysa kaybolan paradan haberi olmadığını, tüccarın odasına adımını bile atmadığını, oraya yalnız Lübka'nın girip çıktığını, odadan bir şey kaybolmuşsa bu hırsızlığı Lübka' nın, para almak için elinde tüccarın anahtanyla geldiğinde yapmış olabileceğini söylemiştir. — İddianamenin burasında Maslova irkildi, ağzını açıp Boçkova'ya baktı. — Yevfimiya Boçkova' ya bir gün sonra bankaya 1800 gümüş ruble yatırdığı hatırlatılıp, bu parayı nereden bulduğu sorulunca; Simon Kartinkin'le on iki yıldır çalışarak biriktirdiğini, yakında da evleneceklerini söylemiştir.</p>
      <p class="MsoPlainText">Simon Kartinkin ilk sorgusunda, genelevden elinde anahtarla gelen Maslova'nın akıl vermesi üzerine Boçkova'yla beraber parayı çaldığını, sonra da Maslova, o ve Boçkova üçü arasında parayı paylaştıklarını itiraf etmiştir. — O anda Maslova gene ürperdi, yüzü mosmor, ayağa bile fırladı, bir şey söylemek için ağzını açıyordu kî, mahkeme yöneticisi susturdu onu. — Nihayet (sekreter okumaya devam ediyordu], Maslova'ya tüccarın konyağına dökmesi için bir toz verdiğini de itiraf etmiştir Kartinkin. İkinci sorgusundaysa paranın çalınması olayıyla ilgisi bulunmadığım, Maslova'ya toz falan da vermediğini söylemiş, bütün suçu Maslova'ya yüklemiştir. Boçkova'nın bankaya yatırdığı para konusunda da Boçkova'yla aynı şeyi, bu parayı otelde on iki yıl çalışarak biriktirdiğini söylemiştir.</p>
      <p class="MsoPlainText">İddianame sanıkların yüzleştirilerek ifadelerinin alınmasının, tanıkların ifadelerinin, bilirkişi raporunun v.b. anlatılmasıy-Ia devam ediyordu.</p>
      <p class="MsoPlainText">En sonunda şöyle bitiyordu:</p>
      <p class="MsoPlainText">— «İş bu yukarıda sıralanan durumlar gözönüne alınarak Borkof köylülerinden Simon Petrof Kartinkin'in (33), kentli Yevfimiya İvanovna Boçkova'nın (43) ve gene kentli Yekaterina Mi-</p>
      <p class="MsoPlainText">Dinlis — F: 4— 50 —</p>
      <p class="MsoPlainText">— 51</p>
      <p class="MsoPlainText">haylovna Maslova'nın (27) kendi aralarında önceden anlaşarak 17 ocak 188x günü tüccar Smelkof'un 2500 gümüş rublesiyle yüzüğünü çaldıkları, sonra da Smelkof'u öldürmek amacıyla içkisine zehir koydukları, böylece onu öldürdükleri sabit görülmüştür.</p>
      <p class="MsoPlainText">Bu suç, Ceza Yasamızın 1453. maddesinin dördüncü ve beşinci bendlerinde belirtilen eylemlere aynen uymaktadır. Bu nedenle, köylü Simon Kartinkin'in, Yevfimiya Boçkova'nın ve Ye-katerina Maslova'nın 201 ncî mahkemeler yasasına göre kurulan jürili bölge mahkememizce yargılanmasını istiyoruz.»</p>
      <p class="MsoPlainText">Sekreter uzun iddianameyi okuyup bitirince kâğıtları topladı, uzun saçlarını iki eliyle düzelterek oturdu. Şimdi sorguya başlanacak, her şey birdenbire aydınlanacak, adalet yerini bulacak diye tatlı bir duygu içinde herkes derin bir soluk aldı. Yalnız Mehlüdof'un içinde yoktu bu tatlı duygu: On yıl önce öylesine masum, temiz bir kız olarak tanıdığı Maslova'nın ne yaptığı düşüncesinin verdiği dehşet bütün benliğini sarmıştı.</p>
      <p class="MsoPlainText">XI</p>
      <p class="MsoPlainText">İddianamenin okunması bitince başkan mahkeme üyeleriy-ie konuştuktan sonra, yüzünde «gerçeği şimdi anlarız» demek istiyormuş gibi bir ifade, Kartinkin'e döndü. Koltuğunun sol yanına yaslanarak:</p>
      <p class="MsoPlainText">—<span>  </span>Köylü Simon Kartinkin, diye başladı.</p>
      <p class="MsoPlainText">Simon Kartinkin ayağa kalktı, parmakları gerilmiş ellerini pantalonunun yan dikişlerine yapıştırarak, bedeni öne düşecek-miş gibi eğik, durdu; yüzünde kaslar hâlâ çekiliyordu. Başkan devam etti:</p>
      <p class="MsoPlainText">—<span>  </span>17 Ock 188x günü Yevfimiya Boçkova v Yekaterina Mas-lova'yla tüccar Smelkof'un valizinden parasını çalmakla, sonra da, Smelkof'un ölümüne sebep olan getirdiğiniz zehiri Maslova' ya, tüccarın<span>  </span>içkisine koydurtmakla suçlanıyorsunuz. Suçunuzu kabul ediyor musunuz?</p>
      <p class="MsoPlainText">Başkan koltuğunun sağ yanma yaslandı. Simon Kartinkin:</p>
      <p class="MsoPlainText">—<span>  </span>Olamaz böyle bir şey, diye cevap verdi, bizim görevimiz müşterilere hizmet etmektir, çünkü...</p>
      <p class="MsoPlainText">—<span>  </span>Bunu sonra anlatırsınız. Suçunuzu kabul ediyor musunuz, etmiyor musunuz?</p>
      <p class="MsoPlainText">—<span>  </span>Olamaz efendim. Ben yalnız...</p>
      <p class="MsoPlainText">Başkan sakin, ama sert bir sesle kesti sözünü:</p>
      <p class="MsoPlainText">—<span>  </span>Sonra anlatırsınız. Suçunuzu<span>  </span>kabul ediyor musunuz, etmiyor musunuz onu söyleyin!</p>
      <p class="MsoPlainText">—<span>  </span>Böyle bir şey yapmış olamam ben, efendim, çünkü... Mahkeme yöneticisi gene koşup geldi Kartinkin'in yanına,</p>
      <p class="MsoPlainText">öfkeyle fısıldayarak susturdu onu.</p>
      <p class="MsoPlainText">Başkan, «Bu iş artık bitti» anlamına gelen bir tavırla, masaya dayadığı dirseğinin — bir kâğıt vardı o elinde — yerini değiştirerek Yevfimiya Boçkova'ya döndü:</p>
      <p class="MsoPlainText">—• Yevfimiya Boçkova, 17 ocak 188x günü «Mavritaniya» otelinde Simon Kartinkin ve Yekaterina Maslova'yla beraber tüccar Smelkof'un valizinden parasıyla yüzüğünü çalmaktan, çaldığınız şeyleri aranızda paylaştıktan sonra, suçunuzu örtmek için tüccar Smelkof'u zehirleyerek öldürmekten sanıksınız. Suçunuzu kabul ediyor musunuz?</p>
      <p class="MsoPlainText">Sanık kararlı bir sesle, hiç beklemeden cevap verdi:</p>
      <p class="MsoPlainText">—<span>  </span>Hayır, suçsuzum ben. Odaya bile girmedim... Şu sokak süprüntüsü girdi, onun marifetidir.</p>
      <p class="MsoPlainText">Başkan gene yumuşak, kesin bir tavırla:</p>
      <p class="MsoPlainText">—<span>  </span>Sonra anlatırsınız bunları, dedi. Suçlu olduğunuzu kabul etmiyorsunuz demek?</p>
      <p class="MsoPlainText">—<span>  </span>Para falan almadım ben, adamın içkisine bir şey de koymadım, odaya ayağımı<span>  </span>bile atmadım. Odaya girseydim<span>  </span>kolundan tuttuğum gibi dışarı atardım zaten bu kadını.</p>
      <p class="MsoPlainText">—<span>  </span>Suçlu olduğunuzu kabul etmiyorsunuz demek?</p>
      <p class="MsoPlainText">—<span>  </span>Hiç bir zaman. —• Çok güzel.</p>
      <p class="MsoPlainText">Başkan üçüncü sanığa döndü:</p>
      <p class="MsoPlainText">—<span>  </span>Yekaterina<span>  </span>Maslova, genelevden elinizde tüccar Smelkof'un valizinin anahtarı, «Mavritaniya» oteline gelip, valizdenco _</p>
      <p class="MsoPlainText"> </p>
      <p class="MsoPlainText">Smelkof'un parasıyla yüzüğünü çalmakla (Başını solundaki, suç delilleri arasında zehir şişesinin eksik olduğunu söyleyen üyeye doğru eğmiş, ezberlenmiş bir ders gibi devam ediyordu konuşmasına), valizinden Smelkof'un parasıyla yüzüğünü çalmakla, diye tekrar etti, çaldığınız şeyleri suç ortaklarınızla paylaşıp, «Mavritaniya» oteline tüccar Smelkofla gelince de içkisine, Smelkof'un ölümüne sebep olan zehiri koymakla suçlanıyorsunuz. Suçlu olduğunuzu kabul ediyor musunuz?</p>
      <p class="MsoPlainText">Maslova çabuk çabuk konuşarak:</p>
      <p class="MsoPlainText">—• Hiç bir suçum yoktur benim, dedi, önce söylediğimi şimdi de tekrar ediyorum: Parayı ben almadım, almadım, hiç bir şey almadım ben, yüzüğü de kendi-verdi bana...</p>
      <p class="MsoPlainText">;— İki bin beş yüz rublenin çalınmasıyla ilginiz olmadığını iddia ediyorsunuz demek?</p>
      <p class="MsoPlainText">—• Söylüyorum size, kırk rubleden başka para almadım ben.</p>
      <p class="MsoPlainText">—<span>  </span>Peki tüccar Smelkof'un içkisine bir toz döktüğünüzü kabul ediyor musunuz?</p>
      <p class="MsoPlainText">—<span>  </span>Bunu kabul<span>  </span>ediyorum. Yalnız şu var, bunun uyku ilâci olduğunu söylemişlerdi bana, ben de öyle sanmıştım. Tüccara bir zararı dokunacağını bilmiyordum. Böyle bir şey düşünmedim, istemedim de. Yemin ederim ki istemedim.</p>
      <p class="MsoPlainText">Başkan:</p>
      <p class="MsoPlainText">—• Demek oluyor ki tüccar Smelkof'un parasıyla yüzüğünün çalınmasında bir suçunuzun olmadığını söylüyorsunuz, dedi. Ama içkisine tozu koyduğunuzu kabul ediyorsunuz?</p>
      <p class="MsoPlainText">—<span>  </span>Öyle, kabul<span>  </span>ediyorum, ama bunun uyku ilâcı olduğunu sanıyordum. Bir an önce uyusun diye koydum onu içkisine, kötü bir amacım yoktu, aklımın ucundan bile geçmedi böyle bir şey.</p>
      <p class="MsoPlainText">Başkan, duruşmanın gidişinden memnun bir tavırla:,</p>
      <p class="MsoPlainText">—&gt; Çok güzel, dedi.</p>
      <p class="MsoPlainText">Arkasına yaslanıp ellerini masanın üzerine koyarak devam etti:</p>
      <p class="MsoPlainText">—' Şimdi her şeyi olduğu gibi anlatın bakalım bize. Gerçeği gizlemezseniz bu sizin yararınıza olur.</p>
      <p class="MsoPlainText">Maslova, gözlerini başkanın gözlerinin içine dikmiş, susuyordu.</p>
      <p class="MsoPlainText">— 53 —</p>
      <p class="MsoPlainText">— Anlatın nasıl olduğunu. Maslova birden:</p>
      <p class="MsoPlainText">—• Nasıl olduğunu mu? diye başladı. Otele geldik, odasına çıktık, çok sarhoştu. Gitmek istiyordum o bırakmıyordu.</p>
      <p class="MsoPlainText">Maslova «o» derken dehşetle açılmıştı gözleri. Olaylar zincirini kaybetmiş ya da başka bir şeyi hatırlamış gibi sustu birden.</p>
      <p class="MsoPlainText">—<span>  </span>Sonra?</p>
      <p class="MsoPlainText">—<span>  </span>Sonra mı? Biraz daha kalıp eve döndüm.</p>
      <p class="MsoPlainText">O anda savcı yardımcısı bir dirseğine tuhaf bir biçimde yaslanarak yarım doğruldu yerinden. Başkan:</p>
      <p class="MsoPlainText">—<span>  </span>Bir soru mu sormak istiyorsunuz? diye sordu.</p>
      <p class="MsoPlainText">Savcı yardımcısı, «evet» deyince, başını sallayarak sorusunu sormasına izin verdiğini belirtti.</p>
      <p class="MsoPlainText">Savcı yardımcısı, Maslova'ya bakmadan:</p>
      <p class="MsoPlainText">—<span>  </span>Şunu<span>  </span>sormak<span>   </span>istiyordum, dedi, sanık Maslova, Simon Kartinkin'le daha önceden tanışıyor muydu acaba?</p>
      <p class="MsoPlainText">Sözünü bitirdikten sonra dudaklarını büzdü, kaşlarını çattı. Başkan, savcı yardımcısının sorusunu tekrar etti. Maslova ürkek bakışlarını savcı yardımcısına doğrulttu.</p>
      <p class="MsoPlainText">—<span>  </span>Simon'la mı? dedi, evet, tanışıyordum.</p>
      <p class="MsoPlainText">—<span>  </span>Şimdi<span>  </span>de, bu tanışıklığın nasıl<span>  </span>bir tanışıklık olduğunu sormak istiyorum. Sık sık görüşüyorlar mıydı?</p>
      <p class="MsoPlainText">Maslova huzursuz bakışlarını savcı yardımcısından ayırıp başkana doğrultarak:</p>
      <p class="MsoPlainText">—<span>  </span>Nasıl bir tanışıklık mi? dedi. Otel müşterilerine çağırırdı beni, hepsi o kadar, ayrıca bir dostluk yoktu aramızda.</p>
      <p class="MsoPlainText">Savcı yardımcısı gözlerini kisarak, dudaklarında kurnaz, şeytanca bir gülümseme:</p>
      <p class="MsoPlainText">—• Kartinkin'in arada bir başka kızları da çağırmayıp, her zaman niçin ille de Maslova'yi çağırdığını bilmek isterdik, dedi.</p>
      <p class="MsoPlainText">Maslova ürkek bakışlarını salonda gezdirirken, bir an Meh-lüdof'la göz göz geldikten sonra:</p>
      <p class="MsoPlainText">—<span>  </span>Bilmiyorum, dedi. Nereden bileyim? Öyle istiyordu canı, beni çağırıyordu.— 54 —</p>
      <p class="MsoPlainText">Nehlüdof, yüzü bir anda kıpkırmızı olarak, «Tanıdı mı yoksa?» diye geçirdi içinden. Ama Maslova onu ötekilerden ayırmadan başını hemen çevirmiş, gene korkuyla savcı yardımcısına bakmaya başlamıştı.</p>
      <p class="MsoPlainText">—<span>  </span>Sanık, Kartinkin'le aralarında bir takım yakın ilişkilerin olduğunu<span>  </span>kabul etmiyor demek? Çok güzel. Soracağım bu kadardı.</p>
      <p class="MsoPlainText">Savcı yardımcısı, dirseğini önündeki bölmeden çekip bir şeyler yazmaya başladı. Aslında bir şey yazdığı yoktu, önündeki notların harflerinin üzerinden giderek yazıyormuş gibi yapıyordu: Savcılarla avukatların, kurnazca sorulmuş bir sorudan sonra, konuşmalarına, karşılarındakileri yere çalacak bir takım notlar eklediklerini çok görmüştü.</p>
      <p class="MsoPlainText">Başkan hemen dönmedi sanığa, çünkü o ara gözlüklü mahkeme üyesine, önceden hazırlanıp not edilmiş soruların sorulmasına ne diyeceğini soruyordu. Sonra sanığa döndü:</p>
      <p class="MsoPlainText">—• Devam edin, sonra ne oldu?</p>
      <p class="MsoPlainText">Maslova, yalnız başkana bakarak, kendini biraz toparlamış:</p>
      <p class="MsoPlainText">—<span>  </span>Eve geldim, diye devam etti. Parayı patrona verip yattım. Daha yeni uyumuştum ki bizim<span>    </span>Berta uyandırdı beni.<span>    </span>«Uyan, uyan senin tüccar gene geldi.» Yanına çıkmak istemedim, ama madam emretti. Bizim kızların hepsine içki ısmarladı, sonra şarap bitince şarap aldırtmak istedi, ama<span>  </span>bütün parası<span>  </span>bitmişti. Patron güvenemedi ona. —Maslova gene apaçık bir dehşet duymuştu ona derken.— O zaman o da anahtarını verip otele yolladı beni. Paranın nerede olduğunu, ne kadar alacağımı söyledi. Ben de gittim.</p>
      <p class="MsoPlainText">Bu arada başkan salondaki üyeyle alçak sesle bir şeyler konuşuyor, Maslova'nın ne dediğini dinlemiyordu, ama dinlediğini sansınlar diye Maslova'nın son cümlesini tekrar etti:</p>
      <p class="MsoPlainText">—' Siz de gittiniz demek. Sonra ne oldu?</p>
      <p class="MsoPlainText">—<span>  </span>Bana söyleneni yaptım: Odaya girdim. Yalnız girmedim ama; ,Simon Mihayloviç'le onu —Boçkova'yı gösterdi başıyla— çağırdım.</p>
      <p class="MsoPlainText">Boçkova:</p>
      <p class="MsoPlainText">— 55 —</p>
      <p class="MsoPlainText">—• Yalan söylüyor, odaya adımımı atmadım... diye başlamıştı ki, susturdular onu.</p>
      <p class="MsoPlainText">Maslova yüzünü buruşturarak, Boçkova'ya bakmadan devam etti:</p>
      <p class="MsoPlainText">—<span>  </span>Onların yanında dört on rublelik aldım valizden. Gene savcı yardımcısı karıştı söze:</p>
      <p class="MsoPlainText">—<span>  </span>Kırk rubleyi alırken valizde ne kadar para olduğunu far-ketmemîş mi acaba sanık?</p>
      <p class="MsoPlainText">Savcı yardımcısının sesini duyunca birden irkildi Maslova. Neden ve nasıl olduğunu bilmiyordu ama bu adamın onun kötülüğünü istediğini hissediyordu.</p>
      <p class="MsoPlainText">—<span>  </span>Saymadım parayı, diye cevap verdi, yalnız bir sürü yüz rublelik gördüm.</p>
      <p class="MsoPlainText">—<span>  </span>Sanık bir sürü yüz rublelik görmüş... bunu öğrenmek istemiştim.</p>
      <p class="MsoPlainText">Başkan saatine baktıktan sonra sormaya devam etti:</p>
      <p class="MsoPlainText">—<span>  </span>Peki parayı getirdiniz mi sahibine?</p>
      <p class="MsoPlainText">—<span>  </span>Getirdim.</p>
      <p class="MsoPlainText">—<span>  </span>Sonra?</p>
      <p class="MsoPlainText">—<span>  </span>Sonra gene yanına aldı beni. —• İçkisine o tozu nasıl koydunuz?</p>
      <p class="MsoPlainText">—<span>  </span>Nasıl mı koydum? Basbayağı döktüm içkisinin içine, sonra da ona verdim.</p>
      <p class="MsoPlainText">—• Niçin verdiniz?</p>
      <p class="MsoPlainText">Maslova cevap vermeden derin bir göğüs geçirdi. Bir an sustuktan sonra:</p>
      <p class="MsoPlainText">—<span>  </span>Bir türlü bırakmıyordu yakamı, dedi. Can sıkmaya başlamıştı artık. Koridora çıkıp Simon Mihayloviç'e «Bıraksa beni de gitsem, çok yoruldum»<span>  </span>dedim. Simon Mihayloviç, «Biz de bıktık ondan artık, dedi. Uyku ilâcı vermeyi düşünüyoruz ona. Hemen uyur, sen de gidersin.» Sevindim buna, «Çok güzel,» dedim. Bunun zararlı bir ilâç olduğunu aklımın ucundan geçirme-miştim. Küçük paketi<span>   </span>elime verdi. Odaya girdim, paravananın arkasında yatıyordu, geldiğimi duyunca konyak istedi benden. Masanın üzerindeki şişeden iki<span>  </span>kadehi doldurdum, biri benim, biri onundu, onun kadehine ilâcı boşalttım, götürüp verdim. İçki-— 56 —</p>
      <p class="MsoPlainText">sine koyduğum şeyin zehir olduğunu bilsem verir miydim ona onu?</p>
      <p class="MsoPlainText">Başkan:</p>
      <p class="MsoPlainText">—<span>  </span>Peki yüzük nasıl elinize geçti? diye sordu.</p>
      <p class="MsoPlainText">—<span>  </span>Kendi verdi. —• Ne zaman?</p>
      <p class="MsoPlainText">—<span>  </span>Beraber onun odasına gelmiştik, ben eve dönmek istiyordum, başıma vurdu, tokamı kırdı. O zaman iyice kızdım, gideceğim diye tutturdum. Gitmeyeyim diye parmağından yüzüğünü çıkarıp verdi bana.</p>
      <p class="MsoPlainText">Savcı yardımcısı hafifçe doğruldu gene yerinden, hep o yapmacık içten tavrıyla birkaç soru sormak için izin istedi, iznini aldıktan sonra da işlemeli yakalığının içinde başını öne eğerek:</p>
      <p class="MsoPlainText">—<span>  </span>Sanığın, Smelkof'un otel odasında ne kadar kaldığını bilmek istedim, dedi.</p>
      <p class="MsoPlainText">Maslova'nın içine gene bir korku düştü; ürkek bakışlarını savcı yardımcısından çekip başkana doğrultarak:</p>
      <p class="MsoPlainText">—<span>  </span>Ne kadar kaldığımı hatırlamıyorum, diye cevap verdi.</p>
      <p class="MsoPlainText">—<span>  </span>Sanık, tüccar Smelkof'un odasından çıkınca nereye uğradığını hatırlıyor mu acaba?</p>
      <p class="MsoPlainText">Maslova bir an düşündükten sonra:</p>
      <p class="MsoPlainText">—<span>  </span>Yandaki boş odaya uğradım, dedi.</p>
      <p class="MsoPlainText">Savcı yardımcısı bu cevapla ilgilenerek Maslova'ya döndü:</p>
      <p class="MsoPlainText">—<span>  </span>Niçin uğradınız oraya?</p>
      <p class="MsoPlainText">—<span>  </span>Üstüme başıma çeki düzen vermek, sonra araba beklemek için.</p>
      <p class="MsoPlainText">—<span>  </span>Peki, sanık bu odadayken Kartinkin de uğramış mı oraya?</p>
      <p class="MsoPlainText">—<span>  </span>Evet.</p>
      <p class="MsoPlainText">—<span>  </span>Niçin?</p>
      <p class="MsoPlainText">—<span>  </span>Tüccarın<span>  </span>şişesinin<span>  </span>dibinde<span>  </span>biraz<span>  </span>konyak<span>  </span>kalmıştı,<span>  </span>onu içtik.</p>
      <p class="MsoPlainText">—<span>  </span>Beraber içmişler demek. Çok güzel. Sanık, Simon'Ia ne konuşmuş bu odada?</p>
      <p class="MsoPlainText">Maslova'nın kaşları çatıldı birden, yüzü mosmor oldu, çabuk çabuk konuşarak:</p>
      <p class="MsoPlainText">—<span>  </span>Ne mi konuştum? dedi. Hiç bir şey konuşmadım. Olan-</p>
      <p class="MsoPlainText">— 57 —</p>
      <p class="MsoPlainText">ların hepsini anlattım size, başka bir şey bilmiyorum. Ne isterseniz yapın beni. Suçsuzum, hepsi bu kadar. Savcı yardımcısı başkana dönerek:</p>
      <p class="MsoPlainText">—<span>  </span>Başka bir şey sormayacağım, dedi.</p>
      <p class="MsoPlainText">Omuzlarını tuhaf bir biçimde kaldırarak, konuşmasının taslağına sanığın Simon'la boş bir odaya girdiğini itiraf ettiğini çabuk çabuk yazmaya başladı.</p>
      <p class="MsoPlainText">Bir anlık bir sessizlik oldu.</p>
      <p class="MsoPlainText">—<span>  </span>Söyleyeceklerinizin hepsi bu kadar mı? Maslova derin bir göğüs geçirerek:</p>
      <p class="MsoPlainText">—• Her şeyi söyledim, dedi.</p>
      <p class="MsoPlainText">Oturdu.</p>
      <p class="MsoPlainText">Başkan bunun üzerine önündeki kâğıda bir şey not etti, sol yanındaki üyenin alçak sesle söylediğine kulak verdikten sonra duruşmaya on dakika ara verdi, aceleyle kalkıp salondan çıktı. Sol yandaki uzun boylu, sakallı, iri gözleri içtenlikle parlayan üye, başkana, midesine hafif bir sancının saplandığını, biraz masaj yapıp ilâcını içmek istediğini söylemişti. Duruşmaya ara verilmesinin sebebi buydu.</p>
      <p class="MsoPlainText">Yargıçların arkasından jüri üyeleri, avukatlar, tanıklar da kalktılar, önemli bir işin hiç olmazsa bir bölümünü bitirmenin verdiği hazla sağa sola gittiler.</p>
      <p class="MsoPlainText">Nehlüdof jüri odasına gitti, orada pencerenin dibine oturdu.</p>
      <p class="MsoPlainText">XII</p>
      <p class="MsoPlainText">Evet, Katyuşa'ydı bu.</p>
      <p class="MsoPlainText">Nehlüdof'la Katyuşa arasındaki ilişki şöyleydi: Nehlüdof Katyuşa'yı ilk kez, üniversitenin üçüncü sınıfındayken, toprak mülkiyeti üzerine yapıtını hazırlamak amacıyla yaz tatilini halalarının yanında geçirmeye köye geldiğinde görmüştü. Genellikle yaz tatillerini annesinin Moskova yakınlarındaki büyük çiftliklerinde annesiyle ablasının yanında geçirirdi. Ama o yıl ablası kocaya varmış, annesi de yurt dışına, kaplıcala-l</p>
      <p class="MsoPlainText">— 58 —</p>
      <p class="MsoPlainText">ra gitmişti. Nehlüdof'unsa yapıtını bitirmesi gerekiyordu, yazı halalarının yanında geçirmeye karar vermişti. Halalarının köyünde eğlence falan yoktu; hem halaları çok severlerdi onu, o da halalarını, onların geleneklere bağıl, sade yaşayışlarını severdi.</p>
      <p class="MsoPlainText">O yaz Nehlüdof, halalarının yanında, bir gencin, başkalarının uyarmasıyla değil de kendi kendine hayatın tüm güzelliğinin, öneminin, hayatta kişioğluna düşen görevin anlamının bilincine ilk kez vardığı; kendisinin de dünyanın da kusursuz olma olanağının bulunduğunu gördüğü; kendini, yalnız umutla değil, hayalinde yaşattığı kusursuzluğa erişeceğine bütün varlığıyla inanarak bu kusursuzluğa adadığı zaman duyduğu o coşkunluğu duymuştu içinde. O yıl üniversite Spencer'in «Sosyal denge»sini okumuş, Spencer'in toprak mülkiyeti üzerine söyledikleri ona —daha çok, o da büyük bir toprak sahibi kadının oğlu olduğu için— hayli etki etmişti. Babası zengin değildi; ama annesine evlenirken ailesi drahoma olarak, aşağı yukarı on bin hektar arazi vermişti. Bir insanın toprak sahibi olmasının kötülüğünü, haksızlığını ilk kez o zaman anlamış, kendini yüce duygulara adamaktan büyük haz duyan insanlardan olduğu için de toprak mülkiyeti hakkından yararlanmamaya karar vermiş, babasından ona kalan arazisini köylülere dağıtmıştı. Yazmakta olduğu yapıt da bu konudaydı.</p>
      <p class="MsoPlainText">O yıl köyde, halalarının yanında günlerini şöyle geçiriyordu: Sabahları çok erken, bazan saat üçte kalkıyor, kimi zaman sabah sisi daha kalkmadan dağ dibindeki dereye gidip yıkanıyor; güneş doğduktan ama sabah çiği otların, çiçeklerin üzerinden henüz kalkmadan dönüyordu. Sabah kahvaltısını yaptıktan sonra oturup yapıtı üzerinde çalışmaya ya da yapıtı için bulduğu kaynakları incelemeye başlıyordu; ama çoğunlukla okumayı ya da yazmayı boş verip gene çıkıyordu evden, kırlarda, koruluklarda dolaşmaya gidiyordu. Öğlen üzeri bahçede bîr köşeye uzanıp kestiriyor, yemekte halalarını neşesiyle güldürüp eğlendiriyor, yemekten sonra ya atla dolaşmaya çıkıyor ya da gölde kayıkla geziyordu; akşamları da ya okuyor ya da halalarıyla oturup onlara kâğıt falı açıyordu. Geceleri çoğunlukla •—özellikle ay aydınlık gecelerde— yaşamak sevincini içinde bütün coşkunlu-</p>
      <p class="MsoPlainText">— 59 —</p>
      <p class="MsoPlainText">ğuyla duyduğu için uyku tutmuyordu gözünü; hayalleriyle, düşünceleriyle başbaşa, bazan ortalık aydınlanana kadar bahçede dolaşıyordu.</p>
      <p class="MsoPlainText">Halalarının yanında ilk ayını böylesine mutlu, huzur içinde geçirdi; siyah gözlü, her zaman çabuk çabuk yürüyen yan oda hizmetçisi; yarı besleme Katyuşa'yla hiç ilgilenmemişti bile bu bir ay içinde.</p>
      <p class="MsoPlainText">Nehlüdof o zamanlar, küçüklükten beri annesi her şeyiyle ilgilendiği, onu istediği gibi yetiştirdiği için on dokuz yaşında tertemiz bir delikanlıydı. Kadını ancak karısı olarak düşünürdü. Karısı olamayacak bütün kadınlarsa onun için kadın değil, birer insandı. Ama öyle oldu ki o yaz Voznesenye'ye, halalarına bir komşuları kadın geldi. Kadının yanında —ikisi genç kız, biri lisede okuyan oğlan— üç çocuğuyla, konuğu, köylülükten yükselmiş genç bir ressam vardı.</p>
      <p class="MsoPlainText">Çaydan sonra evin önündeki ekini biçilmiş tarlada ebecilik oynamaya başladı çocuklar. Katyuşa'yı da almışlardı oyuna: Birkaç oyundan sonra Nehlüdof un Katyuşa'yla kaçması gerekmişti. Geldiğinden beri hoşlanırdı Katyuşa'dan Nehlüdof, ama aralarında değişik birtakım ilişkilerin olabileceğini aklının ucundan ge-çirmemişti.</p>
      <p class="MsoPlainText">Neşeli bir genç olan «ebe» ressam — kısa, çarpık, ama güçlü köylü bacaklarıyla çok hızlı koşuyordu —- gülerek:</p>
      <p class="MsoPlainText">—<span>  </span>İşte bunları dünyada yakalayamam, dedi, ayakları takılır da düşerlerse ancak...</p>
      <p class="MsoPlainText">—<span>  </span>Yakalayamayacaksınız elbette!</p>
      <p class="MsoPlainText">—<span>  </span>Bir, iki, üç!</p>
      <p class="MsoPlainText">Avuç içlerine üç kere vuruldu. Katyuşa, gülmemek için kendini güç tutarak, Nehlüdof'un kalın elini küçük, yumuşak eliyle sıkıp, — kolalı etekliği hışırdaya hışırdaya — sola doğru koşmaya başladı.</p>
      <p class="MsoPlainText">Nehlüdof hızlı koşardı, ressamın onu yakalamasını istemediği için olanca hızıyla koşmaya başladı. Başını çevirip geri baktığında ressamı Katyuşa'nın arkasından koşarken gördü, ama Katyuşa dolgun, genç bacaklarını çabuk çabuk atarak sola doğ-— 60 —</p>
      <p class="MsoPlainText">ru koşuyor, ressamla arayı açıyordu. Önünde, o zamana kadar hiç kimsenin kaçmadığı bir çalılık vardı. Katyuşa Nehlüdof'a bakıp onunla göz göze gelince başıyla çalılığın arkasına koşmasını işaret etti. Nehlüdof anladı onun bu işaretini, çalılığa doğru koşmaya başladı. Ama çalılığın arkasında Nehlüdof'un bilmediği, üzeri ısırgan otlarıyla kapanmış küçük bir çukur vardı; ayağı takılıp yüzükoyun yere yuvarlandı, kollarını sızlattı ısırgan otları, düşen akşam çiğinden ıpıslak otlar üstünü başını ıslattı; ama kendi haline gülerek hemen kalktı, gene koşmaya başladı.</p>
      <p class="MsoPlainText">Katyuşa sevinçle gülerek, simsiyah gözleriyle uçarcasına ona doğru koşuyordu. Birbirine kavuştular, el ele tuttular.</p>
      <p class="MsoPlainText">Katyuşa soluk soluğa, içtenlikle gülümseyerek boşta kalan eliyle, koşarken bozulan saçını düzeltirken,</p>
      <p class="MsoPlainText">—<span>  </span>Kazandık, dedi.</p>
      <p class="MsoPlainText">Aşağıdan yukarıya Nehlüdof'un gözlerinin içine baktt. Delikanlı da gülümsedi, Katyuşa'nın elini bırakmadan,</p>
      <p class="MsoPlainText">—<span>  </span>Orada çukur olduğunu bilmiyordum, dedi.</p>
      <p class="MsoPlainText">Genç kız Nehlüdof'a doğru sokuldu, delikanlı da, nasıl olduğunun farkına varmadan başını öne eğdi; Katyuşa geri çekilmedi, Nehlüdof avucunun içindeki yumuşacık eli olanca gücüyle sıktı, genç kızı dudaklarından öptü.</p>
      <p class="MsoPlainText">Katyuşa,</p>
      <p class="MsoPlainText">—• Hopala! diye mırıldandı.</p>
      <p class="MsoPlainText">Elini hızla çekip koşarak uzaklaştı Nehlüdof'un yanından.</p>
      <p class="MsoPlainText">Hemen oradaki leylâk ağacının yanma gitti, artık dökülmeye yüz tutmuş beyaz leylâktan iki küçük dal kopardı, çiçekleri ateş gibi yanan yüzüne sürterek Nehlüdof'a baktı, sonra dönüp, elini kolunu sallayarak öteki çocukların yanına yürüdü.</p>
      <p class="MsoPlainText">O günden sonra Nehlüdof'la Katyuşa arasındaki ilişkiler değişmişti; birbirine tutkun tertemiz bir delikanlıyla, gene öyle bir kızın arasındaki ilişkiydi artık bu.</p>
      <p class="MsoPlainText">Katyuşa odaya girdiğinde ya da Nehlüdof onun beyaz önlüğünü ta uzaktan gördüğünde delikanlı için her şey birdenbire ay-dınlamveriyordu sanki, ilgi çekici, insana neşe verici oluyordu; daha bir mutlu hissediyordu kendini. Katyuşa da aynı durumdaydı. Katyuşa'nın odaya girmesi ya da onun yakınında bir yerde</p>
      <p class="MsoPlainText">— 61 —</p>
      <p class="MsoPlainText">bulunması değildi. Nehiüdof'u böyle heyecanlandıran yalnız; Katyuşa'yı düşündükçe de aynı duygu dolduruyordu içini. Katyu-.sa da Nehlüdof'u düşündükçe öyle oluyordu. Delikanlı annesinden kötü bir mektup aldığı, yapıtı üzerinde çalışması iyi gitmediği ya da gençlere özgü o sebepsiz can sıkıntısı içine çöktüğü ..zamanlar Katyuşa'yı, biraz sonra onu göreceğini bir düşünmesi «her şeye yetiyor, can sıkıntısı bir anda dağılıyordu.</p>
      <p class="MsoPlainText">Katyuşa'nın çok işi vardı evde, ama hepsini yetiştiriyor, boş zamanlarında da okuyordu. Nehlüdof, kendisinin de o sıralar Dokuduğu kitapları, Dostoyevski'yi, Turgenyef'i veriyordu ona. En çok Turgenyef in «Sessizlik»i hoşuna gitmişti. Koridorda, balkonda, avluda karşılaştıkları zamanlar ayak üstü konuşabiliyorlardı .ancak; bazan da Nehlüdof halalarının yaşlı oda hizmetçileri Matryona Pavlovna'nın odasına —Katyuşa da o odada kalıyordu— kıtlama çay içmeğe uğradığında görüşüyorlardı. Matryona Pav-iovna'nm yanında.konuşmaları en tatlı olanıydı. Yalnız başlarına, yanlarında kimse yokken konuşurken sıkılıyorlardı. Gözleri, ağızlarının söylediğinden bambaşka, çok daha önemli şeyler söyle-ınıeye başlıyordu hemen, dudakları büzülüyordu, bir tuhaf oluyor-iar, birbirlerinin yanından uzaklaşmak için acele ediyorlardı.</p>
      <p class="MsoPlainText">Nehlüdof'un Katyuşa'yla arasındaki bu tür ilişkileri onun, halalarının yanındaki birinci konukluğu boyunca sürdü. Bu ilişkiler halaların gözünden kaçmamış, onları hayli telâşlandırmıştı da; yaşlı kadınlar bu durumu yurt dışındaki Helena İvanovna'ya. Nehlüdof'un annesine bile yazdılar. Mariya İvanovna hala Dmit-ri'nin Katyuşa'yla işi ilerleteceğinden korkuyordu. Ama yersizdi bu korkusu: Nehlüdof'un içindeki, ancak tertemiz bir yüreğin duyabileceği çeşitten bir sevgiydi; onu da Katyuşa'yı da basitleş-rmekten koruyabilecek bir sevgi... Genç kızı elde etmeyi aklının köşesinden geçirmediği gibi, Katyuşa'yla aralarında böyle bir şeyin geçebileceği düşüncesi bile dehşet veriyordu ona. İnce duygulu Sofiya İvanovna'nın endişeleriyse çok daha yerindeydi: Kendi basma buyruk, ne istediğini bilen bir genç olan Dmitri'nin bu kıza tutulup, soyunun sopunun nereden geldiğine bakmadan aklına onunla evlenmeyi koymasından korkuyordu.— 62 —</p>
      <p class="MsoPlainText">O zaman Nehlüdof Katyuşa'yı sevdiğini açık seçik bilseydi ya da birisi çıkıp onun böyle bir kızla kaderini birleştirmemesi gerektiğini, birleştiremeyeceğini söyleseydi ona, her şeyde kendi bildiğini okuyan bir insan olarak kolaylıkla, sevdiği bir kızla —kız neyin nesi olursa olsun— evlenmemesi için ortada hiç bir nedenin olmadığına karar verirdi. Ama halaları bu endişelerinden hiç söz etmediler ona, o da sevdiğini bilmeden ayrıldı köyden.</p>
      <p class="MsoPlainText">Nehlüdof Katyuşa'ya olan bu duygusunun, o zamanlar için,, bütün varlığını dolduran yaşama sevincinin —o neşeli, sevimli; kız da paylaşıyordu bu yaşama sevincini— evet, o yaşama sevincinin bir sonucu olduğunu sanıyordu. Ama Katyuşa, halalarıyla beraber taşlıkta durmuş, dolu dolu olmuş simsiyah, biraz şehlâ gözleriyle onu yolcu ederken Nehlüdof, bir daha hiç sahip olamayacağı, çok hoş, değerli bir şeyi bırakıp gitmekte olduğunu hissetmiş, derin bir kedere kapılmıştı.</p>
      <p class="MsoPlainText">İki tekerlekli arabaya binerken Sofiya İvanovna'nın şapkasının üstünden,</p>
      <p class="MsoPlainText">—<span>  </span>Hoşça kal Katyuşa, demişti, her şey için çok çok teşekkürler.</p>
      <p class="MsoPlainText">Katyuşa kulağa hoş gelen o okşayıcı sesiyle,</p>
      <p class="MsoPlainText">—<span>  </span>Güle güle Dmitri İvanoviç, demişti.</p>
      <p class="MsoPlainText">Sonra da, gözlerinde biriken yaşları tutarak, doyasıya ağlamak için içeri koşmuştu.</p>
      <p class="MsoPlainText">xııı</p>
      <p class="MsoPlainText">Bu ayrılıştan sonra, üç yıl görmedi Katyuşa'yı Nehlüdof. An-cak aradan üç yıl geçtikten sonra, subaylığa atanmış, orduya katılmaya giderken, üç yıl öncekinden bambaşka bir insan olarak yolu üzerindeki halalarının köyüne uğradığında gördü onu bir de.</p>
      <p class="MsoPlainText">O zamanlar dürüst, her şeyi iyi iş uğruna kişisel çıkarlarını-vermeye hazır, soylu bir gençti; oysa şimdi yalnız kendi zevkini düşünen, ahlâksız, bencil bir insan olmuştu. O zamanlar hayat</p>
      <p class="MsoPlainText">— 63 —</p>
      <p class="MsoPlainText">onun için, her şeyini heyecanla, sevinçle anlamaya çalıştığı bir sırdı; şimdiyse hayat açık seçikti karşısında, içinde yaşadığı koşullardan başka bir şey değildi. O zamanlar doğayla, ondan önce de yaşayan, düşünen, hisseden insanlarla haşır-neşir olmasıydı gerekli, önemli olan (felsefe, şiir)... oysa şimdi insanlarla olan birtakım ilişkileri, arkadaşlarıyla yakınlığıydı gerekli, önemli olan. O zamanlar kadın esrarlı, hoş bir yaratıktı onun için; şimdi yakın akrabası kadınlardan ve dostlarının karılarından gayrisi aynı anlamı taşıyordu gözünde: Kadın kişiye zevk veren araçların içinde en iyisiydi. O zamanlar paraya ihtiyacı yoktu, annesinin verdiği paranın üçte biri bile çok gelirdi ona, babasından ona miras kalan araziyi de köylülere dağıtabilirdi; oysa şimdi annesinin ayda verdiği bin beş yüz ruble yetmiyordu ona, para yüzünden sık sık tatsız tartışmalar geçiyordu aralarında, O zamanlar gerçek «ben» olarak ruhsal yapısını sayardı, şimdiyse sağlıklı, dinç, yaşayan «ben» di onun için gerçek olan.</p>
      <p class="MsoPlainText">Bu korkunç değişme onda sırf kendine olan inancını yitirip, başkalarına inanmaya başladığı için olmuştu. Kendine inanmaktan vazgeçip başkalarına inanmaya başlamasının nedeni, kişinin kendine inanarak yaşamasının son derece güç olmasıydı: Kendine inanarak yaşayabilmesi için kişinin bütün soruları, küçük hazlar peşindeki yaşayan «ben» in istediği gibi değil, hatta çoğunlukla onun istediğinin tam tersine çözümlemesi gerekir; öte yandan, başkalarına inanırsa çözümleyeceği hiç bir şey yoktur, her şey çözümlenmiştir, hem de yaşayan «ben» in istediği gibi. Dahası var, kendine inanarak yaşarken çevresindeki insanların eleştirileriyle karşı karşıya kalıyordu hep, başkalarına inanmaya başlayalıberi herkes övüyordu onu.</p>
      <p class="MsoPlainText">Düşüncelere daldığı, okuduğu ya da Tann'dan, gerçeklerden, zenginlikten, yoksulluktan söz etmeye başlayınca çevresindekiler yersiz, hatta gülünç buluyorlardı bu konuşmalarını; annesiyle teyzesi sevgi dolu bir sitemle Nötre cher philosophe (') diyorlardı ona. Gelgelelim, roman okuduğu, açık hikâyeler anlattığı, Fransız tiyatrosunda müzikli, hafif güldürü oyunlarına git-</p>
      <p class="MsoPlainText">[')<span>    </span>Değerli feylezofumuz (Fransızca).— 64 —</p>
      <p class="MsoPlainText">tiği, bu oyunları neşeli bir dille ona buna anlattığı zamanlarsa göklere çıkarıyorlardı onu, böyle devam etmesini söylüyorlardı, İhtiyaçlarını biraz kısması gerektiğine inanarak eski paltoyla dolaştığı, şarap içmediği zamanlar herkes bunu tuhaf karşılıyor kendini göstermek için orijinallik olsun diye böyle yaptığını söylüyordu; av için ya da kendine son derece güzel, pahalı bir ev döşemek için büyük paralar harcayınca da zevkini herkes övüyor, ona değerli şeyler armağan ediyorlardı. Günahsız olduğu,, evleninceye kadar da öyle kalmayı düşündüğü zamanlar onurr sağlığından endişe ediyorlardı; annesi, oğlunun gerçek bir erkek olduğunu, arkadaşının elinden bir Fransız kadınını aldığım öğrenince üzülmek şöyle dursun, sevindi bile. Katyuşa olayını oğlunun bir zamanlar bu kızla az kaldı evleneceğini düşündükçe; dehşete kapılıyordu Prenses.</p>
      <p class="MsoPlainText">Nehlüdofun reşit olunca babasından ona kalan küçük araziyi, toprak mülkiyetinin haksızlık olduğuna inandığı için köylülere dağıtması da annesini, akrabalarını dehşete düşürmüştü; bu davranışı devamlı bir paylama, alay konusu olmuştu yakınları: arasında. Durmadan, toprak sahibi olan köylülerin durumlarının düzelmediğini, tam tersine köylerinde üç meyhane açtıkları, ça lışmayı da hepten bıraktıkları için daha da yoksullaştıklarını anlatıyorlardı ona. Nehlüdof muhafız alayına girip, yüksek çevreden arkadaşlarıyla, Helena İvanovna'yı ona paradan birazını harcamak zorunda bırakacak kadar çok para yemeye başlayınca bile hiç üzülmedi annesi; bunun olağan hatta güzel bir şey olduğunu düşündü.</p>
      <p class="MsoPlainText">Önceleri bunlara karşı durmaya çalıştı Nehlüdof, ama çok: güçtü karşı durmak; çünkü kendine inanarak iyi saydığı her şey çevresindeki insanlarca kötü, tersine kötü saydığı her şey de iyi sayılıyordu. Sonunda pes etti. Nehlüdof, kendine inanmayı bırakıp başkalarına inanmaya başladı. Başlangıçta bu değişiklik hiç de hoş bir şey değildi Nehlüdof için, ama çok sürmedi bu; sigara, içki içmeye başlayınca ona ağır gelen bu duygusu hemen kayboluverdi, hatta İçinde oldukça büyük bir hafiflik hissetti.</p>
      <p class="MsoPlainText">Nehlüdof, yaradılışının<span>    </span>etkisiyle, çevresindekilerin<span>    </span>doğru»</p>
      <p class="MsoPlainText"> </p>
      <p class="MsoPlainText">bulduğu bu hayata bütün benliğiyle verdi kendini; başka bir şey isteyen içindeki sesi de bastırdı, Petersburg'a taşındıktan sonra başlamıştı bu onda, askerliğe girmesiyle de tamamlanmıştı. Askerlik, bomboş bir yaşayışı gerektirdiği, yani akla uygun, yararlı bir işle uğraşmayı, insanlık görevlerini kaldırıp yerine, yalnızca şartlı bir alay, üniforma, sancak onuru, başkalarına karşı sınırsız bir hakimiyet, üstlerine de ancak kölelerde görülebilecek bir baş eğiş getirdiği için insanları çoğunlukla bozar.</p>
      <p class="MsoPlainText">Ne var ki, üniforma, sancak onuruyla, zorbalığıyla, başkalarını öldürmeye izin vermesiyle zaten kötü olan askerliğe bir de ancak zengin ve ünlü subayların görev alabildiği muhafız alayla-rındaki zenginlik ,çar ailesine yakınlık gibi bozukluklar da eklenince bu bozukluk muhafız alaylarında görevlilerde çılgın bir bencillik derecesine varmaktadır. Askerliğe girmesinden, bütün arkadaşları gibi yaşamaya başlamasından sonra bu çılgın ben cîlliğe Nehlüdof da kaptırdı kendini.</p>
      <p class="MsoPlainText">Başkalarınca dikilmiş, temizlenmiş resmi giysiyle, miğferle; gene başkalarınca yapılmış, temizlenmiş, ona hazır olarak verilmiş silâhı kuşanıp, gene başkalarının eğittiği, beslediği güze! atlara binip denetime ya da eğitime çıkmaktan, kılıcını sallayarak dört nala gitmekten, ateş etmekten, ateş etmeyi başkalarına öğretmekten başka işi yoktu. Başka bir şey yapmıyordu. Üstelik en saygıdeğer kimseler, gençler, ihtiyarlar, çar da, çarın yakınları da yalnız iyi bulmakla kalmıyorlar, övünüyorlardı da bu işini. Akşamların gözde, beğenilen, önemli sayılan uğraşı da subay kulüplerinde ya da en pahalı içkili gazinolarda toplanıp yemek yemek, özellikle içki içmek, nereden geldiğini bilmediği paraları har vurup harman savurmaktı; sonra tiyatroya, baloya, kadınlara gitmek; sabah olunca da gene ata binmek, kılıç sallamak, dört nala sürmek atı, akşam olunca gene içkiye, kâğıt oyununa, kadınlara su gibi para harcamak.</p>
      <p class="MsoPlainText">Bu türlü yaşayışın askerler üzerinde kötü etkisinin başlıca nedenlerinden biri de, asker olmayan bir kimsenin böyle bir hayat sürecek olsa ruhunun derinliklerinde bundan utanmamasının Diriliş — F: 5— 66 —</p>
      <p class="MsoPlainText">imkânsız olduğudur. Askerlerse bunun böyle olmasının zorunlu olduğu kanısındadırlar, —özellikle savaş zamanında— böyle yaşamaktan gurur bile duyarlar. , Türklerle savaş başlamasından sonra orduya giren Nehlüdof da öyleydi işte. «Savaşta canimizi vermeye hazırız, onun için böyle, hiç bir şeyi umursamadan, çılgınca yaşamamız hoş görülmelidir, böyle yaşamak zorundayız. Yaşayacağız da.»</p>
      <p class="MsoPlainText">O sıralar böylesine fırtınalıydı Nehlüdof'un düşünceleri. Eskiden önünde gördüğü bütün ahlâk engellerinden kurtulmanın verdiği coşkunluğu damarlarında hissediyordu. Çılgın bir bencillik içindeydi devamlı olarak.</p>
      <p class="MsoPlainText">Üç yıl sonra halalarına uğradığında da öylesine bencildi.</p>
      <p class="MsoPlainText">XIV</p>
      <p class="MsoPlainText">Nehlüdof halalarına, köy yolu üzerinde olduğu, yaşlı kadınlar uğraması için birkaç kere mektup yazdıkları, en önemlisi de, Katyuşa'yı görmek için uğraşmıştı. Belki de Katyuşa'ya karşı kötü bir niyeti daha köye uğramaya karar verdiği zaman vardı ruhunun derinliklerinde, gemi azıya almış yaşayan «ben» fısıldamıştı kulağına bu niyeti belki, ama böyle bir şeyin farkında değildi; bir zamanlar öylesine mutlu olduğu yerlerde dolaşmak istemişti canı yalnızca, biraz gülünç, ama sevimli, iyi yürekli, onu çok seven, çok beğenen halalarını görmek, onda öylesine tatlı bir anı bırakan cana yakın Katyuşa'yla konuşmak istemişti canı.</p>
      <p class="MsoPlainText">Martın sonlarında, kutsal cuma günü geldi. Bardaktan boşa-mrcasına yağmur yağıyordu, yollar diz boyu çamurdu. İliklerine kadar ıslanmış, soğuktan donmuştu, ama o sıralar her zaman olduğu gibi neşeli, canlıydı gene. Halalarının tuğla bir duvarla çevrili, eski evinin çatısından dökülmüş karların küme küme durduğu tanıdık avlusuna girerken, «Hâlâ onların yanında mı çalışıyor acaba?» diye düşünüyordu Nehlüdof. Çıngırak sesine Kat-yuşa'nın koşarak dışarı fırlayacağını umuyordu, ama hizmetçiler bölümünün kapısına eteklerini toplamış, ellerinde kovalarla —</p>
      <p class="MsoPlainText">— 67 —</p>
      <p class="MsoPlainText">besbelli yerleri yıkıyorlardı — yalın ayak iki kadın çıktı. Büyük kapıda da yoktu Katyuşa. Yalnız uşak Tihon çıkmıştı bu kapıdan; önünde önlük vardı, o da temizlik yapıyor olmalıydı. İpek giysisi, başında başörtüsüyle Sofiya İvanovna da çıktı. Yeğenini öperken,</p>
      <p class="MsoPlainText">—<span>  </span>Ne iyi ettin geldiğine! dedi. Mariya teyzen biraz rahatsız, kilisede yoruldu bugün. Kutsal ekmek yiyip kutsal şaraptan içtik.</p>
      <p class="MsoPlainText">Nehlüdof Sofiya İvanovna'nın elini öperken,</p>
      <p class="MsoPlainText">—<span>  </span>Nasılsınız Sonya halacığım? dedi, bağışlayın, ıslandınız benim için.</p>
      <p class="MsoPlainText">—<span>  </span>Hemen odana çık. Sırılsıklam olmuşsun. Sevsinler bıyıklarını... Katyuşa!<span>  </span>Katyuşa! Hemen kahve hazırla.</p>
      <p class="MsoPlainText">Koridordan insanın kulağını okşayan, tanıdık bir ses duyuldu:</p>
      <p class="MsoPlainText">—<span>  </span>Hemen!</p>
      <p class="MsoPlainText">Nehlüdof'un yüreği sevinçle ürperdi. «Buradaymış!» Bulutların arasından güneş gözükmüştü sanki birdenbire. Tihon'la beraber eski odasına çıkarken dudaklarında sevinç dolu bir gülümseme vardı Nehlüdof'un.</p>
      <p class="MsoPlainText">Tihon Katyuşa'yı sormak istiyordu: «Ne yapıyor Katyuşa? Nasıl Evlenmeye niyeti yok mu?» Ama Tihon öylesine saygılı, aynı zamanda da ağırbaşlıydı, ibrikle ona su dökmek için öylesine diretmişti ki, Nehlüdof Katyuşa'yı sormamıştı ona; yalnızca torunlarını, Bratseva kısrağını, Polkan'ı —kocaman bir çoban köpeğiydi bu— sordu. Geçen yıl kudurup ölen Polkan'dan başka hepsi sapasağlamdı.</p>
      <p class="MsoPlainText">Islak çamaşırlarını çıkarmış, yenilerini giyiniyordu ki koridorda çabuk yürüyen birisinin ayak sesini duydu Nehlüdof, sonra kapıya vuruldu. Bu ayak sesini, kapıya vuruşu tanımıştı Nehlüdof. Yalnız o böyle yürür, kapıya vururdu.</p>
      <p class="MsoPlainText">Islak paltosunu omuzlarına alıp kapıya yaklaştı.</p>
      <p class="MsoPlainText">—<span>  </span>Giriniz.</p>
      <p class="MsoPlainText">Oydu bu, Katyuşa! Eskisinden daha da tatlıydı şimdi. Hafif şehlâ, simsiyah, içten bakışlı, gülen gözleri gene öyle aşağıdan yukarı bakıyorlardı. Eskisi gibi tertemiz, beyaz bir önlük vardı üzerinde gene. Hanımının verdiği, kâğıdı yeni açılmış kokulu bir— 68 —</p>
      <p class="MsoPlainText">sabunla iki havlu getirmişti; biri büyük bir Rus havlusu, öteki kalın yüz havlusuydu. Üzerinde yazılarıyla, hiç kullanılmamış sabun da, havlular da, Katyuşa'nın kendi de tertemiz, taptaze, el değmemişti, hoştu. O sevimli, ıslak, kırmızı dudakları eskiden olduğu gibi Nehlüdof'u görünce sevinçten büzülmüştü gene. Güçlükle,</p>
      <p class="MsoPlainText">—<span>  </span>Hoş geldiniz Dmitri İvanoviç! diyebildi. Kulaklarına kadar kızardı sonra. Nehlüdof,</p>
      <p class="MsoPlainText">—<span>  </span>Sağol... Sağolun... dedi.</p>
      <p class="MsoPlainText">Katyuşa'ya «sen» mi «siz» mi desin, bilmiyordu, genç kız gibi o da kızardı.</p>
      <p class="MsoPlainText">—<span>  </span>İyisiniz değil mi? diye devam etti. Sağlığınız da yerindedir sanırım?</p>
      <p class="MsoPlainText">—<span>  </span>Tanrıya şükürler olsun...</p>
      <p class="MsoPlainText">Sabunu masanın, havluları da koltuğun kenarına koyarken,</p>
      <p class="MsoPlainText">—<span>  </span>Buyrun, diye devam etti. Katyuşa, halanız sevdiğiniz gül sabununu yolladı size.</p>
      <p class="MsoPlainText">Tihon, Nehlüdof un içi gümüş işlemeli kapağı açık bir sürü şişe, fırça, koku, tuvalet takımı dolu çantasını gururla göstererek,</p>
      <p class="MsoPlainText">—<span>  </span>Kendilerinin vardı, dedi.</p>
      <p class="MsoPlainText">—<span>  </span>Halama teşekkürlerimi<span>  </span>bildirin,<span>  </span>dedi<span>   </span>Nehlüdof.<span>  </span>Ne<span>   </span>iyi etmişim buraya uğradığıma!</p>
      <p class="MsoPlainText">Ruhunda eskisi gibi bir aydınlığın, huzurun doğduğunu hissetmişti o anda.</p>
      <p class="MsoPlainText">Katyuşa Nehlüdof'un bu sözüne karşılık yalnızca gülümsedi, çıktı.</p>
      <p class="MsoPlainText">Yeğenlerini her zaman çok seven yaşlı kadınlar bu keresinde daha bir içten karşılamışlardı onu. Dmitri savaşa gidiyordu, orada yaralanabilir ya da ölebilirdi. Bu duygulandırıyordu yaşlı kadınları.</p>
      <p class="MsoPlainText">Nehlüdof, halalarının yanında bîr gün kalmayı düşündüğü için yolculuğunu ona göre ayarlamıştı,,ama Katyuşa'yı görünce iki gün sonraki yortuya kadar kalmaya razı olmuş, Odesa'da buluşacağı arkadaşı Şenbık'a bir telgraf çekip, onu da halalarının köyüne çağırmıştı.</p>
      <p class="MsoPlainText">— 69 —</p>
      <p class="MsoPlainText">Katyuşa'yı görür görmez ona eskiden duyduğu aynı duyguyu duymuştu gene Nehlüdof. Katyuşa'nın beyaz önlüğünü görünce elinde olmadan heyecanlanıyordu gene, onun ayak sesini, gülüşünü duyunca bir sevinç dolduruyordu içini; kömür gibi simsiyah gözlerine —özellikle gülümserken— duygulanmadan bakamıyor her karşılaşmalarında onun kızardığını görünce elinde olmadan o da kızarıyordu. Katyuşa'ya tutulduğunu hissediyordu, ama eskisine, aşkı esrarlı bir şey sandığı zamanlardaki tutkusuna benzemiyordu bu hiç. Sevdiğini kendi kendine bile itiraf etmekten çekindiğini, insanın hayatta bir kere sevebileceğine inandığı za-maniar bambaşka bir tutkusu vardı. Oysa şimdi sevdiğini biliyor, buna seviniyordu da; —kendinden gizlese bile— aşkın ne olduğunu, sonundan neler çıkabileceğini aşağı yukarı kestiriyordu.</p>
      <p class="MsoPlainText">Her insanda olduğu gibi Nehlüdof'un da iki kişiliği vardi. Birincisi, kendine ancak öteki insanlara da iyilik getirecek iyilikler arayan ruhsal kişiliği; öteki, yalnız kendi için iyilik arayan, bunun için bütün insanların iyiliğini yele vermeye hazır yaşayan kişiliği. O sıralar, Petersburg yaşantısıyla askerliğin onda yarattığı çılgın bencilliği, o yaşayan kişiliği etkisi altına almıştı Nehlüdof'u, ruhsal kişiliğini tamamen bastırmıştı. Ama Katyuşa' yi görüp, eskiden bu kıza karşı duyduğu duyguyu gene duyunca ruhsal kişilik başını kaldırmış, hakkını aramaya başlamıştı. Yortuya kadar geçen bu iki gün Nehlüdof'un içinde, onun bilmediği bir savaş sürüp gitti.</p>
      <p class="MsoPlainText">Buradan çekip gitmesinin gerektiğini, halalarının yanında daha kalmasının bir gereği olmadığını hissediyor, bunun sonunun hiç de iyiye varmayacağını biliyor, ama bu durumdan çok hoşlandığı için bunu kendi kendine söyleniyor, kalıyordu.</p>
      <p class="MsoPlainText">Kutsal İsa pazarından bir gün önce, cumartesi akşamı papaz iki yardımcısıyla geldi. Halaların eviyle kilise arasındaki üç verstlik yolu kızaklarıyla çok güç aldıklarını söylüyorlardı. Sabah ayinini burada yapmak için gelmişlerdi.</p>
      <p class="MsoPlainText">Nehlüdof halalarıyla, hizmetçilerle beraber katıldı bu âyine — ama buhurdanlıkları götürüp getiren kapının dibindeki Katyuşa'dan da ayırmıyordu gözünü — papazla halalarının yor-— 70 —</p>
      <p class="MsoPlainText">tularını kutladıktan sonra gidip yatmaya hazırlanıyordu ki, Ma-riya İvanovna'nın yaşlı oda hizmetçisi Matryona Pavlovna'yla Katyuşa'nın kiliseye yortu çöreği götürmeye hazırlandıklarını duydu. «Ben de gideyim,» diye geçirdi içinden.</p>
      <p class="MsoPlainText">Yolun arabayla da kızakla da gidilecek gibi olmadığını bildiği için, kendi evindeymiş gibi, nedense «Bratseva» diye ad takılmış kısrağı ona hazırlamalarını söylemişti hizmetçilere. Sonra her yanı sırmalı resmi giysisini, üzerine de paltosunu giydi, durduğu yerde duramayan, kişneyen yaşlı kısrağa bindi, karanlıkta yer yer su birikintilerinin kapladığı karlı yola çıktı.</p>
      <p class="MsoPlainText">XV</p>
      <p class="MsoPlainText">Bu sabah ayini Nehlüdof'un belleğinde daima parlak, güçlü bir anı olarak kalmıştır.</p>
      <p class="MsoPlainText">Bazı yerlerde beyazlığını gösteren karın aydınlattığı zifiri karanlıkta, kilisenin çevresinde yanan kandilleri görünce kulaklarını diken atın üzerinde sulara bata çıka kilisenin avlusuna girdiğinde içerde ayin başlamıştı.</p>
      <p class="MsoPlainText">Mariya İvanovna'nın yeğenini tanıyan köylüler attan inebilmesi için kuru bir yere getirdiler onu-, hayvanı bağlamak için alıp götürdü biri, yol gösterdiler ona, kiliseye girdi. İçerisi çok kalabalıktı.</p>
      <p class="MsoPlainText">Sağ yanda erkekler vardı: Yaşlılar köy yapısı kaftanlarını, çizmelerini giymişlerdi. Gençler kaba kumaştan, yeni paltolarını giymiş, bellerine parlak kuşaklar bağlamış, çizmelerini ayaklarına geçirmişlerdi. Sol yanda da kadınlar oturuyordu: Kırmızı ipek başörtülü, ucuz cinsinden kadife pelerinli; yeşil, mavi, kırmızı, kül rengi eteklikli, potinli, eski ev dokuması ipek entarili, potinli ya da çizmeli yaşlı kadınlar biraz arkada oturuyorlardı. Erkeklerin de kadınların da aralarında bayramlıklarını giymiş çocuklar dikiliyorlardı. Erkekler başlarını sallayarak haç çıkarıyor, başlarını öne eğiyorlardı. Kadınlarsa — özellikle yaşlı olanları—-donuk bakışlarını önünde mumlar yanan bir tasvire dikmiş, parmaklarını birleştirdikleri sağ ellerini önce alınlarına, sonra omuz-</p>
      <p class="MsoPlainText">— 71 —</p>
      <p class="MsoPlainText">larına, daha sonra da karınlarının üzerine, bir şeyler mırıldanarak, olanca güçleriyle bastırıyor, öne eğiliyorlar ya da yere diz çöküyorlardı. Çocuklar, kendilerine bakıldığında büyüklerini taklit ederek ağırbaşlılıkla dua etmeye başlıyorlardı hemen. Altın işlemelerle süslü tasvir duvarı, önünde yanan altın altlıklı büyük mumların ışığında pırıl pırıldı. Ortadaki avizenin bütün mumları yakılmıştı, koronun balkonundan gönüllü şarkıcıların inceli ka-İmir, insana huzur veren sesleri duyuluyordu.</p>
      <p class="MsoPlainText">Nehlüdof öne geçti. Ortada saygıdeğer kişiler oturuyordu: Yanında karısı, denizci ceketi giymişti oğluyla bir toprak sahibi, komser, telgrafçı, çizmeli bir tüccar, madalyaları göğsünde başçavuş, tasvir duvarının sağında, toprak sahibinin karısının hemen arkasında pembe entarisi, kenarı püsküllü beyaz salıyla Matryona Pavlovna ve beyaz giysili, beline mavi bir kuşak, siyah saçlarına da kırmızı bir kordelâ bağlamış Katyuşa oturuyordu.</p>
      <p class="MsoPlainText">Her şeyde bir bayram havası, neşe, görkem vardı: Boyunlarında altın haçlanyla parlak cüppelerinin içinde papazlar da, papaz yardımcısı da, zangoçlar da, bayramlıklarını giyinmiş, saçları yağlı gönüllü şarkıcılar da neşeliydi. Bayram şarkılarının oynak havalarında da, ellerindeki üç renkli mumlarla papazların durmadan halkı kutsamasında da, herkesin hep bir ağızdan «Isa dirildi!» diye bağırmasında da insanı heyecanlandıran bir şey vardı. Her şey güzeldi, ama beyaz giysisi, mavi kuşağı, siyah saçlarındaki kırmızı kordelâsı, heyecanla parlayan gözleriyle Katyuşa hepsinden güzeldi.</p>
      <p class="MsoPlainText">Nehlüdof, biraz önce yanından geçerken Katyuşa'nın, başını çevirip bakmadığı halde onu gördüğünü farketmişti. O anda konuşmak istedi onunla, ama söyleyebileceği bir şey yoktu, aklına geldi, tam yanından geçerken,</p>
      <p class="MsoPlainText">—<span>  </span>Halam orucunu ikinci sabah ayininden sonra bozacağını söyledi, diye fısıldadı.</p>
      <p class="MsoPlainText">Nehlüdof'a bakınca her zaman olduğu gibi gene kıpkırmızı oldu Katyuşa'nın sevimli yüzü. Sevinçle gülümseyerek, aşağıdan yukarı içtenlikle baktı Nehlüdof'un yüzüne.</p>
      <p class="MsoPlainText">—<span>  </span>Biliyorum, dedi.</p>
      <p class="MsoPlainText">O anda, elinde bakır kahve cezvesiyle halkın arasından ge-— 72 —</p>
      <p class="MsoPlainText">_ 73 —</p>
      <p class="MsoPlainText">çen zangoç eteğinin ucuyla Katyuşa'ya çarptı. Zangoç —- Neh-lüdof'a saygı göstermek amacıyla olacak — çevresinden dolaşırken, başını çevirip Katyuşa'ya bakmadığı için çarpmıştı ona. Nehlüdof şaşırmıştı: Bu Zangoç'un, oradaki, hatta evrendeki her şeyin Katyuşa için var olduğunu, evrende her şeyin önemsenmeyebileceğim, ama Katyuşa'yı önemsememenin olmayacağını, çünkü onun evrenin merkezi olduğunu anlayamaması, se-zinleyememesi garibine gitmişti. Tasvir duvarında altın onun için parlıyordu; büyük avizedeki, şamdanlardaki mumlar onun için yanıyordu. «Rabbirnizin günüdür bugün, sevinin ey insanlar!» diye söylenen bu neşeli şarkılar onun içindi. Dünyadaki iyi şeylerin hepsi de onun için yaratılmıştı. Bunu Katyuşa'nın kendi de biliyor gibi geliyordu Nehlüdof'a. Onun beyaz giysi içindeki duruşuna, sevinç okunan yüzüne bakışlarından ikisinin ruhunda da aynı heyecanın olduğu anlaşılan gözlerine bakınca sezinlemişti bunu Nehlüdof.</p>
      <p class="MsoPlainText">Birinci ayinle ikincisi arasında dışarı çıktı Nehlüdof. Köylüler yol açıyorlardı ona, öne eğilerek selâm veriyorlardı. Bazıları tanıyor, bazıları da «Kimdir?» diye soruyordu yanındakilere. Kapının önünde durdu. Dilenciler hemen toplandı çevresine; para çantasındaki bütün bozukluğu dağıtttı onlara, merdivenden aşağı indi.</p>
      <p class="MsoPlainText">Ortalık biraz aydınlanmıştı, ama güneş doğmamıştı daha. Kilisenin avlusundaki mezarların arasında köylüler dolaşıyordu. Katyuşa içerde kalmıştı, Nehlüdof da durmuş, onun çıkmasını bekliyordu.</p>
      <p class="MsoPlainText">Halk kapıdan çıkıyor, çizmelerinin kabaralarıyla taşlara vura vura merdivenlerden iniyor, avluya, mezarların arasına dağılıyordu.</p>
      <p class="MsoPlainText">Mariya îvanovna'nın ihtiyarlıktan eli ayağı sallanan yaşlı şekercisi geldi Nehlüdof'un yanma, yortusunu kutladı; ipek başörtüsünün altından buruş buruş gerdanı sarkan yaşlı karısı da geldi, bohçasından çıkarıp haşlanmış bir yumurta verdi ona. O arada boylu poslu, yeni paltolu, genç bir köylü yaklaştı onlara gülümseyerek. Gözlerinin içi gülüyordu adamın.</p>
      <p class="MsoPlainText">— Yortunuz"kutlu olsun, dedi.</p>
      <p class="MsoPlainText">Nehlüdof'un yanaklarından sağlıklı dudaklarıyla üç kere öptü. Adamın o hoş köylü kokusu Nehlüdof'un burnuna gelmiş, kıvırcık sakalları dudaklarına batmıştı.</p>
      <p class="MsoPlainText">Nehlüdof köylüyle öpüşür, onun verdiği koyu kahverengi yumurtayı alırken Matryona Pavlovna'nın parlak elbisesiyle, kırmızı kordelâ bağlı simsiyah, tatlı bir baş gözükmüştü kilisenin kapısında.</p>
      <p class="MsoPlainText">Katyuşa önünde yürüyenlerin başları arasından hemen görmüştü Nehlüdof'u yüzünün bir anda sevinçle parladığı kaçmamıştı genç adamın gözünden.</p>
      <p class="MsoPlainText">Kapının önünde durdular, dilencilere sadaka vermeye başladılar. Kıpkırmızı burunlu, pis bir dilenci geldi Katyuşa'nın yanına. Katyuşa elindeki küçük bohçadan bir şey alıp verdi ona, sonra yaklaştı, üç kere öpüştü dinlenciyle. Yüzünde iğrendiğini gösteren en küçük bir ifade yoktu; tam tersine, gözlerinin içi gülüyordu gene. Dilenciyle öpüşürken Nehlüdof'la göz göze geldiler. Bakışıyla, «İyi rni yapıyorum?» diye soruyordu Nehlüdof'a sanki.</p>
      <p class="MsoPlainText">«İyi yapıyorsun canım, senin yaptığın her şey iyidir, güzeldir; seviyorum her yaptığını.»</p>
      <p class="MsoPlainText">Merdivenden indiler. Nehlüdof Katyuşa'nın yanına gitti. Yortusunu kutlamak değildi niyeti, ona yakın olmak istemişti canı.</p>
      <p class="MsoPlainText">Matryona Pavlovna bugün herkes bîrdir anlamına gelen bir gülümsemeyle başını öne eğerek,</p>
      <p class="MsoPlainText">—&gt; İsa dirildi! dedi.</p>
      <p class="MsoPlainText">Ağzını avucunun içindeki mendiliyle sildikten sonra dudaklarını Nehlüdof'a uzattı.</p>
      <p class="MsoPlainText">Nehlüdof yaşlı kadını öperken.</p>
      <p class="MsoPlainText">—<span>  </span>Kutlu olsun, dedi.</p>
      <p class="MsoPlainText">Sonra dönüp Katyuşa'ya baktı. Genç kızın yüzü birdenbire kıpkırmızı oldu, hemen Nehlüdof'a yaklaştı.</p>
      <p class="MsoPlainText">—<span>  </span>Yortunuz kutlu olsun Dmitri<span>   </span>İvanoviç.</p>
      <p class="MsoPlainText">—<span>  </span>Senin de, dedi Nehlüdof.</p>
      <p class="MsoPlainText">_ 74 —</p>
      <p class="MsoPlainText">İki kere öpüştüler, bir an, bir kere daha öpüşmeleri gerekiyor mu diye düşünmüş gibi duraladılar, sonra gerektiğine karar vermiş gibi üçüncü kez öpüştüler, ikisi de gülümsedi.</p>
      <p class="MsoPlainText">Nehlüdof,</p>
      <p class="MsoPlainText">—<span>  </span>Papazın yanma gitmeyecek misiniz? diye sordu. Katyuşa, ona mutluluk veren ağır bir işi bitirmiş gibi derin</p>
      <p class="MsoPlainText">bir soluk aldıktan sonra; sevgi dolu, masum, uysal bakışını Nehlüdof un gözlerinin içine dikerek,</p>
      <p class="MsoPlainText">—<span>  </span>Hayır, Dmitri İvanoviç, dedi, burada<span>  </span>kalacağız biz, oturacağız.</p>
      <p class="MsoPlainText">Kadınla erkek arasındaki aşkta, bu sevginin doruğa vardığı, aklı, mantığı kabul etmediği bir an vardır daima. Nehlüdof için de bu an o kutsal yortu pazarıydı. Şimdi Katyuşa'y hatırladığı zamanlar, kilisenin avlusunda öpüşmeleri onunla ilgili bütün anılarının üstüne çıkıyordu. Simsiyah, pırıl pırıl saçları geliyordu gözünün önüne; sağlıklı bedeniyle küçük göğüslerini tertemiz saran beyaz elbisesi, yüzünün o pembe beyazlığı, uykusuzluktan baygın bakışlı, parlak, hafif şehlâ, simsiyah gözleri; bir de her halindeki en önemli özelliği; yalnız ona karşı değil — biliyordu bunu Nehlüdof — dünyadaki iyisiyle kötüsüyle — biraz önce öpüştüğü dilenciye de — her şeye, herkese karşı beslediği yürekten sevginin temizliği...</p>
      <p class="MsoPlainText">Nehlüdof, Katyuşa'da bu sevginin olduğunu biliyordu; çünkü o gece de o sabah da aynı sevgiyi kendi içinde hissetmiş, bu sevginin Katyuşa'yla onu birbirine bağladığını anlamıştı.</p>
      <p class="MsoPlainText">Ah, o geceki duygusu değişmeseydi hiç keşke! Şimdi jüri odasında pencerenin dibinde otururken «Evet, diye düşünüyordu, o korkunç şey kutsal pazardan sonra oldu!»</p>
      <p class="MsoPlainText">XVI</p>
      <p class="MsoPlainText">Kiliseden döndükten sonra biraz güç toplamak için halala-rıyla beraber oruç bozdu, alayda edindiği alışkanlıkla votka bira içti, sonra odasına çekilip soyunmadan yattı uyudu. Odasının kapısına vurulmasıyla uyandı birden Vuruşundan gelenin Kat-</p>
      <p class="MsoPlainText">—. 75 —</p>
      <p class="MsoPlainText">yuşa olduğunu anlamıştı, gerinerek, gözlerin Soğuşturarak doğruldu yerinden.</p>
      <p class="MsoPlainText">—<span>  </span>Katyuşa, sen misin? diye seslendi. Girsene. Ayağa kalktı. Katyuşa araladı kapıyı.</p>
      <p class="MsoPlainText">—<span>  </span>Yemeğe çağırıyorlar sizi, dedi.</p>
      <p class="MsoPlainText">Gene aynı beyaz elbise vardı üzerinde, ama başındaki kor-delâyı çıkarmıştı. Nehlüdof'un gözlerine bakınca, ona olağanüstü, mutlu bir şeyi haber veriyormuş gibi sevinçle aydınlanmıştı yüzü.</p>
      <p class="MsoPlainText">Nehlüdof saçlarını taramak için tarağı alırken,</p>
      <p class="MsoPlainText">—<span>  </span>Hemen geliyorum, dedi.</p>
      <p class="MsoPlainText">Katyuşa dönüp gitmesi gerekiyorken gitmiyordu. Nehlüdof farketti bunu, tarağı bırakıp ona doğru yürüdü. Ama Katyuşa birden döndü o anda, her zamanki hafif, çabuk adımlarıyla koridorun yol halısı üzerinde uzaklaştı.</p>
      <p class="MsoPlainText">Nehlüdof, «Ne aptalım, diye mırıldandı kendi kendine, niçin durdurmadım onu?»</p>
      <p class="MsoPlainText">Arkasından koşup koridorda yakaladı onu.</p>
      <p class="MsoPlainText">Ne istiyordu ondan? Bunu kendi de bilmiyordu. Katyuşa odasına girdiği zaman bir şey, böyle durumda yapılması gereken bir şeyi yapmadığı düşüncesi vardı içinde.</p>
      <p class="MsoPlainText">— Katyuşa, dedi, dur.</p>
      <p class="MsoPlainText">Katyuşa dönüp baktı. Durup,</p>
      <p class="MsoPlainText">—<span>  </span>Bir şey mi istiyorsunuz? diye sordu.</p>
      <p class="MsoPlainText">—<span>  </span>Hayır, yalnız...</p>
      <p class="MsoPlainText">Bu gibi durumlarda herkesin nasıl davrandığını hatırlayarak kendini zorlayıp Katyuşa'nın beline doladı kolunu.</p>
      <p class="MsoPlainText">Katyuşa kıpırdamadan duruyor, gözlerinin içine bakıyordu. Sonra gözleri dolu dolu, yüzü kıpkırmızı,</p>
      <p class="MsoPlainText">—<span>  </span>Yapmayın Dmitri İvanoviç, diye mırıldandı, yapmayın.</p>
      <p class="MsoPlainText">Sonra güçlü eliyle, beline dolanan kolu itti. Nehlüdof bıraktı onu, bir an yalnız utanmadı bu yaptığından, kendi kendinden iğrendi bile. Kendine inanması gerekirdi o anda, ama bu utanç duygusunun, onun ruhunun en iyi, üste çıkmak isteyen duygusu olduğunu anlayamıyordu. Bunun budalaca bir duygu olduğunu sandı, herkes gibi davranması gerektiğini düşündü.— 76 —</p>
      <p class="MsoPlainText">Gene koştu Katyuşa'nın peşinden, bir kere daha doladı kolunu beline, boynundan öptü. Bu öpüş önceki iki öpüşten — biri çalıların arasındaki bilinçsiz olanı, öteki de o sabah kilisedeki •— çok ayrıydı. Tutkulu bir öpüştü bu, Katyuşa da hissetmişti bunu.</p>
      <p class="MsoPlainText">Katyuşa, Nehlüdof son derece değerli bir şeyi kırmış, paramparça etmiş gibi,</p>
      <p class="MsoPlainText">— Ne yapıyorsunuz? dedi.</p>
      <p class="MsoPlainText">Sonra koşarak uzaklaştı yanından.</p>
      <p class="MsoPlainText">Nehlüdof yemek salonuna girdi. Bayramlıklarını giymiş ha-laiaria doktor, komşu kadın masanın yanında ayakta duruyor, ufak tefek bîr şeyler atıştırıyorlardı. Her şey son derece ola-ğandı, ama Nehlüdof'un ruhunda fırtına vardı. Kendisine söylenenleri anlamıyor, saçma sapan cevaplar veriyordu. Biraz önce koridordaki öpücüğün etkisinden çıkmıyordu Katyuşa. Genç kız salona girdiği zaman, onu görmediği halde varlığını bütün bedeninde hissetti, ona bakmamak için kendini zorlaması gerekti.</p>
      <p class="MsoPlainText">Yemekten sonra hemen odasına çıktı, son derece heyecanlı, odanın içinde bir aşağı bir yukarı dolaşmaya başladı. Evin içindeki en küçük bir gürültüye kulak kabartıyor, Katyuşa'nın ayak sesini bekliyordu. Nehlüdof'un ruhundaki yaşayan kişiliği şimdi yalnızca başını kaldırmakla kalmamış, Nehlüdof'un buraya ilk kez geldiğinde de, hattâ o sabah kilisede de üste çıkan ruhsal kişiliği ayağının altına almış eziyordu. Nehlüdof yaşayan kişiliğinin etkisindeydi şimdi. Katyuşa'yı ne denli kolladıysa da, o gün yalnız yakalayamadı onu. Besbelli kaçıyordu ondan kız. Ama akşam öyle oldu ki, Nehlüdof'un odasının yanındaki odaya gitmek zorunda kaldı. Doktor gece kalmaya razı olmuş, Katyuşa'nın konuğa yatak yapması gerekmişti. Nehlüdof Katyuşa'nın ayak seslerini duyunca soluğunu tutarak, suç işlemeye gidiyormuş gibi sessizce arkasından odaya girdi.</p>
    </div>
  </body>
</html>
