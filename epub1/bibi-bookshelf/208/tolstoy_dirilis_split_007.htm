<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
<meta name="ProgId" content="Word.Document"/><meta name="Generator" content="Microsoft Word 10"/><meta name="Originator" content="Microsoft Word 10"/><title>RUSEDEBİYATI</title><meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="MsoPlainText">Nehlüdof'u görünce yerinden kalkmadan, kalın kaşlarının altından aşağıdan yukarı baktı ona. Nehlüdof'un gözlerinin içine manalı manalı bakarak:</p><p class="MsoPlainText">—<span>  </span>Geldiğinize çok sevindim, dedi, konuşmalıyım sizinle.</p><p class="MsoPlainText">—<span>  </span>Ne var? diye sordu Nehlüdof.</p><p class="MsoPlainText">—<span>  </span>Sonra. Şimdi işim var.</p><p class="MsoPlainText">Simonson sobayla ilgilenmeye başladı gene. Özel bir kuramına göre, ısı enerjisini en az kayba uğratarak yakmaya çalışıyordu onu.- 436 -</p><p class="MsoPlainText">Nehlüdof birinci kapıdan giriyordu ki, öteki kapıdan, süpürgenin üzerine yığdığı çöpü sobaya götüren Maslova'nın çıktığını gördü. Beyaz bir bluz vardı üzerinde, eteğini alttan bağlamış, çorap giymişti. Toz olmasın diye beyaz başörtüsünü kaşlarına kadar indirmişti. Nehlüdof'u görünce telâşlandı, yüzü kıpkırmızı oldu, süpürgeyi aceleyle yere koyup, ellerini etekliğine sildi, geldi tam karşısında durdu.</p><p class="MsoPlainText">Nehlüdof elini uzattı ona:</p><p class="MsoPlainText">—<span>  </span>Ortalığı mı temizliyorsunuz? diye sordu. Maslova gülümsedi.</p><p class="MsoPlainText">—<span>  </span>Evet. Eskiden de aynı şeyi yapardım. Öyle pisti ki her yan, anlatamam. Ne zamandan beri temizliyoruz, ancak bu kadar oldu.</p><p class="MsoPlainText">Simonson'a döndü.</p><p class="MsoPlainText">—<span>  </span>Battaniyeniz kurudu mu?</p><p class="MsoPlainText">Simonson Maslova'ya, Nehlüdof'u şaşırtan tuhaf bir biçimde bakarak:</p><p class="MsoPlainText">—<span>  </span>Hemen hemen, dedi.</p><p class="MsoPlainText">Maslova uzaktaki kapıya doğru yürürken:</p><p class="MsoPlainText">—<span>  </span>Şimdi gelip ahrım onu, önce kürkleri getireyim, dedi. Uzaklaşırken Nehlüdof'a birinci kapıyı göstererek ekledi:</p><p class="MsoPlainText">—<span>  </span>Bizimkilerin hepsi burada.</p><p class="MsoPlainText">Nehlüdof kapıyı açıp, yerde duran teneke bir gaz lâmbasının yarım yamalak aydınlattığı küçük hücreye girdi. Soğuktu içersi, kalkmış toz, rutubet, tütün kokuyordu. Teneke gaz lâmbası yakımndakileri iyi aydınlatıyordu, ama ranzalar karanlıktaydı, duvarlarda sallanan gölgeler dolaşıyordu.</p><p class="MsoPlainText">Yiyecek, sıcak su almaya gitmiş iki erkekten başka herkes küçük hücredeydi. Nehlüdof'un eskiden tanıdığı Vera Yefremov-na da buradaydı. Daha da zayıflamış, benzi solmuştu şimdi, iri gözlerinde bir ürkeklik vardı gene, alnındaki damar gözüküyordu. Gri bir bluz giymişti, saçları kısaydı. Yere serdiği gazete kâğıdının içine tütün koymuş, sigara sarıyordu.</p><p class="MsoPlainText">Nehlüdof'un siyasi suçlu kadınlar arasında en çok hoşlandığı Emiliya Rantseva da buradaydı. Hücrenin iç işlerine bakardı Emiliya Rantseva, en ağır koşullar altında bile bir kadın sıcaklığı, çekiciliği verirdi hücreye. Bluzunun kolunu kıvırmış —gü-</p><p class="MsoPlainText">— 437 —</p><p class="MsoPlainText">neşte yanmış kolları çok güzeldi— çanakları, fincanları kuruluyor, kuruladıklarını yandaki yatağa serdiği havlunun üzerine koyuyordu. Çirkin denebilecek, genç bir kadındı Rantseva. Yüzünün, gülümserken neşeli, içten, çekici oluveren zeki, cana yakın bir ifadesi vardı. Şimdi Nehlüdof'u böyle bir gülümsemeyle karşılayarak:</p><p class="MsoPlainText">—<span>  </span>Biz de sizi Rusya'ya geri döndünüz sanıyorduk, dedi. Mariya Pavlovna da buradaydı. Köşede, karanlıkta oturuyor,</p><p class="MsoPlainText">tatlı çocuk sesiyle bağırıp çağıran sarı saçlı kız çocuğuyla bir şeyler yapıyordu. Nehlüdof'u görünce:</p><p class="MsoPlainText">—<span>  </span>Ne iyi ettiniz geldiğinize, dedi. Katya'yı gördünüz mü? Kız çocuğunu göstererek ekledi:</p><p class="MsoPlainText">—<span>  </span>Bakın ne güzel bir konuğumuz var.</p><p class="MsoPlainText">Anatoli Krıltssof de içerdeydi. İyice zayıflamış, sararıp solmuştu. İçi kürklü çizmeli bacaklarını altına alarak en köşedeki yatağın üzerine iki büklüm oturmuş, ellerini yarım kürkünün kollarına sokmuş, zangır zangır titriyor, parlayan gözleriyle Neh-lüdof'a bakıyordu. Nehlüdof ona doğru yürüdü, ama kapının hemen sağında gülümseyen, güzel Grabets'le konuşarak torbasında bir şey arayan gözlüklü, deri ceketli, sarı saçları kıvırcık bir adam oturuyordu. Adını herkesin duyduğu ünlü devrimci No-vodvorof'du bu. Nehlüdof hemen selâm verdi ona. Nehlüdof, kafiledeki siyasi suçlular içinde bir tek bu adamdan hoşlanmadığı için selâm vermekte acele etmişti ona. Novodvorof gözlüklerinin arkasından mavi gözlerini parlatarak baktı Nehlüdof'a, yüzünü buruşturarak elini uzattı. Açık bir küçümsemeyle:</p><p class="MsoPlainText">—<span>  </span>Nasıl, yolculuğunuz iyi geçiyor mu? diye sordu. Nehlüdof, karşısındakinin<span>    </span>küçümser tavrını<span>    </span>farketmemiş,</p><p class="MsoPlainText">bunu yakın ilgi sanmış gibi davranarak:</p><p class="MsoPlainText">—<span>  </span>Evet, dedi çok iyi geçiyor. Krıltsof'un yanma yürüdü.</p><p class="MsoPlainText">Nehlüdof umursamaz davranıyordu Novodvorof'a karşı, ama gerçekte hiç de öyle değildi. Novodvorof'un bu sözleri, gizlemediği nefreti, Nehlüdof'un içinde bulunduğu iyi ruhsal durumu bozuyordu. Canı sıkılıyor, üzülüyordu.</p><p class="MsoPlainText">Krıltsof'un soğuk, titreyen elini sıkarak:</p><p class="MsoPlainText">—<span>  </span>Nasılsınız? dedi.— 438 —</p><p class="MsoPlainText">Krıltsof, elini aceleyle yarım kürkünün koluna sokarak:</p><p class="MsoPlainText">—<span>  </span>İyiyim,<span>  </span>dedi, yalnız ısınamıyorum bir türlü,<span>  </span>sırılsıklam üstüm başım. Burası da öyle soğuk ki.</p><p class="MsoPlainText">Demir parmaklıkların dışındaki, iki camı kırılmış pencereyi gösterdi.</p><p class="MsoPlainText">—<span>  </span>Pencereler de kırık. Sizden ne haber?<span>   </span>Nerelerdeydiniz bu zamana kadar?</p><p class="MsoPlainText">—<span>  </span>Bırakmadılar, komutanlar çok sertti. Neyse bugünkü biraz yumuşak çıktı.</p><p class="MsoPlainText">—<span>  </span>Ne de yumuşak ya! dedi Krıltsof. Bu sabah ne yaptığını Maşa'ya sorun.</p><p class="MsoPlainText">Manya Pavlovna, yerinden kalkmadan, o sabahki kız çocuğu olayını anlattı.</p><p class="MsoPlainText">Vera Yefremovna kararlı bir sesle —ama kararsız, ürkek bakışlarını hücredekilerin yüzünde dolaştırarak:</p><p class="MsoPlainText">—<span>  </span>Bence topluca dilekçe vermeliyiz, dedi. Vladimir söyle- • di, ama yetmez bu.</p><p class="MsoPlainText">Kırıltsof yüzünü ekşiterek:</p><p class="MsoPlainText">—<span>  </span>Dilekçe mi? dedi.</p><p class="MsoPlainText">Vera Yefremovna'nın tavırlarındaki yapmacıktan, sinirli davranışlarından çoktan beri hoşlanmadığı belliydi. Nehlüdof'a döndü hemen.</p><p class="MsoPlainText">—<span>  </span>Katya'yı<span>  </span>mı arıyorsunuz? Durup dinlenmeden çalışıyor, ortalığı temizliyor. Önce burayı, erkek hücresini temizledi, şimdi kadınlarınkini temizliyor. Yalnız pireleri temizlemek gelmiyor elinden. Onlar da rahat rahat yiyorlar bizi.Başıyla Mariya Pavlov-na'nın olduğu köşeyi göstererek:</p><p class="MsoPlainText">—<span>  </span>Maşa ne yapıyor orada? diye sordu. Rantseva:</p><p class="MsoPlainText">—<span>  </span>Evlâtlığının saçlarını tarıyor, dedi. Kırıltsof gülümsedi.</p><p class="MsoPlainText">—<span>  </span>Biti pireyi bizim üzerimize salmasın da. Mariya Pavlovna:</p><p class="MsoPlainText">—<span>  </span>Yo. dedi, dikkatli oluyorum. Temizlendi artık zaten. (Rantseva'ya döndü) Alın onu, gidip Katya'ya yardım edeceğim ben. Battaniye de götüreyim ona.</p><p class="MsoPlainText">Rantseva çocuğu aldı; çıplak, tombul kollarını bir anne şef-</p><p class="MsoPlainText">— 439 —</p><p class="MsoPlainText">katiyle sıkarak yanına oturttu onu, bir parça şeker verdi eline. Mariya Pavlovna çıktı, biraz sonra sıcak suyla, yiyecekle iki erkek girdi içeri.</p><p class="MsoPlainText">XII</p><p class="MsoPlainText">Girenlerden biri orta boylu, zayıfça bir gençti. Kalındı kürkü, çizmeleri uzundu. Sıcak su dolu, buhar çıkan iki çaydanlık tutuyordu elinde, koltuğunun altında beze sarılı ekmek vardı. Çaydanlığı fincanların yanına koyup, ekmekleri Maslova'ya verirken:</p><p class="MsoPlainText">—<span>  </span>Bizim Prens gelmiş demek en sonunda, dedi.</p><p class="MsoPlainText">Yarım kürkünü çıkarıp, başının üzerinden ranzanın kenarına atarken devam etti:</p><p class="MsoPlainText">—<span>  </span>Çok güzel şeyler aldık. Markel sütle yumurta aldı, balo var sanki bu akşam. Rantseva'ya bakıp gülümsedi:</p><p class="MsoPlainText">—<span>  </span>Kirilovna da her şeyi gıcır gıcır yapmış. Hadi koy çayı. Bu gencin hareketlerinden, ses tonundan bakışma kadar her</p><p class="MsoPlainText">şeyinde bir canlılık, neşe vardı. Gene orta boylu olan ötekîsiyse tersine, asık yüzlü, bakışlarından hüzün okunan bir adamdı. Renksiz, kuru yüzünde elmacık kemikleri hemen dikkati çekiyordu. Güzel, yeşil gözleri iri iri, dudakları inceydi. Eski, pamuklu kumaştan bir palto vardı üzerinde, çizmeleri lâstikti. İki çömlekle bir sepet vardı kucağında. Getirdiklerini Rantseva'nın önüne koyduktan sonra başını hafifçe eğerek selâm verdi Nehlüdof'a. Öyle ki, selâm verirken gözlerini ayırmamıştı ondan. Sonra terli elini isteksiz isteksiz uzattı ona, sepettekileri çıkarmaya başladı. Bu iki siyasi suçlu da halktandı: Birincisi köylü Nabatof, ikincisi fabrika işçisi Markel Kondratyef'di. Markel otuz beş yaşında genç bir adamken katılmıştı devrimciler arasına; Naba-tof'sa on sekiz yaşında. Köy okulunu bitirdikten sonra, üstün başarı gösterdiği için liseye alınmıştı Nabatof. Derslerinden başka bir şeyle ilgilenmediği için orayı da altın madalya alarak bitirmiş, ama —daha yedinci sınıfta, unutulmuş kardeşlerini aydınlığa kavuşturmak için, arasından çıktığı halkın arasına dönmeye karar verdiğinden— üniversiteye girmemiş, büyük bir köye kâtip olmuş. Ama köylülere kitap okudu, aralarında alış-veriş için küçük ortaklıklar kurdurdu gerekçesiyle kısa bir zaman sonra tutuklanmış. Bu birinci tutuklanışında sekiz ay yatmış ceza-— 440 —</p><p class="MsoPlainText">evinde; davranışları gizliden izlenilmek üzere serbest bırakılmış. Cezaevinden çıkar çıkmaz başka bir il'e gitmiş, bir köye öğretmen olmuş, aynı şeyi orada da yapmış. Gene yakalamışlar onu, bu kez bir yıl iki ay tutmuşlar içerde. Cezaevinde daha da güçlenmiş inançları.</p><p class="MsoPlainText">Cezaevine ikinci girişinden sonra Permi iline sürmüşler onu, Kaçmış oradan. Gene yakalanmış, yedi ay cezaevinde yatırdıktan sonra Arhangelsk iline sürmüşler. Orada bu kez yeni Çar'a bağlılık yemini etmediği için Yakut bölgesine sürgün edilmiş. Öyle ki, kendini bildi bileli ömrünün yarısı cezaevlerinde geçmiş. Bütün bunlar onu hiç öfkelendirmediği gibi, canlılığını da azaltmıyor, tersine, daha da neşeli ediyordu. Sindirim sistemi çok iyi çalışan, daima neşeli, çalışkan, hareketli bir insandı. Hiç bir zaman pişmanlık duymaz, gelecek üzerine kafa yormaz, aklının bütün gücünü, becerikliliğini, iş bilirliğini, günün koşullarına göre kullanırdı. Dışardayken, kendine amaç olarak seçtiği şey için —işçi, özellikle köylü sınıfının aydınlığa kavuşması, örgütlenmesi için— çalışıyor; içerdeyken de gene aynı heyecanla, aynı beceriklilikle dış dünyayla ilişki kurmak için, günün koşulları altında, yalnız kendisinin değil, bütün arkadaşlarının en iyi biçimde yaşamaları için elinden geleni yapıyordu. Her şeyden önce bir toplum insaniydi. Kendisi için hiç bir şey istemez, en küçük bir şeyle yetinir, ama arkadaşları için çok şey ister, her çeşit işi —beden işini de, fikir işini de— durmadan dinlenmeden, yemeden, uyumadan yapabilirdi. Bir köylü olduğu için çalışkan, açıkgöz, becerikli, davranışlarında ölçülü, kendini zorlamadan kibar, başkalarının yalnızca duygularına değil, düşüncelerine karşı da saygılıydı. Okuma yazması olmayan, dinine bağlı, dul, yaşlı annesi sağdı; Nabatof yardım ederdi ona; cezaevinde olmadığı zamanlar da sık sık gider görürdü onu. Nabatof eve geldiğinde annesinin yaşayışının içine girer, işlerinde yardımcı olur, eski arkadaşlarıyla, köyün delikanlılarıyla ilişkisini kezmezdi. Gizli gizli tütün içerdi onlarla, yumruk yumruğa dövüşürdü; nasıl aldatıldıklarını, aldatılmaktan kurtulmak için ne yapmaları gerektiğini anlatırdı onlara. Devrimin halka getirecekleri üzerine düşünmeye, konuşmaya başlayınca, içinden çıktığı halkı hep olduğu gibi —yalnız toprağa kavuşmuş, memurlardan, beylerden kurtulmuş</p><p class="MsoPlainText">— 441 —</p><p class="MsoPlainText">olarak— getirirdi gözünün önüne. Onun düşüncesine göre, halkın yaşayışını temelinden değiştirmemeliydi —bu konuda Novodvo-rof'la, onun öğrencisi Markel Kondratyef'le ayrılıyordu görüşleri;— devrimin bütün yapıyı yıkmaması gerektiğini düşünüyordu o; bu, çok sevdiği, sağlam, yüce yapının iç kuruluşunda birtakım değişiklikler yapmalıydı yalnızca.</p><p class="MsoPlainText">Din konusunda da tam bir köylüydü: Fizik ötesi sorunları, her şeyin başlangıcı, ölümden sonra ne olacağı üzerine hiç düşünmezdi. Tanrı —Arago için olduğu gibi— onun için de, incele-leyi aklının ucundan geçirmediği bir varsayımdı. Dünyanın na-nasıİ kurulduğunu, Moisey'in dediklerinin mi yoksa Darvin'in dediklerinin mi doğru olduğunu umursadığı yoktu. Arkadaşlarının öylesine önemsedikleri Darvinizm de, altı günde yaratılma kuramı gibi bir düşünce oyuncağıydı onun için.</p><p class="MsoPlainText">Dünyanın nasıl kurulduğu sorunuyla ilgilenmemesinin sebebi, dünyada daha iyi nasıl yaşanılabileceği sorununun bir an ak-rından ona da kalmıştı, ruhunun derinliklerinde taşıyordu onu; la uğraşan insanların hepsinde ortak olan o kesin inanç, atalarından ona dal kalmıştı, ruhunun derinliklerinde taşıyordu onu; Dünyada canlılardan, bitkilerden hiç birinin yok olmadığına, devamlı olarak bir biçimden başka biçime girdiklerine inanıyordu. Gübre, buğday, buğday tavuk oluyordu; larva kurbağaya, tırtıl kelebeğe, fidan ağaca dönüşüyordu. Öyleyse insan da yok olmayacak, biçim değiştirecekti yalnızca. Buna inanıyor, bu yüzden ölümden hiç mi hiç korkmuyor, ölümün getireceği ıstırapları önemsemiyor, ama bu konuda konuşmayı da sevmiyor, becere-miyordu. Çalışmaktı onun sevdiği, insanı başarıya götürecek işlerle uğraşırdı daima, arkadaşlarını da bu çeşit işlerde çalışmaya zorlardı.</p><p class="MsoPlainText">Kafiledeki, halktan öteki siyasi suçlu Markel Kondratyef, yaradılış bakımından çok değişikti Nabatof'tan. On beş yaşında işe girmiş, aşağılık duygusunu yenmek için sigaraya, içkiye başlamıştı. Bu aşağılık duygusunu ilk kez, çocukken bir yil başında duymuştu: Fabrikatörün karısının hazırladığı çam ağacının yanına götürmüşlerdi onları; ona da, öteki işçi çocuklarına da bir rublelik birer düdük, elma, fındık, çilek vermişlerdi; fabrikatörün çocuklarınaysa, o zaman ona büyülü gibi görünen, —elli rubleden442 —</p><p class="MsoPlainText">— 443 —</p><p class="MsoPlainText">pahalı olduklarını sonra öğrendiği— oyuncaklar armağan etmişlerdi. Fabrikaya tanınmış bir kadın devrimci işçi olarak girdiğinde yirmi yaşındaydı Kondratyef. Kadın, onun kafası çalışan bir genç olduğunu anlamış, ona kitaplar, bildiriler veriyor, onunla uzun uzun konuşuyor, toplumun içinde bulunduğu durumu, bu durumun sebeplerini, düzeltilmesi için gerekli olan şeyleri anlatıyordu ona. İçinde bulunduğu kötü durumdan kendisinin de başkalarının da kurtulmak olanağının bulunduğunu öğrenip, bu haince haksızlığı getirenlerin, yürütenlerin cezalandırılmaları için de önüne geçilmez bir istek doldurdu benliğini. Bu olanağı kişi-oğluna bilimin sağladığını söylemişlerdi ona; o da büyük bir hırsla bilime vermişti kendini. Bilimin sosyalist ülküyü nasıl gerçekleştireceğini bilmiyordu, ama içinde bulunduğu durumun haksızlıklarını ona gösterdiğine göre, aynı bilimin bu haksızlıkları düzelteceğine de inanıyordu. Sonra kendi gözünde öteki insanlardan daha bir yükseğe çıkarmıştı onu bilim. Bu nedenle sigarayı, içkiyi bırakmış, fabrika deposuna yazıcı olarak alındıktan sonra çoğalan boş zamanının hepsini okumaya vermişti. Devrimci kadın gerekli bilgileri veriyordu ona, her şeyi öğrenmekte gösterdiği üstün kavrama yeteneğine, hırsına şaşıyordu. İki yıl cebir, geometri, tarih çalıştı —öellikle tarihi çok seviyordu;— edebiyat kitaplarını, eleştiri yazılarını, sosyal yayınları okudu.</p><p class="MsoPlainText">Devrimci kadını cezaevine attılar, Kondratyef'i de, odasında yasak kitaplar bulunduğu için tutuklayıp, bir süre cezaevinde tuttuktan sonra Vologorsk iline sürgün ettiler. Orada Novodvo-rof'la tanıştı, devrimci bir sürü kitap daha okudu, eski bilgilerini tazeledi, sosyalist görüşleri daha da güçlendi. Sürgünden döndükten sonra, çalıştığı fabrikanın yıkılması, müdürünün öldürülmesiyle sonuçlanan bir işçi ayaklanmasına önderlik etti. Cezaevine attılar onu, yurttaşlık haklarından yoksun edilerek sürgün cezasına çarptırıldı.</p><p class="MsoPlainText">Ekonomik düzene olduğu gibi, dine karşı da olumsuzdu tutumu. Yetiştirildiği dinin anlamsızlığını gördükten, kendini ondan büyük çaba harcayarak, —önceleri korkuyla, sonra heyecanla, coşkunlukla— kurtardıktan sonra; onun da, atalarının da böylesine aldatılmalarının öcünü almak istiyormuşcasına, papazlarla, dînle alay etmeye başlamıştı.</p><p class="MsoPlainText">l</p><p class="MsoPlainText">Kendi için çok şey istemez, en küçük bir şeyle yetinirdi. Çalışmaya çocukluktan başlamış herkes gibi adaleli, sağlam bünyeli bir insandı; en ağır işte rahatlıkla uzun süre çalışabilir; okumaya devam edebilmesi için cezaevlerinde, menzillerde boş zamanı olsun çok isterdi. Şimdi Marks'ın birinci cildini okuyor, kitabı, büyük değeri olan bir şey gibi özenle saklıyordu torbasında. Arkadaşlarına karşı pek bir soğuktu. Yalnız Novodvorof'a yakınlık gösteriyordu; yürekten bağlıydı ona, her konudaki düşüncesini tartışma götürmez gerçek sayıyordu.</p><p class="MsoPlainText">Önemli işlerde ayak bağı olarak gördüğü kadınlara karşı sonsuz bir küçümseme duyardı. Ama Maslova'ya acırdı; alt tabanın üst tabakaca ezilmesinin bir örneği olarak gördüğü için iyi davranırdı ona karşı. Bu yüzden Nehlüdof'u sevmez, onunla pek konuşmazdı. Nehlüdof ona selâm verdiği zaman yalnızca elini uzatırdı, kendi Nehlüdof'un elini sıkmaz, Nehlüdof'un, onun elini sıkmasını beklerdi.</p><p class="MsoPlainText">XIII</p><p class="MsoPlainText">Soba tutuşmuş, çay demlenmiş, bardaklara, fincanlara konmuş, üzerine süt eklenmiş; taze ekmekler, haşlanmış yumurtalar, yağ, dana başı, ayağı çıkarılmıştı. Herkes masa diye kullanılan ranzanın başına toplanmış, yiyor, içiyor, konuşuyordu. Rant-seva bir sandığın üzerinde oturuyor, bardağı boşalana çay koyuyordu. Islak yarım kürkünü çıkarıp kuru battaniyesine sarınmış, yatağına uzanmış, Nehlüdof'la konuşan Krıltsof'dan başka herkes Rantseva'nın çevresindeydi.</p><p class="MsoPlainText">Yolculuk sırasındaki soğuktan, yağmurdan, çamurdan, burada karşılaştıkları pislikten, düzensizlikten, ortalığa bir çeki-düzen vermek için yorucu çalışmadan sonra karınları doyunca, sıcak çay içinde hepsi de neşelenmişti şimdi.</p><p class="MsoPlainText">Duvarın arkasından duyulan öteki suçluların gürültü patırtısı, bağırıp çağırmaları, küfürleri, nasıl bir ortamda olduklarını onlara hatırlatıyormuş gibi daha bir huzur veriyordu onlara. Denizin ortasındaki küçücük bir adadaymış gibi, bu insanlar, onları kuşatan ıstıraplardan, hor görülmeden bir an uzak hissetmişlerdi kendilerini, neşelenmiş, heyecanlanmışlardı. İçinde bulundukları durumdan, onları nelerin beklediğinden başka her şeyden— 444 —</p><p class="MsoPlainText">sözediyorlardı. Ayrıca, zoraki bir araya getirilmiş kadınlı erkekli gençler arasında her zaman görüldüğü gibi, onlar arasında da bilinen, bilinmeyen gönül bağları doğmuştu. Hemen hemen hepsi birbirine tutkundu. Novodvorof, hep gülümseyen, güzel Gra-bets'e âşıktı. Grabets pek az düşünen, genç bir üniversite öğrencisiydi; devrime karşı da ilgisizdi... Ama zamanın etkisine kapılmış, ne yapıp yapıp sürgün cezasına çarptırtmıştı kendini. Onca en önemli olan, erkekler konusundaki başarılarıydı; sorgularda da, cezaevinde de, sürgünde de bundan başka bir düşündüğü olmamıştı. Şimdi de Novodvorof'un kendisiyle ilgilenmesiyle avunuyordu; o da Novodvorof a âşıktı. Her önüne gelene tutulan, ama nedense sevilmeyen Vera Yefremovna kâh Nabatofa, kâh Novodvorof'a âşık oluyordu. Kriltsof da Mariya Pavlovna'ya karşı aşka benzeyen bir duygu besliyordu. Erkeklerin kadınlara karşı duydukları sevginin aynıydı bu, ama onun aşk üzerine düşüncelerini bildiği için bu duygusunu dostluk, minnettarlık —Mariya Pavlovna çok yakın ilgi gösteriyordu ona, hizmetini yapıyordu— perdesi arkasında ustalıkla gizli tutuyordu. Nabatof'ia Ront-seva çok seviyorlardı birbirlerini. Mariya Pavlavna'nın sağduyulu bir kız olduğu kadar, Rantseva da sağduyulu, kocasına bütün varlığıyla bağlanan bir kadındı.</p><p class="MsoPlainText">On altı yaşında, daha lisedeyken, Petersburg üniversitesinde öğrenci Rantsef'e tutulmuş, on dokuz yaşında, Rantsef daha üniversitedeyken evlenmişti onunla. Kocası, dördüncü sınıfta üniversite olaylarına katılmış, Petersburg'dan sürülmüş, devrimci olmuş. O da tıp fakültesinden ayrılmış, kocasının peşinden gitmiş, devrimci olmuştu. Kocasını dünyadaki bütün erkeklerin en iyisi, en akıllısı bilmeseydi sevmezdi onu, sevmeyince de ev-lenmezdi onunla. Dünyanın en iyi, en akıllı erkeğini sevip, onunla evlendikten sonra hayatı, hayatın amacını en iyi, en akıllı erkeğin anladığı gibi anlamaya, görmeye başladı. Kocası önceleri hayatı okuyup öğrenmek olarak bilirdi, o da bu görüşü benimsemişti. Kocası devrimci olunca o da oldu. Bu düzenin sürüp gidemeyeceği, her insanın bu düzene karşı savaş açması; kişinin özgürce gelişebileceği politik, ekonomik ortamın sağlanması için elinden geleni yapması gerektiği üzerine oldukça inandırıcı konuşuyordu. Gerçekten böyle düşündüğünü, hissettiğini sanıyor-</p><p class="MsoPlainText">— 445 —</p><p class="MsoPlainText">du da, oysa aslında kocasının düşünceleriydi bunlar. İstediği tek şey de kocasıyla arasında hiç bir görüş ayrılığının olmamasıydı.</p><p class="MsoPlainText">Kocasından, annesinin yanına bıraktığı oğlundan uzakta olmak çok ağır bir şeydi onun için. Ama bu ayrılığa ruhsal çöküntüye uğramadan, soğukkanlılıkla katlanıyordu: Bunu kocası için, —kocası da ona hizmet ettiğine göre— doğruluğundan kuşku edilemeyecek bir dâva uğruna yaptığını biliyordu çünkü. Her an kocası vardı aklında, eskiden olduğu gibi şimdi de kocasından başka hiç kimseyi sevemezdi. Gelgelelim, Nabatof'un yürekten, temiz aşkı duygulandırıyor, heyecanlandırıyordu onu. Kocasının arkadaşı olan dürüst, kişilik sahibi Nabatof, kızkardeşiymiş gibi davranıyordu ona karşı; ama davranışlarında kardeş duygusundan öte bir şey vardı sanki, bu şey ikisini de ürkütüyor, aynı zamanda güç yaşayışlarına bir tad veriyordu.</p><p class="MsoPlainText">Öyle ki, bu grupta aşk duygusundan tamamen uzak olan, Mariya Pavlovna'yla Kondratyef'ti yalnız.</p><p class="MsoPlainText">XIV</p><p class="MsoPlainText">Nehlüdof, her zaman olduğu gibi Katyuşa'yla, çaydan sonra yalnız görüşmek niyetindeydi. Kriltsof'un yanına oturmuş, onunla konuşuyordu. Söz arasında Makar'ın ona baş vurmasını, işlediği suçun öyküsünü anlatıyordu ona, Kriltsof, parlayan bakışını Mehlüdof'un yüzüne doğrultmuş, büyük bir dikkatle dinliyordu. Birden:</p><p class="MsoPlainText">—<span>  </span>Evet, dedi. Sık sık düşünürüm aynı şeyi. Kimlerle beraber gidiyoruz Sibirya'ya? Mutlulukları için buralara sürüldüğümüz insanlarla. Oysa hiç tanımıyoruz onları, tanımak da istemiyoruz. Üstelik nefret ediyorlar bizden, düşman sayıyorlar. Asıl korkunç olan bu işte.</p><p class="MsoPlainText">Nehlüdof'la Krıltsof'un konuşmasına kulak kabartan Novodvorof, çatlak sesiyle:</p><p class="MsoPlainText">—<span>  </span>Korkunç olan<span>   </span>bir<span>  </span>şey yok burada, dedi.<span>  </span>Halk iktidara saygı duyar daima. Bugün hükümettir iktidarda olan, ona saygı duyuyor, bizden nefret ediyor; yarın biz olacağız iktidarda, o zaman bizi sayacaklar...</p><p class="MsoPlainText">Tam o sırada duvarın öte yanında bir gürültü oldu; küfürler, zincir sesleri, bağırıp çağırmalar duyuldu, duvarı yumrukluyor-446 —</p><p class="MsoPlainText">— 447 —</p><p class="MsoPlainText">lardı. Birini dövüyorlardı, biri, «Nöbetçi!» diye bağırıyordu. Novodvorof sakin:</p><p class="MsoPlainText">—<span>  </span>Baksanıza hayvandan farkları var mı? dedi. Onlarla bizim aramızda bir yakınlaşma söz konusu olabilir mi?</p><p class="MsoPlainText">Krıltsof sinirli:</p><p class="MsoPlainText">—<span>  </span>Hayvan,<span>   </span>diyorsun<span>  </span>ama, dedi,<span>  </span>Nehlüdof<span>  </span>şimdi<span>  </span>bir olay anlattı.</p><p class="MsoPlainText">Makar'ın, hemşerisini kurtarmak için hayatını nasıl tehlikeye attığını anlattı ona.</p><p class="MsoPlainText">—<span>  </span>Bu hayvanlık değil, soylu bir davranıştır, diye ekledi. Novodvorof alaylı:</p><p class="MsoPlainText">—<span>  </span>Duygululuk! dedi. Bu insanların ruhlarında olup bitenleri, davranışlarını anlayamayız biz. Sen soyluluk görüyorsun bu davranışta, oysa belki de kıskanmıştır o kürek cezalısını.</p><p class="MsoPlainText">Birden Mariya Pavlovna karıştı söze, öfkeli:</p><p class="MsoPlainText">—<span>  </span>Başkalarında<span>  </span>iyi<span>  </span>bir yan<span>   </span>göremezsin<span>  </span>sen<span>  </span>zaten,<span>   </span>dedi. (Herkesle senli benliydi.)</p><p class="MsoPlainText">—<span>  </span>Olmayan bir şeyi nasıl göreyim?</p><p class="MsoPlainText">—<span>  </span>Hayatını bile bile korkunç bir tehlikeye atıyor adam, nasıl olmaz bunda iyi bir yan?</p><p class="MsoPlainText">Novodvorof:</p><p class="MsoPlainText">—<span>  </span>Bence, dedi, başarıya ulaşmak istiyorsak, bunun için ilk koşul (Kondratyef, lâmbanın yanında okuduğu kitabı bir kenara koydu, dikkatle dinlemeye başladı öğretmenini)<span>  </span>olayları,<span>  </span>gözümüzde büyütmeden, olduğu gibi<span>  </span>görmektir. Her şeyi<span>  </span>halk içirt yapmak, ondan hiç bir şey beklememek. Halk, çalışmamızın ereğidir bizim, ama<span>  </span>bugünkü durgunluk içinde bulunduğu sürece, yardımcı olamaz bize. Bu nedenle, halkı hazırladığımız gelişme gerçekleşinceye kadar ondan yardım beklemek kendimizi hayale kaptırmak olur.</p><p class="MsoPlainText">Söylev veriyormuş gibi konuşuyordu. Krıltsof, yüzü kızararak:</p><p class="MsoPlainText">—<span>  </span>Ne gelişmesi? dedi. Keyfî yönetime, yönetimde baskıya karşı olduğumuzu söylüyoruz, bu da bir çeşit baskı değil midir?</p><p class="MsoPlainText">Novodvorof sakin, cevap verdi:</p><p class="MsoPlainText">—<span>  </span>Değildir. Halkın hangi yoldan yürümesi gerektiğini bildiğimi söylüyorum ben, gösterebilirim de bu yolu.</p><p class="MsoPlainText">—<span>  </span>Peki ama gösterdiğin yolun doğru olduğunu nereden biliyorsun? Engizisyonu, büyük devrimin cinayetlerini doğuran bas-kı da bu değil midir? Onlar da biliyorlardı doğru olan tek yolu.</p><p class="MsoPlainText">—<span>  </span>Onlar yanıldılarsa, bizim de yanıldığımızı göstermez bu. hem onların saçmalarıyla ekonomi<span>  </span>biliminin delilleri arasında büyük ayrılık vardır.</p><p class="MsoPlainText">Novodvorof un sesi hücreyi dolduruyordu. Yalnız o konuşu-yor, ötekiler dinliyordu. Bir an ara verince Mariya Pavlovna:</p><p class="MsoPlainText">—<span>  </span>Durmadan tartışırlar, dedi. Nehlüdof sordu ona:</p><p class="MsoPlainText">—<span>  </span>Siz ne düşünüyorsunuz bu konuda?</p><p class="MsoPlainText">—<span>  </span>Bence Anatoli haklıdır, halkı bizim gibi düşünmeye zor-fayamayız.</p><p class="MsoPlainText">Nehlüdof, Maslova'ya döndü, gülümseyerek:</p><p class="MsoPlainText">—<span>  </span>Ya siz, Katyuşa? dedi.</p><p class="MsoPlainText">Onun cevabını beklerken, uygunsuz bir şey söyleyeceği korkusuyla titredi içi.</p><p class="MsoPlainText">Maslova, kulaklarına kadar kızararak:</p><p class="MsoPlainText">—<span>  </span>Bence ezilmiştir basit halk, dedi, hem de çok. Nabahof:</p><p class="MsoPlainText">—<span>  </span>Doğru Mihaylovna, çok doğru, diye haykırdı. Adamakıllı ezildi şimdiye kadar. Artık ezilmemeli. Biz de bunun için çalışı yoruz zaten.</p><p class="MsoPlainText">Novodvorof:</p><p class="MsoPlainText">—<span>  </span>Devrimin amacı üzerine tuhaf bir düşünce, dedi. Canı sıkkın, sigara içmeye başladı.</p><p class="MsoPlainText">Krıltsof:</p><p class="MsoPlainText">—<span>  </span>Onunla konuşamıyorum, diye fısıldadı. Nehlüdof:</p><p class="MsoPlainText">—<span>  </span>Konuşmamak çok daha iyi, dedi.</p><p class="MsoPlainText">XV</p><p class="MsoPlainText">Novodvorof bütün devrimcilerce sayıldığı, çok bilgili, çok zeki olarak bilindiği halde, Nehlüdof, ahlâk yönünden ortanın altında, ondan aşağı devrmicilerden sayardı onu. Bu adamın akıl gücü —bölüneni—çok büyüktü; ama kendi üzerine düşüncesi de —böleni— bölüneninden kat kat büyüktü, akıl gücünü çoktan</p><p class="MsoPlainText">— 448 —</p><p class="MsoPlainText">gerilerde bırakmıştı.</p><p class="MsoPlainText">Ruhsal yönden Simonson'un tam tersi bir insandı. Simon-son, davranışları düşünceden doğan, düşünce sınırlarını aşmayan insanlardandı, —çoğunlukla erkekler arasında görülür böy-leleri.— Novodvorof ise —daha çok kadınlarda görüldüğü gibi— düşünce eylemi bir ölçüde, duygunun koyduğu amaca, bir ölçüde de gene duygunun sebep olduğu davranışları haklı göstermeye yönelmiş insanlardandı.</p><p class="MsoPlainText">Novodvorof'un devrim çalışması —onu son derece inandırıcı delillerle, çok güzel açıkladığı halde— Nehlüdof'a bir kendini göstermek, önder olmak çabası olarak görünüyordu. Başlangıçta, başkalarının düşüncelerini kavramakta, onları oldukları gibi aktarmakta yetenekli olduğu için öğrenimi süresince, bu yeteneğe büyük değer verildiği çevrede (lisede, üniversitede) önderdi daima, seviyordu önderliği. Ama diplomasını alıp da okuldan ayrılınca bu önderliği de sona ermişti —Novodvorof'tan hoşlanmayan Krıltsof böyle anlatmıştı Nehlüdof'a;— yeni çevresinde de önder olabilmek için bu kez tüm düşüncelerini değiştirmiş, ılımlı ilericilikten aşın ilericiliğe geçmişti. Yaradılışında kuşku, kararsızlık uyandıran ruhsal, estetik niteliklerden bulunmadığı için kısa bir zaman sonra devrim çevresinde de istediği önderliği elde etmişti. Kendine bir yol seçtikten sonra bu konuda hiç bir şeyden kuşku etmezdi artık, kararsızlığa düşmezdi; bu yüzden de hiç bir zaman yanılmadığına inanırdı. Her şey son derece basit, açık seçik, kesindi onun için. Görüşlerinin darlığı, tek yanlılığı nedeniyle gerçek, sade, açık seçik görünüyordu ona; gerçeğin akla yatkın olması gerektiği inanandaydı. Kendine güveni öylesine büyüktü ki, bu güven ya uzaklaştırıyor-du insanları kendinden, ya da buyruğu altına alıyordu. Çalışmaları, onun kendine bu sınırsız güvenini derin düşünce, sağduyu sanan çok genç insanlar arasında olduğu için, çoğunluk boyun eğiyordu ona; devrimciler arasında önemli bir yeri vardı. Çalışmaları, gençleri baş kaldırmaya hazırlamak yönünde oluyordu. Sonra yönetimi eline alacak, insanları çevresinde toplayacaktı. Onun yaptığı program uygulanacaktı. Bu programın her çeşit sorunu ortadan kaldıracağına, onun uygulanmasının zorunlu olduğuna inanıyordu.</p><p class="MsoPlainText">— 449 —</p><p class="MsoPlainText">Arkadaşları gözüpekliği, kararlılığı yüzünden saygı duyuyorlardı ona, ama sevmiyorlardı onu. O da hiç kimseyi sevmiyor, yetenekleriyle dikkati çekenleri kendine rakip görüyordu. Elinden gelse, yaşlı erkek maymunların genç maymunlara yaptığını yapardı onlara. Kendi yeteneklerini göstermesine engel olmasınlar diye hepsinin yeteneklerini, akıllarını alırdı ellerinden. Onun önünde eğilen insanlara karşı iyi davranıyordu yalnızca. Şimdi de etkisi altına aldığı işçi Kondratyef'e, Vera Yefremovna'ya, bir de güzel Grabets'e karşı iyi davranıyordu. Vera Yefremovna'yla Grabets âşıktılar ona. Gerçi kadın sorunu yanındaydı görünüşte, ama ruhunun derinliklerinde, bütün kadınları akılsız, değersiz yaratıklar sayardı. Yalnız, duygu yönü ağır basan —şimdi Grabets'e olduğu gibi— bir sevgiyle sık sık bağlandığı kadınları, yüksek yeteneklerini yalnız kendisinin görebileceği olağanüstü kadınlar olarak görürdü. Kadın erkek arasındaki ilişkileri, bütün öteki sorunlar gibi son derece basit, açık seçik, serbest sevginin tamamen çözümlenmiş bir yanı sayardı. Bîri yasa dışı, biri resmî nikâhlı iki karısı olmuş; nikâhlı karısından, aralarında gerçek aşk olmadığını anlayınca ayrılmış; şimdi Grabets'le serbest bir evlilik kurmayı düşünüyordu.</p><p class="MsoPlainText">Nehlüdof'u, Maslova'yla —onun dediği gibi— «fingirdeşti-ği»; en önemlisi de, düzenin aksaklıkları, bu aksaklıkların düzeltilmesi üzerine noktası noktasına onun —Novodvorof'un— düşünmediği —bîr prens gibi, yani aptalca düşündüğü—için küçük görüyordu. Nehlüdof, Novodvorof'un ona karşı olan bu tutumunu biliyor, yolculuk sırasındaki iyi ruhsal durumuna rağmen, onun da ona aynı biçimde karşılık vereceğinden korkuyor, bu adama duyduğu aşırı soğukluğu bir türlü yenemiyordu.</p><p class="MsoPlainText">XVI</p><p class="MsoPlainText">Bitişikteki odada emirler duyuldu. Ses kesildi, sonra yanında iki erle, çavuş girdi içeri. Yoklama yapacaklardı. Çavuş, herkese parmağıyla dokunarak bir bir sayıyordu hücredekileri. Sıra Nehlüdof'a gelince yılışık bir gülümsemeyle:</p><p class="MsoPlainText">— Yoklamadan sonra kalamazsınız artık burada, dedi. Çıkmalısınız. Bunun ne anlama geldiğini bilen Nehlüdof yaklaştı ça-</p><p class="MsoPlainText">Diriliş — F: 29— 450 —</p><p class="MsoPlainText">— 451</p><p class="MsoPlainText">vuşa, önceden hazırladığı üç rubleyi eline sıkıştırdı.</p><p class="MsoPlainText">—<span>  </span>Ne yaparsınız! Oturun biraz daha bari.</p><p class="MsoPlainText">Çavuş dönüp çıkıyordu ki, arkasında seyrek sakallı, gözü şişmiş, uzun boylu, zayıf bir cezalıyla, başka bir assubay girdi içeri. Cezalı:</p><p class="MsoPlainText">—<span>  </span>Kızımı almaya geldim, dedi.</p><p class="MsoPlainText">Birden bir çocuk sesi çınlattı hücrenin içini:</p><p class="MsoPlainText">—<span>  </span>Babam geldi!</p><p class="MsoPlainText">Kız çocuğunun sarı saçlı başı, Rantseva'nın verdiği etekten ona yeni bir entari diken Rantseva'nın, Marya Pavlovna'nın, Kat-yuşa'nın arasından uzandı.</p><p class="MsoPlainText">Buzovkin şefkatle:</p><p class="MsoPlainText">—<span>  </span>Benim, kızım, ben, dedi.</p><p class="MsoPlainText">Mariya Pavlovna, Buzovkin'in şiş yüzüne acıyarak baktı.</p><p class="MsoPlainText">—<span>  </span>Burada rahattı, dedi. İzin verin yanımızda kalsın. Kız çocuğu, entarisini babasına göstererek:</p><p class="MsoPlainText">—<span>  </span>Bayanlar bana yeni lopat (') dikiyorlar, dedi. Çok güzel oluyor.</p><p class="MsoPlainText">Rantseva, kızın başını okşayarak:</p><p class="MsoPlainText">—<span>  </span>Bizim yanımızda uyumak istiyor musunuz? diye sordu.</p><p class="MsoPlainText">—<span>  </span>İstiyorum. Babamı da istiyorum ama.</p><p class="MsoPlainText">Rantseva sevgiyle gülümsedi.</p><p class="MsoPlainText">—<span>  </span>Baban olmaz, dedi. Kızın babasına döndü:</p><p class="MsoPlainText">—<span>  </span>Bırakın onu bize. Çavuş kapıdan:</p><p class="MsoPlainText">—<span>  </span>Hadi bırakın, diye mırıldandı.</p><p class="MsoPlainText">Assubayla çavuş koridora çıktılar. Erler de çıkar çıkmaz Na-batof, Buzovkin'in yanma sokuldu, elini omuzuna koyarak:</p><p class="MsoPlainText">—<span>  </span>Karmanof'un yer değiştirmek istediği doğru mu? dedi. Buzovkin'in içtenlikle kaplı yüzü birden değişti, bulutlandı,</p><p class="MsoPlainText">gözlerine bir gölge indi sanki.</p><p class="MsoPlainText">— Bilmiyorum, duymadım, dedi. Öyle bir şey mi var? Gözlerinde gene o gölge:</p><p class="MsoPlainText">—<span>  </span>Peki Aksütfa, diye ekledi, bayanların yanında keyfine bak.</p><p class="MsoPlainText">(')<span>   </span>Lopat: Sibîryaca entari. (L. N. Tolstoy'un notu.)</p><p class="MsoPlainText">Aceleyle çıkıp gitti. Nabatof:</p><p class="MsoPlainText">—<span>  </span>Bilmesine biliyordur, ama söylemez, dedi. Yer değiştiler anlaşılan. Ne yapacaksınız şimdi?</p><p class="MsoPlainText">Nehlüdof:</p><p class="MsoPlainText">—<span>  </span>Kentte komutanlığa bildireceğim durumu. İkisini de tanıyorum.</p><p class="MsoPlainText">Besbelli gene tartışmanın başlamasından çekindikleri için, hepsi susuyordu. Deminden beri ellerini başının altına almış, söze karışmadan köşedeki yatağında sırtüstü yatan Simonson kararlı, doğruldu yerinden, oturanları dikkatle gözden geçirdikten sonra Nehlüdof'a yaklaştı.</p><p class="MsoPlainText">—<span>  </span>Şimdi dinleyebilir misiniz beni? Nehlüdof:</p><p class="MsoPlainText">—<span>  </span>Elbette, dedi.</p><p class="MsoPlainText">Simonson'un arkasından çıkmak için ayağa kalktı, O anda Nehlüdof'la gözgöze gelen Katyuşa kızardı, şaşırmış gibi başını salladı. Koridora çıktıklarında Simonson:</p><p class="MsoPlainText">—<span>  </span>Sizinle bir şey görüşmek istiyorum, diye başladı. Öteki<span>  </span>cezalıların<span>  </span>bağırıp çağırmaları, gürültüleri daha çok</p><p class="MsoPlainText">duyuluyordu koridorda. Nehlüdof yüzünü buruşturdu, ama Simonson'un bunu umursamadığı belliydi. İçtenlik okunan gözleriyle Nehlüdof'un yüzüne dikkatli dikkatli bakarak devam etti:</p><p class="MsoPlainText">—<span>  </span>Katerina Mihayiovna'yla aranızdaki<span>  </span>ilişkiyi bildiğimden, kendimi... O sırada kapıda iki kişi bağıra bağıra bîr şeyin tartışmasını yapmaya başladıkları için susmak zorunda kalmıştı.</p><p class="MsoPlainText">Adamlardan biri:</p><p class="MsoPlainText">—<span>  </span>Anlamıyor musun gâvur suratlı herif, benimki değil! diye bağırıyordu.</p><p class="MsoPlainText">Kısık bir ses cevap veriyordu ona:</p><p class="MsoPlainText">—<span>  </span>Allah belânı versin, şeytan tohumu! Tam o anda Mariya Pavlovna çıktı koridora.</p><p class="MsoPlainText">—<span>  </span>Burada konuşulmaz, dedi.<span>  </span>Bizim odaya gelin, Vera'dan başka kimse yok orada. Önden yürüdü, besbelli tek kişilik bir hücre olan, şimdi siyasi suçlu kadınlara ayrılmış küçük odaya girdi. Vera Yefremovna, yüzükoyun uzanmıştı bir yatağa. Mariya Pavlovna:</p><p class="MsoPlainText">— 452 —</p><p class="MsoPlainText">— 453 —</p><p class="MsoPlainText">—<span>  </span>Migreni tuttu, dedi, uyuyor, duymaz sizi, ben de gidiyorum! Simonson:</p><p class="MsoPlainText">—<span>  </span>Hayır,<span>  </span>diye atıldı,<span>  </span>kal,<span>  </span>hiç kimseden<span>  </span>özellikle senden gizlim yoktur benim.</p><p class="MsoPlainText">Mariya Pavlovna:</p><p class="MsoPlainText">—<span>  </span>Pekâlâ, dedi.</p><p class="MsoPlainText">Çocuksu bir hareketle bedenini iki yana sallayarak ranzaya çöktü; iri güzel gözleriyle uzaklarda bir yere bakarak dinlemeye hazırlandı.</p><p class="MsoPlainText">—<span>  </span>Sizinle bir şey görüşmek istiyorum, diye tekrarladı Simonson, Katerina Mihaylovna'yla aranızdaki ilişkiyi bildiğimden, kendimi, onunla ilgili düşüncelerimi size açmak zorunda hissediyorum.</p><p class="MsoPlainText">Simonson'un içtenliğinden hoşlanan Nehlüdof:</p><p class="MsoPlainText">—<span>  </span>Yani? diye sordu.</p><p class="MsoPlainText">—<span>  </span>Yani, Katerina Mihaylovna'yla evlenmek isterdim... Mariya Pavlovna bakışını Simonson'a doğrultup:</p><p class="MsoPlainText">—<span>  </span>Şaşılacak şey! dedi. Simonson devam ediyordu:</p><p class="MsoPlainText">—<span>  </span>... karım olmasını isteyeceğim ondan, kararımı verdim. Nehlüdof:</p><p class="MsoPlainText">—<span>  </span>Benim yapacağım bir şey yok burada? dedi. Onun bileceği iş bu.</p><p class="MsoPlainText">—<span>  </span>Öyle, ama sizin bu konuda ne düşündüğünüzü bilmeden karar veremez.</p><p class="MsoPlainText">—<span>  </span>Neden?</p><p class="MsoPlainText">—<span>  </span>Çünkü, aranızdaki<span>  </span>ilişkiler kesin bir sonuca bağlanmadıkça bir seçim yapamaz kendiliğinden.</p><p class="MsoPlainText">—<span>  </span>Benim yönümden<span>  </span>kesin<span>  </span>sonuca bağlanmıştır.<span>  </span>Kendimi yapmak zorunda<span>  </span>saydığım şeyi yapmak istedim;<span>  </span>ayrıca,<span>  </span>durumunu kolaylaştırmak için çalışıyorum, ama özgürlüğünü ne olursa olsun, kısıtlamak istemem.</p><p class="MsoPlainText">—<span>  </span>Evet, ama sizin kendinizi feda etmenizi istemiyor.</p><p class="MsoPlainText">—<span>  </span>Öyle bir şey yok ortada zaten.</p><p class="MsoPlainText">—<span>  </span>Bu konuda kararının kesin olduğunu da biliyorum. Nehlüdof:</p><p class="MsoPlainText">—<span>  </span>Benimle görüşmek istediğiniz nedir öyleyse? diye sordu.</p><p class="MsoPlainText">—<span>  </span>Sizin de onun gibi düşünmenizi istiyor.</p><p class="MsoPlainText">—<span>  </span>Yapmam gerektiğine<span>  </span>inandığım şeyi yapmamam gerektiğini nasıl söyleyebilirim? Söyleyebileceğim bîr şey vardır bu konuda: Ben serbest değilim, ama o serbesttir.</p><p class="MsoPlainText">Simonson, düşünceye dalarak bir an sustu.</p><p class="MsoPlainText">—<span>  </span>Pekâlâ, dedi, böyle söylerim kendisine. Ona âşık olduğumu sanmayın sakın. Temiz ruhlu, çok ıstırap çekmiş, iyi bir insan olduğu için seviyorum onu. Hiç bir şey istemiyorum ondan, ama ona yardım etmeyi, duru...</p><p class="MsoPlainText">Simonson'un sesinin<span>  </span>titremesi şaşırtmıştı<span>  </span>Nehlüdof'u,<span>  </span>Simonson devam ediyordu:</p><p class="MsoPlainText">—<span>  </span>... durumunu kolaylaştırmayı çok istiyorum. Sizin yardımınızı kabul etmezse benimkini kabul etsin. Razı olsa, cezasını çekeceği yere yollanmam için dilekçe verirdim. Dört yıl göz açıp kapayana kadar geçer. Yanında kalır, belki de üzüntülerini hafifletirdim... Heyecandan susmak zorunda kaldı gene.</p><p class="MsoPlainText">Nehlüdof:</p><p class="MsoPlainText">—<span>  </span>Ne söyleyebilirim? dedi. Sizin gibi bir koruyucu bulduğu için sevinçliyim...</p><p class="MsoPlainText">Simonson:</p><p class="MsoPlainText">—<span>  </span>Ben de bunu öğrenmek istiyordum işte, diye devam etti. Onu seven, iyiliğini isteyen bir insan olarak, benimle evlenmesini iyi karşılayıp karşılamayacağınızı bilmem gerekti.</p><p class="MsoPlainText">Nehlüdof kararlı:</p><p class="MsoPlainText">—<span>  </span>Elbette iyi karşılıyorum, dedi.</p><p class="MsoPlainText">Simonson, böylesine durgun, üzgün görünüşlü bir insandan beklenmeyen çocuksu bir içtenlikle baktı Nehlüdof'a.</p><p class="MsoPlainText">—<span>  </span>Her şey onun kararına bağlı, dedi, benim tek isteğim, çok ıstırap çekmiş bu ruhun artık huzura kavuşmasıdır.</p><p class="MsoPlainText">Simonson ayağa kalktı, elini tuttu Nehlüdof'un, uzandı, çekimser gülümseyerek öptü onu.</p><p class="MsoPlainText">—<span>  </span>Böyle anlatacağım kendisine, dedi. Çıktı.</p><p class="MsoPlainText">XVII</p><p class="MsoPlainText">Mariya Pavlovna:</p><p class="MsoPlainText">—<span>  </span>Nasıl? dedi. Sırsıklam âşık. Kırk yıl düşünsem, Vladimir</p><p class="MsoPlainText">— 454 —</p><p class="MsoPlainText">Simonson'un böylesine aptalca, çocukça âşık olacağı aklıma gelmezdi.</p><p class="MsoPlainText">Nehlüdof:</p><p class="MsoPlainText">—<span>  </span>Ya Katya? diye sordu. Bu konuda Katya ne düşünüyor</p><p class="MsoPlainText">sizce?</p><p class="MsoPlainText">—<span>  </span>Katya mı?</p><p class="MsoPlainText">Mariya Pavlovna, besbelli, bu soruya elinden geldiğince doğru cevap vermek için bir an durduktan sonra:</p><p class="MsoPlainText">—<span>  </span>O mu? diye devam<span>  </span>etti. Size<span>  </span>bir şey söyleyeyim mi, geçmişi ne denli karışık olursa olsun, yaradılış bakımından çok iyi bir insandır... duyguları da incedir... Seviyor sizi, tertemiz bir sevgi besliyor size karşı; kendisine bağlanmanıza izin vermemekle size bir iyilik yapabildiği için de mutludur. Sizinle evlenmek onun için, tüm geçmişinden de kötü, korkunç bir düşüş olurdu. Dahası var, sizin varlığınız da huzursuz ediyor onu.</p><p class="MsoPlainText">—<span>  </span>Ne yapayım yani, kayıp mı olayım? dedi.</p><p class="MsoPlainText">Mariya Paviovna'nın dudaklarında o sevimli çocuksu gülümsemesi dolaştı.</p><p class="MsoPlainText">—<span>  </span>Evet, bir ölçüde öyle.</p><p class="MsoPlainText">—<span>  </span>Bir ölçüde nasıl kaybolur insan?</p><p class="MsoPlainText">—<span>  </span>Yanlış söyledim. Asıl söylemek<span>  </span>istediğim,<span>  </span>Katyuşa'nın, Simonson'un aşırı heyecanlı<span>  </span>sevgisini (hiç söz etmiyordu ona bundan çünkü)<span>   </span>anlamsız<span>  </span>bulduğu, bu<span>   </span>sevginin onu<span>  </span>etkilediği, korkuttuğuydu.<span>   </span>Biliyorsunuz,<span>  </span>bu konularda<span>  </span>bilgim yoktur<span>   </span>pek, ama bence Simonson, gizli de olsa, son derece olağan bir sevgi besliyor Katya'ya. Simonson, bu sevginin ona güç verdiğini, sevgisinin plâtonik olduğunu söylüyor. Ama, bu ne denli olağanüstü bir sevgi olursa olsun, temelinde gene de iğrençliğin yatti-ğını biliyorum... Novodvorof'la Lyuboçka arasındaki sevgide olduğu gibi.</p><p class="MsoPlainText">Mariya Pavlovna, onu en çok ilgilendiren şeyden söz etmeye başlamış, konuyu dağıtmıştı. Nehlüdof:</p><p class="MsoPlainText">—<span>  </span>Peki ama benim ne yapmam gerekiyor? diye sordu,</p><p class="MsoPlainText">—<span>  </span>Bence, onunla konuşmalısınız. Gizli kapaklı bir şeyin olmaması daima iyidir. Konuşun kendisiyle; çağırayım mı onu, ister misiniz?</p><p class="MsoPlainText">— 455</p><p class="MsoPlainText">Nehlüdof:</p><p class="MsoPlainText">—<span>  </span>Lütfen, dedi. Mariya Pavlovna çıktı.</p><p class="MsoPlainText">Küçük odada yalnız kalınca, Vera Yefremovna'nın, ara sıra iniltiyle kesilen durgun soluklarını, ağır cezalıların iki kapı arkasından duyulan uğultusunu dinlerken tuhaf bir duygu doldurdu Nehlüdof'un içini.</p><p class="MsoPlainText">Simonson'un söylediği şey, zayıf anlarında ona ağır, tuhaf gelen bir zorunluluktan kurtarıyordu onu; ama tatsız, acı bir duygu vardı içinde nedense. Bu duyguda, Simonson'un önerisinin, onun bu davranışını olağanlaştırması, Nehlüdof'un yaptığı fedakârlığı onun da başkasının da gözünde küçültmesi vardı. Öyle ya, bu denli iyi, üstelik Maslova'yla uzaktan yakından ilişkisi olmayan bir insan, kaderini onunkiyle birleştirmek istediğine göre, Nehlüdof'un fedakârlığı anlamını yitirmiş sayılırdı artık. Ayrıca, küçücük de olsa, bir kıskançlık duygusu da vardı içinde belki; Maslova'nın onu sevmesine öyle alışmıştı ki, şimdi onun başkasını sevmesini aklı almıyordu. Verilmiş bir kararın bozulmasından duyulan can sıkıntısı da söz konusuydu burada: Maslova' nın cezası sona erene kadar yanından ayrılmamaya karar vermişti çünkü. Maslova, Simonson'la evlenirse, onun yanında kalmasının gereği kalmayacaktı artık, yeni bir karar vermesi gerekecekti. Duygularını bir düzene koyamıyordu. Açılan kapıdan ağır cezalıların uğultusu doldu içeri (daha bir bağırıp çağırıyorlardı bu gece) Katyuşa girdi hücreye.</p><p class="MsoPlainText">Çabuk adımlarla Nehlüdof'un yanına geldi. Tam yanında durdu.</p><p class="MsoPlainText">—<span>  </span>Mariya Pavlovna yolladı beni, dedi.</p><p class="MsoPlainText">—<span>  </span>Biliyorum, sizinle konuşmam gerek. Oturun. Vladimir İva-noviç anlattı bana.<span>  </span>Katyuşa ellerini<span>  </span>dizlerinin üzerine<span>  </span>koyarak oturmuştu. Sakin görünüyordu, ama Nehlüdof, Simonson'un adını söyleyince kıpkırmızı oldu yüzü bir anda.</p><p class="MsoPlainText">—<span>  </span>Ne anlattı size? diye sordu.</p><p class="MsoPlainText">—<span>  </span>Sizinle evlenmek istediğini söyledi.</p><p class="MsoPlainText">Katyuşa, büyük bir acı çekiyormuş gibi buruşturdu yüzünü. Hiç bir şey söylemeden başını önüne eğdi:</p><p class="MsoPlainText">—<span>  </span>Bu işe razı olup olmadığınızı soruyor, ona bir akıl ver-— 456 —</p><p class="MsoPlainText">memi istiyor. Kararı sizin vereceğinizi, vermeniz gerektiğini söyledim ona. Maslova:</p><p class="MsoPlainText">—<span>  </span>Ah, nedir bu? diye mırıldandı. Niçin?</p><p class="MsoPlainText">Nehlüdof'u her zaman çok etkileyen o şehlâ, tuhaf bakışını tam gözlerinin içine dikti. Hiç bir şey söylemeden birkaç saniye öyle kaldılar gözgöze. BU bakışma ikisine de çok şeyler anlatmıştı.</p><p class="MsoPlainText">—<span>  </span>Kararı siz vermelisiniz, dedi Nehlüdof.</p><p class="MsoPlainText">__ Ne kararı verebilirim? Her şeye çoktan karar verilmiş.</p><p class="MsoPlainText">Nehlüdof:</p><p class="MsoPlainText">__ Hayır, dedi, Vladimir İvanoviç'in önerisini kabul edip etmeyeceğinize siz vermelisiniz kararı. Katyuşa kaşlarını çattı.</p><p class="MsoPlainText">—<span>  </span>Kürek mahkûmundan karı mı olurmuş? Ne diye bir de Vladimir İvanoviç'in hayatını mahvedeyim?</p><p class="MsoPlainText">—<span>  </span>Öyle ama, ya affedilirseniz? Katyuşa:</p><p class="MsoPlainText">—<span>  </span>Ah, bırakın beni, dedi. Konuşacak bir şey kalmadı artık. Kalkıp kapıya doğru yürüdü, çıktı hücreden.</p><p class="MsoPlainText">XVIII</p><p class="MsoPlainText">Nehlüdof, Katyuşa'nın peşinden erkek hücresine girdiğinde herkes heyecanlıydı orada. Her yerde dolaşan, herkesle ilişki kuran, her şeyi inceleyen Nabatof'un şaşırtıcı bir haberi heyecana boğmuştu hücredekileri. Haber şuydu: Kürek cezasına çarptırılmış devrimci Petlin'in yazdığı bir pusla bulmuştu duvardaki bir delikte. Herkes, Petlin'in çoktan Kara'ya varmış olduğunu sanıyordu, oysa bu pusladan onun kısa bir zaman önce buradan geçtiği anlaşılıyordu. Şöyle yazıyordu puslada: «On yedi oğus-tosta, ağır cezalıların arasında tek siyasi suçlu olarak yola çıkarıldım. Neverof benimle beraberdi, Kazan'da akıl hastanesinde astı kendini. Ben iyiyim, iyi şeyler düşünüyorum.»</p><p class="MsoPlainText">Herkes Petlin'in durumunu, Neverof'un intihar sebeplerini konuşuyordu. Krıltsof düşünceliydi, susuyordu. Durgun, parlayan bakışlarını önüne eğmişti.</p><p class="MsoPlainText">Rantseva:</p><p class="MsoPlainText">—<span>  </span>Kocam, Neverof'un daha Petropavlovski'de kötü bir düş</p><p class="MsoPlainText">— 457 —</p><p class="MsoPlainText">gördüğünü söylemişti, dedi. Novodvorof:</p><p class="MsoPlainText">—<span>  </span>Evet, dedi, ozan ruhlu, hayalci bir insandı, böyleleri yalnızlığa dayanamazlar. Tek kişilik hücreye atıldığımda, hayalimin çalışmasına izin veremiyordum, zamanımı çeşitli şeyler yaparak dolduruyordum. Böylelikle dayanabildim ancak.</p><p class="MsoPlainText">Nabatof, besbelli odadakilerin üzerine çöken kederi dağıtmak isteyerek neşeli bir sesle:</p><p class="MsoPlainText">—<span>  </span>Dayanmak da ne oluyor? dedi. Beni yalnız hücreye kapadıklarında sevinmiştim bile buna. Devamlı bir<span>  </span>kuşku, korku içinde yaşıyor insan: Ha yakalandım ha yakalanacağım korkusu, arkadaşların ne yaptığı düşüncesi, işlere bir kötülüğünün dokunup dokunmayacağı<span>  </span>kuşkusu... Ama hücreye girince sorumluluklarından kurtuluyorsun, dinlenebilirsin artık. Otur keyfine bak, sigaranı tellendir.</p><p class="MsoPlainText">Mariya Pavlovna, Krıltsof'un birden değişen, bulutlanan yüzüne bakarak:</p><p class="MsoPlainText">—<span>  </span>Yakın arkadaşın mıydı? diye sordu.</p><p class="MsoPlainText">Krıltsof, uzun süre bağırıp çağırmış, ya da şarkı söylemiş gibi sık sık soluyarak:</p><p class="MsoPlainText">—<span>  </span>Neverof muydu hayalci? dedi. Neverof, bizim kapıcının deyimiyle, toprak ananın az doğurduğu<span>   </span>insanlardandı... Evet... İçi dışı bir, pırlanta gibi bir insandı o. Evet... yalan söylemeyi bırakın, şakadan numara bile yapamazdı. Ruhunda en küçük bir gizlilik yoktu. Evet... üstün bir insandı Neverof, başkalarına benzemezdi... Neye yarar artık! Bir an sustu. Kaşlarını çatarak öfkeli, devam etti:</p><p class="MsoPlainText">—<span>  </span>Önce halkı eğitip, istediğimiz biçime getirip sonra yaşayışını mı değiştirelim, yoksa yaşayışını değiştirdikten sonra propagandayla, baskıyla onu istenilen biçime mi getirelim, bunu tartışıyoruz. Oysa onlar tartışmıyorlar, işlerini biliyorlar onlar, yüzlerce insanın ölmesini umursamıyorlar bu uğurda. Hem de ne insanların! En iyi, en değerli insanların ölmesini zorunlu buluyorlar üstelik.<span>  </span>Evet, Gertsen, Aralık devrimcilerini ölüm cezasına çarptırmakla toplumsal düzeyimizin çok düşürüldüğünü söylüyordu. Hem de çok düşürüldü! Sonra Gertsen ve arkadaşlarına yaptılar aynı şeyi. Şimdi de Neverof'lara...</p><p class="MsoPlainText"> </p><p class="MsoPlainText">— 458 —</p><p class="MsoPlainText">Nabatof gür sesiyle:</p><p class="MsoPlainText">—<span>  </span>Her şeyi yok edemezler ki, dedi. Gelecek kuşaklara kalacaktır anıları.</p><p class="MsoPlainText">Krıltsof, sözünün kesilmesine izin vermeden, sesini yükselterek:</p><p class="MsoPlainText">—<span>  </span>Onlara acırsak kalmaz, dedi. Bir sigara ver bana. Manya Pavlovna:</p><p class="MsoPlainText">— <span> </span>İçme lütfen Anatoli, dedi, zararlı senin için. Krıltsof öfkeli:</p><p class="MsoPlainText">—<span>  </span>Boş ver, diye söylendi.</p><p class="MsoPlainText">İçmeye başladı. Ama birkaç soluk çektikten sonra öksürmeye başladı. Bir türlü dinmek bilmiyordu öksürüğü. Sonunda gırtlağını temizledi.</p><p class="MsoPlainText">—<span>  </span>Oysa biz aynı şeyi yapmıyoruz, diye devam etti. Bu nasıl olsun, şunu nasıl yapsak acaba diye tartışmayı<span>  </span>bırakıp birleşmeli... hepsini yok etmeliyiz onların. Evet.</p><p class="MsoPlainText">Nehlüdof:</p><p class="MsoPlainText">—<span>  </span>Ama onlar da insandır, dedi.</p><p class="MsoPlainText">— Hayır, insan değildir onlar. İnsan yapmaz çünkü onların yaptığını... Evet, şu bombayı da balonu da bulanlar çok iyi etmişler. Balona binip yükselmeli, yükselmeli, sonra hepsi gebe-rene kadar bomba yağdırmalı tepelerine... Evet. Çünkü...</p><p class="MsoPlainText">Devam edemedi, birden deminkinden çok öksürmeye başladı, ağzından kan geldi. Nibatof kar getirmeye koştu. Mariya Pavlovna valeryan damla getirdi, ama Krıltsof gözlerini kapayarak, beyaz, zayıflamış eliyle itti ilâcı. Sık sık soluyordu. Karla soğuk su gelince biraz rahatladı; yatağına yatırdılar onu. Nehlüdof, onu almaya gelen, hanidir bekleyen assubayla çıktı.</p><p class="MsoPlainText">Ağır cezalılar susmuşlardı şimdi, çoğu uyuyordu. Hücrelerde ranzalarda da, yerde de, kapı ağızlarında da yatanlar olduğu halde, gene de sığmamışlardı, bir o kadarı da koridorda, torbalarını başlarının altına yastık yapmış, ıslak paltolarını üstlerine almış yerde yatıyordu.</p><p class="MsoPlainText">Hücrelerin kapılarından, koridorda horlayanların, inleyenlerin, uyku arasında konuşanların sesleri duyuluyordu. Her yan paltolarla örtülü insan kümeleriyle doluydu. Yalnız, bekârlar hücresinde köşedeki mumun çevresinde oturan birkaç adamla —as-</p><p class="MsoPlainText">— 459 —</p><p class="MsoPlainText">subayı görünce mumu hemen söndürmüşlerdi— koridorda gaz lâmbasının dibinde oturan yaşlı adam —üstü çıplaktı, fanilâsın-daki bitleri topluyordu— uyumuyordu. Siyasi suçluların bölümündeki ağır hava, buradaki pis kokan, boğucu havaya oranla çok çok temizdi. İsli yanan lamba koyu bir sis içinde yanıyordu sanki; güçlükle soluk alabiliyordu insan. Uyuyanlardan birinin üstüne basmamak, ya da ayağına takılmamak için önünde boş bir yer bulup ayağını oraya koymak, sonra öteki adımını atacağı yeri aramaya koyulmak zorundaydı insan. Üç kişi —koridorda yer bulamadıklarından olacak— girişteki her yanından sular sızan, pis kokan el yüz yıkama teknesinin yanına yere uzanmıştı. Bunlardan biri, Nehlüdof'un yolculuk sırasında sık sık gördüğü, biraz aptalca bir ihtiyardı. On yaşlarında bir çocuk, iki cezalının arasında, elini yanağının altına koymuş, onlardan birinin bacağını kendine yastık yapmış uyuyordu.</p><p class="MsoPlainText">Dışarı çıkınca durdu Nehlüdof, buz gibi soğuk havayı uzun süre hırsla çekti ciğerlerine.</p><p class="MsoPlainText">XIX</p><p class="MsoPlainText">Yıldızlar pırıl pırıldı gökyüzünde. Nehlüdof çamurlara bata çıka döndü hana, karanlık pencerenin camına vurdu, geniş omuzlu delikanlı yalınayak açtı ona kapıyı. Sağ yandan arabacıların horlaması geliyordu. Avluda atlar yulaf yiyorlardı. Solda, kibar müşteriler bölümüne açılan kapı vardı. Burası içki, ter kokuyordu. Yandaki odada biri geniş ciğerlerine havayı çekerek düzenli olarak horluyor; ikon dolabının önünde kırmızı şişeli küçük bir gaz lâmbası yanıyordu. Nehlüdof soyundu, muşamba divanın üzerine yo! battaniyesini serdi, deri yastığını başının altına alıp yattı, o gün gördüklerini, duyduklarını düşünmeye başladı. O gün gördükleri içinde ona en korkunç geleni, başını bir cezalının bacağına koyup, tekneden sızan pis suların içinde uyuyan çocuktu.</p><p class="MsoPlainText">O akşam Simonson ve Katyuşa'yla konuşması gerçi hiç beklenmeyen, son derece önemli bir olaydı, ama durmuyordu bunun üzerinde: Bu olay pek karışık, aynı zamanda belirsiz bir izlenim bırakmıştı üzerinde; bu yüzden, düşünmek istemiyordu onu. Ama havasızlıktan güç soluk alan, tekneden akan pis suların içinde uyuyan o zavallı insanların; özellikle, bir kürek cezalısının ba-460 —</p><p class="MsoPlainText">cağının üzerine başını koyup uyumuş o masum yüzlü çocuğun anıları çok canlıydı belleğinde.</p><p class="MsoPlainText">Uzaklarda bir yerde birtakım insanların öteki insanlara ıstırap çektirdiklerini, onları insanlık dışı ahlâksızlıklara, küçük görülmeye, ezilmeye katlanmak zorunda bıraktıklarını bilmekle, üç ay aralıksız buna, insanların başka insanlarca ezilmesine tanık olmak aynı şey değildi. Nehlüdof da hissediyordu bunu. Üç aydır durmadan sormuştu kendi kendine: «Başkalarının göremediğini gördüğüm için ben mi deliyim, yoksa benim gördüğümü yapanlar mı deli?» Gelgelelim, onu öylesine şaşırtan, korkutan şeyi yapanlar (hem çoktu bunlar) yaptıklarının gerekli, üstelik önemli, yararlı bir şey olduğuna inanarak o derece sakin, kendilerinden emindiler, bütün bu insanları deli saymak kolay değildi; öte yandan kendine de deli diyemezdi, düşünceleri açık seçikti çünkü. Bu yüzden, devamlı bir kararsızlık, kuşku içindeydi.</p><p class="MsoPlainText">Bu son üç ay süresince gördükleri Nehlüdof u şöyle düşünmeye zorluyordu: Mahkemeler, yönetim organları özgür insanlar arasından en sinirli, heyecanlı, ateşli, yetenekli, güçlü, ötekilerden daha bir az kurnaz ve sakıngan olanlarını ayırıyorlardı; oysa bu insanlar, ötekilerden suçlu, ya da toplum için zararlı değildirler hiç de. Cezaevlerine, menzillere kapatıyorlardı onları, kürek cezasına çarptırıyorlardı. Aylarca, yıllarca bomboş, ekmek elden su gölden yaşıyorlardı orada. Doğadan, ailelerinden, emekten uzak, yani insanca yaşayışın doğal, ruhsal tüm koşullarının dışında... Sonra bu insanlar buralarda gereksiz küçümsemelerle karşı karşıya bırakılıyorlardı: Zincire vuruluyorlardı, saçları kesiliyordu, yüz kızartıcı giysiler giydiriyorlardı onlara; yani kişioğ-lunu iyiye götüren güçlerden yoksun bırakılıyorlardı onlar. En aşağılık ahlâksızlığın, utanmazlığın içine atılıyorlardı. Ayrıca, devamlı olarak tehlikeyle —güneş çarpması, suda boğulma, yangın gibi seyrek görülenler dışındaki tehlikelerdi asıl önemli olanlar— evet, devamlı olarak tehlikeyle karşı karşıya bulunmanın, kapatıldıkları yerlerdeki bulaşıcı hastalıkların, bitkin düşmenin, dayağın verdiği, en iyi bir insanı bile, kendini koruma duygusuyla başkalarını en canavarca, ahlâksızca şeyleri yapmakla suçlamaya iten bir ruhsal duruma sokuluyordu bu insanlar. Bu insanlar (gene bu kuruluşlarda) hayatın alabildiğine bozduğu, ahlâk-</p><p class="MsoPlainText">— 461 —</p><p class="MsoPlainText">sızlaştırdığı katillerle, kötülerle bir arada yaşamak zorunda bırakılıyordu. O güne kadar tamamen ahlâksızlaşmayanlar böylece mayalanıyor, istenilen kıvama getiriliyordu. Son olarak da, bu insanlara en inandın yollarla, —kendilerine, çocuklarına, karılarına, yaşlı ana babalarına işkence ederek, onları döverek, kırbaçlayarak; bir kaçağı ölü ya da diri yakalayana armağanlar vererek; karı kocayı birbirinden ayırıp, onları başkalarının kanlarıyla, kocalarıyla beraber yaşamaya zorlayarak; kurşuna dizerek, asarak— işte bu en inandırıcı yollarda, devletin her çeşit zor kullanmayı, zorbalığı, canavarlığı —bu onun yararınaysa— yasaklamak şöyle dursun, buna izin bile verdiği, özellikle özgürlüğü elinden alınmış, yoksul, zayıf insanlara bunların yapılmasını daha bir hoş gördüğü düşüncesi aşılanıyordu bu insanlara.</p><p class="MsoPlainText">Başka hiç bir koşul altında erişilemeyecek en düşük bir ahlâksızlığı elde etmek, sonra bu ahlâksızlığı halk arasında yaygınlaştırmak için sanki mahsus düşünülmüştü bu kuruluşlar. Nehlüdof, cezaevlerinde, menzillerde olup bitenleri gözünün önüne getirerek «Elden geldiğince çok insan en iyi, en güvenılir biçimde nasıl soysuzlaştırılır? diye bir sorun verilmiş sanki onlara,» diye düşünüyordu. Her yıl yüz binlerce insan ahlâksızlığın doruğuna vardırılıyor, tamamen ahlâksızlaştıktan sonra da, cezaevlerinde edindikleri ahlâksızlığı halkın arasına yaymaları için serbest bırakılıyordu.</p><p class="MsoPlainText">Nehlüdof, toplumun benimsediği bu amaca Tümensk, Yeka-terinburg, Tomsk cezaevlerinde, menzillerde başarıyla varıldığını görmüştü. Hıristiyan ahlâkına, Rus, köylü gelenek göreneklerine bağlı dürüst temiz insanlar düşüncelerini, anlayışlarını değiştiriyorlardı buralarda; yararlıysa, insan kişiliğine yapılan her çeşit baskının, hakaretin hoş görülebileceği düşüncesini benimsiyorlardı. Cezaevine düşen bir insan onlara yapılanlardan, kilisenin, ahlâk öğretmenlerinin öğrettikleri insana saygı, insana acıma yasalarının gerçekte kaldırıldıkları, bu nedenle onların da artık böyle şeylere inanmamaları gerektiği sonucuna varıyordu. Tanıdığı bütün cezalılarda aynı inanç değişikliğini görmüştü Nehlüdof: Fedorof'da, Makar'da menzillerde geçirdiği iki aydan sonra ahlâksızca düşünceleriyle Nehlüdof'u şaşırtan Taras'da bile. Yolda ayakların, arkadaşlık kurdukları zavallıları kandırıp onlar-— 462 —</p><p class="MsoPlainText">— 463 —</p><p class="MsoPlainText">la beraber Sibirya taygalarına nasıl kaçtıklarını, orada onları öldürüp etlerini nasıl yediklerini öğrenmişti Nehlüdof. Bu suçtan cezaya çarptırılmış, suçunu da itiraf eden bir insanla karşılaşmıştı bu yolculuk sırasında. Asıl korkunç olanı da insan yeme olayları tek tuk olan bir şey değildi, devamlı olarak görülüyordu.</p><p class="MsoPlainText">Ancak bu gibi kurumlarda yapıldığı gibi, ahlâksızlık böylesine çoğalınca bugünkü durumuna getirilebilirdi Rus toplumu, Nietzsche'nin en son öğretisi benimsenmiş, dünyada her şeyi serbest sayan, yasak kabul etmeyen aylaklar ancak böyle türe-yebilirdi. Bu öğreti önce cezaevlerinde, sonra halk arasında yayılmıştır.</p><p class="MsoPlainText">Bütün bu yapılanların, kötülüklere son vermek, korkutmak, düzeltmek, suçluya yasaların buyurduğu cezayı vermek, amacını güttüğü söylenmektedir. Oysa bunların hiç birinin aslı yoktur. Son verileceğine, daha da yaygınlaştırılmıştır kötülükler. Suçlular, korkutulacak yerde kışkırtılmıştır; sözgelişi, aylaklar seve seve giriyorlar cezaevine. Kötüler düzeltilmemiş; tersine, daha da kötü olmaları için elden gelen her şey yapılmıştır. Suçlulara verilen cezalar ağırlaştıldıkça ağırlaştırılmış, halk buna alışmıştır.</p><p class="MsoPlainText">Nehlüdof kendi kendine «Nedir bütün bunların sebebi?» diye soruyordu, bir cevap bulamıyordu bu soruya. Onu en çok şaşırtan da şuydu: Bütün bunlar yanlışlıkla, bilmeden, bir kere yapılmıyor; yüz yıllardan beri aralıksız yapıla geliyordu. Yalnız, eskiden cezalıların burnunu yırtıyor, kulağını kesiyorlardı; sonra damgalanmaya, kaim demir tellerle bağlamaya başlamışlardı onları; şimdiyse kelepçeli, eskisi gibi at arabasıyla değil, trenle götürüyorlardı Sibirya'ya.</p><p class="MsoPlainText">Onu üzen durumun, görevlilerin dediği gibi, cezaevlerinin, sürgün yerlerinin iyi olmamasından ileri geldiği; yeni, rahat cezaevlerinin yapılmasıyla bu durumun düzeleceği üzerine yürütülen düşünceleri yeterli bulmuyordu Nehlüdof. Çünkü onu üzen şeyin, cezaevlerinin iyi ya da kötü durumunun olmadığını hissediyordu. Cezaevlerine elektrik zili konması, ölüm cezalarını Tard' in önerdiği elektrikli sandalyelerde yerine getirmek üzerine bir çok yazı okumuştu; insanları daha da ezmek için düşünülen bu yenilikler koruyordu onu.</p><p class="MsoPlainText">Nehlüdof'un aklının almadığı bir şey daha vardı: Mahkemelerde, bakanlıklarda halktan toplanan parayı aylık olarak alan —hem de çok yüksekti aylıkları—memurlar vardı; bu memurlar, gene onlar gibi memurların yazdıkları kitapları karıştırıyor, onların yazdıkları yasaları çiğneyen insanları bu yasalara göre yargılıyor, onları uzak yerlere sürüyorlardı. Bu insanları gittikleri yerde hiç görmemiştirler bu memurlar; insanlıktan uzaklaşmış, kaba, duygusuz gardiyanların, erlerin kesin buyruğu altında ruhen de bedenen de milyonlarcası mahvoluyordu oralarda bu insanların.</p><p class="MsoPlainText">Cezaevlerini, menzilleri daha bir yakından tanıyınca, cezalılar arasında görülen ahlâksızlıkların —sarhoşluğun, kumarın, katı yürekliliğin, buralarda işlenen korkunç cinayetlerin, hattâ deinsan yemenin— dar görüşlü bilginlerin dediği gibi —devletin de işine gelir böylesi— birer rastlantı, ya da kişinin doğuştan sahip olduğu niteliklerin sebep olduğu olaylar değil, insanın insanı cezalandırabileceğini sanmakla içine düşülen kaçınılmaz anlayışsızlık olduğuna inanmıştı. Nehlüdof insan yemenin tayga-da değil; bakanlıklarda, komitelerde, dairelerde başladığının, ancak taygada sonuçlandığının farkındaydı. Sözlerini, eniştesinin de yargıçların da, köy bekçisinden bakana kadar bütün memurların da, sözünü öylesine çok ettikleri halkın haklı olup olmadığını, mutluluğunu umursamadıklarını; bu ahlâksızlığın, ıstırabın yayılmasını sağlamak olan görevlerine karşılık aldıkları rublelerden başka bir şey düşünmediklerini biliyordu. Apaçık ortadaydı bu.</p><p class="MsoPlainText">«Bütün bunlar yanlışlıkla yapılmış olabilir mi hiç?» diye soruyordu kendi kendine Nehlüdof. Bu memurların aylıklarını güven altına almak, şimdi yaptıklarını yapmamaları için onlara daha yüksek aylık vermek için ne yapmalı?» Horozlar ikinci kere de ötmüştü; o düşünüyordu hâlâ, sonunda bitkin düştü; birazcık kıpırdayınca her yanından fıskiye gibi atlayan pirelere karşın, derin bir uykuya daldı.</p><p class="MsoPlainText">XX</p><p class="MsoPlainText">Nehlüdof uyandığında, handa kalan arabacılar çoktan gitmişti. Han sahibesi çayını içtikten sonra terli, kalın ensesini mendiliyle silerek geldi Nehlüdof'un yanına, kafileyi götüren— 464 —</p><p class="MsoPlainText">erlerden birinin bir pusla getirdiğini söyledi. Mariya Pavlovna' dandı pusla. Krıltsof'un durumunun onların sandığından ağır olduğunu yazıyordu. «Onu burada bırakmak, biz de onun yanında kalmak istedik, ama izin vermediler buna, beraberimizde götürüyoruz onu, ama çok da korkuyoruz. Elinizden geleni yapın, kentte yatırsınlar onu, yanında bizden birimizin kalması için de uğraşın. Bunun için onunla evlenmem gerekiyorsa, hazırım buna.» Nehlüdof delikanlıyı araba getirmesi için istasyona yolladı, kendi de aceleyle hazırlanmaya başladı. Daha ikinci bardak çayını içmemişti ki, troykanın çıngırak sesi duyuldu. Tekerlekleri donmuş, çamurda kaldırım taşında gibi ses çıkararak yaklaştı kapıya. Hesabı ödedikten sonra aceleyle çıktı Nehlüdof, arabaya bindi, arabacıya hızlı sürmesini söyledi. Kafileye yetişmek istiyordu. Gerçekten de, köyden çıktıktan biraz sonra, çözülmeye yüz tutmuş çamurda güçlükle ilerleyen, torbalar, hastalar yüklü arabalara yetişti. Subay yoktu, önden gitmişti. Besbelli, kafaları çekmiş erler neşeyle konuşarak arabaların arkasından, yolun kenarından yürüyorlardı. Çok araba vardı. Öndekilerde ağır cezalılardan hasta olanlar altışar altışar sıkışmıştı; arkadakilerdeyse —her arabada üçer kişi— siyasi suçlular vardı. En arkadaki arabada Novodvorof, Grabets bir de Kondratyef oturuyordu; ikincide Rantseva, Nabatof, bir de, Mariya Pavlovna'nın kendi yerini verdiği romatizmalı, hasta kadın vardı. Üçüncü arabada samanların, yastıkların üzerinde Krıltsof yatıyordu. Hemen yanında, arabacı yerinde Mariya Pavlovna oturuyordu. Nehlüdof, Kırıltsof'un olduğu arabanın yanında durdurdu arabasını, inip yanına gitti. Sarhoş bir er kolunu salladı ona, ama Nehlüdof başını çevirip bakmadan arabaya yaklaştı, kenarından tutup onunla beraber yürüdü. Kalın kürkün içinde, başında kuzu postundan şapkasıyla daha bir zayıf, renksiz görünüyordu şimdi Krıltsof. Ağzına bir başörtü sarmışlardı. Güzel gözleri her zamankinden daha bir iri, parlaktı. Arabanın sarsıntısından, bedeni yavaşça sallanıyor, gözlerini Nehlüdof'dan ayırmıyordu. Sağlığının nasıl olduğu sorusuna gözlerini kapayarak cevap verdi yalnızca, öfkeyle başını salladı. Bütün gücünü, arabanın sarsıntısına dayanabilmeye harcadığı belliydi. Mariya Pavlovna arabanın öte yanındaydı. Krıltsof un durumundan duyduğu endişeyi açığa vuran manalı bir bakışla</p><p class="MsoPlainText">— 465 —</p><p class="MsoPlainText">baktı Nehlüdof'a, sonra neşeli bir sesle;</p><p class="MsoPlainText">—<span>  </span>Subay utandı galiba, dedi.<span>  </span>(Arabaların tekerlek gürültüsü arasından sesini Nehlüdof'a duyurabilmek için bağırıyordu.) Buzovkin'in kelepçelerini çıkardılar. Kızını kendi taşıyor şimdi. Katya'yla Simonson, benim yerime de Veriçka yanlarında.</p><p class="MsoPlainText">Krıltsof, Mariya Pavlovna'yı göstererek, duyulamayacak de-jrecede alçak sesle bir şey söyledi; kaşlarını çatarak sustu biriden —öksürüğünü tutmaya çalıştığı belliydi.— Ne dediğini duy-Jmak için başını uzattı Nehlüdof. Krıltsof ağzındaki başörtüyü Içekip:</p><p class="MsoPlainText">—<span>  </span>Şimdi çok daha iyiyim, dedi. Üşütmesem iyi. Nehlüdof «evet» anlamına<span>    </span>başını salladı. Mariya<span>    </span>Pavlov-</p><p class="MsoPlainText">na'yla bakıştı.</p><p class="MsoPlainText">Krıltsof, güçlükle gülümseyerek:</p><p class="MsoPlainText">—<span>  </span>Üçlü<span>  </span>problem<span>  </span>konusundaki<span>  </span>düşünceniz?<span>   </span>diye fısıldadı. Güzel çözülmüş, değil mi?</p><p class="MsoPlainText">Nehlüdof anlamadı ne demek istediğini. Mariya Pavlovna laçıkladı ona: Güneşle ayın, dünyanın arasındaki ilişki üzerine j kurulmuş bir problemdi bu; Krıltsof şakadan bu problemi Neh-jlüdof'la Katyuşa'nın, Simonson'un arasındaki ilişkiye uygulamış-Itı. Krıltsof, Mariya Pavlovna'nın onun şakasını iyi açıkladığı an-Jlamına başını salladı.</p><p class="MsoPlainText">Nehlüdof:</p><p class="MsoPlainText">—<span>  </span>Çözüm bana bağlı değil, dedi. Mariya Pavlovna:</p><p class="MsoPlainText">—<span>  </span>Puslamı aldınız mı? diye sordu. Bir şeyler yapacak milsiniz?</p><p class="MsoPlainText">—<span>  </span>Elbette yapacağım, dedi Nehlüdof.</p><p class="MsoPlainText">Krıltsof'un yüzünü buruşturduğunu görünce uzaklaştı ara-jbanın yanından, gidip arabasına bindi; yolun bozuk yerinde sar-jsılarak ilerleyen arabanın kenarına tuttu. Gri paltolu, yarım kürk-Jlü, ayakları zincirli, elleri ikişer ikişer kelepçeli cezalılar kafile-jsinin derinliği bir verst kadardı. Başa doğru yaklaşıyordu yavaş [yavaş Nehlüdof. Bir ara yolun karşı yanında Katyuşa'nın mavî başörtüsü, Vera Yefremovna'nın siyah mantosunu, Simonson'un</p><p class="MsoPlainText">Diriliş</p><p class="MsoPlainText">F: 30</p><p class="MsoPlainText">— 466 —</p><p class="MsoPlainText">ceketini, örme şapkasını, sandalet gibi sicimle bağlanmış, beyaz yün çoraplarını gördü. Kadınların yanısıra yürüyor, heyecanlı heyecanlı bir şeyler anlatıyordu.</p><p class="MsoPlainText">Nehlüdofu görünce kadınlar selâm verdiler; Simonson ise mağrur bir tavırla başını salladı. Onlara söyleyecek bir şeyi yoktu Nehlüdof'un arabacısına durmasını söylemeden, geçti. Gene düz yola çıkınca arabacı biraz daha hızlı sürdü; ama yol boyunca uzanan yük arabalarını geçmek için sık sık bozuk yola inmek zorunda kalıyordu.</p><p class="MsoPlainText">Derin tekerlek izleriyle oyuk oyuk yol, karanlık bir çam ormanından geçiyordu. Yolun iki yanında, sarı yapraklarını henüz dökmemiş kayın ağaçları vardı. Yarı yolda orman bitti, bir ma-nastsrm altın haçları, kubbeleri gözüktü. Hava tamamen değişmişti; bulutlar dağılmış, güneş ormanın üstünde yükselmişti. Islak yapraklar, su birikintileri, manastırın haçları, kubbeleri parlıyordu güneşte. Troyka, kente yakın olduğu belli, büyük bir köye girdi. Köyün sokağında büyük bir kalabalık vardı: Ruslar, garip şapkalarıyla, giysileriyle yabancıları. Sarhoş-ayık kadınlar, erkekler sergilerin, meyhanelerin, arabaların çevresinde kaynaşıyor, bağırıp çağırıyorlardı. Kentin yakın olduğu hissediliyordu.</p><p class="MsoPlainText">Arabacı, sağdaki ata kamçıyla hafifçe dokunup, yularını şöyle bir çektikten sonra oturduğu yerde, yular sağında kalacak biçimde yan döndü —çevresine çalım satmak istediği belliydi— hızını azaltmadan geçti sokaktan, salla geçmeleri gereken nehre yaklaştı.</p><p class="MsoPlainText">Sal akıntının tam ortasındaydı, karşı sahilden bu yana geliyordu. Onbeş yirmi araba bekliyordu onu.Nehlüdof çok beklemedi. Başını yukarı veren sal, akıntıyla sürüklene sürüklene geldi, iskeleye yanaştı.</p><p class="MsoPlainText">Geniş omuzlu, uzun boylu, çok az konuşan, güçlü kuvvetli salcılar —hepsinin sırtında yarım kürk, ayaklarında çizme vardı— alışkanlıkla, ustalıkla attılar halatları, direklere bağladılar; sürgüleri çekip, soldaki arabaları sahile çıkardılar; bekleyen arabaları, sudan ürken atları yüklemeye koyuldular. Hızla akan geniş nehrin suları salın kenarına çarpıyor, halatları geriyordu. Sal iyice dolduktan sonra —Nehlüdof'un arabası bir kenarda arabaların, atların arasına sıkışmıştı— salcılar sürgüleri sürdüler;</p><p class="MsoPlainText">— 467--</p><p class="MsoPlainText">sığmayıp sahilde kalanların yalvarıp yakarmalarına aldırmadan halatları çözdüler, açıldılar. Solda salcıların ayak sesinden, atların ayak değiştirirken nallarının tahtada çıkardığı tok sesten başka bir ses yoktu.</p><p class="MsoPlainText">XXI</p><p class="MsoPlainText">Nehlüdof kenarda duruyor, hızla akan nehre bakıyordu. Sî-rayla, bir Krıltsof'un araba sarsıldıkça sallanan başı; bir, Katyu-şa'nın yolun kenarında Simonson'la yanyana kararlı adımlarla yürüyüşü geliyordu gözlerinin önüne. Ölmek üzere olan, ama ölüme henüz hazırlanmamış Krıltsof'un anısı ağır, hüzün vericiydi. Simonson gibi bir insanın sevdiği, artık iyi, doğru yola girmiş, kararlı adımlarla yürüyen Katyuşa'nın anısıysa sevindirici olmalıydı, oysa bu da ağır geliyordu Nehlüdof'a, dayanamıyordu bu ağırlığa.</p><p class="MsoPlainText">Kentten doğru bir uğultu yayılarak geliyordu suyun üzerinde. Kilisenin büyük çanının madeni sesi duyuluyordu. Nehlüdof un yanında ayakta duran arabacı, peşinden öteki arabacılar şapkalarını ellerine alıp haç çıkardılar. Parmaklığın dibinde ayakta duran saçı sakalı birbirine karışmış, kısa boylu ihtiyar—daha önce farketmemişti onu Nehlüdof— çıkarmadı haç; başını kaldırıp Nehlüdof'un yüzüne bakmaya başladı. Yamalı bir palto vardı bu ihtiyarın sırtında, pantolonu kaba kumaştandı; çizmeleri delik deşikti. Küçük bir torba vardı omuzunda, kürkü, şapkası eski püsküydü.</p><p class="MsoPlainText">Nehlüdof'un arabacısı, şapkasını giyip özenle düzelttikten sonra:</p><p class="MsoPlainText">—<span>  </span>Niye haç çıkarmadın moruk? dedi. Hıristiyan değil misin yoksa?</p><p class="MsoPlainText">Saçı başı karmakarışık ihtiyar çabuk çabuk konuşarak, kararlı:</p><p class="MsoPlainText">—<span>  </span>Kime haç çıkarayım? diye sordu. Arabacı alaylı:</p><p class="MsoPlainText">—<span>  </span>Kime olacak, Tanrıya, dedi.</p><p class="MsoPlainText">—<span>  </span>Göstersene bana neredeymiş o? Tanrı dediğin? İhtiyarın konuşuşunda ciddî, kesin bir şey vardı. Arabacı,</p><p class="MsoPlainText">J— 468 —</p><p class="MsoPlainText">karşısındakinin boş bir adam olmadığını anlamış, biraz bozulmuştu. Ama onları dinleyenlere karşı mahcup olmamak için belli etmemeye çalışıyordu bunu. Hemen cevap verdi:</p><p class="MsoPlainText">—<span>  </span>Nerede olduğunu bilmiyor musun?...<span>  </span>Gökte.</p><p class="MsoPlainText">—<span>  </span>Gittin mi oraya hiç?</p><p class="MsoPlainText">—<span>  </span>Gittim ya da<span>  </span>gitmedim, seni<span>  </span>ilgilendirmez bu. Tanrıya haç çıkarmanın gerektiğini herkes bilir.</p><p class="MsoPlainText">İhtiyar, kaşlarını çattı, gene çabuk çabuk konuşarak:</p><p class="MsoPlainText">—<span>  </span>Tanrıyı hiç bir kimse görmemiştir, dedi. Tek oğul, gerçek baba odur.</p><p class="MsoPlainText">Arabacı<span>   </span>kamçısını<span>   </span>kuşağının<span>  </span>araşma<span>  </span>sokup, sağdaki<span>   </span>atın</p><p class="MsoPlainText">koşumunu düzeltirken:</p><p class="MsoPlainText">—<span>  </span>Putperestin sen galiba, dedi. Puta tapıyorsun... Bir kahkaha duyuldu.</p><p class="MsoPlainText">Salın kenarında, arabasının<span>    </span>yanında duran orta<span>    </span>yaşlı bir arabacı:</p><p class="MsoPlainText">—<span>  </span>Hangi dindensin sen, amca? dedi.</p><p class="MsoPlainText">İhtiyar gene çabuk çabuk konuşarak, kararlı, cevap verdi:</p><p class="MsoPlainText">—<span>  </span>Dinim falan yoktur benim. Çünkü kendimden başka hiç kimseye inanmam ben, hiç kimseye.</p><p class="MsoPlainText">Nehlüdof karıştı söze:</p><p class="MsoPlainText">—<span>  </span>İnsan nasıl yalnız kendine inanır? Yanılabilir sonra. İhtiyar, başını iki yana sallayarak kararlı:</p><p class="MsoPlainText">— Yanılmaz, dedi. Nehlüdof:</p><p class="MsoPlainText">—<span>  </span>Öyleyse niçin çeşitli dinler var yeryüzünde? diye sordu.</p><p class="MsoPlainText">—<span>  </span>İnsanlar yalnız kendilerine değil de başkalarına inanıyor lar da onun için. Ben de inandım bir zamanlar insanlara, taygada gibi şaşırdım yolumu. Zor kurtardım paçamı. Ne kadar din, mezhep varsa hepsi ötekileri kötüler, kendini göklere yükseltir; dünya kurulalıberi böyledir bu. Görüyorsunuz, ne yana bakarsanız kör kutyata (')<span>   </span>gibi süründüklerini görürsünüz yerde. Din<span>  </span>çok var, ruh tektir. Senin ruhun da, benimki de, onunki de aynıdır. Demek kî herkes kendi ruhuna inanırsa birleşecek insanlar. Kendine inanmalı insan, birlik o zaman olur ancak.</p><p class="MsoPlainText">(')<span>    </span>Kutyata: enik, (L. N. Tolstoy'un notu.)</p><p class="MsoPlainText">l</p><p class="MsoPlainText">İhtiyar, yüksek sesle, durmadan çevresine bakmarak konuşuyordu. Herkesin onu dinlemesini istediği belliydi. Nehlüdof sordu ona:</p><p class="MsoPlainText">—<span>  </span>Bu inancı yaymaya başlayalı çok oluyor mu?</p><p class="MsoPlainText">—<span>  </span>Oluyor. Yirmi üç yıldır kovalıyorlar beni.</p><p class="MsoPlainText">—<span>  </span>Nasıl kovalıyorlar?</p><p class="MsoPlainText">—<span>  </span>İsa'yı kovaladıkları gibi beni de kovalıyorlar. Yakalayıp yargılıyorlar; papazların dediğine, kitapların yazdığına göre içeri tıkıyorlar. Birkaç kere de tımarhaneye attılar. Gene de hiç bir şey yapamıyorlar bana, özgürüm<span>  </span>çünkü.<span>  </span>«Adın<span>  </span>nedir senin?» diye soruyorlar. Bîr adım olduğunu sanıyorlar. Oysa yoktur benim adım. Hepsini attım; ne adım vardır, ne yurdum. Ben varım yalnız. Adın nedir? İnsan. «Kaç yaşındasın?» Saymadım, istesem de sayamazdım zaten, daima<span>   </span>vardım, daima da var<span>   </span>olacağım çünkü. «Anan, baban kim?» diye soruyorlar. Tanrıdan bir de topraktan başka ne anam ne babam vardır, diyorum. Tanrı babam, toprak ananıdır. «Çar'ı sayıyor musun?» diye soruyorlar. Niçin saymayayım? O kendine göre çar, ben de kendime göre Çarım. «Seninle konuşulmaz,» diyorlar. Benimle konuş diye yalvarma-dım zaten sana, diyorum. Canımı sıkıyorlar.</p><p class="MsoPlainText">Nehlüdof:</p><p class="MsoPlainText">—<span>  </span>Şimdi ne yana gidiyorsunuz böyle yayan? diye sordu.</p><p class="MsoPlainText">—<span>  </span>Tanrı hangi yanı gösterirse o yana, işçisiyim ben, ama iş yok, bulamadım, dileniyorum.</p><p class="MsoPlainText">İhtiyar, salın iskeleye yaklaştığını farkedince sustu, onu dinleyenlerin yüzüne gururla baktı.</p><p class="MsoPlainText">Sal yanaştı. Nehlüdof para kesesini çıkarıp, ihtiyara para vermek istedi. İhtiyar almadı.</p><p class="MsoPlainText">—<span>  </span>Almam, dedi, ekmek alırım ben.</p><p class="MsoPlainText">—<span>  </span>Kusuruma bakma öyleyse.</p><p class="MsoPlainText">—<span>  </span>Kusura bakılacak bir şey yok ki. Gururumu incitmedin. İncinmez benim gururum.</p><p class="MsoPlainText">Omuzundan indirdiği torbasını gene omuzuna aldı. Bu arada Nehlüdof'un arabası sahile çıkarılmış, atları koşulmuştu.</p><p class="MsoPlainText">Arabacı, güçlü kuvvetli salcılara bahşiş verip arabaya bindikten sonra Nehlüdof'a döndü:—<span>  </span>Konuşmayı çok seviyorsunuz<span>   </span>beyim, dedi.<span>   </span>Serserinin tekiydi.</p><p class="MsoPlainText">XXII</p><p class="MsoPlainText">Kente yaklaşınca arabacı gene döndü Nehlüdof'a:</p><p class="MsoPlainText">—<span>  </span>Hangi otele götüreyim sizi?</p><p class="MsoPlainText">—<span>  </span>En iyi hangisidir?</p><p class="MsoPlainText">—<span>  </span>Sibirskaya'dır en iyisi. Dükof'un oteli de güzeldir.</p><p class="MsoPlainText">—<span>  </span>Hangisine istersen ona götür.</p><p class="MsoPlainText">Arabacı gene yan oturdu, biraz daha hızlı sürdü. Kentin öteki kentlerden ayrı bir yanı yoktu: Aynı cumbalı, damlan yeşil evler, aynı kilise, küçük dükkânlar, ana caddede mağazalar. Polis memurları bile aynıydı. Yalnız evlerin hemen hepsi ahşap, sokaklar topraktı. Kalabalık sokaklardan birinde bir otelin kapısında durdurdu troykayı arabacı. Ama boş yer yoktu otelde, ötekine gitmeleri gerekti. Orada buldular yer. Nehlüdof, alışık olduğu temizlikle, rahatlığı iki aydır ilk kez buluyordu. Ona verilen daire gerçi pek lüks değildi; ama menzillerden, hanlardan, onu buraya getiren arabadan sonra büyük bir hafifleme, rahatlık duymuştu burada. Her şeyden önce, menzillere girip çıkmaya başlayalı beri bir türlü tamamen kurtulamadığı bitlerden temizlenmeliydi bir. Eşyalarını yerleştirdikten sonra banyoya girdi; oradan çıkınca kentte gerektiği gibi giyindi: kolalı gömlek, ütülü pantolon, redingot, pardesü. Bölge komutanına gitmek üzere çıktı. Otel kapıcısının çağırdığı, besili, kocaman bir at koşulu, her yanı dökülen payton Nehlüdof'u, kapısında nöbetçilerin, bir de polisin beklediği büyük, güzel bir eve getirdi. Evi, yapraklarını dökmüş söğüt, kayın ağaçlarının çıplak dalları arasından çam ağaçları, laden ağaçları yeşil yeşil gözüken bir bahçe kuşatıyordu.</p><p class="MsoPlainText">General hastaydı, hiç kimseyi kabul etmiyordu. Nehlüdof gene de verdi kartını uşağa, .generale götürmesini söyledi. Uşak</p><p class="MsoPlainText">iyi haberle döndü:</p><p class="MsoPlainText">— Buyrun, görüşecekler sizinle.</p><p class="MsoPlainText">Giriş, uşak, emireri, merdiven, parkesi pırıl pırıl salon... hepsi Petersburg'u andırıyordu bunların. Yalnız biraz pis, daha bir gösterişliydiler, Nehlüdof'u çalışma odasına götürdüler.</p><p class="MsoPlainText">— 471 —</p><p class="MsoPlainText">Patates burunlu, alnında, dazlak kafasında şişler, gözlerinin altında torbacıklar olan şişko general —heyecanlı bir insan olduğu belliydi— üzerinde ipek bir Tatar gömleği, elinde sigara, oturuyor, gümüş tabaklı bir bardaktan çay içiyordu.</p><p class="MsoPlainText">Arkası kat kat, kalın ensesini gömleğiyle örterek:</p><p class="MsoPlainText">— Hoşgeldiniz efendim, hoş geldiniz! dedi. Gömlekle kabul ettiğim için bağışlayın beni; hiç kabul etmemekten daha iyidir böylesi. Biraz keyifsizim de, çıkmıyorum. Hangi rüzgâr attı sizi bu kuş uçmaz, kervan geçmez kente?</p><p class="MsoPlainText">Nehlüdof:</p><p class="MsoPlainText">— Bir yakınımın da bulunduğu cezalılar kafilesiyleyim, dedi. Bir yakınım, birde başka bir şey için dileğim olacaktı sizden.</p><p class="MsoPlainText">General uzandı, bir yudum aldı çayından, sigarasını yeşil bakır taşından küllükte söndürdü; şiş, fıldır fıldır, ufak gözlerini Nehlüdof'dan ayırmadan ciddi, dinlemeye başladı. Ancak, sigara isteyip istemediğini sormak için kesti sözünü.</p><p class="MsoPlainText">General, mesleğinin insanlıkla, özgür düşünceyle bağdaşabileceğini sanan aydın askerlerdendi. Ne var ki, doğuştan zeki, temiz yürekli bir insan olduğu için bu bağdaşmanın olamayacağını anlamakta gecikmemiş, ruhundaki bu çelişkiyi görmemek için, askerler arasında pek yaygın bir alışkanlığa, çok içki içmek alışkanlığına giderek daha bir vermişti kendini; öyle ki, askerlik hayatının otuz beşinci yılında, doktorların alkolik dediği insanlardan olmuştu. Benliğine işlemişti içki. Sarhoş olmak için herhangi bir sıvı içmesi yetiyordu artık. Onsuz yaşayamayacak kadar düşkündü içkiye. Her akşam adamakıllı sarhoş oluyordu; ama artık öylesine alışmıştı ki duruma, yürürken yalpa vurmuyor, konuşurken saçmalamıyordu. Saçmalasa bile önemi yoktu bunun: Çevresindekilerin en büyüğü olduğu için, ne denli saçmalarsa saçmalasın, saygıyla karşılanıyordu ağzından çıkan her söz. Ancak sabahları, Nehlüdof'un onu görmeye geldiği saatlerde aklı başında bir insana benzer; ona söylenenleri anlayabilir; çok sevdiği, sık sık tekrarladığı, «Hem sarhoş, hem akıllı, iki işe yarıyor adam,» atasözünde sözü edilen insan gibi iyi ya da kötü, bir şeyler yapabilirdi. Komutanları sarhoş olduğunu biliyorlardı; ama gene de daha bilgiliydi meslekdaşlarından —oysa bilgisi sarhoşluğa başladığı zamanki bilgisiydi, daha ilerlememişti—;— 472 —</p><p class="MsoPlainText">yürekliydi, becerikliydi, kendini kabul ettirmesini bilirdi, sarhoşken bile ağırlığından hiç bir şey eksilmezdi. Böylesine önemli, büyük bir görevde bunun için tutuyorlardı onu.</p><p class="MsoPlainText">Nehlüdof, kafilede bir kadınla ilgilendiğini, kadının hiç suçu yokken cezaya çarptırıldığını, affedilmesi için Çar'a dilekçe verildiğini anlattı ona. General:</p><p class="MsoPlainText">—<span>  </span>Evet efendim, dedi. Öyle demek?</p><p class="MsoPlainText">—<span>  </span>Petersburg'da söz verdiler. Dilekçenin cevabını en geç bu ayın sonuna kadar bildirecekler bana. Buraya yazacaklar.</p><p class="MsoPlainText">General, gözlerini Nehlüdof'dan ayırmadan, küt parmaklı eli-ni masaya uzattı, zili çaldı; yüksek sesle öksürerek gırtlağını temizledikten sonra, sigarasını fosurdatarak sessizce dinlemeye devam etti Nehlüdof'u.</p><p class="MsoPlainText">—<span>  </span>İmkânı varsa, dilekçenin cevabı gelene kadar bu kadım burada bekletmenizi dileyecektim sizden.</p><p class="MsoPlainText">Emireri girdi odaya. General:</p><p class="MsoPlainText">—<span>  </span>Sor bakalım Anna Vasilyevna kalkmış mı?<span>  </span>dedi. Daha çay da getir. (Nehlüdof'a döndü.) Başka?</p><p class="MsoPlainText">Nehlüdof devam etti:</p><p class="MsoPlainText">—<span>  </span>Öteki dileğim, aynı kafiledeki siyasi bir suçluyla ilgili. General başını anlamlı anlamlı salladı:</p><p class="MsoPlainText">—<span>  </span>Ya! dedi'.</p><p class="MsoPlainText">—<span>  </span>Ağır hasta, ölmek üzere. Belki de burada hastaneye yatırırlar onu. Siyasi suçlulardan bir kadın yanında kalmak istiyor.</p><p class="MsoPlainText">—<span>  </span>Neyi oluyor?</p><p class="MsoPlainText">—<span>  </span>Hiç bir şeyi. Ama bu ona, hastanın yanında kalmak olanağını sağlayacaksa, onunla evlenmeye de hazır.</p><p class="MsoPlainText">General hiç bir şey söylemeden dinliyor, parlak gözlerini Nehlüdof'un yüzünden ayırmiyordu. Bakışının etkisiyle onu şaşırtmak istediği belliydi. Durmadan sigara içiyordu.</p><p class="MsoPlainText">Nehlüdof sözünü bitirince general masanın üzerindeki kitabı aldı, parmağını tükürükleyerek çabuk çabuk çevirdi sayfaları; evlilik maddesini bulup okudu. Sonra başını kitaptan kaldırıp:</p><p class="MsoPlainText">—<span>  </span>Cezası nedir kadının? diye sordu.</p><p class="MsoPlainText">—<span>  </span>Kürek.</p><p class="MsoPlainText">—<span>  </span>Cezalının cezası evlenmekle hafifleyemez.</p><p class="MsoPlainText">—<span>  </span>Evet...</p><p class="MsoPlainText">— 473 —</p><p class="MsoPlainText">—<span>  </span>Onunla serbest biri evlense bile cezasını çekmek zorundadır. Önemli olan şu burada: Hangisinin cezası daha ağır, kadının mı erkeğin mi?</p><p class="MsoPlainText">— İkisinin cezası da kürek. General gülümsedi:</p><p class="MsoPlainText">—<span>  </span>Eşitler demek. Kadınınki neyse erkeğinki de o. Hasta ol-I düğü<span>  </span>için burada bırakılabilir; iyileşmesi için elden gelen her<span>  </span>şey yapılacaktır tabiî; ama kadın, onunla evlense bile kalamaz</p><p class="MsoPlainText">burada...</p><p class="MsoPlainText">Uşak gelip haber verdi:</p><p class="MsoPlainText">—<span>  </span>Bayan kahvelerini içiyorlar. General başını öne eğerek devam etti:</p><p class="MsoPlainText">—<span>  </span>Ama gene de düşüneyim ben bir. Soyadları nedir? Şuraya yazıverin.</p><p class="MsoPlainText">Nehlüdof yazdı. General, Nehlüdof'un hastayla görüşmek için izin istemesi üzerine:</p><p class="MsoPlainText">—<span>  </span>Bu olamaz işte, dedi. Kuşkulanmasına kuşkulanmıyorum sizden tabiî; ama bu hastayla olduğu gibi ötekilerle de ilgileniyorsunuz, zenginsiniz de. Bizim burada her şey satılıktır. Rüşveti kaldır, diyorlar bana. Herkes rüşvet alıyorken nasıl kaldırırsınız rüşveti? Küçükler daha çok alıyor hem. Beş bin verst ötede adam nasıl engel olursun ona? Benim burada olduğum gibi o da</p><p class="MsoPlainText">| orada kral. (Gülümsedi general.) Para verip görüşmüşsünüzdür siyasi suçlularla yüzde yüz, bırakmışlardır sizi yanlarına. Öyle değil mi?</p><p class="MsoPlainText">—<span>  </span>Öyle.</p><p class="MsoPlainText">—<span>  </span>Başka çıkar yolunuzun olmadığını biliyorum. Bir siyasi suçluyu görmek istiyorsunuz siz. Acıyorsunuz ona. Gardiyan ya da er parayı alıp bırakıyor sizi içeri; kırk köpektir aylığı çünkü, ailesinin<span>  </span>ihtiyacı vardır paraya; almak zorundadır. Sizin ya da onun yerinde olsam ben de aynı şeyi yapardım. Ama bulunduğum<span>  </span>görevdeyken yasaların dışına<span>  </span>çıkamam;<span>   </span>ben <span> </span>de insanım çünkü, acıyabilirim. Uygulayıcıyım<span>  </span>ben, belirli koşullar altında güvenilmiştir bana, bu güveni haketmeliyim. Bu iş de böyle. Şimdi anlatın bakalım neler olup bitiyor sizin oralarda? General, aynı di anlatın bakalım neler olup bitiyor sizin oralarda?</p><p class="MsoPlainText">General, aynı zamanda hem yeni<span>  </span>haberler almak, hem de— 474 —</p><p class="MsoPlainText">bilgisini, iyi bir insan olduğunu göstermek için sorular sormaya, bazı şeyler anlatmaya başladı.</p><p class="MsoPlainText">XXIII</p><p class="MsoPlainText">—<span>  </span>Nerede kalıyorsunuz kentte? Dük'ün otelinde mi? Orası da iğrenç bir yerdir. General, Nehlüdof'u yolcu ederken:</p><p class="MsoPlainText">—<span>  </span>Akşam yemeğine gelin, diye ekledi. Saat beşte İngilizce biliyor musunuz?</p><p class="MsoPlainText">— Biliyorum.</p><p class="MsoPlainText">—<span>  </span>Çok güzel. Bir İngiliz var burada. Sibirya'nın sürgün yerleriyle cezaevlerini incelemeye gelmiş. Akşam yemeğini bizde yiyecek, siz de gelin. Saat beşte yeriz yemeğimizi, karım titizdir böyle şeylerde. Bu kadınla hastayı ne yapacağımız üzerine cevabımı da o zaman bildiririm size. Belki de bırakabiliriz hastanın yanında birisini. Nehlüdof, generale selâm verdikten sonra, iyi bir şeyler yapmış olmanın verdiği gönül rahatlığıyla postaneye gitti.</p><p class="MsoPlainText">Alçak tavanlı, direkli bir salona girdi. Bölmenin arkasında memurlar vardı, bekleyen halka bir şeyler veriyorlardı. Bir memur, başını yana eğmiş, zarfları damgalıyordu. Çok çabuk, büyük bir ustalıkla yapıyordu bunu. Uzun süre bekletmediler Nehlüdof'u. Soyadını söyleyince oldukça büyük bir paket verdiler ona. Pakette para, birkaç mektup, kitap, «Anayurt Notları» dergisinin son sayısı vardı. Nehlüdof, bir erin oturduğu —küçük bir defter vardı elinde, bir şey bekliyor olmalıydı— tahta sıraya gidip oturdu; gelen mektupları gözden geçirmeye koyuldu. Bir tanesi taahhütlüydü; güzel bir zarfı vardı, üzeri inci gibi bir yazıyla, özenilerek yazılmıştı. Zarfı açtı, içinden Selyenin'in mektubuyla bir de resmî kâğıt çıkınca yüzünün bir anda kıpkırmızı olduğunu, yüreğinin sıkıştığını hissetti. Katyuşa için verilen kesin karardı bu. Nasıl bir karardı acaba? Red cevabı mıydı? Nehlüdof güç okunan, küçük küçük, karmakarışık yazılmış kâğıtta yazılanı çabucak okudu, derin bir soluk aldı. Karar olumluydu.</p><p class="MsoPlainText">Selyenin «Sevgili dostum! diye yazıyordu. Son konuşmamın büyük bir etki bıraktı üzerimde. Maslova konusunda haklıymışsın. Dosyayı dikkatle inceledim, kadıncağızın büyük bir haksızlığa uğradığını gördüm. Bu haksızlığı dilekçe komisyonu düzel-</p><p class="MsoPlainText">— 475 —</p><p class="MsoPlainText">tebilirdi ancak. Senin dilekçen de oradaydı zaten. Komisyona başvurdum, elimden geleni yaptım. Af kararının kopyasını yolluyorum sana. Adresini kontes Yekaterina İvanovna'dan aldım. Kararın aslı, Maslova'mn mahkemesi yapılırken yattığı cezaevi müdürlüğüne yollandı, sanırım oradan da hemen Sibirya'da gerekli yere yollarlar onu. Bu mutlu haberi bir an önce duyurayım sana dedim. Dostça sıkarım elini. Arkadaşın Selyenin.»</p><p class="MsoPlainText">«Çarlık katına verilen dilekçeleri kabul komisyonu.» başlıklı resmî kâğıtta sayı numarası, masa numarası, tarihten sonra şöyle yazıyordu: Çarlık katma verilen dilekçeleri kabul komisyonu başkanlığı emriyle Yekaterina Maslova'ya dilekçesinin gözönüne alınarak kürek cezasının Sibirya'da daha yakın bir yere sürgün cezasına çevrildiği bildirilir.»</p><p class="MsoPlainText">Haber hem sevinç verici, hem önemliydi: Nehlüdof'un Katyuşa için de kendi için de yapabileceği her şey gerçekleşmişti. Katyuşa'nın durumundaki bu değişiklik Nehlüdof'ia onun arasındaki ilişkiye yeni güçlükler getirecekti. Katyuşa bir kürek cezalısı olduğu sürece, Nehlüdof'un onunla evlenme önerisi olamayacak bir şeydi, onun durumunu hafifletmeye yarıyordu yalnızca. Oysa beraber yaşamalarına bir engel kalmıyordu şimdi. Nehlüdof hazır değildi böyle bir şeye. Hem sonra ya Simonson'Ia ilişkisi? Dünkü sözlerinin anlamı neydi Katyuşa'nın? Simonson' la evlenmeye razı olursa akıllıca bir karar mı vermiş olurdu acaba? Nehlüdof cevap bulamıyordu bu sorulara. Şimdilik bir yana bıraktı onları. «Sonra anlaşılır her şey geçirdi içinden, şimdi bir an önce onu görmeye, sevinçli haberi ona vermeye, onu kurtarmaya çalışmalıyız.» Elindeki kopyanın bunun için yeterli olduğunu sanıyordu. Postaneden çıkınca arabacısına cezaevine çekmesini söyledi.</p><p class="MsoPlainText">General cezaevine gitmesine izin vermemişti; ama Nehlü-dof, o güne kadar başından geçen olaylardan, büyük memurlardan elde edilemeyen bir şeyin küçüklerden çoğu kez kolaylıkla elde edilebildiğini bildiği için, Katyuşa'ya mutlu haberi iletmek, Kriitsof'un sağlık durumunu öğrenmek, Mariya Pavlovna'yla ona, generalin söylediğini duyurmak amacıyla cezaevine gitmeye karar vermişti. Olursa, Katyuşa'yı serbest de bıraktıracaktı.</p><p class="MsoPlainText">Cezaevi<span>  </span>müdürü çok uzun boylu, şişman, mağrur duruşlu— 476 —</p><p class="MsoPlainText">bir adamdı. Bıyıkları, favorileri ağzının çevresinde kıvır kıvırdı, Nehlüdof'u pek sert karşıladı; komutanlığın izni olmadan hiç kimseyi cezalılarla görüştüremeyeceğini açıkça söyledi. Nehlü-dof'un, başkentle bile görüştüğünü söylemesi üzerine:</p><p class="MsoPlainText">— Olabilir, dedi, ama ben görüştüremem.</p><p class="MsoPlainText">Ses tonuyla şöyle söylemek istiyordu sanki: «Siz başkent beyleri bizi şaşırtacağınızı sersemleteceğinizi sanırsınız, ama doğu Sibirya'da bile olsak, dünyadan haberimiz vardır bizim, bunu gösteririz de size.»</p><p class="MsoPlainText">Çar'ın dilekçe komisyonundan gelen kâğıt da etki etmedi müdüre. Nehlüdof'un cezaevine girmesine kesinlikle izin vermedi. Nehlüdof büyük bir saflıkla, bu kopyanın belki de Maslo-va'nın serbest bırakılmasına yeteceğini söylemesi üzerine, müdür küçümsemeyle gülümsedi; bir cezalının serbest bırakılması için doğrudan doğruya genel müdürlükten yazı gelmesi gerektiğini anlattı. Ama affedildiğini Maslova'ya bildireceğine, emir gelir gelmez de onu bir saat bekletmeden hemen serbest bırakacağına söz verdi.</p><p class="MsoPlainText">Kriltsof'un sağlık durumu üzerine bilgi de vermedi; cezaevinde böyle bir cezalının bulunduğunu söylemeye bile yetkisi olmadığını anlattı. Böylece, hiç bir şey elde edemeden arabasına bindi Nehlüdof( otele döndü.</p><p class="MsoPlainText">Müdürün ona böylesine sert davranmasının sebebi, alacağından bir kat fazla insan doldurulmuş cezaevinde tifo salgını olmasıydı. Yolda arabacı şöyle anlatıyordu ona: «Cezevinde sapır sapır dökülüyor insanlar. Bir hastalık var içerde. Günde yirmi, yirmi beş kişi gömüyorlar.»</p><p class="MsoPlainText">XXIV</p><p class="MsoPlainText">Nehlüdof, cezaevinde işi ters gittiği halde neşesinden, heyecanından hiç bir şey kaybetmeden, Maslova'nın affedilmesiy-le ilgili yazının gelip gelmediğini öğrenmek için valiliğe uğradı. Gelmemişti. Hemen otele gitti, Selyenin'le avukata birer mektup yazıp bildirdi durumu. Mektupları bitirince saatine baktı; generalin yemeğine gitme zamanı gelmişti.</p><p class="MsoPlainText">Yolda, Katyuşa'nın bu haberi, affedilmesini nasıl karşılayacağını düşünüyordu. Nereye yollayacaklardı onu acaba? Nasıl</p><p class="MsoPlainText">— 477 —</p><p class="MsoPlainText">yaşayacaklardı beraber? Simonson ne olacaktı? Katyuşa'nın Si-monson'a karşı tutumu neydi? Katyuşa'da olan değişikliği hatırladı. Arkasından geçmişi geldi aklına.</p><p class="MsoPlainText">«Unutmalıyım bunu, silip atmalıyım belleğimden,» diye geçirdi içinden. Bu düşünceyi hemen kovdu. «Zaman gösterecek her şeyi» dedi kendi kendine; generale ne söylemesi gerektiğini düşünmeye koyuldu.</p><p class="MsoPlainText">Nehlüdof'un yabancısı olmadığı, ancak varlıklıların, büyük memurların evinde görülen zenginlik generalin masasında da vardı. Aylardan beri her şeyden yoksun olan Nehlüdof'un pek hoşuna gitmişti böyle bir sofraya oturmak.</p><p class="MsoPlainText">Generalin karısı eski Petersburg sosyetesinden, Nikola sarayının önde gelen kadınlarındandı. Fransızcayı Rusçadan daha rahat konuşuyordu. Dimdik duruyor, el kol hareketi yaparken dirseklerini bedeninden ayırmıyordu. Kocasına karşı ağırbaşlı bir saygıyla, şefkatle; konuklarınaysa başka başka davranıyordu. Nehlüdof'u içtenlikle, gizli bir yakın ilgiyle karşıladı. Bu ilgi, yeteneklerini yeniden tanıttı Nehlüdof'a, tatlı bir haz verdi ona. Generalin karısı, Nehlüdof'un, onu Sibirya'ya getiren tuhaf, ama dürüst davranışından haberdar olduğunu, Nehlüdof'u çok çok iyi, saygıdeğer bir insan saydığını gizlemiyordu. Bu ince ilgi, generalin evindeki huzur, rahatlık, zenginlik üzerinde etkisini göstermişti. Zenginliğin, güzel yemeklerin hazzına; alışık olduğu çevrenin insanları rasındaki ilişkilerin inceliğine, hoşluğuna bıraktı kendini. Son zamanlarda içinde yaşadığı dünya bir düştü sanki: uyanmıştı şimdi, gerçek hayata dönmüştü.</p><p class="MsoPlainText">Yemekte, aileden olanlardan —generalin, kocasıyla gelmiş kızından, yaverden— başka bir İngiliz, altın ticareti yapan bir tüccar; bir de Sibirya'nın uzak illerinden birinin valisi vardı. Hepsinden de hoşlanmıştı Nehlüdof.</p><p class="MsoPlainText">Fransızcayı çok kötü, ama İngilizceyi son derece etkili konuşan, al yanaklı, sağlıklı İngiliz çok dolaşmıştı; Amerika, Hindistan, Japonya, Sibirya üzerine ilginç şeyler anlatıyordu.</p><p class="MsoPlainText">Bir köylünün oğlu olan altın tüccarı —Londra'da dikilmiş, pırlanta düğmeli takım frak giyiyordu; büyük bir kitaplığa vardı, hayır işlerine yardım ederdi her zaman, Avrupa aydınlan gibi düşünürdü— Avrupa kültürü aşılanmış sağlıklı bir Rus köylüsün-— 478 —</p><p class="MsoPlainText">den elde edilen yeni, iyi insan örneği olduğu için hoşuna gitmişti Nehlüdof'un.</p><p class="MsoPlainText">Uzak ilin valisi, Nehlüdof Petersburg'dayken sözü öylesine çok edilen bakanlık danışmanından başkası değildi. Seyrek saçları kıvırcık, mavi gözlerinden kibarlık okunan, bedeninin ait bölümü çok kalın, beyaz tombul parmaklan yüzük dolu, gülüşü içten, şişman bir adamdı. Ev sahibi, rüşvetçiler içinde olduğu halde, rüşvet almadığı için severdi onu. Müziğe pek düşkün, kendi de iyi piyano çalan ev sahibesiyse, iyi bir müzikçi olduğu, iki kişi beraber piyano çaldıkları için büyük değer veriyordu ona. Nehlüdof öylesine iyi bir ruhsal durum içindeydi ki, bu adama karşı bile nefret duymuyordu.</p><p class="MsoPlainText">Herkese yardıma koşmaya hazır, gerdanı hafif morarmış, neşeli, hareketli yaver içtenliğiyle canayakın bir insandı.</p><p class="MsoPlainText">Nehlüdof'un hoşuna en çok, generalin sevimli kızıyla kocası gitmişti. Günleri iki çocuğuyla dopdolu, güzel sayılamayacak, temiz yürekli, genç bir kadındı generalin kızı, Anne, babasıyla uzun süre cenkleştikten sonra severek evlendiği, Moskova üniversitesini bitirmiş, alçakgönüllü, zeki kocası, sevdiği, incelediği, yok olmaktan kurtarmaya çalıştığı azınlıklarla ilgili istatistikler işinde çalışıyordu.</p><p class="MsoPlainText">Nehlüdof'a hepsi de yakınlık gösteriyordu; ilgi çekici bir insanla karşılaştıklarına sevindikleri belliydi. Salona resmî giysisi, boynunda beyaz haç nişanıyla gelen general, Nehlüdof'un elini eski bir dostuymuş gibi sıktı; konuklarını masaya buyur etti. Generalin, sabahki görüşmelerinden sonra neler yaptığı sorusuna Nehlüdof, postaneye gittiği, ilgilendiği cezaimin affedildiğini öğrendiği cevabını verdi; cezaevine girmesine izin verilmesini istedi gene.</p><p class="MsoPlainText">General, besbelli yemekte işten söz edildiğine canı sıkılmış, yüzünü buruşturdu, cevap vermedi Nehlüdof'a, İngilizce döndü, Fransızca:</p><p class="MsoPlainText">—<span>  </span>Votka ister misiniz? dedi.<span>    </span>.</p><p class="MsoPlainText">İngiliz, o gün büyük kiliseyi, atelyeyi gördüğünü, cezaevini dolaşmayı da çok istediğini anlattı. General, Nehlüdof'a döndü:</p><p class="MsoPlainText">—<span>  </span>Bu güzel işte, beraber gidersiniz.</p><p class="MsoPlainText">479 —</p><p class="MsoPlainText">Yaverine:</p><p class="MsoPlainText"> </p><p class="MsoPlainText">Giriş kâğıdı verin onlara, dedi. Nehlüdof, İngilizce:</p><p class="MsoPlainText">—<span>  </span>Cezaevine akşam gitmeyi<span>   </span>yeğlerim ben, dedi,<span>   </span>herkes içerdedir o zaman, herhangi bir hazırlık yoktur, her şey olduğu gibidir. General:</p><p class="MsoPlainText">—<span>  </span>Bütün güzelliğiyle mi görmek istiyor orasını? diye sordu. Görsün bakalım. Kaç kere yazdım, dinlemiyorlar beni. Varsın yabancı basından öğrensinler.</p><p class="MsoPlainText">Nehlüdof ev sahibesiyle İngilizin arasında oturuyordu. Karşısında generalin kızıyla vali vardı.</p><p class="MsoPlainText">Yemekte aralıklarla devam ediyordu konuşma. İngiliz, Hin-distandan söz etti; generalin pek sert eleştirdiği Tonkinsk bilimsel gezisinden, Sibirya'da alıp yürümüş düzenbazlıktan, rüşvetçilikten konuştular. Bütün bunlar pek az ilgilendiriyordu Neh-lüdof'u.</p><p class="MsoPlainText">Ama yemekten sonra konuk salonunda kahve içerlerken ev sahibesiyle İngiliz, bir de Nehlüdof arasında Glanstone üzerine çok ilginç bir konuşma başladı. Nehlüdof oldukça güzel şeyler söyledi. Güzel bir yemekten, içkiden, kahveden sonra kibar, kültürlü insanlar arasında yumuşacık bir koltukta oturmak giderek neşelendiriyordu onu. İngilizin isteği üzerine ev sahibesiyle vali piyanonun başına oturup beraberce piyanoya uyguladıkları Bethoven'in beşinci senfonisini çalmaya başladıklarından Nehlüdof'un içini çoktan beri duymadığı bir duygu doldurdu. Ne denli iyi bir insan olduğunu ilk kez şimdi anlıyormuş gibi sevinçliydi.</p><p class="MsoPlainText">Piyano çok güzel, beşinci senfoninin çalmışı daha güzeldi. Hiç değilse, bu senfoniyi iyi bilen, seven Nehlüdof'a öyle gelmişti. O güzelim andanteyi dinlerken kendi iyiliğini, erdemlerini sezinlemenin verdiği duygululuktan burun kemiğinin sızladığını hissetti.</p><p class="MsoPlainText">Çoktan beri uzak olduğu bir hazzı ona tattırdığı için ev sahibesine teşekkür ettikten sonra gitmeye hazırlanıyordu ki, generalin kızı kararlı adımlarla geldi Nehlüdof'un yanına, yüzü kı-zararak:</p><p class="MsoPlainText">—<span>  </span>Çocuklarımı<span>    </span>sormuştunuz, dedi,<span>    </span>görmek ister misiniz onları?— 480 —</p><p class="MsoPlainText">Annesi, kızının içten, sevimli kabalığına gülümsedi:</p><p class="MsoPlainText">—<span>  </span>Çocuklarını herkesin<span>   </span>görmekten haz duyacağını<span>   </span>sanır. Prense ne senin çocuklarından?</p><p class="MsoPlainText">Bu taşan, mutlu analık sevgisi duygulandırmıştı Nehlüdof'u.</p><p class="MsoPlainText">— Tersine, çok isterim, dedi. Gösterin lütfen.</p><p class="MsoPlainText">General, oyun masasından —damadı, altın tüccarı, bir de yaveriyle kâğıt oynamaya oturmuştu— seslendi:</p><p class="MsoPlainText">—<span>  </span>Prense ufaklıklarını gösterecek. Gidip görevinizi yapın.</p><p class="MsoPlainText">Prens, gidin.</p><p class="MsoPlainText">Genç kadın —şimdi çocukları eleştirmeye başlayacaklarından korktuğu için olacak— Nehlüdof'un önünden çabuk adımlarla yürüdü. Yüksek tavanlı, duvar kâğıtları beyaz, koyu abajurlu, küçük bir lâmbanın ısıttığı odada yanyana iki karyola vardı; karyolaların arasında elmacık kemikleri çıkık, içten görünüşlü, beyaz önlüklü bir dadı oturuyordu. Genç kadınla Nehlüdof'u görünce ayağa kalktı, selâm verdi. Generalin kızı birinci karyolanın üzerine eğildi. Karyolada uzun, kıvır kıvır saçları yastığın üzerine serilmiş, küçücük ağzı açık, sere serpe uyuyan iki yaşlarında bir kız çocuğu vardı.</p><p class="MsoPlainText">Anne, altından çocuğun beyaz, minnacık ayağı çıkmış mavi çizgili battaniyeyi düzeltirken:</p><p class="MsoPlainText">—<span>  </span>Bu Katya'dır, dedi. Güzel mi? İki yaşında daha.</p><p class="MsoPlainText">—<span>  </span>Çok güzel!</p><p class="MsoPlainText">—<span>  </span>Bu da Vasük, dedesi öyle diyor ona. Bambaşka bir yüzü var. Tam bir Sibiryalı. Öyle değil mi?</p><p class="MsoPlainText">Nehlüdof, yüzükoyun uyuyan tombul çocuğa iyice baktıktan sonra:</p><p class="MsoPlainText">—<span>  </span>Çok tatlı bir çocuk dedi.</p><p class="MsoPlainText">—<span>  </span>Sahi mi? diye sordu.</p><p class="MsoPlainText">Annesi derin anlamlı bir gülümsemeyle:</p><p class="MsoPlainText">Nehlüdof, zincirleri, traş edilmiş kafaları, cezalılara atılan kırbaçları, menzillerdeki yüz kızartıcı ahlâksızlığı, ölmek üzere olan Kriltsof'u, bütün geçmişiyle Katyuşa'yı hatırladı.</p><p class="MsoPlainText">İmrendirmişti onu bu huzur, böyle mutlu olmak isteği doldurmuştu içini. Çocukları birkaç kere daha övdükten; onu büyük bir dikkatle dinleyen genç anneyi böylece mutlu ettikten sonra, onun arkasından konuk salonuna yürüdü. İngiliz bekliyordu onu.</p><p class="MsoPlainText">— 481 —</p><p class="MsoPlainText">cezaevine beraber gideceklerdi, öyle sözleşmişlerdi. Nehlüdof, herkesin elini sıkarak, İngilizle beraber çıktı.</p><p class="MsoPlainText">Dışarda hava değişmişti. Lapa lapa kar yağıyordu. Yol, evlerin damları, ağaçlar, avlu, paytonun üstü, atın sırtı bembeyaz olmuştu. İngilizin kendi arabası vardı; Nehlüdof, İngilizin arabacısına cezaevine gideceğini söyledikten sonra paytona bindi, içinde hiç de hoş olmayan bir görevi yerine getirmenin verdiği tatsız duygu, karda güçlükle ilerleyen, yaylı paytonuyla İngilizin arkasından gitti.</p><p class="MsoPlainText">XXV</p><p class="MsoPlainText">Büyük kapısının dibinde nöbetçisiyle, feneriyle cezaevinin kasvetli yapısı —şimdi yolunu da, damını da, duvarlarını da örten tertemiz, beyaz örtüye karşın— hepsinde ışık olan ön pen-cereleriyle sabahkinden çok daha kasvetli görünüyordu.</p><p class="MsoPlainText">Mağrur müdür kapıya çıktı, Nehlüdof'la İngilize verilen giriş kâğıdını fenerin ışığında okuduktan sonra, buna akıl erdireme-miş gibi silkti güçlü omuzlarını; ama emrin gereğini yaparak, konuklara arkasından gelmelerini söyledi. Avludan geçirdi onları, sağdaki kapıdan girip merdiveni çıkardı, kendi odasına götürdü. Oturmalarını söyledikten sonra, onlara ne gibi hizmetinin dokunabileceğini sordu. Nehlüdof'un Maslova'yı hemen görmek istediğini öğrenince, gardiyana gidip onu getirmesini söyledi. Sonra İngiliz'in Nehlüdof aracılığıyla sorduğu sorulara cevap vermeye başladı. İngiliz:</p><p class="MsoPlainText">— Cezaevi kaç kişiliktir? diye soruyordu. Kaç cezalı var burada şimdi? Kaç erkek, kaç kadın, kaç çocuk? Kürek cezası kaç kişi, sürgünler, gönüllüler kaçar kişi?</p><p class="MsoPlainText">Nehlüdof, İngiliz'in söylediklerini Rusçaya, müdürün cevaplarını İngilizceye, ne anlama geldiklerini anlamadan çeviriyordu. Katyuşa'yla biraz sonra görüşeceği düşüncesi nedense çok heyecanlandırıyordu onu. Bir cümleyi İngilizceye çevirirken yaklaşan ayak sesleri duyduğunda yüreği daha hızlı vurmaya başladı; odanın kapısı açılıp da—çoğunlukla olduğu gibi— gardiyanın arkasında örtülü, blûzlu Katyuşa'yı görünce ağır bir duygu çöktü içine. Katyuşa, başı önünde, çabuk adımlarla odaya girerken, Neh-</p><p class="MsoPlainText">Diriliş — F: 31— 482 —</p><p class="MsoPlainText">lüdof ona bakarak, «Yaşamak istiyorum» diye düşündü, «Bir ailem, çocuklarım, insanca bir hayatım olsun istiyorum.»</p><p class="MsoPlainText">Ayağa kalkıp ona doğru birkaç adım attı. Katyuşa'nın yüzünde soğuk, tuhaf bir ifade vardı. Nehlüdof'a sitem ettiği zaman yüzünde olan ifadeydi bu. Kâh kızarıp bozararak, kâh kanı çekilerek bluzunun kenarıyla sinirli sinirli oynuyor, arada bir başını kaldırarak Nehlüdof'a bakıyor, sonra gene yere indiriyordu bakışım Nehlüdof.</p><p class="MsoPlainText">—<span>  </span>Affedildiğinizi duydunuz mu? diye sordu.</p><p class="MsoPlainText">—<span>  </span>Duydum. Gardiyan söyledi.</p><p class="MsoPlainText">—<span>  </span>Emir gelir gelmez cezaevinden çıkıp, istediğiniz yere yerleşebilirsiniz. Düşünürüz...</p><p class="MsoPlainText">Maslova sabırsızlıkla kesti Nehlüdof'un sözünü:</p><p class="MsoPlainText">—<span>  </span>Düşünecek bir şey yok. Vladimir İvanoviç nereye giderse ben de oraya gideceğim. Heyecanlı olduğu halde, Nehlüdof'un gözlerinin içine bakarak, —ne söyleyeceğini önceden hazırlamış gibi—çabuk, tane tane konuşuyordu.</p><p class="MsoPlainText">Nehlüdof:</p><p class="MsoPlainText">—<span>  </span>Öyle mi, dedi.</p><p class="MsoPlainText">—<span>  </span>Evet Dmitri İvanoviç, onunla beraber yaşamamı isterse —korkuyla sustu bir an, düzeltti— yani onun yanında olmamı isterse, daha ne isterim? Bunu mutluluk saymalıyım kendim için. Daha ne?.. Nehlüdof, «İkisinden biri» diye geçirdi içinden, «Ya Simonson'u sevdi, yapmayı düşündüğüm fedakârlığı<span>  </span>istemiyor, ya da hâlâ beni seviyor, mutluluğum için reddediyor beni, Simon-son'a giderek, geri dönüş yollarını tamamen kapıyor, gemilerini yakıyor.» Kendi kendinden utanıyordu Nehlüdof. Yüzünün kızardığını hissetti.</p><p class="MsoPlainText">—<span>  </span>Onu seviyorsanız... diye başladı.</p><p class="MsoPlainText">—<span>  </span>Sevmenin ya da sevmemenin bir anlamı yoktur artık benim için. Bıraktım öyle şeyleri. Vladimir İvanoviç çok iyi bir insan.</p><p class="MsoPlainText">—<span>  </span>Evet, öyle olsa gerek... İyi bir insan, hem sanırım... Katyuşa, Nehlüdof'un gereksiz bir şey söyleyeceğinden, ya</p><p class="MsoPlainText">da kendisinin her şeyi açığa vuracağından korkmuş gibi kesti gene Nehlüdof'un sözünü. Esrarlı, şehlâ bakışını Nehlüdof'un gözlerinin içine dikerek:</p><p class="MsoPlainText">—<span>  </span>Sizin istediğiniz şeyi yapmıyorsam bağışlayın beni Dmit-</p><p class="MsoPlainText">— 483 —</p><p class="MsoPlainText">ri İvanoviç, dedi. Belli zaten bunun istediğiniz şey olmadığı. Hem sizin de hakkınız var yaşamaya.</p><p class="MsoPlainText">Katyuşa, biraz önce kendi kendine söylediği şeyin aynını söy-lüyordu Nehlüdof'a, ama şimdi bambaşka duygular vardı içinde. Yalnızca<span>  </span>utanç duymuyordu, Katyuşa için kaybettiği<span>  </span>her şeye de acıyordu.</p><p class="MsoPlainText">—<span>  </span>Bunu beklemiyordum, dedi. Katyuşa tuhaf bir gülümsemeyle:</p><p class="MsoPlainText">—<span>  </span>Bunda üzülecek bir şey yok, dedi.</p><p class="MsoPlainText">—<span>  </span>Üzülmüyorum, hoşuma bile gitti, elimden gelse daha da /ardım etmek isterdim size.</p><p class="MsoPlainText">Katyuşa:</p><p class="MsoPlainText">—<span>  </span>Bize, dedi —«Bize»<span>  </span>diyordu— hiç bir şey lâzım değil, Benim için o kadar çok şey yaptınız ki. Siz olmasaydınız.,</p><p class="MsoPlainText">Sesi titredi, sözünün sonunu getiremedi. Nehlüdof:</p><p class="MsoPlainText">—<span>  </span>Bana teşekkür etmenizin gereği yok, dedi. Katyuşa:</p><p class="MsoPlainText">—<span>  </span>Bırakalım, diye mırıldandı. Tanrı karar versin. Siyah gözleri dolu dolu olmuştu.</p><p class="MsoPlainText">— Ne iyi kadınsınız! dedi Nehlüdof. Katyuşa gözyaşları arasından:</p><p class="MsoPlainText">—<span>  </span>Ben mi iyiyim? diye sordu. Acı bir gülümseme ısıttı yüzünü. İngiliz girdi araya:</p><p class="MsoPlainText">—<span>  </span>Are you ready? (1) Nehlüdof:</p><p class="MsoPlainText">—<span>  </span>Dîrectly, (2) dedi.</p><p class="MsoPlainText">Maslova'ya dönüp Krıltsof'u sordu. Genç kadın, heyecanı biraz yatıştıktan sonra, bildiklerini anlattı: Krıltsof yolda çok ağırlaşmıştı, buraya gelince hemen revize yatırmışlardı onu. Mariya Pavlovna çok üzülmüş, revire hastabakıcı olarak alınması için yalvarmış, ama kabul etmemişler.</p><p class="MsoPlainText">Maslova, İngilizin sabırsızlandığını farkedip:</p><p class="MsoPlainText">—<span>  </span>Gidebilir miyim artık? diye sordu. Nehlüdof:</p><p class="MsoPlainText">(1)<span>   </span>Hazır mısınız? (İngilizce, L. N. Tolstoy'un çevirisi.) (2)<span>   </span>Şimdi. (İngilizce, L. N. Tolstoy'un çevirisi.)— 484 —</p><p class="MsoPlainText">—<span>  </span>Vedalaşmıyorum sizinle, dedi, görüşeceğiz gene. Maslova işitilir işitilmez bir sesle:</p><p class="MsoPlainText">—<span>  </span>Bağışlayın beni, dedi.</p><p class="MsoPlainText">Gözgöze geldiler. Şehlâ bakışından, «Allahaısmarladık» diyeceğine, «Bağışlayın» derkendi içli gülümseyişinden Nehlüdof, Katyuşa'yı bu kararı vermeye zorlayan nedenin düşündüğü nedenlerden ikincisinin doğru olduğunu anlamıştı: Seviyordu onu Katyuşa; onu kendine bağlamakla Nehlüdof un hayatını zehir edeceğini, Simonson'a giderse onu özgürlüğüne kavuşturacağını düşünmüştü; çoktan beri yapmayı istediği şeyi en sonunda yapabildiğine seviniyordu şimdi, ama ondan ayrıldığına da üzülüyordu.</p><p class="MsoPlainText">Nehlüdof'un elini sıktı, hızla dönüp çıktı odadan.</p><p class="MsoPlainText">Nehlüdof, İngiliz'e baktı. Küçük not defterine bir şeyler yazıyordu İngiliz. Nehlüdof duvarın dibindeki tahta sıraya oturdu. Oturur oturmaz korkunç bir bitkinlik çöktü üzerine. Ne uykusuzluktu onu böyle bitkin düşüren, ne aylarca süren yolculuk, ne de heyecan; yasamaktan, hayatın tümünden yorulduğunu hissediyordu. Sıranın arkalığına yaslandı, gözlerini kapadı, bir an derin bir uykuya daldı.</p><p class="MsoPlainText">Müdür:</p><p class="MsoPlainText">—<span>  </span>Hücreleri dolaşmak ister misiniz artık? diye sordu.</p><p class="MsoPlainText">Nehlüdof gözlerini açtı, şaşkın şaşkın bakındı çevresine. İngiliz yazmayı bitirmiş, hücreleri görmek istiyordu. Nehlüdof yorgun argın, isteksiz, onlarla beraber çıktı.</p><p class="MsoPlainText">XXVI</p><p class="MsoPlainText">Holü, boğucu bir pis kokunun doldurduğu koridoru —doğrudan doğruya döşemeye işeyen iki cezalıyı görünce çok şaşırmışlardı orada— geçip, gardiyanların arkasından ilk hücreye girdiler. Kürek cezalılarının hücresiydi burası. Ranzalar orta yerdeydi, cezalıların hepsi yatmıştı. Yetmiş kişiydiler. İstif olmuşlardı sanki. Girenleri görünce, zincirlerini şakırdatarak hepsi fırladı yerinden, ranzalarının yanında ayakta durdular. Tepeleri traş-h başları parlıyordu. İki kişi doğrulmamıştı. Biri, yüzü kıpkırmızı —ateşli olduğu belliydi— genç bir adamdı; öteki yaşlıydı, durmadan inliyordu.</p><p class="MsoPlainText">İngiliz, genç cezalının çoktan beri mi hasta olduğunu sordu.</p><p class="MsoPlainText">— 485 —</p><p class="MsoPlainText">Müdür, sabah hastalandığını, ihtiyarınsa midesinin eskiden beri ağrıdığını, ama revir dolu olduğu için yatıramadıklarını söyledi. İngiliz, başını iki yana salladı; bu insanlara birkaç sözcük söylemek istediğini söyledi; Nehlüdof'dan, söyleyeceklerini Rusçaya çevirmesini rica etti. İngiiizin, Sibirya'daki sürgün yerlerini, cezaevlerini görüp yazmaktan başka bir amacının daha olduğu anlaşılmıştı: Kişinin dinle, günahlarının cezasını çekmekle huzura kavuşacağına inancını yaymaya çalışıyordu.</p><p class="MsoPlainText">—<span>  </span>İsa'nın onlara acıdığını, onları sevdiğini, onlar için de öldüğünü söyleyin onlara, dedi. Buna inanırlarsa, kurtulurlar.</p><p class="MsoPlainText">İngiliz konuşurken cezalılar ranzalarının yanında hazırolda dinliyorlardı onu.</p><p class="MsoPlainText">—<span>  </span>Söyleyin onlara, bu<span>  </span>kitapta böyle deniyor. Okuma yazması olanlar var mı?</p><p class="MsoPlainText">Yirmiden çok okuma yazması olan çıktı. İngiliz, çantasından ciltli birkaç «Kutsal Kitap» çıkardı; kaba kumaştan yenlerden uzanan kalın, siyah tırnaklı, adaleli eller, birbirini iterek uzandı ona. iki İncil verdi bu hücreye, ötekine yürüdü. Öteki hücrede de aynı durum vardı. Hava pis mi pisti gene; karşıda, pencerelerin arasında aynı tasvir asılıydı, kapının hemen sağında bir el yüz yıkama teknesi vardı gene. Burada da istif olmuş gibi yatıyorlardı cezalılar, konukları görünce fırladılar yattıkları yerden —üçü inmedi yere bu kez— ikisi yataklarında doğruldu hafifçe, biri yatmaya devam etti, başını kaldırıp bakmadı bile gelenlere; üçü de hastaydı. İngiliz aynı şeyleri burada da söyledi, iki de İncil verdi.</p><p class="MsoPlainText">Üçüncü hücreden gürültü patırtı, bağrışmalar geliyordu. Müdür kapıya vurdu, «Susun!» diye bağırdı. Kapı açılınca, birkaç hastadan, kavga eden iki kişiden başka hepsi ranzanın yanında hazırola geçti gene. Kavga edenlerden biri ötekinin saçına, öteki de sakalına yapışmıştı, öfkeyle çekiyorlardı. Gardiyan yanlarına koşunca bıraktılar birbirlerini. Birinin burnu kanamış; salyası, sümüğü birbirine karışmıştı, kaftanının yeniyle siliyordu onları; öteki de sakalından kopan kılları ayıklıyordu.</p><p class="MsoPlainText">Müdür, sertçe:</p><p class="MsoPlainText">—<span>  </span>Çavuş! diye bağırdı.</p><p class="MsoPlainText">Kırmızı yüzlü, güçlü kuvvetli bir adam çıktı öne. Gözlerinin iÇi gülerek:<span>                              </span>.— 486 —</p><p class="MsoPlainText">.— Engel olamıyorum onlara efendim, dedi. Müdür kaşlarını çatarak:</p><p class="MsoPlainText">—<span>  </span>Ben olurum, dedi.</p><p class="MsoPlainText">—<span>  </span>What did they fight for? (') diye sordu.</p><p class="MsoPlainText">Nehlüdof hücre çavuşuna cezalıların niçin kavga ettiklerini sordu. Çavuş gülümsemeye devam ederek:</p><p class="MsoPlainText">—<span>  </span>Ayaklarına sardıkları bez için dedi. Bu vurdu önce, öteki de geri kalmadı ondan.</p><p class="MsoPlainText">Nehlüdof anlattı İngiliz'e. İngiliz müdüre döndü:</p><p class="MsoPlainText">—<span>  </span>Birkaç sözcük söyleyebilir miyim onlara? Nehlüdof, Rusçaya çevirdi. Müdür:</p><p class="MsoPlainText">—<span>  </span>Söyleyebilirsiniz, dedi.</p><p class="MsoPlainText">İngiliz, deri ciltli İncil'ini çıkardı. Nehlüdof'a:</p><p class="MsoPlainText">—<span>  </span>Lütfen çevirin, dedi. Sizler bir konuda anlaşamadığınız için kavga ettiniz, oysa bizlerin uğruna canını veren İsa, aramızdaki anlaşamamazlıkları halletmek için başka bir yol göstermiştir bize. Sorun onlara bakalım, İsa'nın yasasına göre, bize kötülük eden bir insana karşı nasıl davranmamızın gerektiğini biliyorlar mı?</p><p class="MsoPlainText">Nehlüdof, İngiliz'in sözlerini, sorusunu Rusçaya çevirdi. Cezalılardan biri, yan gözle mağrur müdüre bakarak, çekingen:</p><p class="MsoPlainText">—<span>  </span>Komutana mı bildiririz? diye sordu. Bir başkası:</p><p class="MsoPlainText">—<span>  </span>Ağzının payını verdim mi bir daha etmez sana kötülük, dedi. Gülüşmeler duyuldu. Nehlüdof cezalıların cevaplarını<span>  </span>İn-gilizceye çevirdi. İngiliz:</p><p class="MsoPlainText">—<span>  </span>Söyleyin onlara, dedi, tam tersini yapmalıdırlar bunun: Bir yanağına vurulursa ötekini uzatacaksın.</p><p class="MsoPlainText">Bunu söylerken yanağını uzatmıştı.</p><p class="MsoPlainText">Nehlüdof, Rusçaya çevirdi.</p><p class="MsoPlainText">Bir ses duyuldu cezalılar arasından:</p><p class="MsoPlainText">—<span>  </span>Kendi bir denese bunu bakalım. Yatan hastalardan biri:</p><p class="MsoPlainText">— Ya ötekine de yapıştırırsa tokatı herifçioğlu? dedi, o zaman neyi uzatacaksın?</p><p class="MsoPlainText">O<span>   </span>Niçin kavga ediyorlardı? (İngilizce, L. N. Tolstoy'un çevirisi.)</p><p class="MsoPlainText">— 487 —</p><p class="MsoPlainText">— Geberinceye kadar sopa yersin. Köşedekilerden biri:</p><p class="MsoPlainText">—<span>  </span>Denesin hele bir de görelim, dedi.</p><p class="MsoPlainText">Kahkahayla gülmeye başladı. Herkes katıla katıla gülüyordu. Dayak yiyen cezalı bile —yüzü gözü kan içinde— gülüyordu.</p><p class="MsoPlainText">İngiliz hiç bozulmadı buna; Nehlüdof'dan, olamayacak gibi görülen bir şeyin inananlar için çok kolay olduğunu onlara söylemesini istedi.</p><p class="MsoPlainText">—<span>  </span>Sorun bakalım, içki içiyorlar mı? Bir ses duyuldu:</p><p class="MsoPlainText">—<span>  </span>Elbette.</p><p class="MsoPlainText">Gene makaraları koyverdiler.</p><p class="MsoPlainText">Bu hücrede dört hasta vardı. İngilizin, hastalan için bir hücreye toplamadıkları sorusuna müdür, kendilerinin istemedikleri cevabını verdi.</p><p class="MsoPlainText">—<span>  </span>Bulaşıcı değildir hastalıkları. Sağlık memurumuz devamlı olarak ilgileniyor onlarla.</p><p class="MsoPlainText">Bir ses duyuldu cezalılar arasından:</p><p class="MsoPlainText">—<span>  </span>İki haftadır adımını atmadı buraya...</p><p class="MsoPlainText">Müdür sesini çıkarmadı, konukları öteki hücreye götürdü. Gene açtılar kapıyı, gene kalktılar cezalılar, gürültüyü kestiler, ingiliz İncil dağıttı gene. Beşinci, altıncı, daha sonraki hücrelerde de aynı şeyler oldu.</p><p class="MsoPlainText">Kürek cezalılarından sürgünlere, sürgünlerden gönüllülere, kendi isteğiyle gelenlere geçtiler. Her yerde aynı durum vardı: Aç, hasta, duygusuz, horlanmış, özgürlüklerinden yoksun edilmiş bu insanların yabani hayvanlardan ayrı yanları yoktu.</p><p class="MsoPlainText">Dağıtacağı kadar İncil'i dağıtan İngiliz başka vermiyor, cezalılarla konuşmuyordu bile. Burada gördükleri, -en önemlisi de— boğucu hava enerjisini tüketmişti anlaşılan; hücreleri, her hücrede hangi cezalıların yattığını söyleyen müdüre yalnızca, «All right»(') diyerek dolaşıyordu. Hâlâ aynı bitkinliği, umutsuzluğu hisseden Nehlüdof, onları bırakıp gidemeyecek kadar güçsüz, uykuda gibi dolaşıyordu onlarla.</p><p class="MsoPlainText">(1)<span>    </span>Çok güzel. (İngilizce).XXVII</p><p class="MsoPlainText">Sürgünlerin hücrelerinden birinde, o sabah salda gördüğü tuhaf ihtiyarı görünce çok şaşırdı Nehlüdof. Saçı sakalı karmakarışık bu ihtiyar—yüzü kırış kırıştı; sırtında yırtık pırtık, kiril, kül rengi bir gömlek, ayağında gene öyle bir pantolon vardı; yalın ayaktı— ranzalardan birinin dibinde yerde oturuyor, soru dolu, sert bakışlarla, gelenlere bakıyordu. Kirli bir görünüşü vardı; ama yüzü salda olduğundan daha bir ciddî, canlıydı. Müdür içeri girince, öteki hücrelerde olduğu gibi, cezalılar hemen fırladılar yattıkları yerden, hazırola geçtiler; ihtiyar kıpırdamadı yerinden. Gözlerinin içi parlıyordu, öfkeyle çatmıştı kaşlarını.</p><p class="MsoPlainText">Müdür:</p><p class="MsoPlainText">— Ayağa kalk! diye bağırdı.</p><p class="MsoPlainText">İhtiyar hâlâ kıpırdamıyordu. Küçümser bir gülümseme vardı</p><p class="MsoPlainText">dudaklarında.</p><p class="MsoPlainText">—<span>  </span>Uşakların kalkar ayağa senin karşında, diye mırıldandı.</p><p class="MsoPlainText">Ben uşağın değilim ama.</p><p class="MsoPlainText">Müdürün alnını göstererek:</p><p class="MsoPlainText">— Alın yazınım senin... diye ekledi. Müdür öfkeyle üzerine yürüdü ihtiyarın.</p><p class="MsoPlainText">—<span>  </span>Ne-e-e? Ne dedin?</p><p class="MsoPlainText">Nehlüdof müdürü tuttu, çabuk çabuk konuşarak:</p><p class="MsoPlainText">— Tanıyorum bu adamı, dedi. Niçin attılar onu buraya? Müdür, ihtiyara yan gözle, öfkeli öfkeli bakarak:</p><p class="MsoPlainText">—<span>  </span>Kimlik kâğıdı olmadığı için polis yollamış, dedi. Yolla-mayın, diyoruz, hâlâ yolluyorlar.</p><p class="MsoPlainText">İhtiyar Nehlüdof'a döndü:</p><p class="MsoPlainText">—<span>  </span>Sen de bu gâvurlardansın galiba?</p><p class="MsoPlainText">—<span>  </span>Hayır, dedi Nehlüdof, görmeye geldim cezaevini.</p><p class="MsoPlainText">—<span>  </span>Gâvurların insanlara nasıl eziyet ettiklerini görmeye geldin demek? Gör işte. Toplayıp kafese sokmuşlar hepsini. Kişioğlu alın teriyle kazanıp yemelidir; oysa bu adam domuz gibi kapamış onları, hayvanlaşsınlar diye, çalıştırmadan besliyor.</p><p class="MsoPlainText">İngiliz:</p><p class="MsoPlainText">—<span>  </span>Ne diyor? diye sordu.</p><p class="MsoPlainText">Nehlüdof, ihtiyarın, insanları cezaevine kapadığı için müdürü suçladığını söyledi. İngiliz:</p><p class="MsoPlainText">— 489 —</p><p class="MsoPlainText">—<span>  </span>Sorun ona bakalım, dedi, yasaları çiğneyen insanları ne yapmalı onca?</p><p class="MsoPlainText">Nehlüdof soruyu Rusçaya çevirdi. İhtiyar, sık dişlerini parlatarak gülümsedi. Küçümser bir tavırla:</p><p class="MsoPlainText">—<span>  </span>Yasaları! diye tekrar etti. Önce soydu soğana çevirdi herkesi; toprağı, zenginlikleri aldı insanların elinden, üzerine oturdu, ona karşı çıkanları öldürdü; sonra da aldıklarını ondan geri almasınlar, onu öldürmesinler diye yasalar koydu. Eskiden koysaydı ya bu yasaları.</p><p class="MsoPlainText">Nehlüdof, İngilizceye çevirdi. İngiliz gülümsedi.</p><p class="MsoPlainText">—<span>  </span>Söyleyin ona, dedi, hırsızları, katilleri ne yapmalı şimdi, onu söylesin.</p><p class="MsoPlainText">Nehlüdof gene çevirdi soruyu. İhtiyar kaşlarını çattı.</p><p class="MsoPlainText">—<span>  </span>Söyle<span>  </span>ona, dedi, gâvurluğu bırakırlarsa ne hırsız<span>  </span>kalır dünyada, ne de katil. Böyle söyle ona.</p><p class="MsoPlainText">Nehlüdof, ihtiyarın söylediklerini İngilizceye çevirince İngiliz:</p><p class="MsoPlainText">—<span>  </span>He is crazy, (') dedi. Omuz silkerek çıktı hücreden. İhtiyar, oyalanan Nehlüdof'a:</p><p class="MsoPlainText">—<span>  </span>Sen kendi işine bak, diye mırıldandı. Her koyun kendi bacağından asılır. Kimi cezalandıracağını, kimi bağışlayacağını Tanrı bilir, biz bilemeyiz bunu. Kendi kendinin efendisi ol, efendi kalmaz yeryüzünde. Hadi git, git...<span>  </span>Gâvurların insanları bitlere pirelere nasıl yem ettiklerini gördün artık. Git, git!..</p><p class="MsoPlainText">Nehlüdof koridora çıktığında müdürle İngiliz, kapısı açık, boş bir hücrenin önünde duruyordu İngiliz, bu hücrenin ne işe yaradığını soruyor, müdür de ona buranın ölü odası olduğunu anlatıyordu. Nehlüdof, müdürün söylediklerini İngilizceye çevirince, İngiliz:</p><p class="MsoPlainText">—<span>  </span>O! dedi. İçeri girmek istedi.</p><p class="MsoPlainText">-Ölü odası, değişik yanı olmayan, küçük bir hücreydi. Duvarda bir gaz lâmbası yanıyor; soluk ışığı, sol köşedeki gelişigüzel yığılmış torbaların, odunların, sağdaki ranzalara uzatılmış dört ölünün üzerine düşüyordu. Ev dokuması keten bezinden gömlekli kaba ayakkabılı birinci ölü uzun boyluydu; küçük sivri bir sakalı</p><p class="MsoPlainText">(1)<span>    </span>Deli bu adam. (İngilizce.)— 490 —</p><p class="MsoPlainText">vardı, başının yarısı traş edilmişti. İyice katılaşmıştı bedeni, morarmış kolları —önlüğünde göğsünün üzerine kavuşturuldukları belliydi— yana düşmüştü. Çorapsız bacakları da ayrılmıştı. Yanında beyaz etek blûzlu, çıplak ayaklı, düz saçlı yaşlı bir kadın yatıyordu. Buruşuk bir yüzü, küçük, sivri bir burnu vardı. Yaşlı kadının ötesinde pembe giysili bir erkek cesedi yatıyordu. Bu renk bir şeyi hatırlatır gibi oldu Nehlüdof'a. Yaklaşıp baktı.</p><p class="MsoPlainText">Küçük, sivri, dimdik duran bir sakalı, güzel bir burnu, beyaz geniş bir alnı, seyrek, kıvırcık saçları vardı. Tanımıştı bunları, gözlerine inanamıyordu. Dün bu yüzü öfkeyle, ıstırapla kaplı görmüştü. Şimdi sakin, kıpırtısız, son derece güzeldi. Evet, Krıltsof du bu, hiç değilse onun maddi varlığının bir izi. Nehlüdof, «Niçin ıstırap çekti? Niçin yaşadı? Şimdi biliyor mu acaba bunları?» diye geçirdi içinden; bu sorulara cevap bulunamayacağını, ölümünden başka hiç bir şeyin gerçek olmadığını hissetti. Birden fena-laşmıştı. İngiliz'e «Allahaısmarladık» demeden, gardiyana onu dışarı çıkarmasını söyledi; o akşam hissettiklerini enine boyuna düşünmek için yalnız kalmak ihtiyacını duydu, otele gitti.</p><p class="MsoPlainText">XXVIII</p><p class="MsoPlainText">Nehlüdof yatmadı otele gelince, odasının içinde bir aşağı bir yukarı dolaşmaya başladı. Katyuşa'yla arasındaki ilgi sona ermişti. Artık gerekli değildi Katyuşa'ya; bu hem üzüyordu onu, hem utandırıyordu. Ama bu değildi ona şimdi ıstırap veren. Başka bir işi daha vardı, bitirmemişti henüz bu işini; her zamankinden daha bir acı veriyordu ona şimdi bu, bir şeyler yapmasını istiyordu.</p><p class="MsoPlainText">Son zamanlarda tanık olduğu, özellikle o akşam şu korkunç cezaevinde gördüğü, sevimli Krıltsof'u da mahveden o kötülükler bütün gücüyle sürüp gidiyordu. Bunları yenmenin imkânı yoktu görünüşte, nasıl yenilebileceklerini düşünmek bile imkânsızdı.</p><p class="MsoPlainText">Hiç bir şeyi umursamaz generallerin, savcıların, müdürlerin bu havasız, pis yere tıktıkları yüzlerce, binlerce insan geldi gözünün önüne; onları içeri atanları suçladığı için deli denen özgür ihtiyarı, öfke içinde ölen Krıltsof'un cesetler arasındaki gü-</p><p class="MsoPlainText">— 491 —</p><p class="MsoPlainText">zel, balmumu yüzünü hatırladı. Eskiden aklına sık sık gelen soru bu kez daha bir güçlü dikilmişti karşısına, cevap bekliyordu: O muydu deli, yoksa kendilerini akıllı sanan, bütün bunları yapanlar mı?</p><p class="MsoPlainText">Dolaşmaktan yorulunca lâmbanın önünde, kanepeye oturdu; İngilizin ona verdiği, geldiğinde ceplerini boşaltırken kanepenin üzerine attığı İncil'i bir şey düşünmeden açtı. «Her şeyin cevabı vardır orada diyorlar,» diye geçirdi içinden, rasgele açtığı sayfayı okumaya başladı: Matfet. Başlık XVIII.</p><p class="MsoPlainText">1.<span>    </span>O zaman öğrencileri İsa'nın yanına sokuldular, sordular Ona: Kim daha yakındır Tanrı katına?</p><p class="MsoPlainText">2.<span>    </span>İsa bir çocuk çağırdı yanma, onların arasına koydu onu.</p><p class="MsoPlainText">3.<span>    </span>Sonra şöyle dedi: Gerçeği söylüyorum size, çocuk gibi olmaz, çocuk gibi davranmazsanız çıkamazsınız Tanrı katına;</p><p class="MsoPlainText">4.<span>    </span>İşte kim bu çocuk kadar çocuklaşırsa o daha yakın olacak Tanrı katına.</p><p class="MsoPlainText">Nehlüdof, kendini önemsiz gördüğü zamanlar ne denli mutlu, huzur içinde olduğunu hatırlayarak «Evet, evet çok doğru bu.» diye geçirdi içinden.</p><p class="MsoPlainText">5.<span>    </span>Böyle bir çocuğu benim adıma kim yanına alırsa, beni almış sayılır yanına:</p><p class="MsoPlainText">6.<span>    </span>Bana inanan böyle bir küçüğü yoldan çıkaranıysa, boynuna bir değirmen taşı bağlayıp denizin dipsiz derinliklerine at-salar daha iyi olurdu onun için.</p><p class="MsoPlainText">«Ne demek yanına alırsa? diye geçirdi içinde Nehlüdof. Benim adıma'nın anlamı ne? (Bu sözlerin ona hiç bir şey anlatmadıklarını hissediyordu Nehlüdof.) Boynuna değirmen taşı bağlayıp denize atmak? Hayır, belirli anlamı yok bunların.» Daha önceleri de İncil'i birkaç kere eline alıp okumaya başladığını, her keresinde de, bu gibi yerlerin belirsiz anlatımı yüzünden bıraktığını hatırladı. Yedinci, sekizinci, dokuzuncu, onuncu sözleri de okudu: Günahlardan, öteki dünyadan, cehennemde insanların çekecekleri korkunç acılardan, Tanrının yüzünü gören çocuk meleklerden söz ediliyordu bunlarda. «Ne yazık ki pek düzensiz anlatılmış bunlar, diye düşünüyordu Nehlüdof, ama gene de tatlı bir duygu doluyor insanın içine okurken.»— 492 —</p><p class="MsoPlainText">11.<span>    </span>...Kişioğlu, mahvolanı aramaya, kurtarmaya geldi çünkü.</p><p class="MsoPlainText">12.<span>    </span>ne dersiniz? Yüz koyunu olsa birisinin, bîr tanesi kaybolsa; doksan dokuz koyunu dağ başında bırakıp kaybolan o bir taneyi aramaya gitmez mi?</p><p class="MsoPlainText">13.<span>    </span>Hem şuna inanın ki, bulursa o koyunu, kaybolmayan o doksan dokuz koyuna sevindiğinden çok sevinir buna.</p><p class="MsoPlainText">14.<span>    </span>Babanız da yavrularından birinin yok olmasını istemez işte.</p><p class="MsoPlainText">Nehlüdof «Babamız bir tanesinin yok olmasını istemiyor, oysa burada yüzlerce, binlercesi birden yok oluyor. Kurtuluşları da yok.» diye geçirdi içinden.</p><p class="MsoPlainText">21.<span>    </span>O zaman Pyotr yanına sokuldu, şöyle dedi: Rabbim! bana<span>   </span>kötülük<span>  </span>eden<span>  </span>kardeşimi<span>   </span>kaç<span>   </span>kere<span>   </span>bağışlayacağım?<span>   </span>yedi kere mi?</p><p class="MsoPlainText">22.<span>    </span>İsa cevap verdi: Yedi kere değil, yedi tane yetmiş kere bağışlayacaksın.</p><p class="MsoPlainText">23.<span>    </span>Tanrı katında hesap bu bakımdan, halkıyla hesap görmek isteyen kralın yaptığının aynıdır;</p><p class="MsoPlainText">24.<span>    </span>Hesap görülürken, ona on bin talant borcu olan bîr yurttaşı getirmişler karşısına;</p><p class="MsoPlainText">25.<span>    </span>Borcunu ödeyecek parası olmadığı için kral adamın da, karısının da, çocuklarının da, vannın yoğunun da satılmasını, parasının ona getirilmesini buyurmuş.</p><p class="MsoPlainText">26.<span>    </span>O zaman adam ayaklarına kapanmış kralın, Yüce Kralım! demiş, biraz izin ver bana, ödeyeceğim borcumu.</p><p class="MsoPlainText">27.<span>    </span>Kral acımış ona, salıvermiş, borcunu da bağışlamış.</p><p class="MsoPlainText">28.<span>    </span>Bu adam saraydan çıkınca doğru gitmiş, ona yüz dinar borcu olan arkadaşının yakasına yapışmış, borcunu ver diye sıkıştırmış onu.</p><p class="MsoPlainText">29.<span>    </span>Arkadaşı ayaklarına kapanmış, yalvarmış yakarmış. ona, bîraz izin ver bana, ödeyeceğim borcumu, demiş.</p><p class="MsoPlainText">30.<span>    </span>Âmâ beriki vermemiş izin, borcunu vermedi diye zindana attırmış onu.</p><p class="MsoPlainText">31.<span>    </span>Bunu gören tanıdıkları gidip krala anlatmışlar durumu.</p><p class="MsoPlainText">32.<span>    </span>Kral çağırmış adamı sarayına, kötü bîr insansın sen! demiş, yalvardığın için bütün borcunu bağışladım sana.</p><p class="MsoPlainText">— 493 —</p><p class="MsoPlainText">33. Benim sana yaptığımı senin de arkadaşına yapman gerekmez miydi?</p><p class="MsoPlainText">Bu satırları okuyunca birden yüksek sesle:</p><p class="MsoPlainText">— Hepsi bu kadar mı? dedi Nehlüdof.</p><p class="MsoPlainText">Sonra, bütün benliğini kaplayan bir ses, «Evet, bu kadar» diye fısıldadı kulağına.</p><p class="MsoPlainText">Duygu yönü ağır basan insanlarda sık sık görülen değişiklik Nehlüdof'da oluyordu şimdi. Bir zamanlar ona tuhaf, akıl almaz, şaka gibi gelen düşünce, günlük olaylarla doğrulana doğrulana, onunda birden gerçeğin ta kendisi oluvermişti gözünde. İnsanlara ıstırap çektiren bu korkunç kötülüklerden kurtulmanın tek yolunun, insanların kendilerini Tanrıya karşı suçlu hissetmeleri, bu nedenle başkalarını cezalandırmaya ya da düzeltmeye yetenekli olmadıklarının olduğu düşüncesi şimdi açık seçikti onun için. Ceza evlerinde, Sibirya'da tanık olduğu bu korkunç kötülüğün de, bu kötülüğü sürdürenlerin öylesine sakin, kendilerinden emin olmalarının da sebebinin, insanların olmayacak bir şeyi gerçekleştirmek, kendileri kötüyken kötülükleri düzeltmeye çalışmak istemelerinden ileri geldiğini biliyordu artık. Aşağılık insanlar, kendileri gibi aşağılık insanları düzeltmek istemiş, bunu mekanik bir yolla yapmayı düşünmüş. Ne var ki bir tek sonuç vermiş bu düşünce: Gözü yükseklerde olan, çıkarcı bazı insanlar bu uydurma cezadan, düzeltmeden bir meslek çıkarmışlar kendilerine; alabildiğine ahlâksızlaştırıyorlardı durmadan. Tanık olduğu bu korkunç kötülüğün nereden geldiğini, onu ortadan kaldırmak için ne yapmanın gerektiğini açık seçik görüyordu artık. Şimdiye kadar bir türlü bulamadığı cevap, İsa'nın Pyotr'a verdiği cevaptı: Kişioğlu her zaman, sonsuz kere bağışlamalıydı; çünkü suçsuz insan, başkalarını cezalandırmaya, düzeltmeye hakkı olan insan yoktu yeryüzünde.</p><p class="MsoPlainText">Nehlüdof «Hayır, bu kadar basit, bu kadar kolay olamaz bu» diye düşünüyor; öte yandan da —bambaşka şeylere alışık olduğu için başlangıçta bunu çok yadırgadığı halde— bunun gerçek, sorunun en doğru çözüm yolu olduğunu hissediyordu. Her zaman aklına takılan «Canavar ruhlu insanları ne yapmalı? Cezalandırmama!! mı?» sorusu artık rahatsız etmiyordu onu. Cezanın suç-</p><p class="MsoPlainText">— 494 —</p><p class="MsoPlainText">lan azalttığı, suçluları düzelttiği ispatlanmış olsaydı bir anlamı olabilirdi bu sorunun; oysa bunun tam tersi ispatlanmışken, insanların başka insanları düzeltmeye yetenekli olmadıkları kesinlikle biliniyorken tutulabilecek en akıllıca yol, yalnızca yararsız değil, üstelik zararlı, kötü, çirkin olanı sürdürmekten vazgeçmektir. «Suçlu saydığımız insanları birkaç yüzyıldır öldürüyorsunuz. Bitirdiniz mi bari onları? Ne gezer, üstelik çoğaldılar. Cezalarınızın iyice kötüleştirdiği suçlular doldurdu her yanı. Oturdukları yerde adam cezalandıran kendileri de, suçlu yargıçlarınız, savcılarınız, sorgu yargıçlarınız, cezaevi yöneticileriniz de onlardandır aslında.» Toplumun, düzenin, insanları yargılayan, cezalandıran bu yasal (kanuni) suçlular yüzünden değil, insanların —bunca kötülüğe karşın— hâlâ birbirlerine acımaları yüzünden var olduğunu anlamıştı Nehlüdof.</p><p class="MsoPlainText">Bu düşüncesini doğrulayacak bir şeyler bulmak umuduyla İncil'i açtı gene, baştan okumaya başladı. Onu her zaman duygulandıran Nagorni âyetini okurken, şimdi ilk kez soyut, süslü düşüncelerle, yerine getirilemeyecek isteklerle karşılaşmamıştı bu âyette; açık seçik, yerine getirilmesi kolay emirler veriliyordu burada; bu emirler yerine getirilirse bambaşka, Nehlüdof'u öylesine üzen kötülüklerin görülmeyeceği, mutluluğun doruğuna varılacağı bir toplum düzeni kurulurdu. Beş taneydi bu emirler:</p><p class="MsoPlainText">Birinci emir (Mt. V, 21-26) insanın insanı öldürmesini yasaklamakla kalmıyor, insanların birbirlerine kızmamasını, birbirlerini küçük görmemelerini, kavga ederlerse Tanrıya yakarmadan önce barışmalarını buyuruyordu.</p><p class="MsoPlainText">İkinci emir (Mt. V, 27-32) erkeklerin kadın güzelliğinden haz duymak şöyle dursun, bu hazdan kaçmalarının, bir kadınla yuva kurduktan sonra da, ömrünün sonuna kadar o kadına bağlı kalmalarının gerektiği üzerineydi.</p><p class="MsoPlainText">Üçüncü emir (Mt. V, 33 - 37) insanın yemin ederek bir şeye söz vermesini yasaklıyordu.</p><p class="MsoPlainText">Dördüncü emir (Mt. V, 38-42) insanın göze göz, dişe diş diye düşünmemesini buyurduğundan başka; bir yanağına vurulunca ötekini de uzatmasını, kendisine yapılan her çeşit kötü-</p><p class="MsoPlainText">— 495 —</p><p class="MsoPlainText">lüğü<span>  </span>affetmesi,<span>  </span>bu kötülüklere yakınmadan katlanması,<span>  </span>ondan her istenileni yapması gerektiğini söylüyordu.</p><p class="MsoPlainText">Beşinci emir (Mt. V, 43-48) insanın, düşmanlarından nefret etmek, onlarla savaşmak bir yana, onları sevmesini, onlara yardım etmesini, hizmetlerine koşmasını buyuruyordu.</p><p class="MsoPlainText">Nehlüdof'un bakışı lâmbanın ışığına takıldı, gözleri daldı. Yaşayışımızın tüm çirkinliğini hatırladı bir an; insanlar bu emirleri benimseyip, yaşayışlarını onlara göre düzenleseler insan hayatının nasıl olacağı geldi gözünün önüne, uzun zamandır duymadığı bir coşkunluk doldurdu ruhunu. Yıllarca çektiği ıstıraptan kurtulmuş, gerçek huzura, özgürlüğe kavuşmuştu sanki.</p><p class="MsoPlainText">Bütün gece uyumadı. İncil'i okuyanların çoğunda görüldüğü gibi o da, önceleri bir çok kereler okuduğu, bir anlam çıkaramadığı sözcüklerin anlamını açık seçik görüyordu şimdi. Bu kitapta bulduğu onun için gerekli, önemli, sevindirici şeyleri süngerin suyu içtiği gibi yutarcasına benimsiyordu. Okudukları yabancı değildi ona sanki; çoktan beri bildiği, ama bilincine varmadığı şeyleri doğruluyor gibiydiler. Şimdi varmıştı artık bu bilince, inanmıyordu.</p><p class="MsoPlainText">Bu emirlere uymakla insanların, en büyük mutluluğa ulaşacaklarına inanmaktan başka, insanların bu emirlere uymak zorunda olduklarına, insan hayatının anlamının bu olduğuna, bu yoldan en küçük bir sapmanın bile, cezayı gerektiren bir hata olduğuna da inanamıyordu. Kutsal kitabın öğretisinden anlaşılıyordu bu; hele üzüm bağcıları âyetinde büyük bir güçle, apaçık anlatılıyordu. Üzüm bağcıları, mal sahibi için çalışmaya gönderildikleri bağın kendilerinin olduğunu, bağdaki her şeyin onlar için hazırlandığını, yapacakları tek şeyin bu bağda gönüllerince yaşamak olduğunu sanmış, mal sahibini unutmuş, bağın onların olmadığını, görevlerini onlara hatırlatanları öldürmüşlerdi.</p><p class="MsoPlainText">«Aynı şeyi biz de yapıyoruz, diye düşünüyordu Nehlüdof, hayatımızın sahibi olduğumuzu, onun bize zevkimiz için verildiğini sanıyoruz aptalca. Gerçekten de aptallık bu. Buraya gönderildiğimize göre birisi, bir görevle yollamış olmak- gerekir bizi. Oysa yalnızca kendi sevinçlerimiz, mutluluğumuz için yaşamamıza karar vermişiz biz. Ma! sahibinin istediğini yapmayan işçi— 496 —</p><p class="MsoPlainText">gibi bizim de sonumuzun kötü olduğu kuşku götürmez. Dünyanın sahibinin istediği de bu emirlerde var. Bu emirlere uysalar insanlar, yeryüzü cennete döner; insanlar akıllarının ucundan ge-çiremeyecekleri bir mutluluğa erişirler.</p><p class="MsoPlainText">Mutluluğu, gerçeği arayın, gerisi verilecektir size. Oysa biz gerisini arıyor, tabiî bulamıyoruz.</p><p class="MsoPlainText">Asıl görevim, hayatımın amacı bu işte. Biri gitti, öteki başlıyor.»</p><p class="MsoPlainText">Bu geceden sonra yepyeni bir hayat başladı Nehlüdof için; eski koşulların yerini yenileri aldığından değil, o geceden sonra her şeyi eskisinden bambaşka bir gözle gördüğündendi bu değişiklik. Hayatının bu yeni döneminin ne kadar süreceğini zaman gösterecek.</p><p class="MsoPlainText">16 aralık 1899</p><p class="MsoPlainText">SONBu kitap, Patates Baskı tarafından Beyazıt Devlet Kütüphanesi Görme Engelliler bölümünde kullanılmak üzere görmeyen okuyucuların yararlanabileceği hale dönüştürülmüştür. </p><p class="MsoPlainText">Bu çalışma Patates Baskı'nın söz konusu kamu hizmetine destek sağlamak amacı ile gönüllü olarak yürüttüğü bir faaliyettir. </p><p class="MsoPlainText"> </p><p class="MsoPlainText"> </p><p class="MsoPlainText"> </p><p class="MsoPlainText">RUS<span>      </span>EDEBİYATI</p><p class="MsoPlainText">L. TOLSTOY</p></body>
</html>
