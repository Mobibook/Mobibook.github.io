<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
<meta name="ProgId" content="Word.Document"/><meta name="Generator" content="Microsoft Word 10"/><meta name="Originator" content="Microsoft Word 10"/><title>RUSEDEBİYATI</title><meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<p class="MsoPlainText">— 199 —</p><p class="MsoPlainText">—<span>  </span>Hangi bayan?</p><p class="MsoPlainText">—<span>  </span>Okuyunca anlarsınız. Siyasî suçlulardan biri. Onların bö lümüne bakıyorum ben. Rica etti. Gerçi yasaktır böyle şeyler, ama insanlık...</p><p class="MsoPlainText">Pek yapmacık bir konuşması vardı adamın, içten olmadığı belliydi.</p><p class="MsoPlainText">Bir gardiyanın, hem de siyasî suçlulara bakan bir gardiyanın mektup taşıması, ceza evinde, herkesin gözü önünde mektubu getirip ona vermesi pek şaşırmıştı Nehlüdof'u. Bunun gardiyan, aynı zamanda da ispiyon olduğunu henüz bilmiyordu. Gene de aldı zarfı, dışarı çıkınca, açtı. Kurşun kalemle çabuk çabuk yazılmış bir puslaydı bu:</p><p class="MsoPlainText">«Cezalı bir kadınla ilgilendiğinizi, buraya gelip gittiğinizi öğrendim. Sîzinle görüşmek istiyorum. Görüşebilmemiz için gerekli yerlere başvurun. Alabilirsiniz bu izni. Koruduğunuz kadın için de, hepimiz için de çok önemli söyleyeceklerim</p><p class="MsoPlainText">var size Minnettarınız Vera Bogoduhovskaya</p><p class="MsoPlainText">var size.</p><p class="MsoPlainText">Minnettarınız Vera Bogoduhovskaya.»</p><p class="MsoPlainText">Vera Bogoduhovskaya, Nehlüdof'un bir zamanlar arkadaşlarıyla ayı avına gittiğinde uğradığı, Novogorod ilinin ücra köylerinden birinde öğretmendi. Üniversitede açılan kursa gidebilmek için para istemişti Nehlüdof'tan. İstediği parayı vermişti Nehlüdof, sonra bu olayı da, Vera Bogoduhovskaya'yı da unutmuş gitmişti. Şimdi siyasî suçlu olarak cezaevinde yattığı anlaşılıyordu bu kadının. Maslova'yla olan ilişkisini öğrenmişti; yardım etmek istiyordu ona. Ne rahattı o zamanlar, her şey basit, kolaydı. Oysa şimdi ne yapacağını, neye karar vereceğini bilemiyordu. O günleri, Bogoduhovskaya'yla tanışmasını hatırlayınca bir sevinç, heyecan duydu içinde Nehlüdof. Yortu yakındı. Demiryolundan altmış verst içerde, ıssız bir köydeydiler. İyi bir avdı. İki ayı vurmuşlardı. Yol hazırlıklarını tamamlamışlar, yemek yiyorlardı. Kaldıkları köy evinin sahibi sokuldu yanlarına, papazın kızının geldiğini, prens Nehlüdof'la görüşmek istediğini, söyledi.</p><p class="MsoPlainText">Arkadaşlarından biri:</p><p class="MsoPlainText">—<span>  </span>Güzel mi bari? diye sordu.</p><p class="MsoPlainText">—<span>  </span>Bırakın çocukluğu! dedi Nehlüdof.</p><p class="MsoPlainText">Yüzü cidileşti, ağzını silerek kalktı masadan. Papazın kızı-— 200 —</p><p class="MsoPlainText">nın onunla görüşmek istemesi şaşırtmıştı onu. Ev sahibinin odasına gitti.</p><p class="MsoPlainText">Yün şapkalı, koyun postundan manto giymiş, damarları çıkık, sıska, çirkin bir kız vardı odada. Kaslarıyla gözleriyle güzel olan yalnız Ev sahibinin yaşlı karısı:</p><p class="MsoPlainText">—<span>  </span>İşte Prens, Vera Tefremovna, konuş kendisiyle. Ben çıkıyorum.</p><p class="MsoPlainText">—<span>  </span>Ne gibi bir yardımım dokunabilir size? dedi Nehlüdof.</p><p class="MsoPlainText">—<span>  </span>Şey...<span>  </span>ben...<span>  </span>Nasıl söyleyeyim, zenginsiniz siz, su gibi para harcıyorsunuz; avaydı, şuna bunaydı dünyanın parasını veriyorsunuz, biliyorum. —Kız utancından kekeleyerek konuşuyordu.— Bense bir şey, yalnız bir şey istiyorum, insanlara yararlı olmak bütün amacım;<span>  </span>oysa yapamıyorum, hiç bir şey bilmiyorum çünkü.</p><p class="MsoPlainText">Gözlerinde içtenlik, temizlik vardı; yüz anlatımı, kararlığı, ürkekliği öylesine dokunmuştu Nehlüdof'a ki, birden genç kızın yerine koydu kendini —çoğunlukla olurdu ona bu— anladı onu, acıdı.</p><p class="MsoPlainText">—<span>  </span>Ne yapabilirim sizin için?</p><p class="MsoPlainText">—<span>  </span>İlkokul öğretmeniyim, kurslara katılmak istiyorum, ama izin vermiyorlar bana. Daha doğrusu, izin vermiyorlar değil de, izin veriyorlar vermesine, ama para gerek bunun için. Siz verebilir misiniz bana bu parayı, kursu bitirince ödeyim size borcumu. Zenginleri kötülük yaparken; ayıları<span>  </span>öldürür, köylüleri<span>   </span>içi-rip onlarla eğlenirken gördüm hep. Ara sıra iyilik niçin yapmasınlar? Topu topu seksen rubleye ihtiyacım var. İstemiyorsanız vermeyin, vız gelir.</p><p class="MsoPlainText">Kız öfkeyle söylemişti! «vız gelir» diye. Nehlüdof:</p><p class="MsoPlainText">—<span>  </span>Yo, dedi, bana bir iyilik yapmak fırsatı verdiğiniz için minettarım size... Şimdi getiriyorum.</p><p class="MsoPlainText">Kapıyı açıp hole çıkınca, kapıyı dinleyen bir arkadaşıyla burun buruna geldi. Arkadaşlarının takılmalarına aldırmadan çantasından parayı alıp kıza götürdü.</p><p class="MsoPlainText">—<span>  </span>Lütfen<span>  </span>teşekkür etmeyin<span>  </span>lütfen. Asıl ben teşekkür etmeliyim size.</p><p class="MsoPlainText">Şimdi bunları hatırlamak çok hoş bir şeydi Nehlüdof için. Bu davranışını alaya alan bir subayla neredeyse yumruk yum-</p><p class="MsoPlainText">— 201 —</p><p class="MsoPlainText">ruğa geldiğini, bir arkadaşının ondan yana çıktığını, ona daha bir yakınlık göstermeye başladığını, avın pek neşeli, iyi geçtiğini, geçe tren istasyonuna dönerlerken kendini pek bir mutlu hissettiğini hatırlamak da hoştu. Kızaklar dar yolda peşpeşe tırısla sessizce kayıyorlardı. Kalın kar tabakasının altında dalları eğilmiş alçaklı yüksekli çam ağaçlarının arasından geçiyorlardı. Karanlıkta kızıl bir sigara ateşi parlıyordu, nefis kokusu Nehlü-dof'un burnuna kadar gelmişti. Yardımcıları Yosif dizlerine kadar kara bata çıka bir kızaktan öbürüne koşuyor, şimdi ormanın derinliklerinde dolaşan, ağaçların kabuklarını kemiren sığınlardan; sıcak soluklarıyla ısıttıkları karanlık inlerinde keyif çatan ayılardan söz ediyorlardı.</p><p class="MsoPlainText">Bütün bunları, o andaki dinçliğini, iç huzurunu düşünüyordu şimdi Nehlüdof. Buz gibi havayı ciğerlerine çekerken yarım kürkü kalkıp iniyor; kızağın çarptığı dallardan dökülen karlar yüzüne düşüyordu. Bedeni sımsıcak, yüzü soğuktu. Ruhunda ne bir endişe, ne bir korku, ne de bir tutku vardı. Ne mutluydu! Ya şimdi? Tanrım, ne güç, acı şeylerdi bütün bunlar!...</p><p class="MsoPlainText">Besbelli devrimciydi. Vera Yefremovna, devrimci çalışmaları yüzünden de cezaevine düşmüştü. Görmek gerekti onu, M asIova'nın durumunu düzeltebilecek şeyler bildiğini söylüyordu çünkü.</p><p class="MsoPlainText">Devrisi sabah uyandığında bir gün önce olanları hatırladı Nehlüdof, dehşete kapıldı.</p><p class="MsoPlainText">Ama duyduğu korkuya rağmen, başladığı işi sonuna kadar yürüteceğine her zamankinden daha bir kararlıydı şimdi.</p><p class="MsoPlainText">Bu duyguyla çıktı evden, Maslennikof'a gitti. Maslova'dan başka, Maslova'nın dediği yaşlı kadının oğluyla, bir de Maslo-va'ya yardımı dokunacağını umduğu Bogoduhovskaya'yla görüşmesine izin vermesini isteyecekti ondan.</p><p class="MsoPlainText">Nehlüdof eskiden beri, alaydan tanırdı Maslennikof'u. O zamanlar alayın kasadarıydı Maslennikof. Dünyadan haberi olmayan alayından, Çar ailesinden başka hiç bir şeyle ilgilenmeyen, son derece temiz yürekli, görevine bağlı bir subaydı. Askerlik-— 202 —</p><p class="MsoPlainText">ten ayrılmış, il yönetiminde görev almıştı şimdi de. Zengin, hareketli bir kadın olan karısı zorlamıştı onu buna biraz da.</p><p class="MsoPlainText">Kadın alay ederdi onunla, bir ev hayvanı gibi okşardı onu. Nehlüdof geçen kış bir kere gitmişti onlara, ama bu çifti öylesine basit bulmuştu ki, bir daha hiç uğramamıştı evlerine.</p><p class="MsoPlainText">Nehlüdof'u görünce yüzü sevinçle aydınlandı Maslennikof un. Gene kırmızı, yağlıydı yüzü, gene şişmandı, askerlikte olduğu gibi gene son derece güzel giyimliydi. Eskiden, omuzlarını, bedenini saran, son modaya göre dikilmiş, daima tertemiz üniforma giyerdi; şimdiyse, gürbüz bedenini saran, geniş göğsünü ortaya çıkaran, son moda, sivil bir elbise vardı üzerinde. Vali yardımcısı resmî elbisesiydi bu. Aralarındaki yaş farkına rağmen (Maslennikof kırkma merdiven dayamıştı) «senli-ben-li»ydiler.</p><p class="MsoPlainText">Maslennikof, gizleyemediği bir sevinçle:</p><p class="MsoPlainText">—<span>  </span>Oh, oh, geldiğin için çok teşekkür ederim sana, dedi. Hadi karımın yanına gidelim: On dakika sonra toplantım var, o zamana kadar boşum. Biliyorsun, Printsipal yok, ben yönetiyorum ili.</p><p class="MsoPlainText">—<span>  </span>Bir iş için geldim sana.</p><p class="MsoPlainText">Maslennikof birden dikkat kesildi, ürkmüş gibi, biraz sert:</p><p class="MsoPlainText">—<span>  </span>Neymiş bakalım? dedi.</p><p class="MsoPlainText">—<span>  </span>Cezaevinde, beni yakından ilgilendiren biri var.<span>  </span>(Cezaevi deyince, Maslenikof'un yüzü daha da sertleşmişti.) Herkesle bir arada değil, müdürün odasında görüşmek istiyorum onunla. Hem de belirli günler dışında, daha sık. Buna ancak senin izin verebileceğini söylediler.</p><p class="MsoPlainText">Maslennikof, büyüklüğünü yumuşatmak istiyor gibi, iki eliyle Nehlüdof'u kollarından tutarak:</p><p class="MsoPlainText">—<span>  </span>Olur tabiî, mon cher (') dedi senin için yapamayacağım şey yoktur, olmasına olur, ama, biliyorsun, kısa sürecek bir beylik bizimki.</p><p class="MsoPlainText">—<span>  </span>Kadın mıdır bu?</p><p class="MsoPlainText">—<span>  </span>Evet.</p><p class="MsoPlainText">—<span>  </span>Neymiş suçu acaba?</p><p class="MsoPlainText">— 203 —</p><p class="MsoPlainText">- Adam zehirleme. Ama suçsuzdur aslında. Yok yere hüküm giydi.</p><p class="MsoPlainText">—<span>  </span>İşte sana suçluyu, suçsuzu ayıran mahkemelerimiz;<span>  </span>ı'en font point d'autres. (') (Nedense Fransızca söylemişti bu-ıu.) Benimle aynı düşüncede olmadığını biliyorum, ama ne yaparsın ki, c'est mon epinion bien arrete (2).</p><p class="MsoPlainText">Gerici bir gazetede son bir yıldır bu konuyu işleyen çeşitli yazılar okumuştu.</p><p class="MsoPlainText">—<span>  </span>Senin ilerici olduğunu biliyorum, diye ekledi. Nehlüdof gülümsedi:</p><p class="MsoPlainText">—<span>  </span>İlerici mi, gerici mi olduğumu bilmiyorum, dedi.</p><p class="MsoPlainText">Bir insanı yargılarken, önce onu dinlemenin gerektiğini, mahkeme önünde herkesin eşit olduğunu, insanlara, özellikle suçlu oldukları kesinlikle bilinmeyen insanlara acı çektirmenin, dayak atmanın yanlış bîr tutum olduğunu söylediği için ona ilerici denmesine aklı ermezdi.</p><p class="MsoPlainText">—<span>  </span>İlerici olup olmadığımı bilmiyorum, bildiğim bir şey varsa, o da, şimdiki mahkemelerin, ne kadar kötü olurlarsa olsunlar, eskilerden daha iyi olduğudur.</p><p class="MsoPlainText">—<span>  </span>Hangi avukatı tuttun?</p><p class="MsoPlainText">—<span>  </span>Fanarin'i.</p><p class="MsoPlainText">Maslenikof yüzünü buruşturarak:</p><p class="MsoPlainText">—<span>  </span>Ah o Fanarin! dedi.</p><p class="MsoPlainText">Fanarin denen o adamın, geçen yıl bir duruşmada tanık olarak onu nasıl sorguya çektiğini, tam yarım saat son derece kibarca onu yerden yere nasıl vurduğunu, dinleyicileri kahkahalarla güldürdüğünü hatırlatmıştı.</p><p class="MsoPlainText">—<span>  </span>Onunla iş yapmanı salık vermezdim sana, diye devam etti Fanarin, est un homme taree. (3)</p><p class="MsoPlainText">Nehiüdof:</p><p class="MsoPlainText">—<span>  </span>Bir isteğim daha olacak senden, dedi. Çok eskiden bir</p><p class="MsoPlainText">O<span>    </span>Başka işe yaradıkları yok zaten. (Fransızca) P)<span>    </span>Değişmez düşüncemdir bu benim. (Fransızca) (3)<span>    </span>Kötü isim yapmış bir insandır. (Fransızca)</p><p class="MsoPlainText">f)<span>   </span>Sevgili dostum. (Fransızca)204</p><p class="MsoPlainText">kız, bir öğretmen kız tanımıştım. Zavallı bir insandır, o da ceza evinde şirndi, benimle görüşmek istiyor. Onunla görüşmeme de izin verebilir misin?</p><p class="MsoPlainText">Maslennikof başını hafifçe yana eğip düşündü:</p><p class="MsoPlainText">—<span>  </span>Siyasî suçlu mu?</p><p class="MsoPlainText">—<span>  </span>Evet, öyle söylediler bana.</p><p class="MsoPlainText">—<span>  </span>Bak ne diyeceğim, siyasî suçlularla görüşme izni yalnız akrabalarına veriliyor, ama ben sana ikisine bir izin kâğıdı vereceğim. Je saîs que vous n'abuserez pas... ('} Senin pretegee'nin adı neydi? Bogoduhovskaya mı? Elle est jolie? (2)</p><p class="MsoPlainText">- Hideuse. (3)</p><p class="MsoPlainText">Maslennikof başını iki yana salladı, masaya gitti, resmî bir kâğıda çabuk çabuk yazmaya başladı: «Prens Dmitri İvanoviç Nehlüdof'un cezalı Maslova'yla, gene cezalı ebe Bogoduhovskaya 'yla cezaevi yöneticisinin odasında görüşmesine izin veriyorum.» Kocaman bir imza attı altına.</p><p class="MsoPlainText">—<span>  </span>Ne güzel yönetiyoruz orayı, göreceksin. Oysa hiç de kolay değildir bu düzeni sağlamak;<span>    </span>çünkü çeşitli illerden<span>   </span>cezalı vardır burada, cezalı sayısı da çoktur. Son derece titiz davranıyorum bu konuda.<span>  </span>Göreceksin,<span>  </span>hepsi<span>  </span>rahattır, yakındıkları<span>  </span>bir şey yoktur. Cezalılara karşı nasıl davranacağını bildin mi gerisi kolay. Geçenlerde tatsız bir olay oldu... söz dinlemedi<span>  </span>birkaç cezalı. Benim yerimde başka biri olsaydı ayaklanma sayardı bunu, bir çok cezalının canını yakardı. Oysa tatlıya bağladım işi ben. Hem yumuşak yürekli olmalı insan, hem de kendini saydırmasını bilmeli.</p><p class="MsoPlainText">Beyaz gömleğinin altın düğmeli kolundan çıkan etli, beyaz yumruğunu sıkarak -- firuze bir yüzük vardı parmağında:</p><p class="MsoPlainText">—<span>  </span>Hem yumuşak yürekli olmalı insan, hem de kendini saydırmasını bilmeli, diye tekrar etti.</p><p class="MsoPlainText">—<span>  </span>Bilmiyorum, dedi<span>    </span>Nehlüdof, iki kere gittim oraya,<span>   </span>çok üzüldüm.</p><p class="MsoPlainText">__Bak ne diyeceğim? Kontes Passek'i görmelisin, bu işle-</p><p class="MsoPlainText">(1)<span>   </span>Bunu kötüye kullanmayacağını bilirim. (Fransızca) (2)<span>    </span>Güzel bir şey mi bari? (Fransızca) (3)<span>    </span>Bicimsiz. (Fransızca)</p><p class="MsoPlainText">— 205 —</p><p class="MsoPlainText">re adadı kendini. (Çenesi düşmüştü Maslennikof'un). Elle faît beaucoup de bien. (') Açık söyleyeyim, onun uyarmalarıyla bir çok şeyi değiştirmek fırsatını buldum. Öyle ki, eskiden olan sertlikler yok artık orada, cezalılar huzura kavuştular. Kendin de göreceksin zaten gidince. Fanarin'e gelince, yakından tanımıyorum onu, toplumsal yerim de onunkinden uzak zaten, ama iyi bir insan olmadığı su götürmez bir gerçektir. Sonra duruşmalarda öyle şeyler söylüyor ki...</p><p class="MsoPlainText">Nehlüdof kâğıdı alıp, sözünün sonunu beklemeden teşekkür etti eski arkadaşına.</p><p class="MsoPlainText">—<span>  </span>Neyse, çok sağol. Ben gideyim artık.</p><p class="MsoPlainText">—<span>  </span>Kanma uğramayacak mısın?</p><p class="MsoPlainText">—<span>  </span>Kusura bakma, hiç zamanım yok şimdi.</p><p class="MsoPlainText">Maslennikof eski arkadaşını merdivenin ilk sahanlığına kadar geçirirken — birinci derecede saygıdeğer bulmadığı kimseleri oraya kadar geçirirdi; Nehlüdof da onlardandı:</p><p class="MsoPlainText">—• Vallahi çok kızacak bana, diyordu. Hiç olmazsa bir dakikalığına uğra.</p><p class="MsoPlainText">Ama kararından dönmedi Nehlüdof. Bir uşak koşarak palto-suyla bastonunu getirdi; kapıcı, dışında bîr polis memurunun beklediği kapıyı açtı. Nehlüdof kapıya yürürken, şimdi hiç zamanı olmadığını söyledi bir kere daha. Maslennikof seslendi ona merdivenden:</p><p class="MsoPlainText">- Öyleyse perşembeye bekleriz, buyur gel. Karımın konuk günüdür. Söyleyeceğim ona geleceğini!</p><p class="MsoPlainText">LI</p><p class="MsoPlainText">Nehlüdof, Maslennikof'dan doğru cezaevine gitti; müdürün evini biliyordu, o yana yürüdü. Gene kulakları tırmalayan bir piyano sesi geliyordu evden; ama rapsodi değildi şimdi çalman, Clementi'nin bir etüdüydü. Ses gene olağanüstü yüksek, vuruşlar belirgin, çabuktu. Bir sözü bağlı oda hizmetçisi açtı kapıyı gene, yüzbaşının evde olduğunu söyleyip, Nehlüdof'u konuk odasına aldı. Küçük bir odaydı burası. Eşya olarak bir kanepeyle bîr</p><p class="MsoPlainText">C)<span>    </span>Çok iyilikleri dokunuyor. (Fransızca)— 206 —</p><p class="MsoPlainText">masa vardı burada. Yün örme bir örtü örtülü masanın üzerinde abajurunun bir yanı pembe kâğıtla kaplanmış büyük bir lâmba yanıyordu. Müdür yorgun, keyifsiz bir yüzle geldi. Resmî giysisinin orta düğmesini iliklerken:</p><p class="MsoPlainText">—<span>  </span>Buyrunuz, bir dileğiniz mi vardı? dedi. Nehlüdof kâğıdı ona verirken:</p><p class="MsoPlainText">—<span>  </span>Vali yardımcısından bu izni aldım, dedi. Maslova'yı görmek istiyordum.</p><p class="MsoPlainText">Piyano gürültüsünden Nehlüdof'un ne dediğini anlayamayan müdür:</p><p class="MsoPlainText">—<span>  </span>Markova'yı mı? diye sordu.</p><p class="MsoPlainText">—<span>  </span>Maslova'yı.</p><p class="MsoPlainText">—<span>  </span>Ha... evet! Ha... evet!</p><p class="MsoPlainText">Müdür kalktı, Clementi müziğinin hareketli vuruşları duyulan kapıya gitti.</p><p class="MsoPlainText">—<span>  </span>Marusya, diye seslendi,<span>  </span>birazcık durur musun yavrum, duyamıyoruz birbirimizi.</p><p class="MsoPlainText">Ses tonundan dünyada en çok sevdiği şeyin müzik olduğu belliydi.</p><p class="MsoPlainText">Piyano sustu, ayak sesi duyuldu —yürüyenin canının sıkıldığı belliydi— bir baş uzandı kapıdan.</p><p class="MsoPlainText">Müdür, müziğe verilen bu ara hoşuna gitmiş gibi hafif tütünden kalın bir sigara yaktı, Nehlüdof'a da uzattı. Nehlüdof almadı.</p><p class="MsoPlainText">—<span>  </span>Evet efendim, Maslova'yı görmek istiyordum da.</p><p class="MsoPlainText">—<span>  </span>Şimdi görmezseniz iyi olur onu.</p><p class="MsoPlainText">—<span>  </span>Neden? Müdür gülümsedi:</p><p class="MsoPlainText">—<span>  </span>Kabahat sizde, Prens. Bir daha eline para vermezseniz iyi olur. Vermek istiyorsanız bana verin. Son köpeğine kadar eline geçer verdiğiniz para. Dün vermişsiniz, o da içmiş verdiğiniz parayla —bu işin kökünü ne yaparsanız kazıyamazsınız cezaevlerinde— bugün de içmiş, öyle ki taşkınlık yapmaya başladı.</p><p class="MsoPlainText">—<span>  </span>Sahi mi?</p><p class="MsoPlainText">—<span>  </span>O kadar ki, sert davranmak zorunda kaldım, başka bir hücreye aldım onu. Aslında uslu, kendi halinde bir kadındır; bir daha eline para vermeyin. Buradakiler...</p><p class="MsoPlainText">— 207 —</p><p class="MsoPlainText">Nehlüdof dün olanları hatırladı, dehşete kapıldı gene. Bir an sustuktan sonra:</p><p class="MsoPlainText">—<span>  </span>Peki, Bogoduhovskaya'yı görebilir miyim<span>  </span>acaba? Siyasî suçludur.</p><p class="MsoPlainText">—Görebilirsiniz tabiî.</p><p class="MsoPlainText">Müdür, odaya giren beş, altı yaşlarındaki bir kız çocuğuna döndü:</p><p class="MsoPlainText">—<span>  </span>Ne istiyorsun?</p><p class="MsoPlainText">Kız gözlerini Nehlüdof'tan ayırmadan babasına doğdu yürüyordu. Ayağı halıya takılıp sendeleyerek babasına koşunca müdür gülümsedi:</p><p class="MsoPlainText">—<span>  </span>Önüne baksana yavrum, düşeceksin.</p><p class="MsoPlainText">—<span>  </span>Öyleyse gideyim ben, dedi Nehlüdof.</p><p class="MsoPlainText">Müdür, gözlerini hâlâ Nehlüdof'dan ayırmayan kızı kucakladıktan sonra şefkatle kenara çekti, kalkıp dışarı çıkarken:</p><p class="MsoPlainText">—<span>  </span>Nasıl isterseniz, dedi.</p><p class="MsoPlainText">Müdür bir gözü bağlı kızın verdiği paltoyu giyip dışarı çıkmamıştı ki, Clementi'nin etüdü duyulmaya başladı gene. Müdür merdivenden inerken:</p><p class="MsoPlainText">—<span>  </span>Konservatuardaydı, dedi, orası da başka bir âlem... Oysa müziğe çok kabiliyetli kızım. Konserlere çıkmak istiyor.</p><p class="MsoPlainText">Müdürle Nehlüdof cezaevine yaklaştılar. Müdürün geldiğini görünce hemen açtılar kapıyı. Gardiyanlar selâma durarak gözleriyle izliyorlardı müdürü. Girişte başlarının yarısı kabak dört cezalıyla karşılaştılar. Dolu fıçılar taşıyorlardı, onları görünce kenara çekildiler. Bir tanesi ezilip büzüldü, yüzünü buruşturdu. Kara gözleri parlıyordu.</p><p class="MsoPlainText">Müdür, bu cezalılarla hiç ilgilenmeden, yanında Nehlüdof, yorgun adımlarla geçerken devam ediyordu:</p><p class="MsoPlainText">—<span>  </span>Gerçi bu gibi kabiliyetleri işlemek gerekir ya, küçük bir evde de çekilmiyor doğrusu.</p><p class="MsoPlainText">—<span>  </span>Kiminle görüşmeyi istiyordunuz? diye sordu.</p><p class="MsoPlainText">—<span>  </span>Bogoduhovskaya'yla.v.</p><p class="MsoPlainText">—<span>  </span>Kulededir o. Biraz bekleyeceksiniz.</p><p class="MsoPlainText">—<span>  </span>Bilerek yangın çıkarmaktan sanık ana oğul Menşof'ları görebilir miyim acaba?</p><p class="MsoPlainText">—<span>  </span>Yirmi birinci hücrededirler. Çağıralım, görün.</p><p class="MsoPlainText">J— 208 —</p><p class="MsoPlainText">—<span>  </span>Menşof'u hücresinde görebilir miyim?</p><p class="MsoPlainText">—<span>  </span>Burada daha rahat olur sizin için.</p><p class="MsoPlainText">—<span>  </span>Canım öyle istiyordu da.</p><p class="MsoPlainText">—<span>  </span>Tam da buldunuz isteyecek şeyi.</p><p class="MsoPlainText">O anda yan kapıdan çakı gibi bir subay girdi odaya. Müdür yardımcılarındandı.</p><p class="MsoPlainText">Müdür, yardımcısına:</p><p class="MsoPlainText">—<span>  </span>Prensi, Menşof'un hücresine götürün, dedi. Yirmi birinci hücre. Sonra benim odama gelin. Bu arada ben de şeyi çağırayım... Adı neydi?</p><p class="MsoPlainText">—<span>  </span>Vera Bogoduhovskaya, dedi Nehlüdof.</p><p class="MsoPlainText">Müdür yardımcısı, bıyıklarını siyaha boyamış, lavanta kokan, genç, sarışın bir subaydı. İçtenlikle gülümsedi Nehlüdof a.</p><p class="MsoPlainText">—<span>  </span>Buyrunuz. Cezaevimîzle ilgileniyorsunuz demek.</p><p class="MsoPlainText">—<span>  </span>Evet. Bana söylediklerine göre, tamamen suçsuz olduğu halde burada yatan bu adamla da ilgileniyorum.</p><p class="MsoPlainText">Yardımcı omuz silkti. Konuğa kibarca yo! verip geniş, pis kokan koridora sokarken:</p><p class="MsoPlainText">—<span>  </span>Evet, dedi, oluyor bazan böyle şeyler. Oluyor da, yalan da söylüyorlar. Buyurun.</p><p class="MsoPlainText">Hücrelerin kapıları açıktı, birkaç cezalı koridordaydı. Subay, gardiyanları başıyla hafifçe selâmlayarak; bazıları duvar dibine çekilip hücrelerine süzülen, bazılarıyla ellerini pantalon yan dikişlerine yapıştırarak subayı hazırolda gözleriyle izleyen cezalılara göz ucuyla bakarak birinci koridordan geçirdi Nehlüdof'u; sola döndüler, demir bir kapının önünde durdular.</p><p class="MsoPlainText">Bu koridor birinciden daha karanlıktı, daha da pis kokuyordu. İki yanda asma kilitli kapılar sıralanıyordu. Kapılarda iki santim çapında, göz denilen küçük delikler vardı. Koridorda kırış kırış üzgün, yaşlı gardiyandan başka kimsecikler yoktu. Müdür yardımcısı gardiyana:</p><p class="MsoPlainText">—<span>  </span>Menşof hangi hücrede? diye sordu.</p><p class="MsoPlainText">—<span>  </span>Soldan sekizincide.</p><p class="MsoPlainText">Lll</p><p class="MsoPlainText">Nehlüdof:</p><p class="MsoPlainText">—<span>  </span>Bakabilir miyim? diye sordu.</p><p class="MsoPlainText">— 209 —</p><p class="MsoPlainText">Müdür yardımcısı kibarca gülümseyerek:</p><p class="MsoPlainText">—<span>  </span>B.uyrun, dedi.</p><p class="MsoPlainText">Sonra gardiyana bir şeyler sormaya başladı. Gardiyan bir kapının deliğinden baktı: İçerde fanilâlı, uzun boylu, küçük, siyah sakallı genç bir adam bir aşağı, bir yukarı dolaşıyordu. Kapıda hışırtıyı duyunca durup baktı, yüzünü buruşturdu, dolaşmaya başladı gene.</p><p class="MsoPlainText">Nehlüdof başka bir delikten baktı, gözü delikten bakan ürkek, iri bir gözle karşılaştı; hemen geri çekildi Nehlüdof. Üçüncü delikten bakınca tahta bir sedirde pijamasının üstünü başına çekmiş uyuyan, çok kısa boylu bir adam gördü. Dördüncü hücrede ablak yüzlü, uçuk benizli bir adam başı önünde, ellerini dizlerine dayamış, oturuyordu. Ayak sesini duyunca başını kaldırıp baktı. Yüzünde, özellikle iri gözlerinde umutsuz bir keder ifadesi vardı. Hücresine kimin baktığını merak bile etmediği belliydi. Bakan kim olursa olsun, ona bir yardımda bulunmayacağını bildiği bakışından anlaşılıyordu. Nehlüdof fena oldu; deliklerden bakmayı bırakıp, yirmi birinci hücreye, Menşof'a gitti. Gardiyan anahtarı çıkarıp kapıyı açtı. Uzun boyunlu, içten bakışlı, sağlam yapılı bir genç, yatağının yanında aceleyle gömleğini giymeye çalışıyor, korkulu gözlerle gelenlere bakıyordu. Nehlüdof'u en çok, genç adamın soru dolu, ürkek bakışları şaşırtmıştı. Bir ona, bir gardiyana, bir müdür yardımcısına bakıyordu.</p><p class="MsoPlainText">—<span>  </span>Beyefendi, senin dâvanla ilgili bazı şeyler sormak istiyor sana.</p><p class="MsoPlainText">—<span>  </span>Buyursunlar.</p><p class="MsoPlainText">Nehlüdof yürüdü, demir parmaklıkla, pis pencerenin yanında durdu:</p><p class="MsoPlainText">—<span>  </span>Biri sizin dâvadan söz etti bana, dedi, bir de sizden dinlemek istedim bunu.</p><p class="MsoPlainText">Menşof da pencerenin yanına gitti, hemen anlatmaya koyui-du. Önceleri sık sık dönüp korkuyla müdür yardımcısına bakıyordu, sonra giderek daha bir açıldı; müdür yardımcısı bir takım emirler vererek koridora çıktığında iyice cesaretlendi. Son derece temiz yürekli, iyi bir köy delikanlısının öyküsüydü bu:</p><p class="MsoPlainText">Diriliş</p><p class="MsoPlainText">F: 14— 210 —</p><p class="MsoPlainText">anlatısında da, anlatırken el, kol hareketlerinde de içtenlik vardı. Bu öyküyü yüz kızartıcı giysisiyle bir cezalıdan, cezaevinde dinlemek çok şaşırtmıştı Nehlüdof'u. Dinliyor, bir yandan da saman döşekli alçak sedire, kalın demir parmaklıklı pencereye, rutubetten vıcık vıcık, pis duvarlara, ayağında takunyalarla bu zavallı, feleğin sillesini yemiş, ezik köylünün bitkin yüzüne bakıyordu. Giderek bir hüzün çöküyordu içine. İyi yürekli olduğu yüzünden belli bu gencin anlattıklarının gerçek olduğuna inanmak gelmiyordu içinden. Bir insanı hiç suçu yokken, sırf hakarete uğradı diye yakalayıp ceza evi giysisini sırtına geçirerek bu korkunç yere attıklarını, atabildiklerini düşünmek korkunç bir şeydi. Öte yandan, böylesine bir öykünün, içtenlik okunan bu yüzün sahibince başkalarını aldatmak için uydurulduğunu düşünmek daha korkunçtu. Delikanlının anlattığına göre şöyle olmuştu olay: Evlendikten kısa bir zaman sonra, köylerindeki meyhanenin sahibi, karısını almış elinden. Delikanlı gerekli yerlere başvurmuş, yasalardan medet ummuş, ama meyhaneci para ye-direrek, çaldığı bütün kapıları yüzüne kapattırmış. Bir keresinde zorla alıp evine götürmüş karısını, ama devrisi gün kaçmış kadın. O zaman gidip düpedüz istemiş karısını meyhaneciden. Adam, «karın yok burada» demiş (oysa eve girerken görmüş onu delikanlı), kovmuş onu. Beriki gitmemiş. Meyhaneci de bir işçisiyle beraber ağzından, burnundan kan gelene kadar dövmüş onu. Devrisi gün evi yanmış meyhanecinin. Annesiyle delikanlıyı yakalamışlar suçlu diye; oysa o yakmamışmış, bir arkadaşının evindeymiş o anda.</p><p class="MsoPlainText">—<span>  </span>Gerçekten sen yakmadın değil mi?</p><p class="MsoPlainText">—<span>  </span>Aklımdan bile geçirmedim bunu efendim. O hain kendi yakmıştır belki de. Birkaç gün önce sigorta ettirmişmiş, öyle dediler bana. Sözde bizden korkmuş, annemle benden. Gerçi ağzıma geleni söyledim ona o gün, tutamadım kendimi çünkü, ama evini ateşe vermeyi aklımdan geçirmedim. Yangın başladığında orada değildim zaten. Mahsus, tam annemle ben ona gittiğimiz gün yaktı evini. Sigortadan para almak için yaptı bunu, suçu da bize yükledi.</p><p class="MsoPlainText">—<span>  </span>Acaba?</p><p class="MsoPlainText">—<span>  </span>Yemin ederim ki böyle efendim. İnanın bana!</p><p class="MsoPlainText">— 211 —</p><p class="MsoPlainText">Nehlüdof'un ayaklarına kapanmak istedi, zor engel oldu ona Nehlüdof:</p><p class="MsoPlainText">—<span>  </span>Boşuna, boşuna attılar beni buraya, diye devam etti, suçsuzum.</p><p class="MsoPlainText">Birden yüzünde kaslar çekildi, ağlamaya başladı, gömleğinin kirli koluyla silmeye koyuldu gözyaşlarını.</p><p class="MsoPlainText">—<span>  </span>Bitti mi görüşmeniz? diye sordu müdür yardımcısı.</p><p class="MsoPlainText">Nehlüdof:</p><p class="MsoPlainText">—<span>  </span>Evet, dedi. Delikanlıya döndü:</p><p class="MsoPlainText">—<span>  </span>Üzülmeyin, elimden geleni yapacağım sizin için.</p><p class="MsoPlainText">Koridora çıktı. Menşof tam kapıda duruyordu; öyle ki, gardiyan kapıyı kaparken ona çarptı. Gardiyan asma kilidi takıp kilitlerken Menşof kapıdaki delikten dışarı bakıyordu.</p><p class="MsoPlainText">Llll</p><p class="MsoPlainText">Geniş koridordan geri dönerlerken (yemek zamanıydı, hücrelerin kapısı açıktı) parlak sarı gömlekler, kısa bol pantalonlar giymiş, takunyalı cezalılar arasında tuhaf bir duygu doldurdu Nehlüdof'un içini. Gözlerini kırpmadan bakıyorlardı ona. Burda günlerini geçirmek zorunda bırakılan insanlara acıyor, onları buraya sokanları anlayamıyor, korkunç buluyordu. Bu duruma tüyleri ürpermeden bakabildiği için nedense utanıyordu kendi kendinden.</p><p class="MsoPlainText">Koridorlardan birinde bir cezalı takunyalarını taşlara vura vura koşup geçti yanlarından, bir hücreye girdi; birkaç cezalı çıktı oradan, Nehlüdof'un yolunda durdular. Hepsi de öne eğilerek selâm veriyorlardı ona.</p><p class="MsoPlainText">—<span>  </span>Yalvarırız efendim,<span>   </span>söyleyin de duruşmaya<span>   </span>çıkarsınlar bizi artık, bir karar versinler.</p><p class="MsoPlainText">—<span>  </span>Vali değilim ben, ilgim yok sizinle.</p><p class="MsoPlainText">Öfkeli bir ses:</p><p class="MsoPlainText">—<span>  </span>Olsun varsın, dedi, gidip valiye söyleyin siz de. Hiç bir suçumuz yok, iki aydır yatıyoruz burada.</p><p class="MsoPlainText">—<span>  </span>Nasıl? dedi Nehlüdof. Sebep?</p><p class="MsoPlainText">— 212 —</p><p class="MsoPlainText">— Alıp attılar buraya işte. İki ay oldu, sebebini biz de bilmiyoruz.</p><p class="MsoPlainText">Müdür yardımcısı karıştı söze:</p><p class="MsoPlainText">—<span>  </span>Doğru söylüyorlar, kimlik kâğıtları olmadığı için getirildiler buraya; bağlı oldukları kente yollamamız gerekiyordu onları, ama il cezevi yandı orada, valilik oraya gidecekleri yolla-mamamızı yazdı<span>  </span>bize. Öteki illere gidecekleri yolladık hep, bir bunlar kaldı.</p><p class="MsoPlainText">Nehlüdof kapının yanında kaldı.</p><p class="MsoPlainText">— Yalnız bu mu sebep?</p><p class="MsoPlainText">Kırk, elli cezalı toplandı Nehlüdof'la müdür yardımcısının çevresine. Her kafadan bir ses çıkıyordu. Yardımcı susturdu onları.</p><p class="MsoPlainText">—<span>  </span>Bir kişi anlatsın.</p><p class="MsoPlainText">İçlerinden elli yaşlarında, uzun boylu, temiz görünüşlü bir köylü çıktı öne. Buraya kimlik cüzdanları olmadığı için tıkıldıkla-rmı anlattı Nehlüdof a. Bazılarının cüzdanları varmış da, vizesi iki hafta geçmiş. Her yıl geçermiş vize zamanı, ama hiç bir şey olmazmış, bu yıl tutup cezaevine atmışlar onları, iki aydır katiller gibi yatıyorlarmış burada.</p><p class="MsoPlainText">—<span>  </span>Hepimiz taş<span>  </span>işçisiyiz, aynı<span>    </span>yerde çalışıyorduk.<span>    </span>Bizim orada cezaevi yanmış, öyle diyorlar. Bizim günahımız ne bunda? Bir babalık edin bize.</p><p class="MsoPlainText">Nehlüdof temiz görünüşlü, yaşlı adamı dinliyor, ama ne dediğini anlarmyordu; ağırbaşlı taşçının sakal! arasındaki koyu gri,, kocaman bite takılmıştı gözü. Cezaevi müdürünün yardımcısına dönüp:</p><p class="MsoPlainText">—<span>  </span>Nasıl olur? dedi. Bütün sebep bu mu yani? Yardımcı:</p><p class="MsoPlainText">—<span>  </span>Evet efendim, diye cevap verdi. Valilik yanlış bir yol tutmuştur burada. Yollamamız gerekirdi bunları da. Kimlikleri öğre-nilinceye kadar bir yerde tutulabilirlerdi orada.</p><p class="MsoPlainText">Yardımcı sözünü bitirince ufak tefek bir cezalı çıktı öne, ağzını tuhaf bir biçimde oynatarak, burada onları çok ezdiklerini söyledi.</p><p class="MsoPlainText">—<span>  </span>Köpekten bile kötü... Yardımcı kesti sözünü:</p><p class="MsoPlainText">— 213 —</p><p class="MsoPlainText">—<span>  </span>Hadi, hadi, bırak gevezeliği şimdi, kes sesini, yoksa bilirsin...</p><p class="MsoPlainText">Ufak tefek adam, korkusuz:</p><p class="MsoPlainText">—<span>  </span>Neyi bilecek misim? dedi. Suçumuz ne ki? Müdür yardımcısı:</p><p class="MsoPlainText">—<span>  </span>Sus! diye bağırdı.</p><p class="MsoPlainText">Ufak tefek adam kesti sesini.</p><p class="MsoPlainText">Nehlüdof, kapılardan bakan, koridorda karşılaştığı yüzlerce cezalının ondan ayırmadığı bakışları arasında yürürken, «Nedir bu böyle?» diye soruyordu kendi kendine.</p><p class="MsoPlainText">Dışarı çıktıklarında:</p><p class="MsoPlainText">—<span>  </span>Sahi hiç suçu olmayan insanları da tutuyorlar mı burada? diye mırıldandı.</p><p class="MsoPlainText">Müdür yardımcısı:</p><p class="MsoPlainText">—<span>  </span>Başka ne yapabiliriz? dedi. Ama bunların çok yalan söylediklerini de unutmamak gerekir. Sorarsanız hepsi «masumum» der.</p><p class="MsoPlainText">—<span>  </span>Öyle ama, şimdi konuştuklarımızın hiç bir suçu yok.</p><p class="MsoPlainText">—<span>  </span>Bunlar öyle olabilirler. Ama ne var ki, sert davranmazsanız yola getiremezsiniz onları. Öyle gözü dönmüşleri vardır kî, fırsat bulsalar bir kaşık suda boğarlar bizi. Bu yüzden dün ikisini cezalandırmak zorunda kaldık zaten.</p><p class="MsoPlainText">—<span>  </span>Nasıl?</p><p class="MsoPlainText">—<span>  </span>Gelen emir uyarınca kırbaçladık...</p><p class="MsoPlainText">—<span>  </span>Bu çeşit cezalar kaldırılmıştı hani,</p><p class="MsoPlainText">—<span>  </span>Toplumsal haklan<span>    </span>elinden alınmışlar için<span>    </span>kaldırılmadı. Burada uyguluyoruz.</p><p class="MsoPlainText">Dün kapıda beklerken gördüklerini hatırladı Nehlüdof. Cezalılar o zaman kırbaçlanıyor olmalıydı; kuşkusu yoktu bundan. Gene o mide bulantısını andıran duygu sardı içini. Merak da, keder de, şaşkınlık da vardı bu duyguda.</p><p class="MsoPlainText">Müdür yardımcısını dinlemiyor, çevresine bakınmıyordu artık; çabuk adımlarla cezaevi müdürünün odasına yürüdü. Müdür koridordaydı, başka bir işle uğraştığı için Bogoduhovskaya'yı çağırtmayı unutmuştu. Nehlüdof'u görünce hatırladı ancak Bogoduhovskaya'yı getirteceğini.214</p><p class="MsoPlainText">— Şimdi<span>  </span>adam yollar getirtirim onu, dedi, siz oturun<span>  </span>bir dakika.</p><p class="MsoPlainText">L1V</p><p class="MsoPlainText">İki oda vardı burada. İki penceresi de kir pas içinde, orta yerinde sıvaları dökülmüş kocaman bir soba olan birinci odanın bir kösesinde, cezalıların boylarını ölçmek için bir ölçü tahtası vardı. Öteki köşede insanlara işkence edilen yerlerde bulundurulan bir İsa tasviri asılıydı. Birkaç gardiyan vardı içerde. Öteki odada duvar diplerine ayrı ayrı ya da ikişer ikişer oturmuş, kendi aralarında alçak sesle konuşan, kadınlı, erkekli yirmi kişi vardı.</p><p class="MsoPlainText">Müdür geçip pencerenin önündeki masasına oturdu, hemen yanındaki sandalyeye buyur etti. Nehlüdof, oturdu, odadakileri incelemeye koyuldu.</p><p class="MsoPlainText">Dikkatini önce kısa ceketli, güzel yüzlü, gençten bir adam çekti. Orta yaşlı, kara kaşlı bir kadının karşısında ayakta duruyor, elini kolunu sallayarak heyecanlı heyecanlı bir şeyler anlatıyordu ona. Onların hemen yanında açık mavi gözlü, yaşlı bir adam oturuyor, yanında oturan, elinden tuttuğu, ona bir şeyler anlatan, cezaevi giysili genç bir kadını kıpırdamadan dinliyordu. Fen ortaokulu öğrencisi bir çocuk, korku okunan gözlerini kırpmadan yaşlı adama bakıyordu. Onlardan biraz ötede sevdalı bir çift vardı: Kızın sarı saçları kısacık kesilmişti; sevimli yüzünde bir canlılık vardı. Son modaya göre giyinmiş, gencecik bir kızdı. Erkekse, yüz çizgileri zarif, saçları dalgalı, deri ceketli, yakışıklı bir delikanlıydı. Bir köşeye çekilmişler, alçak sesle konuşuyorlardı. Masaya en yakın oturan siyah elbiseli, saçları ağarmış bir kadındı. Anne olduğu belliydi. Veremliye benzeyen, siyah ceketli genç bîr adamın gözlerinin içine bakıyor, bir şey söylemek istiyor, ama gözyaşlarından söyleyemiyordu; başlamasıyla susması bir oluyordu. Genç adamın elinde bir kâğıt vardı, besbelli ne yapacağını bilmediğinden, öfkeli bir yüzle sıkıyordu onu avu-cunda. Yanlarında şişmanca, yanakları kıpkırmızı, gözleri şişmiş, kül rengi elbiseli, pelerinli, güze! bir kız oturuyordu. Ağlayan annesinin omuzunu okşuyordu sevgiyle. Her şeyi pek güzeldi bu</p><p class="MsoPlainText">— 215 —</p><p class="MsoPlainText">kızın: Geniş, beyaz elleri de, dalgalı, kısa kesilmiş saçları da, burnu da, kırmızı dudakları da; ama yüzünün en güzel, en hoş yeri içtenlikle parlayan, iri kahverengi gözleriydi. Nehlüdof odaya girince bu güzel gözler annesinden ayrılıp Nehlüdof'a bakmıştı bir an; gözgöze gelmişlerdi. Ama kız hemen başını çevirmiş, annesine bir şey anlatmaya başlamıştı. Sevdalı çiftin yanında canı sıkkın olduğu yüzünden belli, simsiyah saçları, sakalı karmakarışık bir adam oturuyor; onu görmeye gelen, sakalsız, iğdişe benzeyen bir adama öfkeli öfkeli bir şeyler anlatıyordu. Nehlüdof müdürün yanında oturuyor, büyük bir merakla odadakileri süzüyordu. Saçı kısacık kesilmiş bir çocuk yanına sokulup ince sesiyle, «Siz kimi bekliyorsunuz?» diye sorunca geldi kendine. Bu soru şaşırtmıştı Nehlüdof'u, ama çocuğa bakıp ciddî yüzünü, dikkatli, fıldır fıldır gözlerini görünce, tanıdık bir kadını beklediğini söyledi. Çocuk:</p><p class="MsoPlainText">—<span>  </span>Kızkardeşiniz mi oluyor? diye sordu. Nehlüdof şaşırmıştı:</p><p class="MsoPlainText">—<span>  </span>Hayır, kızkardeşîm değildir. Senin ne işin var burada peki? Kimin yanmdasın?</p><p class="MsoPlainText">Çocuk mağrur:</p><p class="MsoPlainText">—<span>  </span>Annemin, dedi. Siyasidir. Müdür:</p><p class="MsoPlainText">—<span>  </span>Mariya Pavlovna, diye seslendi, Kolya'yı yanınıza alın. Nehlüdof'un çocukla<span>   </span>konuşmasını yasalara uygun<span>    </span>bulmamıştı anlaşılan.</p><p class="MsoPlainText">Mariya Pavlovna — Nehlüdof'un dikkatini çeken iri gözlü, güzel kızdı bu — ayağa kalktı, —uzun boyluydu da— erkek gibi geniş adımlarla Nehlüdof'la çocuğun yanına geldi.</p><p class="MsoPlainText">Nehlüdof'urî gözlerinin içine bakarak — bu, onun herkese karşı kardeşçe davrandığını gösteren içten, güven dolu bir bakıştı — hafifçe gülümsedi:</p><p class="MsoPlainText">—<span>  </span>Kim olduğunuzu<span>  </span>soruyor, değil mi? dedi. Her şeyi öğrenmek ister.</p><p class="MsoPlainText">Çocuğun yüzüne bakarak öylesine tatlı, öylesine içten gülümsedi ki, çocuk da Nehlüdof da tutamadılar kendilerini, onlar da gülümsediler.</p><p class="MsoPlainText">—<span>  </span>Evet, kime geldiğimi soruyordu.</p><p class="MsoPlainText">— 216 —</p><p class="MsoPlainText">Müdür:</p><p class="MsoPlainText">—<span>  </span>Mariya Pavlovna, dedi, yabancılarla konuşmak yasaktır. Biliyorsunuz.</p><p class="MsoPlainText">Mariya Pavlovna:</p><p class="MsoPlainText">—<span>  </span>Peki, peki efendim, dedi.</p><p class="MsoPlainText">Kalın, beyaz eliyle, gözlerini<span>    </span>ondan ayırmayan<span>   </span><span> </span>Kolya'nın elinden tuttu, veremlinin annesinin yanına döndü. Nehlüdof müdüre döndü:</p><p class="MsoPlainText">—<span>  </span>Kimindir bu çocuk?</p><p class="MsoPlainText">—<span>  </span>Siyasî bir cezalının cezaevinde doğdu.</p><p class="MsoPlainText">Müdür, yönettiği kurumun üstünlüğünü göstermek istiyormuş gibi, üstüne basa basa söylemişti bunu.</p><p class="MsoPlainText">—<span>  </span>Sahi mi? dedi Nehlüdof.</p><p class="MsoPlainText">—<span>  </span>Evet. Şimdi de annesiyle beraber Sibirya'ya gidecek.</p><p class="MsoPlainText">—<span>  </span>Ya bu kız kim? Müdür omuz sükerek:</p><p class="MsoPlainText">—<span>  </span>Bu sorunuza cevap<span>   </span>veremiyeceğim, dedi. İşte<span>   </span>Bogodu-hovskaya da geldi zaten.</p><p class="MsoPlainText">LV</p><p class="MsoPlainText">Kısa kesilmiş saçlarıyla, zayıf, uçuk benizli, ufak tefek Vera Yefremovna girmisti o anda arka kapıdan. İri gözlerinde içtenlik vardı gene. Çabuk çabuk yürüyerek Nehlüdof'un yanma geldi, elini sıkarken:</p><p class="MsoPlainText">—<span>  </span>Geldiğiniz için çok teşekkür ederim size, dedi. Hatırladınız mı beni? Oturalım şöyle.</p><p class="MsoPlainText">—<span>  </span>Sizi bu durumda bulacağımı hiç ummuyordum.</p><p class="MsoPlainText">Vera Yefremovna iri, gözleriyle gene ürkek ürkek Nehlüdof'a bakarak:</p><p class="MsoPlainText">—<span>  </span>Oh, çok iyiyim! dedi. O kadar iyiyim, o kadar iyiyim ki, daha iyisi olamaz.</p><p class="MsoPlainText">Bluzunun buruşuk, kirli yakası içinde incecik, renksiz boynunu döndürüyordu konuşurken.</p><p class="MsoPlainText">Buraya nasıl düştüğünü sordu ona Nehlüdof. Vera Yefremovna heyecanla anlatmaya başladı. Propagandayla, toplumsal çözüşle, gruplarla, bölümlerle, alt kuruluşlarla ilgili bir sürü yaban-</p><p class="MsoPlainText">_<span>   </span>217<span>  </span>__</p><p class="MsoPlainText"> </p><p class="MsoPlainText">cı sözcük kullanıyordu konuşurken. Bu sözcükleri herkesin bildiğinden kuşkusu olmadığı belliydi; oysa Nehlüdof hiç duymamıştı bunları.</p><p class="MsoPlainText">Devrim hareketinin sırlarını Nehlüdof'un öğrenmeyi çok istediğine inanarak anlatıyordu. Nehlüdof onun ince boynuna, seyrek, karmakarışık saçlarına bakıyor, bunları ona niçin anlattığını düşünüyordu. Acıyordu ona, ama hiç suçu yokken yatan Men-şof'a duyduğu, acımadan başka bir duyguydu bu. Daha çok, kafasının içinde olduğu görülen düşünce karışıklığıydı onu acınır duruma düşüren. Kendini, davanın başarıya ulaşması uğruna canını vermeye hazır bir kahraman gördüğü belliydi; öte yandan, sorsalar bu dâvanın, başarıya ulaşmasının ne olduğunu söyleyemezdi.</p><p class="MsoPlainText">Vera Yefremovna'nın Nehlüdof'la konuşmak istediği konu şuydu: Onların grubundan olmayan, Şustova adında bir arkadaşı —onun deyimiyle— beş ay önce yakalanmış, onunla beraber Petropavlovski kalesine atılmıştı. Oysa Şustova'nın en küçük bir suçu yokmuş, Vera Yefremovna'nın, onda dursun diye verdiği kitapları evinde bulundurmakmış bütün suçu. Vera Yefremovna, Şustova'nın cezaevine atılmasında kendini suçlu görüyor, tanıdıkları olan Nehİüdof'a, arkadaşının kurtulması için elinden geleni yapsın diye yalvarıyordu. Bogoduhovskaya'nın Nehlüdof'tan ikinci dileği, Petropavlovski kalesinde yatan Gurkeviç'e anne babasıyla görüşme, bir de bilimsel çalışmalarında ona gerekli olan bilim kitaplarını cezaevine sokabilme izni almasıydı.</p><p class="MsoPlainText">Nehlüdof, Petersburg'a gidince elinden geleni yapacağına söz verdi.</p><p class="MsoPlainText">Vera Yefremovna kendi öyküsünü şöyle anlattı: Ebe okulunu bitirdikten sonra bir devrimci grubuna katılmış, onlarla beraber çalışmaya başlamış. Önceleri iyi gidiyormuş işler, bildiriler basıyorlar, fabrikalarda propaganda yapıyorlarmış. Ama bir gün grubun ileri gelenlerinden biri yakalanmış, polis bütün kâğıtları ele geçirmiş, sonra da teker teker avlamış onları.</p><p class="MsoPlainText">— Beni de aldılar içeri, diye bitirdi sözünü, şimdi de sürüyorlar... Ama hiç önemi yok bunun. Çok iyi hissediyorum kendimi, moralim yerinde.</p><p class="MsoPlainText">Acıklı bir gülümseme dolaştı dudaklarında.</p><p class="MsoPlainText">— 218 —</p><p class="MsoPlainText">Nehlüdof iri gözlü, güzel kızı sordu. Vera Yefremovna bir generalin kızı olduğunu devrimciler arasına çok eskiden katıldığını, bir jandarma erine ateş etme suçunu üzerine aldığı için yattığını söyledi. Baskı makinelerinin bulunduğu gizli evde kalıyormuş. Bir gece evi aramaya geldiklerinde, evdekiler savunmaya karar vermişler, ışığı söndürüp, önce delilleri yok etmeye koyulmuşlar. Polisler içeri dalmışlar o ara, gruptakilerden biri ateş edip bir jandarma erini ağır yaralamış. Kimin ateş ettiğinin anlaşılması için yapılan soruşturmada kız, ömründe eline silâh almadığı, bir sineği öldüremeyecek kadar yufka yürekli olduğu halde, kendisinin ateş ettiğini söylemiş. Öyle içeri atmışlar onu işte. Şimdi de Sibirya'ya gidiyormuş.</p><p class="MsoPlainText">Vera Yefremovna:</p><p class="MsoPlainText">—<span>  </span>Çok iyi bir kızdır, diyordu, kendinden önce başkalarını düşünür...</p><p class="MsoPlainText">Vera Yefremovna'nın, Nehlüdof'la konuşmak istediği üçüncü konu Maslova'yla ilgiliydi. Cezaevinde herkes gibi o da öğrenmişti Maslova'nın öyküsünü, Nehlüdof'un onunla ilgilendiğini Maslova'yı siyasî cezalılar bölümüne, bu olmazsa cezaevi revirine hastabakıcı olarak aldırtma yollarını aramasını salık veriyordu ona. Revirde ,çok hasta varmış, hastabakıcı arıyorlarmış. Nehlüdof teşekkür etti ona, bunun için uğraşacağını söyledi.</p><p class="MsoPlainText">LVl</p><p class="MsoPlainText">Konuşmaları, müdürün ayağa kalkıp, görüşme zamanının sona erdiğini bildirmesiyle yarıda kesildi. Nehlüdof kalktı, Vera Yefremovna'ya allahaısmarladık dedi, kapıya yürüdü, tam çıkarken durdu, odada olanlara bakmaya başladı. Müdür bir oturup bir kalkarak:</p><p class="MsoPlainText">—<span>  </span>Baylar, bayanlar, tamam artık, tamam, diyordu.</p><p class="MsoPlainText">Müdürün bu uyarısı cezalıları da, ziyaretçileri de pek heyecanlandırıyordu, ama ayrılmayı düşünen yoktu. Bazıları kalkmış, ayakta konuşuyorlardı. Bazılarıysa oturarak konuşmalarına devam ediyorlardı. Bazıları vedalaşmaya, ağlamaya başlamıştı. En dokunaklı, veremli oğluyla annesinin görünümüydü. Genç adam elindeki kâğıt parçasını avucunda çevirip duruyordu, giderek daha</p><p class="MsoPlainText"> </p><p class="MsoPlainText">bir ıstırap ifadesi kaplamaktaydı yüzünü... annesinin duygululuğunun ona geçmemesi için öylesine zorluyordu kendini. Anne-siyse, ayrılık saatinin geldiğini duyunca başını oğlunun omuzuna dayamış hüngür hüngür ağlamaya başlamıştı. İri gözlü kızsa —elinde olmadan onu izliyordu Nehlüdof— ağlayan annesinin önünde duruyor, bir şeyler söyleyerek avutmaya çalışıyordu onu. Açık mavi gözlüklü ihtiyar, kızının elinden tutmuş, ayakta duruyor, onun söylediği bir şeye başını sallıyordu. Genç sevdalılar ayakta, eleleydiler, bir şey söylemeden birbirinin gözünün içine bakıyorlardı.</p><p class="MsoPlainText">Nehlüdof'un yanında durmuş, onun gibi, odada vedalaşanlara bakan kısa ceketli genç adam sevdalı çifti göstererek:</p><p class="MsoPlainText">—<span>  </span>Yalnız onlar mutlu olan, dedi.</p><p class="MsoPlainText">Nehlüdof'la genç adamın onlara baktığını sezinleyen sevdalılar —deri ceketli delikanlıyla, sevimli, sarışın kız— ellerini bırakmadan geri attılar kendilerini, gülümseyerek dönmeye başladılar.</p><p class="MsoPlainText">—<span>  </span>Bu akşam evleniyorlar cezaevinde, dedi genç adam, kız sevgilisiyle Sibirya'ya gidiyor.</p><p class="MsoPlainText">—<span>  </span>Çocuğun cezası ne?</p><p class="MsoPlainText">—<span>  </span>Kürek.</p><p class="MsoPlainText">Veremlinin annesinin hıçkırıklarına kulak veren kısa ceketli genç adam:</p><p class="MsoPlainText">—<span>  </span>Onlar mutlu ama, bir de şuraya bakın, diye ekledi, yüreği parçalanıyor.insanın.</p><p class="MsoPlainText">Aynı şeyi birkaç kere tekrarlayan müdür:</p><p class="MsoPlainText">—<span>  </span>Baylar, bayanlar! diyordu. Lütfen! Lütfen! Zor kullandırt-maym bana lütfen! (Güçsüz kararsız çıkıyordu sesi.) Haydi baylar, lütfen! Ne yaptığınızın farkında mısınız canım? Çoktan geçti zaman. Olmaz ki böyle. Son kez söylüyorum...</p><p class="MsoPlainText">Kalın sigarasını bir söndürüp bir yakarak bağırıp duruyordu. İnsanların insanlara acı çektirmesini haklı gösterecek deliller ne denli eski, ne denli alışılmış, ne denli ustalıkla uydurulmuş olursa olsun, müdür, bu odada gördüğü ıstırabın suçlularından birinin de kendi olduğunu hissetmemiş olamazdı, apaçık ortadaydı bu duyguya kapıldığı; onun da acı çektiği belliydi.</p><p class="MsoPlainText">En sonunda ayrılmaya başladılar görüşçülerle cezalılar: Ba-— 220 —</p><p class="MsoPlainText">zıları iç kapıda, bazıları dış kapıda ayrılıyordu. Önce erkekler geçti —veremli, siyah sakallı— arkasından, cezaevinde doğmuş çocukla Mariya Pavlovna.</p><p class="MsoPlainText">Görüşçüler de çıkmaya başladılar. Açık mavi gözlüklü ihtiyar ağır ağır yürüyerek geçti, Nehlüdof da çıktı.</p><p class="MsoPlainText">Konuşmayı pek seven genç adam merdivenleri Nehlüdof'un yanı sıra inerken, yarıda kalmış konuşmalarına devam ediyormuş gibi:</p><p class="MsoPlainText">—<span>  </span>Evet, diyordu, insanın aklı almıyor bu durumu... Neyse ki yüzbaşı çok iyi bir insan da göz yumuyor. Herkes bol bol konuşuyor, içini döküyor.</p><p class="MsoPlainText">—<span>  </span>Öteki cezaevlerinde böyle görüşmeler olmuyor mu yoksa?</p><p class="MsoPlainText">—<span>  </span>Ne gezer! Başbaşa oturmayı bırakın, parmaklıklar arkasından konuşturuyorlar insanı.</p><p class="MsoPlainText">Nehlüdof, Medintseviy'ia —konuşkan genç adam tanıtmıştı kendini ona— konuşa konuşa merdiveni indiğinde, yorgun bir yüzle müdür geldi yanlarına.</p><p class="MsoPlainText">—<span>  </span>Maslova'yı görmek istiyorsanız yarın buyrunuz, dedi. Nehlüdof'a karşı kibar davranmak istediği belliydi.</p><p class="MsoPlainText">—<span>  </span>Teşekkür ederim, dedi Nehlüdof.</p><p class="MsoPlainText">Çabuk adımlarla dış kapıya yürüdü.</p><p class="MsoPlainText">Menşof'un hiç günahı yokken çektiği acılar korkunçtu elbette; ama asıl korkunç olan bedeninin çektiği acılar değil, ona ortada hiç bir neden yokken ıstırap çektiren insanların hayînliğini göstererek duymak zorunda olduğu şaşkınlık, Tanrıya, iyiliğe, inançsızlıktı. Bu suçsuz yüzlerce insanı, sırf kâğıtta öyle yazmıyor diye acı çekmek zorunda bırakmak, ezmekti korkunç olan. Meslekleri kardeşlerine eziyet etmek olan, bunu yaparken de işlerinin iyi, yararlı olduğuna inanan bu akılsız gardiyanlardı korkunç. Ama ona en korkunç, anneyi oğlundan, babayı kızından ayırmak zorunda olan, artık yaşlanmaya yüz tutmuş, sağlığı bozulmuş iyi yürekli müdür görünmüştü. Onun da çocukları vardı, o da babaydı...</p><p class="MsoPlainText">Nehlüdof, cezaevine her gelişinde duyduğu mide bulantısını andıran duyguyu duydu gene. «Nedir bütün bunların sebebi?» diye düşündü.</p><p class="MsoPlainText">LVII</p><p class="MsoPlainText">Devrisi gün avukata gitti Nehlüdof, Menşof'ların durumunu anlattı, onların savunmasını üzerine almasını istedi. Avukat sonuna kadar dinledi onu, dâva dosyasını inceleyeceğini, Nehlüdof'un anlattikları doğruysa, işin çok kolay olduğunu, onların savunmasını, herhangi bir ücret istemeden üzerine alacağını söyledi. Nehlüdof ayrıca, bir yanlış anlama yüzünden ceza evinde tutulan yüz otuz kişiden söz etti; bunu kimin yaptığını, suçlunun kim olduğunu sordu. Avukat, kesin cevap verebilmek için bir an düşündü, kararlı;</p><p class="MsoPlainText">—<span>  </span>Suçlu mu kim? Hiç kimse, dedi. Savcıya sorun, validir suçlu, diyecektir; valiye sorun, savcıya yükleyecektir suçu. Hiç kimsenin suçu yoktur.</p><p class="MsoPlainText">—<span>  </span>Şimdi<span>   </span>Maslennikof'a<span>  </span>gidip anlatacağım<span>   </span>durumu. Avukat gülümsedi.</p><p class="MsoPlainText">—<span>  </span>Boşuna zahmet etmiş olursunuz. Bu öyle bir - akrabanız,</p><p class="MsoPlainText">I dostunuz<span>  </span>falan<span>  </span>değildir ya? İzninizle söyleyeyim,<span>   </span>bu öyle<span>  </span>bir odun kafalı, aynı zamanda kurnaz bir tilkidir ki...</p><p class="MsoPlainText">Nehlüdof, Maslennikof'un avukat için söylediklerini hatırladı, hiç bir şey söylemeden allahaısmarladık deyip çıktı.</p><p class="MsoPlainText">Maslennikof'a gidiyordu. İki şey dileyecekti ondan; Mas-'Şova'ya revirde görev verilmesini, bir de kimlik kâğıtları yok diye boşu boşuna cezaevinde tutulan yüz otuz kişiyi serbest bırakmasını. Saygı duymadığı bir insandan bir şey dilemek onun ,îçin ne denli ağır olursa olsun, amacına başka bir yoldan varamayacağı için yapmak zorundaydı bunu.</p><p class="MsoPlainText">Payton, Maslennikof'un evine yaklaştığında kapıda bir kaç kupa arabasıyla yaylı gördü Nehlüdof. Maslennikof'un karısının konuk gününün o gün olduğunu hatırladı hemen. Maslennikof bu toplantıya çağırmıştı onu. Nehlüdof'un paytonu eve yaklaştığında bir kupa arabası tam merdivenin dibinde duruyordu; şapkasında kokardı olan, pelerinli bir uşak, elbisesinin kuyruğunu kaldırmış bir bayanın —siyah, zarif ayakkabısı gözüküyordu— arabaya binmesine yardım ediyordu. Duran arabalar içinde Kor-çagin'lerin kapalı landosunu tanımıştı Nehlüdof. Ak saçlı, kırmızı yanaklı arabacı içtenlikle gülümseyerek, saygıyla şapkasını çıkardı ona. Nehlüdof kapıyıca Mihail İvanoviç'in (Maslennikof) nerede olduğunu sormaya hazırlanıyordu ki, halı döşeli merdi-222</p><p class="MsoPlainText">vende onu gördü. Çok önemli —sahanlığa kadar değil de, ta merdivenin dibine kadar geçirdiği— bir konuğu yolcu ediyordu. Bir subay olan bu çok önemli konuk merdivenlerden inerken, kentte kurulan yoksul evleri yararına düzenlenen eğlenceden söz ediyordu. Fransızca konuşuyor, bunun kadınlar için iyi bir uğraş olduğunu söylüyordu: «Gülüp eğleniyorlar, para da topluyorlar.»</p><p class="MsoPlainText">—<span>  </span>Qu'elles s'amusent et que le bon Dieu les benîsse... (') O, merhaba Nehlüdof!<span>  </span>Çoktan beridir görünmüyordunuz, nerelerdeydiniz? Allez presenter vos devoirs â madame (2) Korçagin'-ler de burada. Et Nadide Burkshevden. Toutes les joilies femmes de la ville. (3)</p><p class="MsoPlainText">Altın sırmalı, yakışıklı uşağının tuttuğu paltosunu giymek için kolunu uzatırken söylemişti bunu. Maslennikof'un elini sıkarken:</p><p class="MsoPlainText">—<span>  </span>Au revoîr. ımon cher! (4) dedi.</p><p class="MsoPlainText">Maslennikof, Neflüdof'un koluna girip, onu kalın bedeninden beklenmeyen bir çabuklukla yukarı götürürken heyecanlı heyecanlı:</p><p class="MsoPlainText">—<span>  </span>Hadi yukarı gidelim, diyordu, geldiğine çok sevindim!</p><p class="MsoPlainText">Önemli-konuk ona ilgi gösterdiği için pek sevinçliydi Maslennikof. Çar ailesine yakın muhafız alayında subaylık yaptığına göre, bu aileden kimselere alışmış olması gerekirdi oysa bu gibi ilgiler Maslennikofa sahibi kulaklarının arkasını okşadığı, tüy-leriyle oynadığı zaman sevimli bir köpeğin duyduğu coşkun sevinci duyururdu. Köpekcik kuyruğunu kaldırır, ezilip büzülür, kulaklarını havaya diker, odanın içinde fır dönmeye başlar. Maslennikof da aynı şeyi yapmaya hazırdı o anda. Nehlüdof'un yüzündeki ciddi ifadeyi farketmiyor, ne dediğini dinlemeden habire konuk salonuna doğru çekeliyordu onu. Öylesine heyecanlıydı ki, karşı koymak olmazdı ona. Nehlüdof da koymadı, onunla beraber konuk salonuna yürüdü.</p><p class="MsoPlainText">Koridordan geçerlerken Maslennikof:</p><p class="MsoPlainText">O<span>    </span>Varsın eğlensinler, Tanrı günahlarını affetsin... (Fransızca)</p><p class="MsoPlainText">(2)<span>    </span>Gidin, sayın ev sahibesine saygılarımızı sunun. (Fransızca)</p><p class="MsoPlainText">(3)<span>    </span>Nadine Bukshevden de. Kentin bütün dilberleri. (Fransızca) (4)<span>    </span>Hoşça kalın dostum! (Fransızca)</p><p class="MsoPlainText">— 223 —</p><p class="MsoPlainText">— İş sonra, diyordu, ne istersen yapacağım. Arkalarından gelen uşağa, yürürken:</p><p class="MsoPlainText">—<span>  </span>Hanıma Prens Nehlüdof'un geldiğini<span>   </span>bildirin, dedi. Uşak hızlanarak geçti yanlarından.</p><p class="MsoPlainText">—<span>  </span>Vous n'avez qu â ordonner f1). Ama karımı görmelisin. Seni o gün yanına götürmedim diye az mı sitem etti bana.</p><p class="MsoPlainText">Nehlüdof'la Maslennikof salona girdiklerinde uşak, prens Nehlüdof'un geldiğini haber vermişti bile. Vali yardımcısının eşi Anna İgnatyevna kanepede çevresini kuşatmış konukların başları, şapkaları arasından neşeli bir gülümsemeyle selâmladı Neh-lüdof'u. Salonun öte ucundaki çay masasının çevresinde bayanlar oturuyor, asker, sivil erkekler ayakta duruyordu. Her yandan kadın, erkek sesi duyuluyordu.</p><p class="MsoPlainText">—<span>  </span>Enfin! (2) Ne o, niçin<span>  </span>hiç uğramıyorsunuz bize allahaş-kınıza? Gücendirdik mi sizi yoksa?</p><p class="MsoPlainText">Anna îgnatyevna konuğunu, aralarında senli benlilik olduğunu gösteren bu sözlerle karşıladı —oysa yoktu böyle bir şey.—</p><p class="MsoPlainText">-— Tanışıyor musunuz? Madam Belyavskaya, Mihail İvano-viç Çerhof. Şuraya,, yakma oturun lütfen.</p><p class="MsoPlainText">—<span>  </span>Missi, venez dons â<span>   </span>nötre table.<span>   </span>Ou vous apportera votre the... (3)</p><p class="MsoPlainText">Missi'y'e konuşan subaya döndü.</p><p class="MsoPlainText">—<span>  </span>Siz de... —adını unutmuştu subayın anlaşılan— bu yana buyrun. Çay mı<span>  </span>istiyorsunuz Prens?</p><p class="MsoPlainText">Bir kadın sesi duyuldu:</p><p class="MsoPlainText">—<span>  </span>Dünyada razı<span>  </span>olmam;<span>   </span>düpedüz<span>  </span>sevmiyordu<span>  </span>kadıncağız.</p><p class="MsoPlainText">—<span>  </span>Ama çörek severdi.</p><p class="MsoPlainText">İpekler, altınlar, değerli taşlar içinde, kocaman şapkalı bir kadın gülerek karıştı söze:</p><p class="MsoPlainText">—<span>  </span>Hep böyle garip şakalar yaparsınız siz de.</p><p class="MsoPlainText">—<span>  </span>Bu kâğıt helvası c'est excelient (4) hafif de. Biraz daha getirin.</p><p class="MsoPlainText">(1)</p><p class="MsoPlainText">(2)</p><p class="MsoPlainText">(3)</p><p class="MsoPlainText">(4)</p><p class="MsoPlainText">Sen söyle bana, yeter. (Fransızca)</p><p class="MsoPlainText">Nihayet! (Fransızca)</p><p class="MsoPlainText">Bizim masaya gelin. Burada çay verecekler size..</p><p class="MsoPlainText">Çok hoş. (Fransızca)</p><p class="MsoPlainText">(Fr.)— 224</p><p class="MsoPlainText">— Yolculuk yakın mı?</p><p class="MsoPlainText">—Evet, bugün son gün. Kalmaya gelmemiştik zaten.</p><p class="MsoPlainText">—<span>  </span>Ne hoş bir ilkbahar, köy ne güzeldir şimdi<span>  </span>kimbilir Missi yalan söylediğini, bunu Nehlüdof'un da anladığım sezinleyince daha da kızardı.</p><p class="MsoPlainText">Missi, ince beline yapışmış, koyu çizgili elbisesiyle, şapkasıyla pek hoştu. Nehlüdof'u görünce yüzü kıpkırmızı oldu.</p><p class="MsoPlainText">—<span>  </span>Sizi gittiniz sanıyordum, dedi. Nehlüdof:</p><p class="MsoPlainText">—<span>  </span>Gideceğim ama işler alıkoyuyor, diye cevap verdi.<span>  </span>Bu-caya da bir iş geldim.</p><p class="MsoPlainText">—<span>  </span>Anneme uğrayın bir ara. Sizi görmeyi çok istiyor. Nehlüdof, onun kızardığını<span>  </span>farketmemiş gibi üzgün:</p><p class="MsoPlainText">—<span>  </span>Uğrayabileceğimi<span>  </span>pek sanmıyorum, dedi.</p><p class="MsoPlainText">Missi öfkeyle buruşturdu yüzünü, omuz sîlkti; elinden boş çay fincanını alan yakışıklı subaya döndü. Dönerken koltuğun kenarına çarptı subayın kılıcı, kendine güven dolu bir tavırla alıp öteki masaya götürdü Missi'yi-</p><p class="MsoPlainText">—<span>  </span>Yoksullar evi için sizin de bir bağışta bulunmanız gerekir.</p><p class="MsoPlainText">—<span>  </span>Bulunacağım elbette, ama eğlence gününe kadar saklamak istiyorum ne kadar vereceğimi. Orada göstereceğim kendimi.</p><p class="MsoPlainText">Biri zoraki<span>  </span>gülümseyerek:</p><p class="MsoPlainText">—<span>  </span>Bakın hele! dedi.</p><p class="MsoPlainText">Toplantı güzel geçiyordu, Anna İgnatyevna'nın keyfine diyecek yoktu. Nehlüdof'a:</p><p class="MsoPlainText">—<span>  </span>Ceza<span>   </span>evlerinde<span>  </span>birtakım<span>   </span>işlerle<span>   </span>ilgilendiğinizi<span>   </span>söyledi Minka, diyordu.<span>   </span>Minka'nın<span>  </span>(şişman kocası<span>  </span>Maslennikof'du<span>   </span>bu) birtakım kusurları olabilir, ama ne denli iyi yürekli olduğunu da bilirsiniz. Bütün bu zavallı cezalılar çocuklarıdır onun. Bu gözle bakar onlara. I! est d'una bonte... (')</p><p class="MsoPlainText">Kocasının —insanların kırbaçlanması için emirler veren kocasının— ne denli bonte olduğunu anlatabilecek sözcük bulamadığı için sustu; o anda salona giren pembe kordelâlı, yüzü buruş buruş yaşlı kadına döndü gülümseyerek.</p><p class="MsoPlainText">Gerektiği kadar konuştuktan sonra —gerektiği kadar anlam-</p><p class="MsoPlainText">(')<span>    </span>Çok iyi yüreklidir... (Fransızca)</p><p class="MsoPlainText">— 225 —</p><p class="MsoPlainText">sız şeyler söylemeye de dikkat etmişti; böylece kibar davranmış oluyordu— Nehlüdof kalktı,<span>  </span>Maslennikof'un yanına gitti.</p><p class="MsoPlainText">—<span>  </span>Biraz dinleyebilir misin beni?</p><p class="MsoPlainText">—<span>  </span>Ah, evet! Söyle bakalım. Şuraya geçelim. Küçük bir odaya<span>  </span>girip pencerenin önüne oturdular.</p><p class="MsoPlainText">LVIII</p><p class="MsoPlainText">—<span>  </span>Hadi, je souis â vous (.'). Sigara ister misin? Dur ama, pisletmeyelim buraları. (Bir kül tablası getirdi.) Evet?</p><p class="MsoPlainText">—<span>  </span>İki isteğim var senden.</p><p class="MsoPlainText">—<span>  </span>Ya...</p><p class="MsoPlainText">Maslennikof'un yüzü bulutlandı. Sahibince kulağının arkası okşanan küçük köpeğin duyduğu o coşkunluğun izleri bir anda yitip gitmişti. Konuk salonundan sesler geliyordu. «Jamais, ja-mais je me croirais» (2) diyordu bir kadın, öte uçta, bir erkek sık sık «La comtesse Voronzoff, Vîctor Apraksine» adlarını kullanarak bir şeyler anlatıyordu. Maslennikof hem salonu, hem de Nehlüdof'u dinliyordu.</p><p class="MsoPlainText">—<span>  </span>Gene aynı kadın için geldim, dedi Nehlüdof.</p><p class="MsoPlainText">—<span>  </span>Evet, hani<span>  </span>şu suçsuzken<span>  </span>cezaya<span>  </span>çarptırılan. Biliyorum, biliyorum.</p><p class="MsoPlainText">—<span>  </span>Revire hastabakıcı almanı isteyecektim senden onu. Ya-pılabilirmiş bu, öyle söylediler bana.</p><p class="MsoPlainText">Maslennikof dudaklarını<span>  </span>büzüp bir an düşündü.</p><p class="MsoPlainText">—<span>  </span>Olur elbette, olur. Durumu bildiririm ben sana.</p><p class="MsoPlainText">—<span>  </span>Lütfen, dedi Nehlüdof.</p><p class="MsoPlainText">Salonda herkes kahkahalarla gülmeye başlamıştı. Maslennikof gülümseyerek:</p><p class="MsoPlainText">—<span>  </span>Viktordur gene, dedi, coştuğu zaman çok nükteci oluyor. Nehlüdof:</p><p class="MsoPlainText">—<span>  </span>Bir şey daha var, diye devam etti, sırf kimlik cüzdanla-</p><p class="MsoPlainText">(')<span>    </span>Emrindeyim.<span>  </span>(Fransızca)</p><p class="MsoPlainText">(2)<span>    </span>İnanmam, dünyada inanmam. (Fransızca)</p><p class="MsoPlainText">Dirilis — F:<span>  </span>15— 226 —</p><p class="MsoPlainText">nnın vizesi geçti diye yatan yüz otuz kişi var şu anda ceza evinde. İki aydır boşuna tutuyorlar onları orada.</p><p class="MsoPlainText">Niçin tutuklandıklarını da anlattı.</p><p class="MsoPlainText">Maslennikof:</p><p class="MsoPlainText">—<span>  </span>Nerden biliyorsun bunu, dedi.</p><p class="MsoPlainText">Yüzünü bir huzursuzluk, can sıkıntısı ifadesi kapladı.</p><p class="MsoPlainText">—<span>  </span>Göreceğim tutuklunun yanına gidiyordum, koridorda çevirdiler benî, yalvardılar...</p><p class="MsoPlainText">—<span>  </span>Hangi tutuklunun yanına gidiyordun?</p><p class="MsoPlainText">—<span>  </span>Hiç suçu yokken yakalanıp ceza evine atılmış bir köylünün. Avukat tuttum ona. Ama önemli olan bu değil şimdi. Söyler misin, hiç bir suçu olmayan bu insanla'rın ceza evinde tutulmalarının tek nedeni, kimlik cüzdanlarının vize zamanının geçmiş olması, bir de...</p><p class="MsoPlainText">Maslennikof canı sıkkın, kesti Nehlüdof'un sözünü:</p><p class="MsoPlainText">—<span>  </span>Savcının görevidir bu. Görüyor musun «çabuk sonuç alan âdil»<span>  </span>dediğiniz mahkemeleri? Savcı yardımcısının<span>  </span>görevi ceza evlerine gidip, oradakilerin haklı olarak mı, yoksa haksız yere mi içeri atıldıklarını öğrenmektir. Oysa umurlarında mı adamla-rın, briç oynamaktan başka bir şey yaptıkları yok.</p><p class="MsoPlainText">Nehlüdof, valinin suçu savcıya yükleyeceği üzerine avukatın söylediklerini hatırlayarak yüzünü buruşturdu.</p><p class="MsoPlainText">- Elinden bir şey gelmez mi yani bu durumda? dedi.</p><p class="MsoPlainText">—<span>  </span>Gelmesine gelir tabiî. Hemen düzelteceğim bu yanlışlığı.</p><p class="MsoPlainText">Salondan bir kadın sesi duyuldu:</p><p class="MsoPlainText">—<span>  </span>Bu daha da kötü olacaktır onun için. C'est un souffre-douleur. (')</p><p class="MsoPlainText">Kadının bunu pek umursamadığı söyleyişinden belliydi. Öte köşede bir erkekle bir kadın gülüşüyorlardı. Erkek:</p><p class="MsoPlainText">—<span>  </span>Öyleyse ben de bunu alırım, diyordu. Anlaşılan bir şeyi vermiyordu ona kadın.</p><p class="MsoPlainText">—<span>  </span>Hayır, hayır, olmaz, diyordu.</p><p class="MsoPlainText">Maslennikof firuze yüzüklü beyaz eliyle sigarasını<span>  </span>küllüğe; bastırarak söndürürken:</p><p class="MsoPlainText">O<span>   </span>Çok ıstırap çekmiş bir kadındır. (Fransızca)</p><p class="MsoPlainText">227</p><p class="MsoPlainText">—<span>  </span>Gerekeni yapacağım, dedi, hadi şimdi kadınların yanına gidelim.</p><p class="MsoPlainText">Nehlüdof, salona geçerlerken tam kapıda durdu.</p><p class="MsoPlainText">—<span>  </span>Bir şey daha var. Dün ceza evinde adam kırbaçlandığını söylediler bana. Doğru mudur bu?</p><p class="MsoPlainText">Maslennikof kızardı.</p><p class="MsoPlainText">—<span>  </span>A, bunu da mı duydun? dedi. Evet, mon cher, seni bırakmamalı artık oraya, her şeyle ilgileniyorsun. Yürü bakalım, Annette bizi çağırıyor.</p><p class="MsoPlainText">Nehlüdof'un koluna girip salona soktu onu. Önemli kişinin gösterdiği ilgiden sonra heyecan ifadesi kaplamıştı yüzünü gene, ama şimdi sevinç değil, endişe vardı bu ifadede.</p><p class="MsoPlainText">Nehlüdof birden kolunu çekti, hiç kimseye selâm vermeden, hiç kimseyle konuşmadan çıktı salondan, koridoru geçti, antrede yanına koşan uşaklara bakmadan sokağa çıktı.</p><p class="MsoPlainText">Annette kocasına:</p><p class="MsoPlainText">—<span>  </span>Neyi var? diye sordu. Ne yaptın ona? Biri:</p><p class="MsoPlainText">—<span>  </span>Bu â la française, (') dedi.</p><p class="MsoPlainText">—<span>  </span>A la française değil, a la zoulou. (2) — Her zaman böyledir o zaten.</p><p class="MsoPlainText">Biri kalktı, başka biri yaklaştı gruba, konuşmaya başladı ge-îrfe. Nehlüdof olayı, jour fîxe P) üzerine konuşmak fırsatı vermişti onlara.</p><p class="MsoPlainText">Maslennikof'u görmeğe gittiğinin devrisi günü vali yardımcısından, resmî, güzel bir kâğıda özenilerek yazılmış bir mektup aldı Nehlüdof. Maslennikof, Maslova'nın revire alınmasını doktora yazdığını, bu isteğinin yüzde yüz yerine getirileceğini yazıyordu. Mektubun altına şöyle yazılmıştı; «seni seven eski arkadaşın.» Ayrıca «Maslennikof» adının altı da özenilerek çizilmişti.</p><p class="MsoPlainText">Nehlüdof tutamadı kendini:</p><p class="MsoPlainText">—<span>  </span>Aptal!<span>  </span>diye söylendi.</p><p class="MsoPlainText">{')<span>    </span>Fransız davranışıdır. (Fransız) (2)<span>    </span>Zuluss davranışı. (Fransızca) (3)<span>    </span>Kararlaştırılan gün. (Fransızca)228 —</p><p class="MsoPlainText">Bu «arkadaşın» sözcüğüydü canını sıkan. Maslennikof'un alçak gönüllülük göstermek; yani, bayağı, iğrenç, yüz kızartıcı bir görevi olduğu halde, kendini pek önemli bir kişi sandığını, onu arkadaşlığa kabul etmekle, bu büyüklüğünden gururlandığını göstermek istediğini anlamıştı.</p><p class="MsoPlainText">LIX</p><p class="MsoPlainText">Çok yaygın bir kör inanç vardır, her insanın belirli özellikleri olduğu söylenir. Sözgelimi, biri için iyidir, kötü huyludur, zekidir, aptaldır, çalışkandır, tembeldir v.b. denir. Oysa hiç de böyle değildir. Bir insanın çoğunlukla iyi, çoğunlukla akıllı, çoğunlukla çalışkan olduğunu, ya da bunun tersini söyleyebiliriz. Ama bir insan için iyidir ya da akıllıdır, bir başkası için de kötüdür ya da aptaldır dersek yanlış olur bu. Gelgelelim hep böyle ayırırız in-sanlan. Çok yanlış bîr tutumdur bu aslında. İnsanlar nehirlere benzerler: Hepsinden aynı su akar, ama her nehir kâh daralır kâh bulanık, kâh soğuktur kâh ılık. İnsanlar da böyledir. Her insanda kîşioğlunun genel özelliklerinin özü vardır; bazen bunlar, bazen ötekiler çıkar üste; iyi ya da kötü olur. Bazı insanlarda bu değişiklikler pek belirgindir; kesindir. Nehlüdof da bunlardandı. Bedensel nedenleri de ruhsal nedenleri de vardı bu değişikliklerin. Şimdi de böyle bir değişiklik olmuştu onda.</p><p class="MsoPlainText">Mahkemeden ve Katyuşa'yla ilk görüşmesinden sonra düşüncelerinin değişmesinden duyduğu o sevinç, o gurur duygusu tamamen kaybolmuştu şimdi, son görüşmeden sonra korkuya, hattâ Maslova'dan tiksinme duygusuna bırakmıştı yerini. Onu bırakmamaya, Maslova isterse onunla evlenmeye kararlıydı hâlâ, ama ıstırap veriyordu ona bu, ağır geliyordu.</p><p class="MsoPlainText">Maslennikof'u gördüğünün devrisi günü, Maslova'yı görmek için ceza evine gitti gene.</p><p class="MsoPlainText">Müdür görüşmesine izin verdi, ama kendi odasında ya da avukat odasında değil, kadınlar bölümünün görüşme yerinde. İyi yürekli bir insan olduğu halde, eskisinden daha bir soğuk davranıyordu Nehlüdof'a karşı şimdi nedense. Besbelli Maslennikof o konuşmalarından sonra bu ziyaretçiye çok dikkat etmesi için uyarmıştı onu.</p><p class="MsoPlainText">— 229 —</p><p class="MsoPlainText">—<span>  </span>Görüşebilirsiniz, dedi; yalnız, önce de söylediğim gibi, para konusunda... Sayın valinin yazdıkları gibi, onun revire alınması isine gelince, yapacağız bunu, doktor da razı. Ama o istemiyor. «O kel kafalı kocakarılara hizmet etmemdi<span>  </span>bir eksik olan,» diyor. Böyledir bunlar, Prens.</p><p class="MsoPlainText">Nehlüdof cevap vermedi, onu Maslova'yla görüştürmesini istedi. Müdür, gardiyanı yolladı. Nehlüdof kadınlar bölümünün boş ziyaretçi odasına müdürün arkasında girdi.</p><p class="MsoPlainText">Maslova oradaydı. Parmaklığın bu yanına geçti. Durgun, ürkekti. Nehlüdof'a iyice yaklaşıp, yüzüne bakmadan, alçak sesle:</p><p class="MsoPlainText">—<span>  </span>Bağışlayın beni<span>  </span>Dmîtri İvanoviç, dedi, önceki gün kötü şeyler söyledim size.</p><p class="MsoPlainText">Nehlüdof:</p><p class="MsoPlainText">—<span>  </span>Bağışlayacak biri varsa o da sizsiniz... diye başladı. Maslova kesti sözünü:</p><p class="MsoPlainText">—<span>  </span>Neyse, gene de bırakın beni siz.</p><p class="MsoPlainText">Başını kaldırıp Nehlüdof'un yüzüne baktı. Korkunç bir biçimde yana kayan bu gözlerde gene inatçı, öfke dolu bir ifade gördü Nehlüdof.</p><p class="MsoPlainText">—<span>  </span>Niçin bırakacakmışım sizi?</p><p class="MsoPlainText">—<span>  </span>İşte.</p><p class="MsoPlainText">—<span>  </span>Sebep ne ama?</p><p class="MsoPlainText">Maslova başını kaldırıp, gene aynı öfkeyle baktı Nehlüdof'a.</p><p class="MsoPlainText">—<span>  </span>Ne bileyim, bırakın işte, dedi. Sahi söylüyorum, bırakın beni. Yapamıyorum. Hiç gelip görmeyin beni bir daha, ilgilenmeyin benimle. —Dudakları titriyordu. Bir an sustu.— Sahi söylüyorum. Asayım kendimi olsun bitsin; böylesi daha iyi.</p><p class="MsoPlainText">Nehlüdof, Maslova'nın bu cevabında ona karşı bir nefretin, bağışlanmamış bir kötülüğün, aynı zamanda da başka, iyi, önemli bir şeyin olduğunu sezinlemişti. Maslova'nın tamamen sakinken de önceki gün söylediğini tekrar etmesi Nehlüdof'un içindeki kuşkuları bir anda yok etmiş, onu heyecanlı, duygulu, kararlı Nehlüdof yapmıştı gene.</p><p class="MsoPlainText">Son derece ciddi:</p><p class="MsoPlainText">- Katyuşa, dedi, önceki gün söylediğimi gene söylüyorum. Benimle evlenmeni istiyorum. Razı olmazsan, buna razı olmadı-ğın sürece, önce de söylediğim gibi, seni nereye götürürlerse ben de geleceğim peşinden. Maslova:</p><p class="MsoPlainText">—<span>  </span>Sizin bileceğiniz iş bu, dedi, artık konuşmayacağım bu konuda.</p><p class="MsoPlainText">Dudakları titremeye başladı gene.<span>  </span>Nehlüdof da —kendinde konuşacak gücü bulamadığı için— susuyordu. Sonunda toparladı kendini.</p><p class="MsoPlainText">—<span>  </span>Şimdi<span>  </span>köye gidiyorum, oradan Petersburg'a geçeceğim, dedi. İşimiz için elimden geleni yapacağım, inşallah affedilirsiniz.</p><p class="MsoPlainText">—<span>  </span>Affetmezlerse de bir şeyi değiştirmez bu.<span>  </span>Benim<span>  </span>için asıl önemli olan...</p><p class="MsoPlainText">Gözyaşlarını tutabilmek için ne denli çaba sarfettiğinin farkındaydı Nehlüdof. Heyecanını gizlemek için birden sordu Maslova:</p><p class="MsoPlainText">—<span>  </span>Şey,<span>   </span>Menşof'u<span>   </span>gördünüz<span>   </span>mü?<span>   </span>Gerçekten<span>   </span>suçlan<span>   </span>yok muymuş?</p><p class="MsoPlainText">—<span>  </span>Gördüm. Galiba suçsuzlar.</p><p class="MsoPlainText">—<span>  </span>Çok iyidir zavallı kadın.</p><p class="MsoPlainText">Nehlüdof, Menşof'tan öğrendiklerini anlattı; bir isteği, ihtiyacı olup olmadığını sordu. Maslova:</p><p class="MsoPlainText">—<span>  </span>Hayır, dedi.</p><p class="MsoPlainText">Gene bir süre sustular. Maslova şehlâ gözlerini Nehlüdof'-un yüzüne kaldırarak birden:</p><p class="MsoPlainText">- Revir işine gelince, dedi, siz<span>  </span>istiyorsanız giderim oraya; bir daha içki de içmeyeceğim...</p><p class="MsoPlainText">Nehlüdof, bir şey söylemeden gözlerine baktı. Gözlerinin içi gülüyordu Maslova'nın.</p><p class="MsoPlainText">—<span>  </span>Çok güzel, diyebildi<span>  </span>ancak<span>   </span>Nehlüdof. Vedalaşıp çıktı.</p><p class="MsoPlainText">«Evet, evet, bambaşka bir insan bu,» diye düşünüyordu Nehlüdof. Tüm kuşkuları yok olmuştu; o güne kadar hiç tatmadığı yepyeni bir duygu doldurmuştu içini; aşkın büyüklüğüne, yenilmezliğine inanıyordu artık.</p><p class="MsoPlainText">*</p><p class="MsoPlainText">a a</p><p class="MsoPlainText">Maslova bu görüşünden sonra pis kokan hücresine dönünce önlüğünü çıkarıp, ranzasına çöktü. Hücrede üç kadın kalmış-</p><p class="MsoPlainText">— 231 —</p><p class="MsoPlainText">ti: Vladimir'li, küçük çocuğu olan veremli kadın, Menşova, bir de iki çocuklu demiryolu bekçisi kadın. Köy papazının kızını hasta olduğu için revire yatırmışlardı dün. Öteki kadınlar çamaşırdaydılar. Yaşlı kadın ranzasında yatmış uyuyordu; çocuklar koridorda oynuyorlardı. Vladimir'li kadın kucağında bebeğiyle, demiryolu bekçisi de elinde işiyle —çabuk parmaklarıyla örmeye devam ederek— Maslova'nın yanına geldiler. — Görüştünüz mü? diye sordular.</p><p class="MsoPlainText">Maslova cevap vermiyor, yüksek ranzasında oturmuş, yere değmeyen ayaklarını sallıyordu.</p><p class="MsoPlainText">. Demiryolu bekçisi<span>  </span>kadın, parmaklarını çabuk<span>  </span>çabuk oynatarak:</p><p class="MsoPlainText">—<span>  </span>«Neye<span>  </span>üzülüyorsun?<span>  </span>dedi.<span>  </span>Üzülme. Ah<span>  </span>Katyuşa!<span>   </span>Hadi! Maslova cevap vermiyordu. Vladimir'li kadın:</p><p class="MsoPlainText">- Bizimkiler çamaşır yıkamaya gittiler, dedi. Bugün çok bağış gelmiş, öyle diyorlar.</p><p class="MsoPlainText">Demiryolu bekçisi, kapıya doğru seslendi: - Finaşka! Nereye gittin be yaramaz?</p><p class="MsoPlainText">Bîr şişi çıkarıp elindeki yumakla ördüğü çoraba batırdı, koridora çıktı.</p><p class="MsoPlainText">Tam bu anda koridorda ayak sesleri duyuldu, kadınlar yüksek sesle konuşuyorlardı. Biraz sonra hücre sakinleri çıplak ayaklarına giydikleri takunyalarıyla girdiler içeri. Her birinin elinde bir ya da iki francala vardı. Fedosya hemen Maslova'nın yanına geldi. Yüzü sevgi dolu, mavi gözleriyle bakarak:</p><p class="MsoPlainText">—<span>  </span>Ne oldu, kötü haber mi yoksa? dedi. Francalaları rafa koyarken:</p><p class="MsoPlainText">—<span>  </span>Çay içeriz bunlarla, diye ekledi. Korableva:</p><p class="MsoPlainText">—<span>  </span>Evlenmekten vaz mı geçti yoksa? dedi.</p><p class="MsoPlainText">—<span>  </span>Hayır, vazgeçmedi, ama ben istemiyorum. Ona da söyledim bunu.</p><p class="MsoPlainText">Korableva kalın sesiyle:</p><p class="MsoPlainText">—<span>  </span>Aptala bak!<span>  </span>dedi. Fedosya:</p><p class="MsoPlainText">—<span>  </span>Beraber yaşamayacak olduktan sonra ben de olsam istemem evlenmeyi.— 232 —</p><p class="MsoPlainText">Demiryolu bekçisi kadın:</p><p class="MsoPlainText">—<span>  </span>Senin kocan geliyor ya seninle, dedi.</p><p class="MsoPlainText">—<span>  </span>Biz resmen evliyiz, diye cevap verdi Fedosya, Beraber yaşamayacaklarsa ne diye evlensinler yani?</p><p class="MsoPlainText">—<span>  </span>Ne diye evlensinlermiş? Amma da kafasızsın be! Evlenirlerse paraya, altına boğar onu.</p><p class="MsoPlainText">Maslova:</p><p class="MsoPlainText">—<span>  </span>«Nereye yollarsa yollasınlar, peşinden geleceğim,» diyor, dedi. İster gelir, ister gelmez. Yalvaracak değilim ya. Şimdi Petersburg'a gidiyor, affedilmem için uğraşacak. Bütün bakanlar akrabasıdır. Gene de yalvarmam.</p><p class="MsoPlainText">Korableva torbasını karıştırırken birden:</p><p class="MsoPlainText">—<span>  </span>Öyle ya! dedi. (O anda aklında başka bir şeyin olduğu belliydi.) İçki içecek miyiz?</p><p class="MsoPlainText">—<span>  </span>Siz için, dedi Maslova, ben içmeyeceğim.</p><p class="MsoPlainText">İKİNCİ<span>      </span>BÖLÜM</p><p class="MsoPlainText">i</p><p class="MsoPlainText">Dâva dosyası iki hafta sonra incelenebilirdi yargıtayda; Nehlüdof da o sıralar Petersburg'da olmak niyetindeydi. Yargıtay kararı bozmazsa, dilekçeyi yazan avukatın salık verdiği gibi, Çara başvuracaktı. Yargıtayın kararı bozmaması halinde —ki avukata göre hazır olmak gerekirmiş buna; dilekçede gösterilen sebepler pek zayıfmış çünkü— Maslova'nın da bulunduğu kürek cezalıları kafilesi haziranın ilk günlerinde yola çıkabileceğinden, Maslova'nın peşinden Sibirya'ya gidebilmesi için, köylerini dolaşıp işlerini yoluna koyması gerekiyordu.</p><p class="MsoPlainText">Nehlüdof önce, ona en çok geliri sağlayan Kuzminsk'e gitti. Toprağı verimli, büyük bir köydü burası, en yakın köyüydü hem. Çocukluğunda da, delikanlılık çağında da bulunmuştu bu köyde. Büyüdükten sonra iki kere gitmişti oraya. Bir keresinde de annesinin isteği üzerine Alman yöneticiyi götürmüştü oraya, beraber denetlemişlerdi köyü. Buradaki mülkün durumunu, köylülerin yönetime, yani mal sahibine karşı tutumunu biliyordu aslında, annesini kırmamak için denetlemeye razı olmuştu. Köylülerin mal sahibine karşı tutumu şöyleydi: Köylüler —kibar bir deyimle— tamamen bağlıydılar mal sahibine; —açık söylemek gerekirse— kölesiydiler. Bin sekiz yüz altmış bir yılında kaldırılan gözle görülür bir kölelik, belirli kişilerin mal sahibine köleliği değildi bu. Topraksız, ya da az topraklı köylülerin büyük toprak sahiplerine olan köleliğiydi. Nehlüdof biliyordu bunu, bilmemesi imkânsızdı zaten; çünkü sözü geçen köleliğin üzerine kurulmuştu bu mülk, bu kuruluşa o da yardım etmişti. Üstelik, bunun haksızlık, insan yaradılışına aykırı bir şey olduğunu da biliyordu. Hem daha üniversitedeyken; Henry George'un öğre-— 234 —</p><p class="MsoPlainText">tisini benimsediği, bu öğretiye bağlı olarak, babasının malını —günümüzde toprak sahibi olmanın, bundan elli yıl önce toprağa bağlı köle sahibi olmakla aynı olduğu inancıyla— köylülere dağıttığı zamandan beri biliyordu. Yılda yirmi bin ruble harcamaya alıştığı askerlikten sonraysa bu öğreti onun yaşaması için gerekli bir kaynak olmaktan çıktığı gibi, unutuldu da; artık toprakla ilişkisi üzerine sorular sormuyordu kendi kendine, annesinin ona verdiği paranın nereden geldiğini düşünmüyordu, unutmaya çalışıyordu bütün bunları. Ama annesinin ölümü, miras, malı mülküyle, yani toprağıyla ilgilenmesinin gerekmesi gene hatırlatmıştı ona toprakla olan ilişkisini. Bir ay öncesine kadar, kurulu düzeni değiştirecek gücünün olmadığını, mülkü onun yönetmediğini söyleyebilirdi kendi kendine Nehlüdof; böylece, sahibi olduğu topraktan uzakta, onun getirdiği geliri alıp yerken az ya da çok huzur içinde olabilirdi. Oysa şimdi, Sibirya'ya gideceği, orada binbir güçlükle karşılaşacağı —bütün bunlar için para çok gerekliydi ona— halde, eski düzeni sürdüremeyeceğini, kendi zararına birtakım değişiklikler yapmak zorunda olduğuna karar vermişti. Toprağı kendi işlemeyecek, onu ucuz fiyatla köylülere satıp toprak sahibine köle olmaktan kurtulma olanağını verecekti onlara. Nehlüdof, toprak sahiplerinin durumuyla, köle sahibi eski beylerin durumunu karşılaştırırken, günümüzün toprak sahiplerinin, toprağı işlettirmektense onu köylülere satmasının, köle sahiplerinin köylüleri, kölelikten vergi veren köylü durumuna geçirmeleriyle aynı olduğunu düşünmüştü bir çok kereler. Sorunun çözümü demek değildi bu, ama çözüme doğru atılmış bir adımdı: Kaba bir zorlama biçiminden, daha az kaba bir biçime geçişti. Böyle yapmaya karar vermişti.</p><p class="MsoPlainText">Kuzminsk'e öğle üzeri geldi. Artık hiç bir şeye önem vermediği, sade bir yaşayışa yöneldiği için telgraf falan çekmemiş, tren istasyonundan kiralık bir yaylıya binmişti. Arabacı cana yakın bir gençti. Kalın keten bezinden pardösüsünün kuşağını pek aşağıdan bağlamıştı. Arabacı yerinde şöyle yan oturuyor, beyle konuşuyordu. Onlar çene çalarlarken —biri beyaz, topal, öteki sıska, susuzluktan ağzı kurumuş— atlar da aheste aheste yürüyorlardı.</p><p class="MsoPlainText">Arabacı —müşterisinin köyün sahibi olduğundan habersiz—</p><p class="MsoPlainText">— 235 —</p><p class="MsoPlainText">Kuzminsk'in yöneticisinden söz ediyordu. Nehlüdof, mahsus kim olduğunu söylemeden dinliyordu onu.</p><p class="MsoPlainText">— Anasının gözü bir Alman. Bir troykası var ki görmeye değer! Hanımını da yanına alıp öyle dolaşıyor. Kışın konakta yılbaşı eğlencesi düzenledi... ben de adam taşıdım; elektrikle aydınlattı bütün konağı. Kentlerde bile göremezsiniz böylesini! Su gibi para harcadı. Karışanı edeni yok ki adamın, istediğini yapıyor. İyi de bir çiftlik almış sözde kendine, öyle diyorlar.</p><p class="MsoPlainText">Kentte bulunmuş, romanlar okumuş bir gençti bu. Arabacı yerinde yan oturmuş, uzun kırbacını bir ucundan, bir ortasından tutarak anlatıyordu. Bilgisini, görgüsünü göstermek istediği belliydi.</p><p class="MsoPlainText">Nehlüdof, Alman'ın ne yaptığını, ne ettiğini hiç umursamadığını sanırdı. Ama arabacının anlattıkları hoşuna gitmemişti.</p><p class="MsoPlainText">Çok hoş bir gündü. Ara sıra güneşin önünü kapayan koyu bulutlara bakıyordu. Üstlerinde çayır kuşlarının uçuştuğu yemyeşil tarlaları sürüyorlardı köylüler harıl harıl. Taptaze bir yeşilliğin örttüğü ormanlara; atların, koyun sürülerinin kümelendiği çayırlara dalınca Nehlüdof'un içindeki kötü duygu silinivermişti; arabacının Kuzminsk yöneticisi Alman üzerine bazı şeyler anlattığını hatırlıyordu hayal meyâl.</p><p class="MsoPlainText">Kuzminsk'e gelip işlerle ilgilenmeye başlayınca unuttu her şeyi.</p><p class="MsoPlainText">Defterleri inceledikten; köylülerin az toprak sahibi olmasının, bey toprağıyla çevrili bulunmalarının yararlarını büyük bir açıkyüreklilikle anlatan kâhyayı dinledikten sonra Nehlüdof'un, toprağını köylülere dağıtma niyeti daha da kuvvetlenmişti. Defterlerin incelenmesinden, kâhyayla konuşmalarından, ekilir toprağın üçte ikisinin eskiden olduğu gibi şimdi de, en iyi araçlarla donatılmış kendi işçilerince işlendiğini, geri kalan üçte biriyse, hektar başına beş rubleye kiralanmış köylülerin işlediğini öğrenmişti. Bu şu demekti: Bir köylü beş ruble kazanabilmek için bir hektar yeri üç kere sürecekti, çalısını çırpısını, taşını temizleyecekti, üç kere, ekecekti, sonra biçecek, demet yapıp ambara taşıyacaktı. Oysa serbest bir işçi en azından on ruble alırdı bu emeğine karşılık. Köylüler bey, malından aldıkları her şeyi çalışarak ödüyorlardı.ı Hem son derece pahalı hesap ediyorlardı</p><p class="MsoPlainText">J236 —</p><p class="MsoPlainText">237</p><p class="MsoPlainText">bunlar. Otlaklar için, odun için, yaprak için çalışıyorlardı. Hepsi de borçluydu beye. Böylece, köylülere kiralanan yerler, yüzde beşten verilse getirilebileceğinin iki katı gelir sağlıyordu.</p><p class="MsoPlainText">Nehlüdof eskiden de biliyordu bunu, ama şimdi yeni farkına varıyordu sanki; onun da, onun durumunda olanların da bu ilişkilerin bozukluğunu görememelerine şaşıyordu. Köylülere toprak kiralamakla ne denli zarara uğradığını köylülerin toprağı yozlaştırdığını tanıtlamak için yöneticinin öne sürdüğü deliller Nehlü-dof'un, büyük bir gelirden kendini yoksun bırakarak toprağını, köylülere dağıtmakla iyi ettiği inancını pekiştirmişti yalnızca. Hemen, bir dahaki gelişine bırakmadan, sonuçlandıracaktı bu işi, kararını vermişti. Ekini toplayıp satma, eşyalarla gereksiz yapıları elden çıkarma işini yöneticiye bırakacaktı, o gittikten sonra yapacaktı bunları. Yöneticiye, devrisi gün Kuzminsk sınırları içindeki üç köyün köylülerini toplamasını söyledi. Verdiği karan bildirecekti onlara, satacağı toprağın fiyatı üzerinde bir anlaşmaya varacaktı.</p><p class="MsoPlainText">Yöneticinin öne sürdüğü delillere karşı gösterdiği kararlılığın, köylüler için kendini feda etmeye hazır olmanın verdiği hoş duyguyla, iç huzuruyla dışarı çıktı. Yöneticinin evinin karşısına o yıl yapılmış çiçekliği, çevresine hindibalar ekili Lawn-tennis'i dolaşırken, yapacaklarını düşünüyordu. Eskiden sigarasını içmek için gittiği; üç yıl önce, onlara konuk gelen güzel Kirimova'nın onunla oynaştığı, iki yanında ıhlamur ağaçlan olan yola saptı. Yarın köylülere söyleyeceklerini ana çizgileriyle hazırladıktan sonra yöneticinin yanma gitti; çay içerken, bütün bu işleri nasıl yapacaklarını bir kere de onunla konuştuktan sonra kalktı, konakta ona hazırlanan konuk odasına gitti. Her şeyin nasıl yapılacağını kararlaştırdığı için rahattı artık.</p><p class="MsoPlainText">Duvarlarında Venedik görünüm tabloları, iki penceresi arasında büyük bir ayna asılı bu küçük, tertemiz odaya yaylı, temiz karyola hazırlanmış; küçük bir masaya bir sürahi su, kibrit, kandili söndürmek için kepçe konmuştu. Pencerenin önündeki büyük masanın üzerinde kapağı açık valizi duruyordu. Tuvalet çantasıyla, yanma aldığı kitaplar gözüküyordu içinde. Kişiyi suç işlemeye iten nedenleri inceleyen biri Rusça, biri Almanca, biri İngilizce üç kitaptı bunlar. Köyleri dolaşırken boş zamanlarında</p><p class="MsoPlainText">okumak niyetindeydi onları. Ama zamanı yoktu şimdi. Yarın erken kalkıp, köylülerle yapacağı görüşmeye hazırlanmak için erken yatması gerekiyordu.</p><p class="MsoPlainText">Odanın bir köşesinde oymalı, çok eski, maun bir koltuk vardı. Annesinin odasından hatırladığı bu koltuğun görünümü Neh-lüdof'un içini hiç beklenmedik bir duyguyla doldurdu ansızın. Dağılacak bu eve, bomboş kalacak bahçeye, köylülerin baltayla girişecekleri koruluklara acımıştı birden. Onca emekle bu duruma getirilen —başkalarının da olsa, çok emek verildiğini biliyordu Nehlüdof bütün bunlara— ahırlar, tavlalar, ambarlar, makineler, atlar, sığırlar için üzülmeye başlamıştı birdenbire. Bütün bunlardan kolayca vazgeçebileceğini sanıyordu o ana kadar, oysa şimdi, yalnızca bunlara değil, toprağa da, gelecekte ona öylesine gerekli olabilecek gelirinin yansına da acıyordu. Bir düşünce hemen koştu yardımına; bu yaptığının akılsızlık olduğu, toprağını köylülere dağıtmaması gerektiği düşüncesiydi bu.</p><p class="MsoPlainText">«Toprağın olmamalı, diyordu bir ses. Toprağın olmayınca da bu eve, bunca hayvana nasıl bakarsın. Hem yakında, Sibirya'ya gideceksin evinde başka şeylerin ne gereği var sana.» Başka bir ses de şöyle diyordu: «Öyle olmasına öyle ama, ömrünün sonuna kadar. Sibirya'da kalacak değilsin ya. Evlensen çocukların olabilir. Bu malı aldığın gibi çocuklarına bırakmalısın. Toprağa karşı bir görevin vardır. Satmak, darmadağın etmek çok kolay, ilerletmekse çok güçtür. Önce' külahı önüne koyup düşünmek, ne yapacağına karar vermek zorundasın. Bu vereceğin karar uyarınca ne yapacaksan yaparsın sonra malını. Verdiğini sandığın karar sağlam mıdır acaba? Sonra, içten misin, yoksa gösteriş olsun diye, insanlara karşı öğünmek için mi yapıyorsun bunu?» Nehlüdof kendi kendine bu soruyu soruyor, bu kararı vermesinde, herkesin ondan söz edeceği düşüncesinin de etkisi olduğunu elinde olmadan itiraf ediyordu kendi kendine. Düşündükçe daha çok soru çıkıyordu karşısına, sorular daha bir çetinleşiyor. Bu düşüncelerden kurtulmak için yatağa girdi. Şimdi aklını karıştıran bu sorulan yarın salim kafayla düşünebilmek için uyumak istiyordu. Ama uzun süre uyuyamadı. Açık pencereden temiz havayla, ay ışığıyla birlikte kurbağa bağırtıları, uzakta, parkta öten bülbül sesleri —bir tanesi de pencerenin dibindeki, çi-— 238 —</p><p class="MsoPlainText">çek açmış leylâkta oturuyordu— doluyordu odaya. Kurbağaları, bülbülleri dinlerken ceza evi müdürünün kızının müziğini hatırladı Nehlüdof; müdürü hatırlayınca Maslova'yı, «Bırakın bu işi» derken dudaklarının nasıl titrediğini hatırladı. Sonra Alman yönetici karıştı kurbağa seslerine. Tutmak gerekiyordu onu, ama o giderek daha bir kaybolmakla kalmadı, Maslova oldu sonunda, Nehlüdof'a sitem etmeye başladı: «Ben kürek mahkumuyum, sizse bir prens.» Nehlüdof ayılıp, «Hayır, dayanacağım, diye geçirdi içinden. Bu yaptığım iyi midir acaba, kötü mü? Bilmiyorum. Vız gelir zaten. Boş ver. Uyumak en iyisi şimdi.» Yönetici Al-man'la Maslova'nın gittikleri yere o da daldı, her şey bitti orada.</p><p class="MsoPlainText">II</p><p class="MsoPlainText">Devrisi sabah saat dokuzda uyandı Nehlüdof. Beye hizmetle görevlendirilmiş genç uşak onun kıpırdandığını duyunca potin-leriyle —hiç bir zaman böylesine parlamamıştı bu potinler— buz gibi, tertemiz kaynak suyu getirdi ona; köylülerin yavaş yavaş toplandığını söyledi. Nehlüdof durumu kavramaya çalışarak indi karyoladan. Toprağını köylülere vererek, malını mülkünü darmadağın edecek diye dün duyduğu acıma içinde en küçük bir iz bırakmadan kaybolmuştu. Şimdi kendi kendine şaşıyordu bunu düşünürken. Yapmak niyetinde olduğu şey sevinç veriyordu ona şimdi, göğsünü gururla kabartıyordu. Odasının penceresinden hindibalarla çevrili !awn - tennis alanı görünüyordu; yöneticinin buyruğuyla köylüler orada toplanıyorlardı. Kurbağalar boşuna bağırmışlardı bütün gece. Hava pusluydu. Sabahtan beri ince bir yağmur çiseliyordu; yapraklar, dallar, otlar ıslak ıslaktı. Açık pencereden odaya yeşillik kokusundan başka, ıslak toprak kokusu da doluyordu şimdi. Nehlüdof, giyinirken birkaç kere pencereden uzanıp, aşağıdaki küçük alana toplanmakta olan köylülere bakmıştı. Birbiri ardından geliyor, şapkalarını, kasketlerini çıkararak selâmlaşıyor, gruba katılıp bastonlarına dayanıyorlardı. Sağlam yapılı, güçlü kuvvetli bir genç olan yönetici, Nehlü-dof'un odasına geldi. Yeşil yakası kalkık, kısa ceketinin düğmeleri kocaman kocamandı. Nehlüdof'a, köylülerin toplandıklarını,</p><p class="MsoPlainText">— 239 —</p><p class="MsoPlainText">ama bekleyebileceklerini; önce çayını ya da kahvesini içmesini her ikisinin de hazır olduğunu söyledi.</p><p class="MsoPlainText">— İstemez, dedi Nehlüdof, gidelim daha iyi.</p><p class="MsoPlainText">Köylülerle konuşacağı için korkuyor, utanıyordu şimdi. Oysa böyle olacağını hiç mî hiç düşünmemişti.</p><p class="MsoPlainText">Köylülerin, gerçekleşebileceğini hayal bile edemedikleri bir isteklerini yerine getirmeye, onlara az bir para karşılığında toprak kiralamaya gidiyordu. Yani iyilik yapacaktı onlara, ama nedense utanıyordu gene de. Şapkalarını çıkararak onu selâmlayan köylülerin yanına gelince —kimi koyu kahverengi, kimi kıvırcık saçlı, kimi saçsız kimi ak saçlı başlar çıkmıştı ortaya— Nehlüdof öylesine şaşkın bir durumdaydı ki, uzun süre hiç bir şey söyleyemedi. Yağmur çiselemeye devam ediyordu. Saçlarda, sakallarda, köylülerin paltolarının tüyleri üzerinde küçük damlacıklar birikiyordu. Köylüler beyin yüzüne bakıyor, onlara ne söyleyeceğini bekliyorlardı. Ama Nehlüdof öylesine şaşkın, öylesine heyecanlıydı ki, konuşamıyordu. Bu sıkıntılı sessizliği, Rus köylüsünü iyi tanıdığını sanan, Rusçayı da çok iyi, düzgün konuşan Alman yönetici, kendine güven dolu, sakin bir sesle bozdu. Neh-lüdof'unki gibi bu, sağlıklı, gürbüz adamın dış görünüşü de sıska, yüzleri buruş buruş, paltolarının altından sivri kürek kemikleri belli olan köylülerin dış görünüşüyle taban tabana zıttı. Yönetici:</p><p class="MsoPlainText">—<span>  </span>Prens iyilik etmek, toprak vermek istiyor size, diye başladı, ama değmezsiniz buna.</p><p class="MsoPlainText">Koyu kahverengi saçlı, konuşkan bir köylü:</p><p class="MsoPlainText">—<span>  </span>Nasıl değmeyiz Vasili Karlıç, dedi, ne kadar çalıştık sana, biliyorsun... Rahmetli hanımımızı çok severdik, Tanrı toprağını bol<span>  </span>etsin. Genç Prense de, bizleri unutmadığı, düşündüğü için minnettarız.</p><p class="MsoPlainText">Nehlüdof:</p><p class="MsoPlainText">- Sizleri buraya .isterseniz, bütün arazimi size vermek niyetinde olduğum için çağırdım, diye mırıldandı.</p><p class="MsoPlainText">Köylüler, kulaklarına inanamıyormuş ya da söyleneni anla-yarmyormuş gibi susuyorlardı.</p><p class="MsoPlainText">Pardüsülü, orta yaşlı bir köylü:</p><p class="MsoPlainText">—<span>  </span>Nasıl vereceksiniz yani? dedi.— Az bir para karşılığında, kirayla.</p><p class="MsoPlainText">—<span>  </span>Güzel bir şey, dedi bir ihtiyar. Bir başkası:</p><p class="MsoPlainText">—<span>  </span>Yeter ki ödeyebileceğimiz bir para olsun, diye ekledi.</p><p class="MsoPlainText">—<span>  </span>Toprak bu, niçin istemeyelim!</p><p class="MsoPlainText">—<span>  </span>Bizim işimiz bu zaten, ekmeğimizi topraktan çıkarıyoruz! Sağdan soldan sesler yükseldi:</p><p class="MsoPlainText">—<span>  </span>Sizin için böylesi daha iyi zaten, paramızı almasını bilirsiniz yalnız, gerisine karışmazsınız. Sıkıntıdan da kurtulmuş olursunuz!</p><p class="MsoPlainText">Alman:</p><p class="MsoPlainText">—<span>  </span>Sıkıntı sizin yüzünüzden oluyor, dedi, doğru dürüst çalışsanız, aksilik yapmasanız...</p><p class="MsoPlainText">Sivri burunlu bir ihtiyar atıldı:</p><p class="MsoPlainText">—<span>  </span>Olmaz Vasili Karlıç, olmaz. Atını ekine niye saldın, diyorsun; salan kim?.. Sabahtan aksama kadar orak sallıyorum, evde uyuduğun geceler parmakla sayılacak kadar azdır, atı gördüğüm mü var ki, başımın etini yersin?</p><p class="MsoPlainText">—<span>  </span>Bir yolunu bulsaydınız.</p><p class="MsoPlainText">Saçı sakalına karışmış, uzun boylu, gençten bir köylü jtiraz etti:</p><p class="MsoPlainText">—<span>  </span>Bir yolunu bulsaydınız demek kolay, nasıl bulacaktık yolunu?</p><p class="MsoPlainText">—<span>  </span>Kaç kere söyledim çit çevirin diye. Ufak tefek bir köylü çıktı öne:</p><p class="MsoPlainText">—<span>  </span>Odun ver de çevirelim. Geçen yaz çevirmek istedim de üç ay hapsettin beni, bitlere yedirdin. Çevirmeye kalkışınca da böyle oluyor işte.</p><p class="MsoPlainText">—<span>  </span>Nehlüdof yöneticiye döndü:</p><p class="MsoPlainText">—<span>  </span>Ne diyor bu adam? Yönetici Almanca:</p><p class="MsoPlainText">—<span>  </span>Der erst Dleb îm Dorfe, V) dedi. Koruluğa dadanmıştır, her yıl ağaç keser. Başkasının malına saygı göstermesini öğren.</p><p class="MsoPlainText">İhtiyar:</p><p class="MsoPlainText">—<span>  </span>Saygı göstermiyor muyuz Vasili Karlıç? dedi. Sana say-</p><p class="MsoPlainText">— 241 —</p><p class="MsoPlainText">jı göstermeden edemeyiz zaten, elindeyiz çünkü, pestilimizi çı-arırsm sonra.</p><p class="MsoPlainText">—<span>  </span>Rahat durursanız hiç kimse dokunmaz size.</p><p class="MsoPlainText">—<span>  </span>Sen dokunuyorsun! Geçen yaz suratımı çarşamba pazarına çevirdin, izi hâlâ gitmedi. Zenginsin, seninle âşık atamayız biz.</p><p class="MsoPlainText">—<span>  </span>Yasaların gösterdiği yoldan akmazsanız bir şey olmaz.</p><p class="MsoPlainText">Yarışmacıların niçin konuştuklarını, ne dediklerini bilmedikleri bir söz yarışmasıydı bu. Bir yanın, korkudan öfkesini açığa vuramadığı, öteki yanınsa güçlü olduğunu bildiği, belliydi; Neh-lüdof'un canını sıkıyordu bütün bunları dinlemek; asıl konuya gelmek, fiyatı, paranın nasıl ödeneceğini bir karara bağlamak istiyordu.</p><p class="MsoPlainText">—<span>  </span>Ne diyorsunuz? Kabul mü? Arazinin bütününe ne veriyorsunuz?</p><p class="MsoPlainText">—<span>  </span>Ma! sizin, siz ne istiyorsunuz, onu söyleyin.</p><p class="MsoPlainText">Nehlüdof bir fiyat söyledi. Söylediği fiyat onların beklediğinden çok aşağı olduğu halde; köylüler fiyatın yüksek olduğunu söylediler, pazarlığa başladılar. Nehlüdof verdiği fiyatın sevinçle karşılanacağını umuyordu, oysa köylülerin sevindiklerini gösteren hiç bir belirti yoktu. Fiyatı beğendiklerini de bundan anlamıştı zaten. Malı kimin, köylülerin hep birlikte mi, yoksa içlerinden bazılarının mı olacağı sorununa gelince sıkı tartışmalar başladı köylüler arasında. Bir bölümü, ödeme gücü zayıf olanları bu işe katmak istemiyor, ötekiler diretiyordu. Yöneticinin yardımıyla en sonunda bir fiyat üzerinde anlaşmaya varıldı, ödeme zamanları kararlaştırıldı. Köylüler, aralarında yüksek sesle konuşa konuşa, dağ dibindeki köylerine doğru uzaklaştılar. Nehlüdof da, yöneticiyle birlikte anlaşmanın taslağını hazırlamak için çalışma odasına gitti.</p><p class="MsoPlainText">Her şey Nehlüdof'un istediği, beklediği gibi olmuştu: Köylüler, çevrede kiraya verildiğinden yüzde otuz ucuzuna toprağa kavuşmuşlardı. Gerçi topraktan elde ettiği gelir yarı yarıya düşüyordu, ama kıtkanaat de olsa yeterdi Nehlüdof'a. Hele koruluğun satışından eline geçen parayla, araç gereçler, hayvanlar</p><p class="MsoPlainText">Diriliş — F:<span>  </span>16</p><p class="MsoPlainText">O<span>    </span>Köyün bir numaralı hırsızıdır bu, (Almanca)242</p><p class="MsoPlainText">satılınca alacağı para da buna eklenince hiç de kötü olmayacaktı durumu. Her şey iyiydi görünüşte, ama nedense bir huzursuzluk vardı Nehlüdof'un içinde. Ona minnettarlıklarını bildiren birkaçının dışında, köylülerin bu işe sevinmediklerini, daha büyük bir şey beklediklerini farketmişti. Kendini çok şeyden yoksun ettiği halde, köylülerin beklediklerini verememişti onlara.</p><p class="MsoPlainText">Anlaşma imzalanmıştı devrisi gün. Nehlüdof, —onu istasyondan köye getiren arabacının deyimiyle— görmeye değer, üç at koşulu kupa arabasına bindi yöneticinin, içinde hiç de hoş olmayan bir eksiklik duygusuyla; köylülerin, aralarından seçtikleri, başlarını isteksiz isteksiz sallayan ihtiyarlarla vedalaşıp istasyona gitti. Keyifsizdi Nehlüdof. Bu keyifsizliğinin nereden geldiğini bilmiyordu, ama bir şeye sıkılıyordu canı, bir şeyden utanıyordu.</p><p class="MsoPlainText">III</p><p class="MsoPlainText">Nehlüdof, Kuzminsk'ten, halalarından ona kalan —Katyu-şa'yı tanıdığı— köye geçti. Kuzminsk'de yaptığını burada da yapmak istiyordu. Ayrıca Katyuşa'yla, çocuğuyla ilgili bilgi toplamaya çalışacaktı. Çocuğun öldüğünün doğru olup olmadığını, nasıl öldüğünü araştıracaktı. Panovo'ya sabah erken geldi. Araba avluya girdiğinde onu ilk şaşırtan, bütün yapıların, özellikle evin köhne, boş görünüşü oldu. Bir zamanlar yeşil olan saç dam, uzun zamandan beri boyanmadığı için pastan kırmızıya dönmüş, —fırtınada olsa gerek— birkaç tabakası kalkmıştı. Evin duvarlarına kaplanmış tahtaları köylüler, paslı çivileri çıkararak yer yer sök-müşlerdi. Ön taşlığa da arka taşlığa da çıkan merdivenler —arka taşlığı çok iyi hatırlıyordu— çürümüş, parçalanmış, yalnız kalasları kalmıştı. Cam yerine tahta çakılı pencerelerde de, kâhyanın oturduğu bölümde de, mutfakta da, ahırda da derin bir sessizlik vardı. Bahçede alabildiğine dal budak salmış ağaçlar çiçeklerle donanmıştı. Çitin ötesinde çiçek açmış vişne, elma, erik ağaçları beyaz bulutları andırıyorlardı uzaktan. Leylâk tıpkı on dört yıl önce Nehlüdof, ebecilik oynarken on sekiz yaşındaki Katyuşa'yla çalılığın arkasına koştuğu, orada düşüp ısırgan otu kollarını yaktığı zamanki gibi açm.ıştı gene. Sofiya İvanovna'nın</p><p class="MsoPlainText">— 243 —</p><p class="MsoPlainText">evin yanına diktiği, o zamanlar küçücük bir fidan olan karaçam kocaman bir ağaç olmuştu şimdi. Sarı-yeşil ince yapraklara bürünmüştü. Değirmene oluktan hızla inen derenin sesi geliyordu uzaktan. Derenin ötesindeki çayırla köylülerin karışık sürüleri otluyordu. Din okulunu yarıda bırakmış kâhya gülümseyerek karşıladı Nehlüdof'u avluda, gülümsemeye devam ederek çalışma odasına buyur etti onu, gene gülümseyerek —çok değişik bir şey vaat ediyordu sanki gülümsemesi— bölmenin arkasına geçti. Bölmenin arkasında fis-kos konuşmalar oldu bir süre, sonra ses kesildi. Bahşişini alan arabacı dönüp çıktı avludan; çıngırakların sesi giderek uzaklaştı, kayboldu sonunda, derin bir sessizlik kapladı gene her yanı. Yalınayak, işlemeli gömlek giyinen kulaklarında küpe yerine iplik olan bir kız koşarak geçti pencerenin önünden; arkasından, kalın çizmelerinin altındaki kabaralar toprağa vurdukça ses çıkaran bir köylü geçti.</p><p class="MsoPlainText">Nehlüdof pencerenin yanında oturmuş bahçeye bakıyor, her sese kulak kabartıyordu. İki kanatlı pencereden giren taptaze ilkbahar yeli, sürülmüş toprak kokusu dolduruyordu odaya; Nehlüdof'un terli alnında saçlarıyla oynuyor, pencerenin bıçakla yer yer oyulmuş altlığındaki kâğıtları hışırdatıyordu. Dereden doğru, çamaşır yıkayan köylü kadınların ıslak çamaşırlara peşpeşe indirdikleri kalın sopaların «şap, şap, şap» sesleri geliyor; bu sesler, güneşin altında pırıl pırıl parlayan çayırlara doğru uzanıyor, suyun değirmen çarkında çıkardığı tekdüze gürültüye karışıyor; Nehlüdof'un kulağının dibinde bir sinek ürkek ürkek vızıldayıp duruyordu.</p><p class="MsoPlainText">Nehlüdof, burada bîr zamanlar gene aynı sesleri duyduğunu hatırladı birden: Tertemiz bir gençti; kadınların ıslak çamaşırlara vurdukları kalın sopaların «şap, şap» sesleri değirmenin tekdüze gürültüsü karışıyordu gene. Ilık ilkbahar yeli ıslak alnında saçlarıyla oynuyordu, bıçakla oyulmuş pencere altlığındaki kâğıtları hışırdatıyordu, bir sinek ürkek ürkek vızıldıyordu kulağının dibinde. Nehlüdof, o zamanki gibi on sekiz yaşında hissetmişti kendisini şimdi; ama öyle dinç, temiz, gelecekten çok şey bekleyen bir genç olduğu duygusuna kapılmıştı bir an. Öte yandan, —düşte olduğu gibi— böyle bir şeyin artık olamayacağını da biliyordu. Derin bir hüzün kapladı içini.</p><p class="MsoPlainText">— 244 —</p><p class="MsoPlainText">— 245 —</p><p class="MsoPlainText">Kâhya gülümseyerek:</p><p class="MsoPlainText">—<span>  </span>Yemeği ne zaman istiyorsunuz? diye sordu.</p><p class="MsoPlainText">—<span>  </span>Ne zaman isterseniz o zaman verin, aç değilim. Çıkıp biraz dolaşacağım.</p><p class="MsoPlainText">—<span>  </span>Önce evi görseniz nasıl olurdu, her şey yerli yerindedir. Görünüz bir, gerçi dıştan...</p><p class="MsoPlainText">—<span>  </span>İstemez, sonra görürüm. Söyler misiniz,<span>  </span>Matryona Ha-rina adında bir kadın var mı burada? Katyuşa'nın teyzesiydi bu.</p><p class="MsoPlainText">—• Var efendim, ama yola getiremiyorum onu bir îürlü. Kaçak içki satıyor. Kaçmıyor gözümden, yakalıyorum onu, ağzıma geleni söylüyorum, bana mısın demiyor. Tutanak hazırlayacağım, acıyorum; yaşlı kadın, torunları var.</p><p class="MsoPlainText">Hep aynı gülümseme vardı kâhyanın dudaklarında. Nehiü-dof'un hoşuna gitmek, her şeyi onun da bildiğini anlatmak istiyordu sanki bu gülümsemesiyle.</p><p class="MsoPlainText">-<span>  </span>Nerede oturuyor? Onu görmek istiyorum.</p><p class="MsoPlainText">—<span>  </span>Köyün öte ucunda, sondan üçüncü ev. Sol kolda kerpiç bir ev vardır, ondan sonraki kulübe onundur. (Sevinçle gülümsedi kâhya.) Ben götürürsem sîzi daha iyi olur.</p><p class="MsoPlainText">-<span>  </span>Hayır, teşekkür ederim, ben bulurum, siz köylülere haber yollayın lütfen, toplansınlar, toprak konusunda görüşeceğim onlarla.</p><p class="MsoPlainText">Nehlüdof, burada da Kuzminsk'de yaptığını yapmak niyetindeydi. Yetiştirebilirse akşama kadar bitirecekti işleri.</p><p class="MsoPlainText">IV</p><p class="MsoPlainText">Nehlüdof avludan çıkınca, çiçeklerin açtığı, otların diz boyu olduğu çayırın ortasından geçen, çok çiğnenmiş patikada çıplak, tombul bacaklarıyla çabuk çabuk yürüyen, atkılı —alacalı bula-calıydı atkısı,— kulaklarında küpe yerine iplik olan bir köylü kızı gördü. Sol kolunu önünde sallıyordu. Sağ koltuğunun altında kırmızı bir horoz vardı, sıkı sıkı tutuyordu onu. Horoz, sallanan kırmızı ibiğiyie son derece soğukkanlı görünüyordu. Yalnız arada bir gözlerini kaydırıyor, siyah bacaklarından birini kâh kaldırıyor, kâh tırnağını kızın atkısına takarak geriyordu. Kız, Neh-lüdof'a yaklaşınca önce adımlarını yavaşlattı, sonra tam yanın-</p><p class="MsoPlainText"> </p><p class="MsoPlainText">dan geçerken durdu, başını geri atıp öne eğilerek selâm verdi ona; ancak Nehlüdof geçince, koltuğunun altında horozla, yoluna devam etti. Nehlüdof kuyuya doğru inerken, kaba bezden entarisi pislik içinde, dolu iki kova taşıyan, iki büklüm yaşlı bir kadınla karşılaştı. Yaşlı kadın kovaları yavaşça yere bıraktı, o da başını geri atıp öne eğilerek selâm verdi Nehlüdof'a,</p><p class="MsoPlainText">Kuyudan sonra köy başlıyordu. Güneşli, pırıl pırıl bir gündü; saat on olmuştu, öğle sıcağı bastırmıştı. Gökyüzünde toplanan bulutlar güneşin önünü kapıyordu arada bir. Acı, keskin bir hayvan gübresi kokusu —ama hiç de kötü bir koku değildi bu— doldurmuştu her yanı. Yeşillikler arasında kıvrıla kıvnla dağa çıkan yoldaki yük arabalarından; daha çok da, Nehlüdof'un açık kapılarının önünden geçtiği avlulardaki karıştırılmış hayvan gübresi yığınlarından geliyordu bu koku. Arabaların arkası sıra yürüyen, pantolonları, gömlekleri gübreden ıslak ıslak, yalınayak köylüler, gri şapkasının ipek kordelâsı güneşte parlayan, her adım atışta sapı pırıl pırıl, güzelim bastonunu yere dokundurarak köyün içinde yürüyen bu gürbüz, uzun boylu beyi tepeden tırnağa süzüyorlardı. Tarladan dönen köylüler, boş arabalarının sürücü yerinde —tırısla gittikleri için sarsıla sarsıla— şapkalarını çıkarıp, köylerine gelen bu tuhaf adamı şaşkın bakışlarla izliyorlardı. Kadınlar avlu kapısına ya da taşlığa çıkıyor, birbirlerine gösteriyorlardı onu.</p><p class="MsoPlainText">Önünden geçtiği dördüncü avlunun kapısında, tekerlekleri gıcırdayarak dışarı çıkan bir araba durdurdu Nehlüdof'u. Tıka-ba-sa gübre doluydu araba, gübrenin üzerine de oturmak için bir post seriliydi. Arabaya bineceği için heyecanlı, altı yaşında bir çocuk, arabanın arkasından yürüyordu. Ayaklarında sandallar, genç bir köylü geniş adımlarla yürüyerek atı dışarı çıkarıyordu. Uzun bacaklı tay, kapıdan birden çıkmış, ama Nehlüdof'tan ürkerek arabaya sokulmamış, ayaklarını tekerleklere çarpa çarpa, huzursuzlanan, hafiften kişneyen annesinin kapıdan çıkarmaya çalıştığı ağır arabanın önünden dışarı fırlamıştı. Arkadaki atı yalınayak, çizgili pantolonlu, uzun gömleği pis, ince kürek kemikleri çıkık, zayıf, dinç bir ihtiyar sürüyordu.</p><p class="MsoPlainText">Atlar, kurumuş hayvan pisliği dolu, tekerlek izlerinin oyuk— 246 —</p><p class="MsoPlainText">oyuk yaptığı yola çıkınca yaşlı adam dönüp Nehlüdof'a<span>  </span>selâm verdi.</p><p class="MsoPlainText">—<span>  </span>Bizim hanımların yeğeni<span>  </span>oluyorsun galiba?</p><p class="MsoPlainText">—<span>  </span>Evet,</p><p class="MsoPlainText">Yaşlı adam konuşkan bir insana benziyordu.</p><p class="MsoPlainText">—<span>  </span>Hoş<span>  </span>geldin, dedi.<span>  </span>Ne yapıyoruz,<span>  </span>ne<span>  </span>ediyoruz onu görmeye mi geldin yoksa?</p><p class="MsoPlainText">Nehlüdof ne söyleyeceğini bilemeden:</p><p class="MsoPlainText">—<span>  </span>Evet, evet, diye karşılık verdi. Nasılsınız bakalım? Konuşkan ihtiyar, kendisine sorulan bu soruya sevinmiş gibi, çabuk çabuk konuşarak:</p><p class="MsoPlainText">—<span>  </span>Kötü!<span>  </span>dedi. Çok kötü.</p><p class="MsoPlainText">Nehlüdof sundurmanın altına girerken:</p><p class="MsoPlainText">—<span>  </span>Niçin kötü? diye sordu.</p><p class="MsoPlainText">İhtiyar, Nehlüdof'un arkasından girdi sundurmanın altına. Temizlenmiş yere doğru yürüdü.</p><p class="MsoPlainText">—<span>  </span>Yaşayışımız kötü, dedi. Çok kötü hem.</p><p class="MsoPlainText">Nehlüdof da arkasından gitti. Yaşlı adam, gübre yığının üstünde, ellerinde tırmıklar, baldırlarına kadar vıcık vıcık gübrenin içine batmış, başörtüleri yana kaymış, terden sırılsıklam iki kadını göstererek devam ediyordu:</p><p class="MsoPlainText">- On iki can var evde. Ayda yüz okka buğday ister, nereden bulacaksın?</p><p class="MsoPlainText">—<span>  </span>Kendi ektiğin yetmiyor mu sana? İhtiyar manalı manalı gülümsedi.</p><p class="MsoPlainText">—<span>  </span>Kendi ektiğim<span>   </span>mi?!<span>   </span>Üç canı<span>  </span>besleyebilir ancak benim yerim; geçen yıl topu topu sekiz yığın ekin kaldırdık, yıl başına kadar yetmedi bize.</p><p class="MsoPlainText">—<span>  </span>Ne yapıyorsunuz öyleyse?</p><p class="MsoPlainText">—<span>  </span>Hiç ne yapacağız...<span>  </span>bir oğlumu<span>  </span>işçi yaptım, sayenizde birkaç köpek kazanıyor. Büyük orucun son gününe kadar bulduğumuzu biriktirdik, vergiyi bile ödeyemedik hâlâ.</p><p class="MsoPlainText">—<span>  </span>Ne kadar vergi veriyorsunuz?</p><p class="MsoPlainText">—<span>  </span>Üçte<span>  </span>bir üzerinden on<span>  </span>yedi<span>  </span>ruble. Çok zor,<span>   </span>inanın<span>   </span>ki efendim, çok zor;<span>  </span>bunca<span>  </span>yükün altından<span>  </span>nasıl<span>  </span>kalktığımızı biz de anlayamıyoruz!</p><p class="MsoPlainText">Nehlüdof:</p><p class="MsoPlainText">—<span>  </span>Evinize<span>  </span>girebilir miyim?<span>  </span>dedi.</p><p class="MsoPlainText">Henüz temizlenmemiş, tırmıkla karıştırıldığı için kokan hayvan gübreleri arasından eve doğru yürüdü.</p><p class="MsoPlainText">İhtiyar, çaplak ayaklarıyla vıcık vıcık gübrelere bata çıka, Nehlüdof'a yetişti, kapıyı açarken:</p><p class="MsoPlainText">—<span>  </span>Buyur, dedi.</p><p class="MsoPlainText">Kadınlar başörtülerini düzeltip, evlerine giren bu temiz giyimli, altın kol düğmeli beye ürkek bir merakla bakmaya başladılar.</p><p class="MsoPlainText">Evden gömlekli iki kız çocuğu çıktı koşarak. Nehlüdof şapkasını çıkardı, eğlenerek geçti kapıdan; ekşimiş yemek kokan, pis, dapdaracık eve girdi. İki dokuma tezgâhı vardı içerde. Sobanın yanında zayıf, damarlı, yanmış kollarını sıvamış yaşlı bir kadın ayakta duruyordu.</p><p class="MsoPlainText">Yaşlı adam:</p><p class="MsoPlainText">—<span>  </span>Bak, bey konuk geldi bize, dedi. Yaşlı kadın<span>  </span>entarisinin kollarını<span>  </span>indirirken:</p><p class="MsoPlainText">—<span>  </span>Buyurunuz efendim, diye mırıldandı. Nehlüdof:</p><p class="MsoPlainText">—<span>  </span>Nasıl yaşadığınızı şöyle bir görmek istedim de, dedi.</p><p class="MsoPlainText">—<span>  </span>Nasıl yaşayacağız, gördüğün gibi işte. Dam ha yıkıldı ha yıkılacak. Altında kimse kalmasa bari. Bizimki, iyidir diyor hâlâ. Bey gibi yaşayıp gidiyoruz anlayacağın. Öğle yemeği hazırlıyordum. Sabah beri çalışıyorlar, acıkmışlardır.</p><p class="MsoPlainText">Yaşlı kadın çabuk çabuk, başını sallayarak konuşuyordu. Nehlüdof:</p><p class="MsoPlainText">—<span>  </span>Ne yemeğiniz<span>  </span>var? diye sordu.</p><p class="MsoPlainText">—<span>  </span>Ne<span>   </span>yemeğimiz<span>   </span>mi?<span>   </span>İyidir<span>   </span>yemeğimiz.<span>   </span>Önce<span>   </span>ekmekle kvas, ('] peşinden kvasla ekmek.</p><p class="MsoPlainText">Yaşlı kadın küçücük kalmış dişlerini göstererek gülümsedi.</p><p class="MsoPlainText">—<span>  </span>Şaka<span>   </span>bir<span>  </span>yana,<span>   </span>bugün<span>   </span>öğle<span>   </span>yemeğinde<span>   </span>yiyeceklerinizi gösterin bana.</p><p class="MsoPlainText">Yaşlı adam gülümsedi.</p><p class="MsoPlainText">—<span>  </span>Yiyeceklerimizi mi? Öyle çok şeyler yemeyiz biz. Göster ona, hanım.</p><p class="MsoPlainText">(') Çavdardan yapılan boza kıvamında koyu bir içkiye verilen ad.— 248 —</p><p class="MsoPlainText">—<span>  </span>Bizim<span>   </span>köy yemeklerini<span>   </span>mi<span>  </span>görmek istedi canın?<span>   </span>Bakıyorum da çok meraklısın bey. Her şeyi öğrenmek, bilmek istiyorsun. Söyledim ya ekmekle kvas diye. Sonra pancar çorbası yeriz. Dün bezelye getirdilerdi... Sonra patates...</p><p class="MsoPlainText">Nehlüdof:</p><p class="MsoPlainText">—<span>  </span>Başka bîr şey yemez misiniz? Yaşlı<span>  </span>kadın gülümseyerek kapıya baktı.</p><p class="MsoPlainText">—<span>  </span>Bir de süt içeriz işte.</p><p class="MsoPlainText">Kapı açıktı. Çocuklar, kucaklarında bebekleriyle köylü kadınlar doldurmuştu holü; kapının önüne yığılmış, köylü yemeğini inceleyen tuhaf beye bakıyorlardı. Yaşlı kadın —besbelli— bir beyle serbestçe konuşabildiğini göstermek istiyordu onlara, bununla öğünüyordu.</p><p class="MsoPlainText">Yaşlı adam:</p><p class="MsoPlainText">—<span>  </span>Ah bey, ah, dedi, hiç iyi değildir bizim yaşayışımız; daha ne diyeyim sana?</p><p class="MsoPlainText">Dönüp, kapıda toplananlara bağırdı:</p><p class="MsoPlainText">—<span>  </span>Ne oluyorsunuz be? Nereye?</p><p class="MsoPlainText">Nehlüdof, sebebini bilmediği bir sıkılganlık, utanç duyarak:</p><p class="MsoPlainText">—<span>  </span>Neyse, dedi, hadi hoşça kalın. Yaşlı adam:<span>    </span>.</p><p class="MsoPlainText">—<span>  </span>Gelip durumumuzla<span>   </span>ilgilendiğin<span>  </span>için<span>   </span>çok çok teşekkür ederiz sana, dedi.</p><p class="MsoPlainText">Nehlüdof, holde birbirini sıkıştırarak yana çekilen köylülerin arasından geçip dışarı çıktı. Arkasından yalınayak iki çocuk fırladı avluya; biraz daha büyük olanının üstünde pis —bir zamanlar beyaz— bir gömlek vardı; ötekinin gömleğiyse soluk pembeydi. Nehlüdof baktı onlara. Beyaz gömlekli çocuk:</p><p class="MsoPlainText">—<span>  </span>Şimdi nereye gidiyorsun? dedi.</p><p class="MsoPlainText">—<span>  </span>Matryona Harına'nın<span>  </span>evine. Tanıyor musunuz onu? Pembe<span>  </span>gömlekli çocuk nedense güldü, öteki ağırbaşlı bir</p><p class="MsoPlainText">tavırla:</p><p class="MsoPlainText">—<span>  </span>Hangi Matryona? diye sordu. Yaşlı olanı mı?</p><p class="MsoPlainText">—<span>  </span>Evet.</p><p class="MsoPlainText">—<span>  </span>O-o, diye uzattı<span>   </span>çocuk,<span>   </span>Semyon'un ninesini arıyorsun. Götürelim seni. Hadi Fedya, götürelim onu.</p><p class="MsoPlainText">—<span>  </span>Ya atlar?</p><p class="MsoPlainText">— 249 —</p><p class="MsoPlainText">— Boş ver!</p><p class="MsoPlainText">Fedka «boş verdi» atlara, üçü beraber yürüdüler.</p><p class="MsoPlainText">Nehlüdof çocukların yanında daha bir rahat hissetti kendini. Yolda konuşmaya daldı onlarla. Pembe gömlekli olan küçüğü gülmeyi bırakmış, o da büyüğü gibi ağırbaşlı, akıllıca konuşmaya başlamıştı.</p><p class="MsoPlainText">Nehlüdof:</p><p class="MsoPlainText">—<span>  </span>Sizin köyde en yoksul<span>  </span>kimdir? diye sordu.</p><p class="MsoPlainText">—• Kim<span>   </span>mi?<span>   </span>Mihayla<span>  </span>yoksuldur,<span>   </span>semyon<span>   </span>Makarof,<span>   </span>sonra Marfa. En yoksul Marfa'dır. Küçük Fedka:</p><p class="MsoPlainText">—<span>  </span>Ya Anisya, dedi, o daha yoksuldur. Bir ineği bile yoktur, dileniyorlar.</p><p class="MsoPlainText">Beyaz gömlekli büyüğü itiraz etti:</p><p class="MsoPlainText">—<span>  </span>İneği yok ama üç candırlar evde, Marfa beş candır. Küçüğü Anisya'yı<span>   </span>savunuyordu:</p><p class="MsoPlainText">—<span>  </span>Üstelik kocası yok zavallının, öldü.</p><p class="MsoPlainText">—<span>  </span>Anisya'nın yok da Marfa'nın var mı sanki, o da dul sayılır, yok ki kocası.</p><p class="MsoPlainText">Nehlüdof:</p><p class="MsoPlainText">—<span>  </span>Nerede? diye sordu.</p><p class="MsoPlainText">Büyük çocuk, köylülerin hep kullandıkları deyimi kullanarak cevap verdi:</p><p class="MsoPlainText">—<span>  </span>İçerde bitleri besliyor. Pembeli küçük çocuk atıldı:</p><p class="MsoPlainText">—<span>  </span>Geçen yaz bey koruluğundan iki kayın ağacı kesti diye içeri attılar onu. Altı aydır yatıyor; kadıncağız üç çocuğuyla yaşlı anasına bakabilmek için dileniyor.</p><p class="MsoPlainText">Büyük adam gibi<span>  </span>konuşuyordu.</p><p class="MsoPlainText">—<span>  </span>Evi nerede? diye sordu Nehlüdof.</p><p class="MsoPlainText">Çocuk, hemen yandaki evi gösterdi. Evin önünde, tam yolun kenarında beyaz başlı, dışa doğru kıvrık bacaklarının üzerinde güçlükle ayakta duran, sallanan, küçücük bir bebek vardı.</p><p class="MsoPlainText">Evden koşarak çıkan kir pas içinde bir kadın —kül dökül-250 —</p><p class="MsoPlainText">251 —</p><p class="MsoPlainText">muştu sanki başından aşağı— Nehlüdof'un önünden korkuyla atlayıp, —yabancının, çocuğuna bir kötülük yapacağından kor-kuyormuş gibi— kaptı çocuğu.</p><p class="MsoPlainText">—<span>  </span>Nereye gidiyordun be yavrum, Vaska'çığım... A!ıp içeri götürdü bebeği.</p><p class="MsoPlainText">Kocası, Nehlüdof'un koruluğundan kayın ağacı kesti diye ceza evinde yatan kadındı bu.</p><p class="MsoPlainText">Matryona'nın<span>  </span>evine yaklaştıklarında Nehlüdof:</p><p class="MsoPlainText">—<span>  </span>Matryona da yoksul mu? diye sordu.</p><p class="MsoPlainText">—<span>  </span>Ne yoksulu, dedi, içki satıyor.</p><p class="MsoPlainText">Matryona'nın evine gelince çocukları geri yolladı Nehlüdof, içeri girdi. Yaşlı kadının kulübesi pek küçüktü. Sobanın arkasındaki karyola irice bir adamın ayaklarını uzatıp yatamayacağı kadar kısaydı. «Katyuşa bu karyolada doğurdu, hasta yattı» diye düşündü Nehlüdof. Evin içini büyükçe bir dokuma tezgâhı kaplamıştı; Nehlüdof başını alçak kapıya çarparak içeri girdiğinde yaşlı kadın en büyük kız torunuyla tezgâhı hazırlıyordu. Nehiüdof'un arkasından koşarak iki torun daha geldi, kapıda durdular.</p><p class="MsoPlainText">Tezgâhı bir türlü kuramadığı için canı sıkılan yaşlı kadın öfkeli:</p><p class="MsoPlainText">—<span>  </span>Kimi arıyorsunuz? dedi.</p><p class="MsoPlainText">Ayrıca, yasak içki sattığı için tanımadığı her çeşit konuktan kuşku ederdi.</p><p class="MsoPlainText">—<span>  </span>Köyün sahibiyim, sizinle<span>  </span>konuşmak istiyordum biraz. Yaşlı kadın bir an susup, Nehlüdof'un yüzüne dikkatli dikkatli baktı, sonra birden değişti yüzü. Yapmacık bir sevgiyle:</p><p class="MsoPlainText">—<span>  </span>Ah aslanım benim, diye başladı, ne aptalım ben de, tanıyamadım seni, köyden geçen bir yabancı sandım. Ah yiğidim benim...</p><p class="MsoPlainText">Nehlüdof kapıya bakıp; çocukları, çocukların arkasındaki, kucağında eski püsküler içinde, soluk yüzlü, ama gülümseyen bir bebek tutan sıska kadını göstererek:</p><p class="MsoPlainText">—<span>  </span>Yalnız konuşamaz mıyız? dedi.<span>   </span>. Yaşlı kadın, kapıda duranlara bağırdı:</p><p class="MsoPlainText">—<span>  </span>Ne o, hiç adam görmediniz mi? Şimdi gösteririm size ben, bastonum nerede? Kapayın şu kapıyı!</p><p class="MsoPlainText">Çocuklar gittiler, çocuklu kadın kapıyı kapadı. Yaşlı kadın:</p><p class="MsoPlainText">—<span>  </span>Kimdir bu gelen acaba diye düşünüyordum ben de, diyordu.<span>   </span>Meğer kim gelmiş!<span>   </span>Benim biricik aslanım, güzelimmiş gelen!<span>   </span>İğrenmedin de evime girdin demek. Ah ne pırlanta bir kalbin vardır senin! Şuraya otur anam babam, şu iskemleye otur. —İskemleyi<span>   </span>başörtüsüyle<span>   </span>silerek uzattı<span>  </span>ona.—<span>   </span>Hangi Allanın cezası<span>   </span>geliyor gene<span>  </span>diye düşünürken çıka çıka kim<span>  </span>çiktı<span>  </span>karşıma! Bizim iyi yürekli velinimetimiz... Kusuruna bakma bu kocakarının, gözlerim uzağı seçmiyor artık.</p><p class="MsoPlainText">Nehlüdof oturdu. Yaşlı kadın, sağ kolunun sivri dirseğine sol koluyla destek yaparak sağ elini yanağına dayamış, Nehlüdof'un karşısında ayakta duruyor, ince sesiyle konuşmaya devam ediyordu:</p><p class="MsoPlainText">—<span>  </span>Sen de yaşlanmışsın efendim. Taptaze bir delikanlıydın, çökmüşsün! Çok sıkıntı çektiğin belli!</p><p class="MsoPlainText">—<span>  </span>Şunu sormaya geldim sana: Katyuşa Maslova'yi hatırlıyor musun?</p><p class="MsoPlainText">—<span>  </span>Katerina'yı mı? Hatırlamaz olur muyum? Yeğenim olur... Nasıl hatırlamam, az mı gözyaşı döktüm onun için. Her şeyden haberim var. Size şunu söyleyeyim efendim, günahsız, hiç suç işlememiş insan olur mu? Gençlikte olur böyle şeyler. Şeytan kandırdı demek, kandırır tabiî, onun kandıramayacağı insan çok azdır. Elden ne gelir! Gerçi bıraktın onu, ama yüz ruble verdin de bıraktın. Ya o ne yaptı? Akıllı uslu yaşayıp gitmesini bilemedi. Beni dinleseydi çok iyi olurdu onun için. Yeğenimdir gerçi ya, ne yalan söyleyeyim, ruhu kötüdür. İyi bir yere koydum onu,<span>  </span>boyun<span>  </span>eğmek<span>   </span>istemedi,<span>  </span>ağzına<span>  </span>geleni<span>  </span>söyledi<span>  </span>beye.<span>  </span>Biz beylere lâf söyleyebilir miyiz hiç? Hemen<span>  </span>işine<span>  </span>son verdiler. Sonra ormancının evinde de kalabilirdi, orayı da istemedi.</p><p class="MsoPlainText">—<span>  </span>Çocuğu soracaktım. Burada, sizin yanınızda doğurdu, değil mi? Çocuk nerede?</p><p class="MsoPlainText">—<span>  </span>Çocuk<span>  </span>işini o zaman<span>  </span>çok iyi<span>  </span>düşündüm ben, efendim. Anasının bir daha ayağa kalkacağından umudum yoktu, çok fena olmuştu. Çocuğu gerektiği<span>  </span>gibi vaftiz ettirdim, yuvaya yolladım. Anası ölürken ne diye eziyet çektireydim Tanrının meleğine? Bazıları öyle yapıyor, annesi ölünce bakan olmuyor yavruya, ölüp gidiyor zavallı. İyisi mi yuvaya yollayayım onu, dedim. Para vardı çünkü, anlayacağın, yolladık onu.</p><p class="MsoPlainText">J— 252 —</p><p class="MsoPlainText">— 253 —</p><p class="MsoPlainText">— Orada numara falan verdiler mi ona?</p><p class="MsoPlainText">—<span>  </span>Verdiler ya,<span>   </span>pek<span>  </span>yaşamadı<span>  </span>zaten, hemen öldü.<span>   </span>Kadın, götürür götürmez öldü, dedi.</p><p class="MsoPlainText">—<span>  </span>Hangi<span>  </span>kadın?</p><p class="MsoPlainText">—<span>  </span>Skoroni'de oturuyordu. Bu gjbi işleri o yapardı. Adı Ma-lanya'ydı. Öldü. Çok akıllı bir kadındı. İyi becerirdi böyle şeyleri! Bazan bir bebek getirirlerdi ona, alırdı çocuğu, evinde bakardı ona; üç dört çocuk birikene kadar saklardı çocuğu evinde, sonra hepsini<span>  </span>birden<span>  </span>götürürdü. Her<span>  </span>şeyi<span>  </span>bir başkaydı canım onun: karyola gibi kocaman bir beşiği vardı, onda yatırırdı çocukları. Eli de yatkındı bu işlere. Dört çocuğu birden alırdı kucağına; birbirine vurmasınlar diye başlarını ayrı koyar, ayaklarını bir yere toplardı. Emzikleri de ağızlarına verdi mi kesilive-rirdi sesleri yavruların.</p><p class="MsoPlainText">—<span>  </span>Sonra ne oldu?</p><p class="MsoPlainText">—<span>  </span>Hiç, ne olacak, Katerina'nın<span>  </span>çocuğunu da götürdü.<span>   </span>İki hafta kendi evinde baktı. Orada ne olduysa oldu yavruya zaten, zayıfladı.</p><p class="MsoPlainText">—<span>  </span>Nasıl bir çocuktu?</p><p class="MsoPlainText">—<span>  </span>Nur topu gibiydi. Yaşlı kadın göz kırparak:</p><p class="MsoPlainText">—<span>  </span>Tıpkı sendin, diye ekledi.</p><p class="MsoPlainText">—<span>  </span>Niçin<span>  </span>zayıfladı?<span>   </span>Verdiğiniz kadın bakmamıştır ona, aç bırakmıştır.</p><p class="MsoPlainText">—<span>  </span>Tabiî! Bakar mı hiç! Kendi çocuğu değil ki baksın. Oraya canlı götürmekti onun işi. Moskova'ya kadar götürmüş, öyle dedi, götürmüş ama, orada ölmüş<span>  </span>çocuk. Götürdüğünü gösteren kâğıt da almış oradan. Akıllı kadındı.</p><p class="MsoPlainText">Nehlüdof'un, oğluyla ilgili elde edebildiği bilginin hepsi bu kadarla kaldı.</p><p class="MsoPlainText">VI</p></body>
</html>
