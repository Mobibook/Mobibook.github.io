<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Bulutların Arasında</h1>

  <p>Saphira, Tronjheim'den Farthen Dûr'un iç duvarına kadar sekiz kilometre uçtu, sonra doğuya Farthen Dûr'un tabanından doğuya doğru ilerleyen tünele girdiler. Eragon tünelin tamamını on dakikada koşabilirdi, ama tünelin tavanı Saphira'nın koşmasını ya da uçmasını engellediği için ona ayak uyduramazdı. Bu yüzden hızlıca yürümeye başladılar.</p>

  <p>Bir saat sonra kuzeyden güneye uzanan Odred Vadisi'nde dışarı çıktılar. Dar, eğreltiotlarıyla kaplı vadinin başındaki tepenin eteklerinde Fernoth'merna bulunuyordu. Beor'un yüksek dağları arasındaki koyu bir mürekkep damlası gibi duran Fernoth'merna orta büyüklükte bir göldü. Fernoth'merna'nın kuzey ucundan Ragni Darmn nehri çıkıyor ve vadi boyunca ilerleyip Beor'ların en kuzeydeki dağlar olan Gururlu Moldûn'un yamacında Az Ragni'ye katılıyordu.</p>

  <p>Tronjheim'den şafaktan önce yola çıkmışlardı ve tünel onları yavaşlatsa da hâlâ sabah vaktiydi. Yüksek dağların arasında beliren girintili çıkıntılı gökyüzünden soluk sarı ışıklar sızıyordu. Aşağıdaki vadide ağır bulutlar dağlan büyük, gri yılanlar gibi sarmışlardı. Gölün parlak yüzeyinden beyaz sis bulutları yükseliyordu.</p>

  <p>Eragon ve Saphira, Fernoth'merna'nın kenarında su içip yolculuklarının geri kalanı için su tulumlarını doldurmak için durdular. Su yüksek dağlardaki karın ve buzun erimesiyle akıyordu. O kadar soğuktu ki Eragon'un dişleri sızladı. Gözlerini yukarı çevirip ayaklarını yere vurdu, kafatasını buz gibi bir acı doldurmuş gibi inledi.</p>

  <p>Zonklama geçerken gölün karşı kıyısına baktı. Yer değiştiren sis perdelerinin arasında bir dağın yamacındaki çıplak taş çıkıntısına inşa edilmiş kale harabelerini gördü. Duvarları kalın sarmaşıklar sarmıştı, ama onun dışında bina cansız görünüyordu. Eragon ürperdi. Terk edilmiş bina kasvetli, uğursuz ve kötü bir yaratığın çürüyen kadavrasıymış gibi görünüyordu.</p>

  <p>Hazır mısın, diye sordu Saphira.</p>

  <p>Hazırım, deyip eyerine tırmandı.</p>

  <p><br /></p>

  <p>Saphira, Fernoth-merna'dan havalanıp Beor Dağları'ndan uzaklaşarak Odred Vadisi'ni takip etti. Vadi doğrudan Ellesmera'ya gitmiyordu, ama dağların arasındaki geçitler sekiz kilometreden yüksek olduğu için vadide kalmaktan başka seçenekleri yoktu.</p>

  <p>Saphira, Eragon'un dayanabileceği yükseklikte uçuyordu, çünkü uzun mesafeleri yere yakın olan yoğun, nemli hava yerine atmosferin en üstünde daha rahat alabiliyordu. Eragon dondurucu soğuğa dayanabilmek için birkaç kat kalın giysiler giyiyordu. Ve yaptığı büyü sayesinde rüzgârdan zarar görmeden korunabiliyordu.</p>

  <p>Saphira'ya binmek çok yorucuydu, ama ağır ve sabit bir ritimle kanat çırptığı, dönüp dalışa geçtiği veya dengesini bozan başka manevralar yaptığı zamanlarda olduğu gibi, dikkatini dengesini sağlamaya vermek zorunda değildi. Zamanının büyük bölümünü Saphira'yla konuşmaya, son birkaç haftanın olaylarını düşünmeye ve aşağıdaki durmadan değişen manzarayı incelemeye ayırdı.</p>

  <p>Cüceler sana saldırdığında antik dili kullanmadan büyü yapmışsın. Bu çok tehlikeli bir şey.</p>

  <p>Biliyorum, ama sözleri düşünecek zamanım olmadı. Üstelik sen büyü yaparken antik dili hiç kullanmıyorsun.</p>

  <p>Bu farklı. Ben ejderhayım. Niyetlerimizi belirtmek için büyü yapmama gerekmiyor; ne istediğimizi biliyoruz ve kararlarımızı Elfler veya insanlar kadar hızlı değiştirmiyonız.</p>

  <p><br /></p>

  <p>Saphira vadinin ağzından geçip Beor Dağları'nın bitişiğindeki düz, boş çayırlara çıkarken turuncu güneşin çok az bir parçası ufkun üstünde kalmıştı. Eragon eyerdeki duruşunu düzelterek etrafına baktı, başını iki yana salladı. Aldıkları mesafe onu hayrete düşürmüştü. Keşke Ellesmraya ilk kez gidiyor olsaydık. O zaman Oromis ve Glaedr'le daha fazla zaman geçirebilirdik. Saphira sessizce onu onayladığını belli etti.</p>

  <p>Saphira, güneş batıp, yıldızlar gökyüzünü kaplayana, dağlar arkalarında karanlık, mor bir leke halini alana dek uçtu. Sabaha kadar yola devam edebilirdi, ama Eragon durup dinlenmeleri için ısrar etti. Farthen Dûr yolculuğundan dolayı hâlâ yorgunsun. Eğer gerekirse yarın gece ve ertesi günde yola devam ederiz, ama bu gece uyumalısın.</p>

  <p>Saphira, onun bu teklifinden hoşlanmasa da kabul etti ve bir derenin yanındaki söğüt ağaçlarının arasına indi. Eragon üstünden inerken bacakları o kadar uyuşmuştu ki ayakta durmakta zorlanıyordu. Saphira'nın üstünden inip yanına minderini açtı, üstüne kıvrılıp karnını Saphira'nın ılık karnına dayadı. Çadıra ihtiyacı yoktu, çünkü Saphira, onu yavrusunu koruyan bir atmaca gibi koruyordu. Kısa süre sonra ikisi de rüya görmeye başladılar. Zihinleri hâlâ birbirine bağlı olduğu için rüyaları da garip ve harika şekillerde birbirine karışıyordu.</p>

  <p><br /></p>

  <p>Doğuda ilk ışıklar belirir belirmez Eragon ve Saphira yeşil arazinin Ütünde havalanıp yola devam ettiler.</p>

  <p>Sabahın ortasında çıkan şiddetli rüzgâr Saphira'nın hızını kesti. Ne kadar uğraşırsa uğraşsın rüzgârla baş edemedi. Bütün gün havaya karşı mücadele verdi. Bu çok zor bir iş olduğu için Eragon, ona mümkün olduğu kadar gücünü verdiği halde Saphira'nın gücü tükendi. İnişe geçip çimenlerin arasında bir tepeciğe kondu. Kanatlarını açıp nefes nefese, titreyerek oturdu.</p>

  <p>Bu gece burada kalmalıyız, dedi Eragon.</p>

  <p>Hayır.</p>

  <p>Saphira, devam edecek gücün yok. Sen dinlenene kadar kamp yapalım. Kimbilir rüzgâr akşama kadar dinebilir.</p>

  <p>Pençelerini yalarken dilinin hışırtısını, ardından nefes almaya devam çalışırken ciğerlerinin inip kalkışını duydu.</p>

  <p>Hayır. Bu ovalarda rüzgâr günler, hatta haftalarca devam ediyor olailir Sakinleşmesini bekleyemeyiz.</p>

  <p>Ama.</p>

  <p>Sırf yorgunum diye vazgeçmeyeceğim Eragon. Çok fazla şey risk altında...</p>

  <p>O zaman sana, Aren'i vermeme izin ver. Buradan Du Weldenvarden'e kadar dayanmanı sağlayacak enerji var onda.</p>

  <p>Hayır, dedi Saphira tekrar. Aren'i başka bir kaynağımız olmadığı zamanlar için sakla. Ben ormanda dinlenip iyileşebilirim. Ama Aren'e her an ihtiyacımız olabilir; sırf benim rahatsızlığımı gidermek için ziyan etmemelisin onu.</p>

  <p>Ama bu kadar acı çektiğini görmek hiç hoşuma gitmiyor.</p>

  <p>Saphira'dan belli belirsiz bir hırıltı yükseldi. Yabani ejderhalar olan atalarım böyle hafif bir rüzgârdan kaçmazdı, ben de kaçmayacağım.</p>

  <p>Tekrar havalandı, sırtında Eragon'la birlikte şiddetli rüzgârın içine daldı.</p>

  <p>Gün sona ererken rüzgâr onların Du Weldenvarden'e varmasını engellemeye kararlıymış gibi etraflarında ulumaya devam etti. Eragon, Cüce kadın Glûmra'yı ve Cüce tanrılarına olan inancını düşünüp hayatında ilk kez dua etme ihtiyacı duydu. Saphira'yla zihinsel bağlantısını koparıp –Saphira çok yorgun ve dalgın olduğu için bunu fark etmedi– fısıldamaya başladı: "Gûntera, tanrıların kralı, eğer varsan ve eğer beni duyabiliyorsan ve eğer buna gücün varsa lütfen bu rüzgârı dindir. Biliyorum Cüce değilim, ama Kral Hrothgar, beni klanına kabul etti ve sanırım bu bana, sana dua etme hakkını verir. Gûntera, lütfen, Du Weldenvarden'e yalnızca Varden'in değil, senin halkın olan knurlanın iyiliği için de mümkün olduğunca çabuk varmamız gerek. Lütfen, sana yalvarıyorum,. bu rüzgârı dindir. Saphira bu şekilde daha fazla devam edemez." Sonra kendini biraz aptal gibi hissederek Saphira'nın zihnine uzandı, ejderhanın kaslarındaki yanmayı hissederken anlayışla yüzünü buruşturdu.</p>

  <p>Soğuk ve karanlık gecede geç saatlerde rüzgâr hafifledi ve ondan sonra yalnızca ara sıra şiddetli esinti oldu.</p>

  <p>Sabah olunca Eragon aşağıya bakıp, Hadarak Çölü'nün sert, kuru arazisini gördü. Kahretsin, diye düşündü, çünkü umduğu kadar uzağa gelmemişlerdi. Ellesmera'ya bugün varamayız, değil mı?</p>

  <p>Rüzgâr farklı yöne esip bizi de sırtında taşımaya karar vermezse hayır. Saphira sessizlik içinde biraz daha yol aldı. Ama başka nahoş sürprizler olmazsa Du Weldenvarden'e akşama varabiliriz.</p>

  <p>Eragon homurdandı.</p>

  <p>O gün yalnızca iki kez yere indiler. İlkinde Saphira aleviyle öldürdüğü kazları yedi, ama onun dışında yemek yemedi. Eragon da zaman kazanmak için yemeğini eyerde yedi.</p>

  <p><br /></p>

  <p>Saphira'nın tahmin ettiği gibi güneşin batmasına yakın Du Weldenvarden görüş alanına girdi. Orman karşılarında bitmek bilmez yeşil bir alan gibi uzanıyordu. Ormanın dış kısmını kışın yapraklarını döken meşe, kayın ve isfendan gibi ağaçlar oluşturuyordu, ama Eragon ormanın derinliklerinde haşin görünümlü çam ağaçlarının bulunduğunu biliyordu.</p>

  <p>Du Weldenvarden'in kıyısına varana dek alacakaranlık çöktü ve Saphira devasa bir meşe ağacının dışa uzanmış dallarının altına yumuşak bir iniş yaptı. Kanatlarını kapatıp bir süre hareketsiz oturdu. Devam edemeyecek kadar yorgundu. Kırmızı dili ağzından sarkmıştı. O dinlenirken Eragon tepedeki yaprak hışırtılarını, baykuşların ve akşam böceklerinin ötüşünü dinledi.</p>

  <p>Saphira yeterince dinlendikten sonra kalktı, yosun kaplı devasa iki meşe ağacının arasından geçip yürüyerek Du Weldenvarden'e girdi. ElfLer birisinin ormana büyü yoluyla girmesini olanaksız hale getirmişlerdi,Ejderhalar uçmak için yalnızca kanatlarına güvenmediklerinden Saphira ormana havadan giremezdi, aksi takdirde kanatları yetersiz kalır ve yere düşerdi.</p>

  <p>Ormanın çeperinden birkaç yüz metre içerideki küçük açıklıkta durdu. Bu kadarı yeterli olmalı, diye düşündü.</p>

  <p>Eragon bacaklarındaki kayışları çözüp, Saphira'nın sırtından indi.çıplak bir toprak parçası bulana dek çayırı araştırdı. Kırk santim genişliğinde sığ bir çukur açtı. Deliğin suyla dolmasını sağlayıp kristal görme büyüsü yaptı.</p>

  <p>Su titreşip sarı bir parıltıya dönüştü. Eragon, Oromis'in kulübesini görebiliyordu. Gümüşi saçlı Elf mutfak masasında oturmuş yıpranmış bir parşömen okuyordu. Başını kaldırıp Eragona baktı ve herhangi bir şaşkınlık göstermeden tanıdı.</p>

  <p>"Efendim," dedi Eragon, elini göğsünün üstünde çevirip.</p>

  <p>"Selam Eragon. Seni bekliyordum. Neredesin?"</p>

  <p>"Saphira ve ben, Du Weldenvarden'e yeni vardık... Efendim, Ellesmera'ya geri döneceğimize söz verdiğimizi biliyorum, ama Varden, Feinster şehrinden yalnızca birkaç gün uzakta ve bizim yardımımıza ihtiyaçları var. Ellesmera'ya kadar gelecek zamanımız yok. Sorularımızı bu şekilde cevaplayabilir misiniz?"</p>

  <p>Oromis ciddi ve dalgın bir yüzle arkasına yaslandı. "Sana uzaktan ders veremem Eragon. Bana sormak istediğin bazı şeyleri tahmin edebiliyorum. Bunlar şahsen görüşülmesi gereken konular."</p>

  <p>"Efendim, lütfen. Eğer Murtagh ve Thorn..."</p>

  <p>"Hayır Eragon. Aciliyetini anlıyorum, ama senin derslerin de en az Varden'in korunması kadar önemli, hatta belki daha da fazla. Bu işi ya doğru dürüst yaparız ya da hiç yapmayız."</p>

  <p>Eragon içini çekip öne doğru çöktü. "Evet, efendim."</p>

  <p>Oromis başını salladı. "Glaedr ve ben, seni bekliyoruz. Hızlı ve güvenli uçun. Konuşacağımız çok şey var."</p>

  <p>"Evet, efendim."</p>

  <p>Eragon hissiz ve yorgun bir şekilde büyüyü bitirdi. Su tekrar toprağın içine çekildi. Başını ellerinin arasına alıp ayaklarının arasındaki nemli toprağa baktı. Saphira'nın ağır ağır soluk aldığını duyuyordu. Sanırım gitmemiz gerek, dedi. Üzgünüm.</p>

  <p>Pençelerini yalarken Saphira'nın nefesi bir an durdu. Önemli değil. Yorgunluktan çökmek üzere değilim.</p>

  <p>Eragon, ona baktı. Emin misin?</p>

  <p>Evet.</p>

  <p>Eragon gönülsüzce doğrulup, Saphira'nın sırtına tırmandı. Ellesmera'ya gider gitmez Menoa ağacını ziyaret etmeliyiz, dedi bacak kayışlarını bağlarken. Belki Solembum'un ne kast ettiğini sonunda anlayabiliriz. Yeni bir kılıç kesinlikle işime yarar.</p>

  <p>Eragon, Teirm'de Solembum'la ilk karşılaştığında kedi adam, ona, zaman geldiğinde ve bir silaha ihtiyacın olduğunda Menoa ağacının köklerinin altına bak, demişti. Her şey kaybedilmiş gibi göründüğünde ve gücün yetersiz kaldığında Kuthian Kayasına git ve Ruhlar Dehlizini açmak için adını söyle. Eragon, Kuthian Kayası'nın nerede olduğunu hâlâ bilmiyordu, ama Ellesmera'da ilk kalışında o ve Saphira, Menoa ağacını incelemek için birkaç kez fırsat bulmuşlardı. Sözü edilen silahın nerede olabileceğine dair hiçbir ipucu bulamamışlardı. Yosun, toprak, ağaç kabuğu ve tek tük karıncalar Menoa ağacının köklerinin arasında gördükleri tek şeydi. Ve hiçbiri de nereyi kazması gerektiğini göstermemişti.</p>

  <p>Solembum bir kılıcı kastetmemiş olabilir, dedi Saphira. Kedi adamlar da bilmeceleri ejderhalar kadar severler. Varsa bile bu silah üzerine büyü yazılmış bir parşömen parçası, bir kitap, bir resim hatta sert bir taş parçası ya da başka tehlikeli bir şey bile olabilir.</p>

  <p>Her neyse umarım bulabilirim. Bir daha Ellesmera'ya ne zaman dönme şansımız olacağını kim bilebilir ki?</p>

  <p>Saphira önündeki devrilmiş ağacı kenara itip çömeldi, kadife kanatlarını açtı. Beklenmedik bir güçle ileri atılıp, tek bir sıçrayışla ağaçların üstüne yükselirken Eragon bir çığlık atıp eyerin önüne tutundu.</p>

  <p>Dallar denizinin üstünde dönüp kuzeybatı yönüne döndü, kanatlarını yavaş ve ağır bir şekilde çırparak Elflerin başkentine doğru ilerledi.</p>
</body>
</html>
