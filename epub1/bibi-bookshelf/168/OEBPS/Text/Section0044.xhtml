<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Davulda Dört Vuruş</h1>

  <p>Eragon, vücudundaki bütün kaslar gerilmiş bir şekilde ileri doğru eğildi. Dûrgrimst Ebardac'ın şefi, beyaz saçlı Cüce kadın Hadfala klan toplantısının yapıldığı masada ayağa kalkıp, Cüce dilinde kısa birkaç sözcük söyledi.</p>

  <p>Hûndfast sol kulağına doğru eğilip çeviriyi mırıldandı: "Klanım adına yeni kralımız olması için oyumuzu Grimstborith Orik'e veriyoruz."</p>

  <p>Eragon rahat bir soluk aldı. Bir. Bir klan şefinin Cücelerin hükümdarı olabilmesi için diğer şeflerin çoğunluğunun oyunu alması gerekiyordu. Eğer kimse üstünlük sağlayamazsa, Cüce kanunlarına göre en düşük oyu alan Cüce oylamadan çıkarılıyordu. Bu işlem bir klan şefi üstünlüğü sağlayana kadar devam ediyordu. Bundan sonra klan yeni hükümdarları olarak ona sadakat yemini ediyordu. Varden'in zaman kısıtlamasını bilen Eragon bu işlemin bir turdan fazla sürmemesini, eğer sürerse Cücelerin İki saatlik moladan fazlasını almamasını diliyordu. Eğer böyle bir şey olursa büyük bir öfkeyle odanın ortasındaki taş masayı kırabileceğini düşünüyordu.</p>

  <p>İlk klan şefi olan Hadfala'nın oyunu Orik'ten yana kullanması iyiye İşaretti, Hadfala'nın, Eragon'un hayatına kast edilmeden önce Dûrgrimst Quan'nın şefi Gannel'i desteklediğini biliyordu. Eğer Hadfala'nın ittifakı yer değiştirdiyse Gannel'in yandaşlarının diğer üyelerinin de Orik'e oy vermesi mümkündü.</p>

  <p>Dûrgrimst Feldûnost'un şefi Gâldhiem ayağa kalktı, ama o kadar kısa boyluydu ki otururken ayakta olduğundan daha uzun görünüyordu. "Klanım adına yeni kralımız olarak Grimstborith Nado'ya oy veriyorum."</p>

  <p>Orik başını Eragon'a doğru çevirip alçak sesle, "Bunu bekliyorduk," dedi.</p>

  <p>Eragon başını sallayıp, Nado'ya baktı. Yuvarlak suratlı Cüce halinden memnun bir şekilde sarı sakalını çekiştiriyordu.</p>

  <p>Sonra Dûrgrimst Ledvvonnû'nun şefi Manndrâth, "Klanım adına yeni kralımız olarak Grimstborith Orik'e oy veriyorum," dedi. Orik teşekkür edercesine başını sallayınca Manndrâth da başını salladı.</p>

  <p>Manndrâth otururken Eragon ve diğer herkes Gannel'e baktı. Salon o kadar sessizdi ki Eragon Cücelerin nefesini bile duyamıyordu. Dini klan Ouan'ın şefi ve Cücelerin tanrısı Gûntera'nın yüksek rahibi olarak Gannel ırkı arasında çok büyük bir etkiye sahipti; o kimi seçerse taç onun olacak gibiydi.</p>

  <p>"Klanım adına, yeni kralımız olarak Grimstborith Nado'ya oy veriyorum," dedi Gannel.</p>

  <p>Yuvarlak odanın kenarlarında durmuş seyreden Cücelerden hafif bir hayret nidası yükseldi ve Nado memnuniyetini belirtir bir ifadeyle gülümsedi. Eragon ellerini kenetleyip hafifçe küfretti.</p>

  <p>"Umudunu yitirme," diye mırıldandı Orik. "Bunu atlatabiliriz. Grimstborith Quan'ın daha önce de oy kaybettiği oldu."</p>

  <p>"Ama bu ne sıklıkta oldu?" diye fısıldadı Eragon.</p>

  <p>"Yeterince sık."</p>

  <p>"En son ne zaman oldu?"</p>

  <p>Orik kıpırdanıp bakışlarını kaçırdı, "Sekiz yüz yirmi dört yıl önce, Kraliçe..."</p>

  <p>Dûrgrimst Ragni Hefthyn'in şefi Ûndin söz alırken sustu. "Klanım adına yeni kralımız olarak Grimstborith Nado'ya oy veriyorum."</p>

  <p>Orik kollarını göğsünde kavuşturdu, Eragon, onun yüzünü yalnızca yandan görebiliyordu, ama kaşlarını çattığı belliydi.</p>

  <p>Eragon yanağını kemirerek desenli zemine baktı, verilen oyları ve kalan oyları sayıp Orik'in seçimi hâlâ kazanıp kazanamayacağını tahmin etmeye çalıştı. En iyi şartlarda bile oylar birbirine çok yakın olacaktı. Eragon ellerini sıktı, tırnaklarını etine geçirdi.</p>

  <p>Dûrgrimst Nagra'nın şefi Thordris ayağa kalkıp uzun, kalın örgüsünü bir kolunun üstüne attı. "Klanım adına yeni kralımız olarak oyumu Grimstborith Orik'e veriyorum."</p>

  <p>"Üçe üç," dedi Eragon alçak sesle. Orik başını salladı.</p>

  <p>Sıra Nado'daydı. Dûrgrimst Knurlcarathn'ın şefi, gözlerinde yırtıcı bir parıltıyla sakalını düzelterek topluluğa gülümsedi. "Klanım adına yeni kralımız olarak kendime oy veriyorum. Bana oy verirseniz ülkemizi onu kirleten yabancılardan temizleyeceğime söz veriyorum. Ayrıca altınımızı ve savaşçılarımızı, insanların, Elflerin ve Urgalların değil, yalnızca kendi halkımızın korunmasına adayacağıma da söz veriyorum. Aile onurumun üstüne yemin ediyorum."</p>

  <p>"Dörde üç," dedi Eragon.</p>

  <p>"Evet," dedi Orik. "Nado'dan kendisi dışında birine oy vermesini beklemek çok fazla olurdu."</p>

  <p>Dûrgrimst Gedthratl'ın şefi Freowin bıçağını ve tahtasını bir kenara bırakıp, ağır gövdesini sandalyeden yarı kaldırdı, bakışlarını aşağıya doğru çevirip bariton fısıltıyla, "Klanım adına yeni kralımız olarak Dûrgrimst Nado'ya oy veriyorum." Sonra yerine oturup o andaki şaşkın havaya aldırmadan tahtadan kuzgun oymaya devam etti.</p>

  <p>Nado'nun ifadesi memnuniyetten kendini beğenmiş bir havaya büründü.</p>

  <p>"Barzûl," dedi Orik, kaşları iyice çatılarak. Kollarını koltuğunun kenarlarına dayarken koltuğu gıcırdadı. Ellerinin üstündeki damarlar iyice kabarmıştı. "Sahte görünüşlü hain. Oyunu bana vereceğine söz vermişti."</p>

  <p>Eragon'un midesine bir ağırlık çöktü. "Neden sana ihanet ediyor?"</p>

  <p>"Günde iki kez Sindri Tapmağı'nı ziyaret eden. Gannel'in isteklerine karşı gelmeyeceğini düşünmeliydim. Peh! Gannel bunca zamandır benimle oynuyormuş. Ben..." O sırada klan şeflerinin dikkati Orik'e yöneldi. Orik öfkesini gizleyerek ayağa kalktı, her klan şefinin yüzüne teker teker bakıp kendi dilinde şunları söyledi. "Klanım adına yeni kralımız olarak kendime oy veriyorum. Eğer bana oy verirseniz halkımıza altın, zenginlik ve Galbatorix'in evlerimizi tahrip etmesinden korkmadan yer üstünde yaşayabileceğimiz bir özgürlük vaat ediyorum. Bunun için aile onurum üzerine yemin ediyorum."</p>

  <p>"Beşe dört," dedi Eragon, Orik yerine otururken. "Ve senin lehine değil."</p>

  <p>Orik homurdandı. "Sayı sayabiliyorum, Eragon."</p>

  <p>Eragon dirseklerini dizlerinin üstüne koydu, gözleri bir Cüce'den diğerine gitti. Harekete geçme arzusu içini kemiriyordu. Bu kadar çok şey risk altındayken Orik'i kral yapıp Cücelerin Varden'in İmparator'a karşı verdiği mücadeleyi desteklemeye devam etmesini sağlamanın bir yolunu bulmalıydı. Ama ne kadar uğraşırsa uğraşsın aklına oturup beklemekten başka bir şey gelmiyordu.</p>

  <p>Ayağa kalkan bir sonraki Cüce Dûrgrimst Fanghur'dan Havard'dı. Çenesini göğsüne bastırıp dudaklarını şişirdi, sağ elinde kalan iki parmağıyla masaya vurdu. Düşünceli görünüyordu. Eragon kalbi deli gibi çarparak oturduğu yerde öne kaydı. Orik'le pazarlığına uyacak mıydı?</p>

  <p>Havard masaya bir kez daha vurdu, sonra eliyle masaya bir şaplak indirdi. Çenesini kaldırarak, "Klanım adına yeni kralımız olarak Grimstborith Orik'e oy veriyorum."</p>

  <p>Nado'nun gözlerinin büyüdüğünü, Cücenin dişlerini gıcırdatırken yanağındaki kasların oynayışını görmek Eragon'a büyük bir zevk verdi. "Ha!" diye mırıldandı Orik.</p>

  <p>"İşte bu onun sakalını tiretmiştir."</p>

  <p>Geriye bir tek Hreidamar ve İorûnn kalmıştı. Urzhad'ın kaslı şefi bu durumdan huzursuzlanmışa benziyordu. İorûnn ise sivri parmak ucuyla yanağındaki yara izine dokunuyor, tatminkâr bir kedi gibi gülümsüyordu.</p>

  <p>Eragon ikisinin söyleyeceklerini beklerken nefesini tuttu. Eğer İorunn kendine oy verirse ve Hreidamar, ona sadık kalırsa seçim ikinci tura kalır. Ama İoriınn'un bunu yapmak için olayları geciktirmek istemesi dışında bir neden olamaz. Bu noktada kraliçe olmayı umut edemez; ikinci tur başlamadan önce adı silinir ve sırf ileride torunlarına bir zamanlar kraliçeliğe aday olduğuyla övünmek için şu anda elinde bulunan gücü çarçur edeceğini sanmıyonım. Ama eğer Hreidamar, ona uyarsa oylama berabere kalır yani ikinci tura kalır... Ahhl Keşke geleceği görebilseydim. Ya Orik kaybedersee? O zaman klan toplantısının kontrolünü ele geçirmeli miyim? Kimsenin çıkmaması için kapıyı kilitlemeli miyim, ama o zaman... Ama hayır, bu...</p>

  <p>İorûnn, Hreidamar'a bakıp, başını sallayarak Eragon'un düşüncelerini böldü, yarı kapalı gözkapaklarını Eragon'a doğru çevirdi. Eragon, kendisini ödül almış bir öküz gibi hissediyordu. Zırhının zincirleri şıngırdayan Hreidamar ayağa kalktı. "Klanım adına yeni kralımız olarak Grimstborith Orik'e oy veriyorum."</p>

  <p>Eragon'un boğazına bir yumru takıldı.</p>

  <p>Dudakları keyifle kıvrılan İorûnn kıvrak bir hareketle sandalyesinden kalktı, alçak, boğuk bir sesle, "Öyle görünüyor ki bugünkü toplantının sonucunu belirlemek bana düşüyor. İddialarınızı çok dikkatli dinledik Nado ve Orik. Pek çok konuda aynı fikirde olduğum noktalan işaret etti ama üzerinde anlaşmaya varmamız gereken en önemli konu Varrden'in imparatorluğa karşı verdiği mücadeleyi desteklemeye devam edip,etmeyeceğimiz. Bu yalnızca klanlar arası bir savaş olsa hangi tarafın kazandığına aldırmazdım ve savaşçılarımızı yabancılar uğruna feda etmeye razı olmazdım. Ama durum böyle değil. Bundan çok farklı. Eğer Galbatorix bu savaştan zaferle çıkarsa bizi onun gazabından Beor Dağları bile kurtaramaz. Üstelik başkaları Alagaesia'ın kaderini belirlerken bizimki gibi eski ve güçlü bir ırkın mağaralarda ve tünellerde gizlenmesi uygunsuz oluyor. Bu çağın günlükleri yazılırken bizim de kahramanlar olarak İnsanların ve Elflerin yanında savaştığımızı mı yazacaklar yoksa kapımızın dışında şiddetli bir savaş cereyan ederken ürkmüş köylüler gibi evlerimize kapandığımızı mı? Ben kendi cevabımı biliyorum." İorûnn saçlarını geriye atıp, "Klanım adına yeni kralımız olarak Grimstborith Orik'e oy veriyorum."</p>

  <p>Daire biçimindeki duvara dayanmış beş kanun okuyucusundan en yaşlısı öne çıkıp cilalı asasını taş zemine vurdu. "Herkes Tronjheim, Farthen Dûr'un ve Beor Dağları'nın altında ve üstündeki her knurlanın kırk üçüncü kralı Kral Orik'i selamlasın."</p>

  <p>"Kral Orik'e selam olsun!" diye kükredi klan şefleri. Herkes ayağa kalkarken zırhların şıngırtısı, elbiselerin hışırtısı salonu doldurdu. Eragon da başı dönerek aynı şeyi yaptı. Ne de olsa artık bir kralın karşısındaydı. Nado'ya baktı, ama Cüce'nin yüzü ölümcül bir maske gibiydi.</p>

  <p>Beyaz sakallı kanun okuyucusu asasını tekrar yere vurdu. "Yazıcılar toplantı kararını kaydetsin ve bu haber krallıktaki herkese duyurulsun. Haberciler! Büyücülere kristal görme aynalarıyla bugün burada olanları bildirin, sonra dağın bekçilerini bulup şöyle söyleyin, 'Davullara dört kez vurulsun. Çekiçlerinizi de hayatınızda hiç olmadığı gibi sallayın, çünkü yeni bir kralımız var. Öyle güçlü dört vuruş olsun ki Farthen Dûr bu haberle çalkalansın.' Bunu onlara söyleyin, sizi görevlendiriyorum. Hadi!"</p>

  <p>Haberciler gittikten sonra Orik sandalyesinden kalkıp, etrafındaki Cücelere baktı. Eragon'a biraz şaşkın bir ifadeyle döndü. Sanki tacı almayı kendisi de beklemiyordu. "Bu büyük sorumluluk için hepinize teşekkür ederim," dedi. Biraz duraksadıktan sonra devam etti. "Artık tek düşüncem ulusumuzun iyiliği ve hayatımın sonuna dek bunun için uğraşacağım."</p>

  <p>Klan şefleri teker teker öne çıktı, Orik'in önünde diz çöküp sadık tebaalar olarak sadakat yemini ettiler. Sıra Nado'ya geldiğinde Cüce duygularını göstermeden yalnızca yemin sözlerini tekrarlarken sözcükler ağzından kurşun ağırlığıyla çıkıyordu. Nado yeminini bitirdikten sonra bütün üyelerin belirgin şekilde rahatladığı belli oldu.</p>

  <p>Yeminlerin tamamlanmasından sonra, Orik taç giyme töreninin ertesi gün yapılmasına karar verdi. Daha sonra o ve maiyeti yandaki odaya geçti. Eragon, Orik'e, Orik, Eragon'a baktı ve Orik'in yüzünde kocaman bir gülümseme belirip, yanakları kızarana dek kahkahalarla güldü. Eragon da ona katıldı. Birbirlerini kucakladılar. Orik'in muhafızları ve danışmanları etrafına toplanıp, Orik'in omzuna şaplak indirip heyecanla onu tebrik ettiler.</p>

  <p>Eragon rahatlamıştı. "İorûnn'un bizim tarafta olmasını beklemiyordum."</p>

  <p>"Evet. Ben olduğuna sevindim, ama bu durumu daha da karmaşıklaştırıyor." Orik yüzünü buruşturdu. "En azından konseyimde bir yer vererek onu yardımı için ödüllendirmem gerekecek."</p>

  <p>"Bu çok iyi olabilir!" dedi Eragon, sesinin gürültünün üstünde duyulmasına çalışarak. "Vrenshrrgn isimlerine uygun davranırsa Urû'baen'in kapısına varmadan onlara çok ihtiyacımız olacak."</p>

  <p>Orik cevap vermeye başladı, ama yerleri ve tavanı sarsan bir ses yankılandı. Eragon'un sesin şiddetiyle kemiklerinin sarsıldığını hissetti. "Dinleyin!" dedi Orik bir elini kaldırarak. Grup sessiz kaldı.</p>

  <p>Bas nota her tekrarıyla odayı, bir dev Tronjheim'in yan tarafında yüzüyormuş gibi baştan aşağı sarstı. "Derva Davulları'nın benim hükümdarlığımı ilan edeceğini hiç düşünmemiştim."</p>

  <p>"Davulların büyüklüğü ne kadar?" diye sordu Eragon şaşkınlıkla.</p>

  <p>"Hafızam beni yanıltmıyorsa on beş metre çapında." Cücelerin kısa varlıklar olmalarına rağmen Alagaesia'daki en büyük yapıları inşa etmiş olmaları Eragon'a garip görünmüştü. Belki bu kadar büyük nesneler yaparak kendilerini o kadar küçük hissetmiyorlardır; diye düşünüyordu. Bu teorisinden Orik'e söz etmeyi düşündü, ama onu gücenndirme korkusuyla çenesini tuttu.</p>

  <p>Orik'in yardımcıları etrafına toplanıp onunla Cüce dilinde konuşmaya başladılar. Bir soru daha sormak üzere olan Eragon bir köşeye itildiğini fark etti. Konuşmada bir yavaşlama olması için sabırla bekledi, ama birkaç dakikadan sonra Cücelerin Orik'i soruları ve tavsiyeleriyle taciz etmeyi bırakmayacakları anlaşıldı, çünkü anladığına göre iletişim tarzları böyleydi.</p>

  <p>Bu yüzden Eragon, "Orik Könungr," dedi ve antik dildeki kral sözcüğünü öyle bir enerjiyle doldurdu ki oradaki herkesin dikkatini çekti. Oda sessizleşti, Orik, Eragon'a bakıp tek kaşını kaldırdı. "Majesteleri, çekilmek için izninizi alabilir miyim? Çok geç olmadıysa ilgilenmek istediğim... bir konu var."</p>

  <p>Orik'in gözleri anlayışla parladı. "Kesinlikle, acele et! Ama bana majesteleri, efendim ya da ona benzer başka unvan sözcükleri söylemene gerek yok. Ne de olsa biz arkadaşız ve manevi kardeşiz."</p>

  <p>"Öyleyiz majesteleri," dedi Eragon. "Ama şimdilik herkesle aynı nezaketi göstersem iyi olur. Sen artık ırkının kralısın ve aynı zamanda benim de kralımsın. Dûrgrimst Ingeitum'un bir üyesi olduğuma göre bu aldırmazlık edemeyeceğim bir durum."</p>

  <p>Orik, ona inceliyormuş gibi bir süre baktı. Sonra başını salladı. "Nasıl istersen Shade Katili."</p>

  <p>Eragon selam verip odadan çıktı. Yanında dört muhafızla tünellerden geçip, Tronjheim'in zemin katına giden merdivenlere ulaştı. Şehir-dağı bölen dört ana koridorun güney ucuna vardıklarında muhafızların kaptanı Thrand'a döndü. "Yolun geri kalanını koşmak istiyorum. Bana ayak uyduramayacağınız için Tronjheim'in güney kapısına ulaştığınızda durup dönüşümü beklemenizi öneriyorum."</p>

  <p>"Argetlam, lütfen, yalnız gitmemelisiniz," dedi Thrand. "Size eşlik edebilmemiz için yavaşlayamaz mısınız? Elfler kadar hızlı olamayabiliriz, ama zırhlarla birlikte gün doğuşundan günbatımına kadar koşabiliriz."</p>

  <p>"Endişenizi anlıyorum," dedi Eragon. "Ama her sütunun arkasında bir katil olduğunu bilsem bile bir dakika daha oyalanamam. Hoşça kalın!"</p>

  <p>Geniş koridora dalıp, yoluna çıkan Cücelerin arasından hızla koşmaya başladı.</p>
</body>
</html>
