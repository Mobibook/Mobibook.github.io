<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>İzne Ayrılma</h1>

  <p>Eragon ve Saphira, Rhunön'un evinden çıkıp ağaç evlerine uçtular. Eragon yatak odasındaki eşyalarını toplayıp Saphira'yı eyerledi. Omuzlarında her zamanki yerini aldı.</p>

  <p>Telhaeir Kayalıklarına gitmeden önce Ellesmera'da yapmam gereken bir şey daha var.</p>

  <p>Yapman gereken mi?</p>

  <p>Bunu yapana kadar rahat etmeyeceğim.</p>

  <p>Saphira ağaç evden havalandı. Binalar kaybolana kadar batıya doğru uçtuktan sonra aşağıya doğru pike yapıp yosunla kaplı dar patikaya yumuşak bir iniş yaptı. Yakındaki bir ağacın dallarında oturan Elf kadına yönü sorup öğrendikten sonra ormanda yürümeye devam ettiler. Sonunda sürekli rüzgâr yiyormuş gibi dik açıda duran bir köknar ağacından büyümüş küçük, tek odalı bir eve vardılar.</p>

  <p>Evin solunda Eragon'dan birkaç metre yukarıda olan yumuşak, toprak bir set vardı. Setin kenarından bir dere akıyor, berrak bir göle dökülüp, ormanın loş derinliklerinde kıvrılarak ilerliyordu. Gölün kenarında beyaz orkideler sıralanmıştı. Kıyı boyunca büyüyen ince çiçeklerin arasındaki yerden kabarık bir kök çıkıyordu. Kökün yanında Sloan bağdaş kurmuş oturuyordu.</p>

  <p>Eragon, adamı telaşlandırmamak için nefesini tuttu.</p>

  <p>Kasap, Elfler gibi turuncu ve kahverengi bir kaftan giymişti. Başına ince, siyah bir bez sararak eskiden gözlerinin bulunduğu oyukları gizliyordu. Küçük, kıvrık bir bıçakla kucağındaki uzun tahtayı oyuyordu. Yüzü Eragon "un hatırladığından çok daha derin çizgilerle doluydu. Ellerinin ve kollarının üstünde yeni yara izleri vardı.</p>

  <p>Burada bekle, dedi Eragon, Saphira'ya, sırtından inerek.</p>

  <p>Eragon, ona yaklaşırken Sloan oymayı bırakıp başını yana eğdi. "Git buradan," dedi boğuk bir sesle.</p>

  <p>Eragon nasıl tepki vereceğini bilemeden olduğu yerde kaldı.</p>

  <p>Çenesindeki kaslar dalgalanan Sloan elindeki tahtayı birkaç kez daha yonttu, sonra bıçağın ucunu köke vurup, "Kahrolasılar," dedi. "Beni birkaç saat acılarımla yalnız bırakamaz mısınız? Kimseyi dinlemek istemiyorum. Kaç kez sorarsanız sorun kararımı değiştirmeyeceğim. Şimdi def olun buradan."</p>

  <p>Eragon'un içinde öfke ve acıma duygusu belirdi. Çünkü Sloan'ı çocukluğundan beri tanıyordu. Ne kadar ondan korksa ve sevmese de onu bu halde görmek Eragon'a garip geliyordu. "Rahat mısın?" diye sordu antik dilde, hafif, melodik bir tonda.</p>

  <p>Sloan tiksintiyle homurdandı. "Dilinizi anlamadığımı biliyorsunuz ve öğrenmek de istemiyorum. Sözcükler kulaklarımda gerekenden uzun süre çınlıyor. Eğer ırkımın dilinde konuşmayacaksanız hiç konuşmayın."</p>

  <p>Eragon, Sloan'ın yalvarmalarına rağmen sorusunu ortak dillerinde yinelemedi, ama oradan ayrılmadı da.</p>

  <p>Sloan küfrederek işine devam etti. Her darbeden sonra başparmağını yüzeyde gezdiriyor, oyduğu şeyi kontrol ediyordu. Aradan birkaç dakika geçtikten sonra yumuşak bir sesle, "Haklısınız," dedi. "Ellerimle bir şeyler yapmak düşüncelerimi yatıştırıyor. Bazen... bazen neredeyse ne kaybettiğimi unutur gibi oluyorum, ama hatıralar hep geri dönüyor ve onlarla boğuluyor gibi oluyorum... Bıçağı keskinleştirmenize sevindim. Bir adamın bıçağı her zaman keskin olmalı."</p>

  <p>Eragon, onu bir dakika daha seyretti, sonra dönüp Saphira'nın beklediği yere yürüdü. Eyere tırmanırken, Sloan fazla değişmişe benzemiyor, dedi.</p>

  <p>Bu kadar kısa zamanda tamamen farklı biri olmasını bekleyemezsin.</p>

  <p>Hayır, ama Ellesmera'da biraz bilgelik öğrenebileceğini ve suçlarından pişmanlık duyabileceğini düşünmüştüm.</p>

  <p>Eğer hatalarını kabul etmeyi istemiyorsa onu kimse zorlayamaz. Zaten sen, onun için elinden geleni yaptın. Artık o payına razı olmanın bir yolunu bulmalı. Eğer bulamazsa ebedi uykuda teselli arayabilir.</p>

  <p>Sloan'ın evinin yakınındaki meydandan havalanarak ağaçların üstünden geçtiler, olabildiğince hızlı kanat çırpıp kuzeye, Teel'naeir Kayalıklarına doğru uçtular. Sabah güneşi ufukta iyice yükselmiş, ağaçların üstlerine yayılan ışınlar uzun, karanlık gölgeler bırakıyordu.</p>

  <p>Saphira, Oromis'in evinin yakınındaki meydanda alçaldı. Oromis ve Glaedr, onları bekliyordu. Eragon, Glaedr'in iki yüksek dikeninin arasında eyer olduğunu, Oromis'in de mavi ve yeşil renkte yolculuk giysileri giydiğini, üzerine altın rengi zırh geçirdiğini görüp şaşırdı. Sırtında uzun, elmas biçiminde bir kalkan vardı. Sol kolunun altında ise arkaik bir miğfer duruyordu. Belindeki kemerde bronz renkli kılıcı Naegling asılıydı.</p>

  <p>Saphira kanatlarının altındaki havayla birlikte çimenlerin üstüne indi. Saphira diliyle havanın tadına bakarken Eragon yere kaydı. Bizimle Varden'e mi uçacaksınız, diye sordu. Kuyruğu heyecanla oynuyordu.</p>

  <p>"Sizinle Du Weldenvarden'in kıyısına kadar uçacağız, ama ondan sonra yollarımız ayrılıyor."</p>

  <p>Düş kırıklığına uğrayan Eragon, "Sonra Ellesmera'ya mı döneceksiniz?" diye sordu.</p>

  <p>Oromis başını iki yana salladı. "Hayır Eragon. Gil'ead şehrine devam edeceğiz."</p>

  <p>Saphira şaşkınlıkla tıslarken Eragon da bu hissi paylaşıyordu. "Neden Gil'ead'a?"</p>

  <p>Çünkü Islanzadi ve ordusu Ceunon'dan oraya yürüdü ve şehri kuşatmak üzereler, dedi Glaedr. Zihninin garip, parlak yapıları Eragon'un bilincine süründü.</p>

  <p>Ama sen ve Oromis varlığınızı imparatorluktan gizlemek istemiyor muydunuz, diye sordu Saphira.</p>

  <p>Oromis gözlerini bir an kapadı, ifadesi içe dönük ve gizemliydi. "Gizlenme zamanı geçti Saphira. Glaedr ve ben, ikinize bu kısa sürede öğrerebildiğimiz her şeyi öğrettik. Düşündüğümüzden daha yetersiz bir eğitim oldu, ama üzerimizdeki baskıyı düşünecek olursak bu kadarını öğretebildiğimiz için bile şanslıyız. Glaedr ve ben, ikinizin Galbatorix'i yenmenize yardımcı olacak her şeyi öğrendiğinize inanıyoruz.</p>

  <p>"Bu yüzden, bu savaş sona ermeden ikinizden birinin eğitim için buraya geri dönme şansı olmadığını ve Galbatorix hâlâ hayattayken ikimizin eğiteceği başka ejderha ve süvarisi çıkmayacağını düşünerek Du Weldenvarden'de gizlenmemize gerek kalmadığına karar verdik. Başka bir süvari ve ejderhanın bize gelmesi için boş bir rahatlık içinde beklemek yerine Islanzadi ve Varden'in Galbatorix'i devirmesine yardım etmek daha önemli.</p>

  <p>"Galbatorix, bizim hâlâ hayatta olduğumuzu öğrendiğinde bu onun güvenini sarsacaktır, çünkü onun katliamından kurtulan başka ejderhalar ve süvariler olup olmadığını bilemeyecektir. Ayrıca bizim varlığımızdan haberdar olan Elflerin ve Cücelerin kendine olan güvenleri artacak ve Yanan Ovalar'da Murtagh ve Thorn'la karşılaşmanın yarattığı kötü etkilerini silecektir. Ayrıca Nasuada'nın imparatorluktan topladığı savaşçı sayısını da artırabilir."</p>

  <p>Eragon, Naegling'e baktı. "Tabii, ama kendiniz çarpışmaya katılmayı düşünmüyorsunuzdur herhalde, hocam?"</p>

  <p>"Neden olmasın?" diye sordu Oromis başını yana eğerek.</p>

  <p>Eragon, Oromis ve Glaedr'i gücendirmek istememesine rağmen buna nasıl cevap vereceğini bilmiyordu. Sonunda, "Beni bağışlayın hocam, ama biraz fazla enerji gerektiren büyüleri yapamazken nasıl dövüşeceksiniz? Hem ara sıra geçirdiğiniz nöbetler ne olacak? Eğer savaşın ortasında bir nöbet geçirirseniz ölümcül olabilir."</p>

  <p>"Şu ana kadar bunu öğrenmiş olman gerekiyor; iki büyücü karşılaştığında sonucu nadiren güç belirler. Yine de kılıcımın içindeki mücevherde ihtiyacım olan bütün enerji var," diye karşılık verdi Oromis. Sağ elinin avucunu Naegling'in kabzasındaki sarı elmasa koydu. "Yüz yıldan uzun süredir Glaedr ve ben, her türlü enerjiyi bu elmasa biriktirdik ve başkaları da bu enerji havuzuna katkıda bulundu; haftada iki kez Ellesmera'dari birkaç Elf, beni ziyaret edip kendilerini öldürmeden mümkün olduğunca fazla enerjiyi mücevhere aktardılar. Bu taşın içindeki enerji çok büyük, Eragon; bununla bütün bir dağı yerinden oynatabilirim. Bu yüzden Glaedr'i ve kendimi kılıç, ok ve mızraklardan, hatta mancınıklarla atılan kayalardan korumak basit bir iş. Nöbetlerime gelince, savaş alanında güçsüz duruma düşersem beni zarar görmekten koruması için Naegling'deki taşa bazı korumalar koydum. Bu yüzden Eragon, Glaedr ve ben düşündüğün kadar çaresiz değiliz."</p>

  <p>Azarlanan Eragon başını önüne eğip, "Evet hocam,"diye mırıldandı.</p>

  <p>Bunun üzerine Oromis'in ifadesi biraz yumuşadı. "Endişeni anlıyorum Eragon, endişelenmekte haklısın, çünkü savaş çok zorlu bir iş ve en becerikli savaşçılar bile ölümle karşılaşabilir. Ama bizim davamız önemli bir dava. Eğer Glaedr ve ben, ölüme gidiyorsak, bunu isteyerek yapıyoruz, çünkü bu fedakârlığımız sayesinde Alagaesia'yı Galbatorix'in zorbalığının gölgesinden kurtarabiliriz."</p>

  <p>"Ama eğer siz ölürseniz," dedi Eragon, kendini çok küçük hissederek. "Ve biz Galbatorix'i öldürmeyi ve son ejderha yumurtasını kurtarmayı başarırsak o ejderha ve süvarisini kim eğitecek?"</p>

  <p>Oromis uzanıp omzunu kavrayarak Eragon'u şaşırttı. "Eğer böyle bir şey olursa, yeni ejderhayı ve süvarisini eğitmek senin ve Saphira'nın sorumluluğu olacak," dedi ciddi bir yüzle. "Ah, bu kadar endişeli bakma Eragon. Bu işte yalnız olmayacaksın. Islanzadi ve Nasuada kendi ırklarının en bilge âlimlerinin size yardım etmelerini sağlayacaklarından hiç kuşkum yok."</p>

  <p>Eragon'un içini garip bir huzursuzluk hissi kaplamıştı. Sıklıkla kendisine bir yetişkin gibi davramlmasını isterdi, ama yine de kendini Oromis'in yerini almaya hazır hissetmiyordu. Bunu düşünmek bile yanlış geliyordu. Eragon ilk kez sonunda yaşlı neslin bir parçası haline geleceğini ve bu olduğunda yanında kendisini yönlendirecek bir akıl hocasının olmayacağını anlıyordu. Boğazının sıkıldığını hissetti.</p>

  <p>Oromis, Eragon'un omzunu bırakarak kollarındaki Brisingr'ı işaret etti. "Menoa ağacını uyandırdığında bütün orman sarsıldı Saphira. Ellesmera'daki Elflerin yarısı onun yardımına koşmamız için Glaedr ve bana deli gibi yalvardılar. Üstelik böyle şiddet içerikli yöntemler kullandığınız için sizi cezalandırmasını önlemek için Bilge Gilderien'le sizin adınıza görüşmemiz gerekti."</p>

  <p>Özür dilemeyeceğim, dedi Saphira. Yumuşak ikna yolları için zamanımız yoktu.</p>

  <p>Oromis başını salladı. "Anlıyorum ve seni eleştirmiyorum Saphira. Yalnızca hareketlerinin sonucunun farkında olmanı istedim." Oromis'in ricası üzerine Eragon yeni yapılmış kılıcını ona uzatıp, o kılıcını incelerken miğferini tuttu. "Rhunön kendini aşmış," dedi Oromis. "Buna eşdeğer çok az silah ya da kılıç vardır. Böyle etkileyici bir kılıç kullanacağın için çok şanslısın Eragon." Çeliğin üstündeki yazıyı okurken Oromis'in kaşları kalktı. "Brisingr... bir Ejderha Süvarisi kılıcı için çok uygun bir isim."</p>

  <p>"Evet," dedi Eragon. "Ama nedense bu ismi ne zaman söylesem kılıç..." Tereddüt etti. Antik dilde ateş anlamına gelen brisingr sözcüğünü kullanmak yerine, "Alev alıyor," dedi.</p>

  <p>Oromis'in kaşları biraz daha kalktı. "Gerçekten mi? Rhunön'un bu eşsiz olay için bir açıklaması var?" Kılıcı Eragon'a uzatıp miğferini geri aldı.</p>

  <p>"Evet, hocam," dedi Eragon. Ve Rhunön'un iki teorisini tekrarladı.</p>

  <p>Oromis mırıltıyla, "Acaba..." dedi. "Bakışları Eragon'un arkasındaki ufka gitti. Sonra başını hafifçe sallayıp, gri gözlerini tekrar Eragon ve Saphira'ya odakladı. Yüzü öncekinden de ciddi bir hal almıştı. "Korkarım benim yerime gururumun konuşmasına izin verdim. Glaedr ve ben çaresiz olmayabiliriz, ama senin de belirttiğin gibi ikimiz de sağlam değiliz. Glaedr yaralı ve benim de kendi.. zayıflıklarım var. Boşuna Bütün Olan Sakat denmiyor bana.</p>

  <p>"Düşmanlarımız ölümlü olsa zayıflıklarımız sorun olmazdı. Şu andaki halimizle bile yüzlerce sıradan insanı yenebiliriz... yüzlerce ya da binlerce, fark etmez. Ama düşmanımız bizim ve bu ülkenin bu güne kadar gördüğü en tehlikeli düşman. Bunu kabul etmeyi hiç istemesem de Glaedr ve ben, dezavantajlı durumdayız. Bu savaştan kurtulma olasılığımız çok düşük. Uzun ve dolu bir hayat yaşadık, yüzyılların kederi üstümüzde bir baskı oluşturuyor, ama siz ikiniz genç, canlı ve umut dolusunuz. Sizin, Galbatorix'i yenme olasılığınızın herkesten fazla olduğuna inanıyorum."</p>

  <p>Oromis, Glaedr'e bakınca yüzünde sıkıntılı bir ifade belirdi. "Bu yüzden sizin hayatta kalmanızı garanti altına almak ve olası ölümümüze karşı bir önlem olarak Glaedr, benim iznimle, şuna karar verdi..."</p>

  <p>Size Kalplerimin Kalbi'ni vermeye karar verdim Saphira Parlak Pullar ve Eragon Shade Katili.</p>

  <p>Saphira'nın şaşkınlığı da Eragonunki kadar büyüktü. Birlikte üstlerinde yükselen altın rengi heybetli ejderhaya baktılar. Hocam, bizi anlata mayacağımız kadar onurlandırdınız, ama... bize kalbinizi teslim etmek istediğinize emin misiniz?</p>

  <p>Eminiz, dedi Glaedr. İri başını Eragon'un başının hafifçe yukarısında kalacak şekilde indirdi. Pek çok nedenden dolayı eminim. Eğer kalbimi tutarsan benimle ve Oromis'le iletişim kurabilirsiniz. Ne kadar uzak olduğumuz fark etmez. Zor durumda kaldığınızda gücümle size destek verebilirim. Eğer Oromis ve ben savaşta ölürsek bilgimiz ve deneyimimiz ve aynca benim gücüm hâlâ sizin emrinizde olacak. Bunu çok uzun süre düşündüm ve doğru olduğuna karar verdim.</p>

  <p>"Ama Oromis ölürse," dedi Eragon yumuşak bir sesle. "Bir Eldunari olarak yaşamaya devam etmek istediğine emin misin?"</p>

  <p>Glaedr başını çevirip, muazzam irilikteki gözlerinden birini Eragon'a dikti. Oromis'ten ayrılmak istemiyonım, ama ne olursa olsun, Galbatorix'i tahtından indirmek için ne gerekiyorsa yapmaya devam edeceğim. Bu bizim tek hedefimiz ve ölüm bile bizi bu amacımızdan saptıramaz. Saphira'yı kaybetme fikri seni dehşete düşürüyor Eragon ve bunda haklısın da. Ancak Oromis ve ben, yüzyıllardır böyle bir ayrılığın kaçınılmaz olduğuna kendimizi inandırdık. Ne kadar dikkatli olursak olalım yeterince uzun yaşarsak sonunda ikinizden biri ölecek. Bu mutlu bir düşünce değil, ama gerçek. Dünya böyle."</p>

  <p>Oromis duruşunu değiştirdi. "Bu durum hoşuma gidiyormuş gibi yapamam, ama hayatın amacı istediğimizi yapmak değil, yapılması gerekeni yapmaktır. Kader bizden bunu istiyor."</p>

  <p>Şimdi sormak istiyorum, Saphira Parlak Pullar ve Eragon Shade Katili, hediyemi ve gerektirdiği her şeyi kabul ediyor musunuz?</p>

  <p>Ediyorum, dedi Saphira.</p>

  <p>Ediyorum, dedi Eragon kısa bir tereddütten sonra.</p>

  <p>Bunun üzerine Glaedr başını geri çekti. Karnındaki kaslar birkaç kez dalgalanıp sıkıştı, boğazı bir şey sıkışmış gibi sarsıldı. Bacaklarını açıp boynunu Eragon'un önüne doğru uzattı. Parlak pullarının altındaki bütün damarlar ve sinirler kabarmıştı. Glaedr'in boğazı artan bir hızla esneyip gevşemeye başladı ve sonunda başını Eragon'la aynı seviyeye indirdi. Devasa ağzından sıcak, pis kokulu bir hava çıktı. Eragon gözlerini kısıp öğürmemeye çalıştı. Glaedr'in ağzının derinliklerine bakarken ejderhanın boğazının son bir kez daha kasıldığını gördü. Üzerinden sıvılar damlayan, kan kırmızı dokunun arasında altın bir ışık göründü. Bir saniye sonra otuz santim çapında yuvarlak bir nesne Glaedr'in kırmızı dilinden kayıp ağzından o kadar hızlı çıktı ki Eragon neredeyse kaçırıyordu.</p>

  <p>Elleri kaygan, salya kaplı Eldunari'yi kavrarken, Eragon yutkunup geriye doğru sendeledi, çünkü birdenbire Glaedr'in her türlü düşüncesini, duygusunu ve bedenindeki bütün duyuları hisseder olmuştu. Bu bilgi miktarı temaslarının yakınlığı gibi eziciydi. Eragon bunları bekliyordu, ama yine de Glaedr'in bütün varlığını ellerinde hissettiğini fark etmek onu şok ediyordu.</p>

  <p>Glaedr yanmış gibi hızla geri çekilip, başını iki yana salladı ve zihnini hızla Eragon'dan gizledi. Yine de Eragon, onun duygularının genel rengi gibi değişen düşüncelerinin titreşimini de hissedebiliyordu.</p>

  <p>Eldunari devasa altın bir mücevher gibiydi. Yüzeyi sıcaktı ve sayısız keskin yüzle kaplıydı. Bazılarının boyutu küçük, bazıları sivri, bazıları köşeli açılıydı. Eldunari'nin ortası kepenkleri kapalı bir fenere benzer şekilde donuk bir parıltıyla parlıyordu.</p>

  <p>Yaygın ışık alçak, sabit bir vuruşla zonkluyor gibiydi. İlk bakışta ışık değişmez görünüyordu, ama Eragon ışığa baktıkça içinde daha fazla ayrıntı gördü: küçük girdaplar ve akıntılar görünüşte rastgele yönlere doğru kıvrılıp dönüyor, iğne ucu büyüklüğünde noktalar bir an yanıp sönüyordu. Canlıydı.</p>

  <p>"Al," dedi Oromis. Eragon'a sağlam bir çuval bezi uzattı.</p>

  <p>Eldunari'yi torbaya koyar koymaz Glaedr'le aralarındaki bağlantının kesildiğini görmek Eragon'u rahatlatmıştı. Sarsılmış durumdaki Eragon, kumaş kaplı Eldunari'yi göğsüne bastırırken kollarını Glaedr'in özüne doladığını hissetmenin verdiği huşu duygusunu yaşıyordu. Onu ellerinden bırakırsa neler olabileceğinden korkuyordu.</p>

  <p>"Teşekkür ederim hocam," demeyi başardı, başını Glaedr'e doğru eğerek.</p>

  <p>Kalbini hayatımız pahasına koruyacağız, diye ekledi Saphira.</p>

  <p>"Hayır!" dedi Oromis haşin bir sesle. "Hayatınız pahasına değil! Bu kaçınmanız gereken bir şey. Yaptığınız bir dikkatsizlik yüzünden Glaedr'in kalbine bir şey olmasına izin vermeyin, ama onu, beni ya da bir başkasını korumak için kendinizi tehlikeye atmayın. Ne pahasına olursa olsun sizin hayatta kalmanız gerek. Yoksa bütün umutlarımız kaybolur ve her yer kararır."</p>

  <p>Aynı anda Eragon diliyle, Saphira da düşünceleriyle, "Evet, hocam," dediler.</p>

  <p>Nasuada'ya sadakat yemini ettiğiniz için eğer gerekirse ona kalbimi anlatabilirsiniz, ama yalnızca gerekirse. Geriye kalan çok az sayıda ejderha aşkına Eldunari'yle ilgili gerçeğin bilinmemesi gerekiyor.</p>

  <p>Arya'ya söyleyebilir miyiz, diye sordu Saphira.</p>

  <p>Ve Blödhgarm ve Islanzadi'nin beni koruması için gönderdiği diğer Elfler, diye sordu Eragon. "Saphira'yla birlikte Murtagh'la son dövüşmemizde zihnime girmelerine izin verdim. Savaşın ortasında bize yardım edersen senin varlığını fark edeceklerdir Glaedr."</p>

  <p>Blödhgarm'a ve büyücülerine Eldunari'yi anlatabilirsin, dedi Glaedr. Ama ancak size gizlilik yemini ettikten sonra.</p>

  <p>Oromis miğferini başına taktı. "Arya, Islanzadi'nin kızı ve bu yüzden bilmesi gerektiğini düşünüyorum. Ama söz konusu Nasuada olunca kesinlikle gerekmediği takdirde ona söylemeyin. Paylaşılan bir sır artık sır değildir. Eğer kendinizi disipline edebilir, Eldunari'yi hiç düşünmezseniz kimse bu bilgiyi zihinlerinizden çalamaz."</p>

  <p>"Evet hocam."</p>

  <p>"Artık gidelim," dedi Oromis. Ellerine bir çift kalın zırhlı eldiven taktı. "Islanzadi'den Nasuada'nın Feinster'i kuşattığını öğrendim. Varden'in size ihtiyacı var."</p>

  <p>Ellesmera'da çok uzun kaldık, dedi Saphira.</p>

  <p>Belki, ama bu iyi değerlendirilmiş bir zamandı, dedi Glaedr.</p>

  <p>Kısa bir başlangıç koşusu yapan Oromis, Glaedr'in ön bacağına, oradan dikenli sırtına çıkıp, eyere yerleşti, bacak kayışlarını geçirdi. "Uçarken son ziyaretin sırasında öğrendiğin gerçek isimlerin listesini gözden geçirebiliriz," dedi Oromis, Eragon'a.</p>

  <p>Eragon, Saphira'nın yanına gidip dikkatle sırtına çıktı, örtülerden birini Glaedr'in kalbine örttü, kumaş yığınını eyer torbasına koydu. Bacaklarını aynı Oromis gibi bağladı. Arkasında Eldunari'nin sürekli enerji yaydığını hissedebiliyordu.</p>

  <p>Glaedr, Tel'naeir Kayalıklarının kenarına yürüyüp geniş kanatlarını açtı. Altın ejderha bulutlu gökyüzüne doğru uçarken yer sarsıldı. Kanatlarını aşağıya doğru indirip aşağıdaki ağaç denizinden yükselirken hava gürleyip titredi. Saphira, onu takip edip kendini boşluğa bırakırken Eragon önündeki dikenlerden birine tutundu. Boşlukta birkaç yüz metre düştükten sonra Glaedr'in yanına yükseldiler.</p>

  <p>İki ejderha güneybatıya doğru yönelirken Glaedr öndeydi. İkisi farklı tempoda kanat çırpıyor, geniş ormanın üstünde hızla yol alıyorlardı.</p>

  <p>Saphira boynunu geriye atıp kulakları çınlatan bir şekilde kükredi. Öndeki Glaedr de aynı şekilde karşılık verdi. Korkutucu çığlıkları geniş gök kubbede yankılanırken aşağıdaki kuşlar ve diğer yaratıklar korkuyla kaçıştılar.</p>
</body>
</html>
