<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>İki Âşığın Kötü Sonu</h1>

  <p>Eragon altın ejderhaya bakakaldı.</p>

  <p>"Ama nasıl olur?" Oromis ve Glaedr bir şey söyleyemeden Eragon, Saphira'ya dönüp hem zihniyle hem sesli olarak, "Biliyordun? Sen biliyordun ve benim Morzan'ın babam olduğuna inanmama izin verdin, oysa bu... bu... ben..." Göğsü hızla inip kalkarken, Eragon anlamsızca kekeliyordu. Birden Brom'un anıları zihnine dolup diğer düşünceleri uzaklaştırdı. Brom'un her sözcüğünün ve ifadesinin anlamını yeniden düşündü ve o anda bir doğruluk hissi Eragon'un içini kapladı. Hâlâ bazı açıklamalar istiyordu, ama Glaedr'in söylediklerinin doğru olduğuna inanmak için bunlara ihtiyacı yoktu, çünkü Glaedr'in söylediklerinin doğru olduğunu iliklerine kadar hissediyordu.</p>

  <p>Oromis omzuna dokununca Eragon irkildi. "Eragon, sakinleşmelisin," dedi rahatlatıcı bir tonla. "Sana öğrettiğim meditasyon tekniklerini hatırlıyor musun? Soluklarını kontrol et ve hissettiğin gerilimin ayaklarının altındaki yere boşalmasına izin ver... Evet, işte böyle. Şimdi tekrar derin nefes al."</p>

  <p>Eragon'un elleri hareketsiz kaldı ve Oromis'in sözlerini dinlerken kalp atışları yavaşladı. Düşünceleri bir kez daha berraklaşınca Saphira'ya bakıp yumuşak bir sesle, "Sen biliyordun," dedi.</p>

  <p>Saphira başını yerden kaldırdı. Ah Eragon. Sana söylemek istedim. Murtagh'ın sözlerinin sana nasıl acı verdiğini biliyordum, ama sana yardım edemedim. Yardım etmek istedim –pek çok kez denedim– ama Oromis ve Glaedr gibi ben de Brom'un sırrını saklamak için antik dilde yemin etmiştim ve yeminimi bozamazdım.</p>

  <p>"Sana ne... ne zaman söyledi?" diye sordu Eragon. O kadar rahatsızdı ki sesli konuşmaya devam ediyordu.</p>

  <p>Urgallar Terim'in dışında bize saldırdığında, sen bilinçsiz yatarken.</p>

  <p>Gil'ead'daki Varden'le temas kurmamızı da o zaman mı söyledi?</p>

  <p>Evet. Brom'un bana ne söyleyeceğini bilmeden, bunu kendin öğrenmediğin takdirde sana söylememem için yemin ettirdi. Ne yazık ki kabul ettim.</p>

  <p>"Sana söylediği başka bir şey var mı?" diye sordu Eragon, öfkesi yeniden kabarmıştı. "Bilmem gereken başka bir sır var mı, mesela Muragh'ın tek kardeşim olmadığı ya da Galbatorix'i nasıl yenebileceğim gibi?"</p>

  <p>Brom'la Urgalları avlayarak geçirdiğimiz iki günde Brom, bana hayatını anlattı, çünkü eğer ölürse ve sen onunla olan akrabalığını öğrenirsen oğlunun nasıl bir babası olduğunu ve neden böyle davrandığını bilmesini istiyordu. Ayrıca Brom, bana senin için bir armağan verdi.</p>

  <p>Armağan mı?</p>

  <p>Masalcı Brom olarak değil de baban olarak seninle konuşmasının anısı.</p>

  <p>"Ama bence Saphira bu anıyı seninle paylaşmadan önce," diye Oromis araya girince Eragon, Saphira'nın onun düşüncelerini duymasına izin verdiğini fark ederek şaşırdı. "Bunların nasıl olduğunu anlamanın daha önemli olduğunu düşünüyorum. Beni biraz daha dinleyecek misin Eragon?"</p>

  <p>Eragon ne istediğinden emin değildi, sonra başını salladı.</p>

  <p>Oromis kristal kadehi kaldırarak şarabını yudumladı, sonra kadehi masaya bıraktı. "Bildiğin gibi Brom ve Morzan benim çıraklarımdı. Üç yaş daha küçük olan Brom, Morzan'a öyle büyük saygı duyuyordu ki Morzan'ın kendisini küçümsemesine, emirler vermesine ve utanç verici şekilde davranmasına aldırmıyordu."</p>

  <p>Eragon boğuk bir sesle, "Brom'un birinin kendisine emir vermesine izin verdiğini düşünmek çok zor."</p>

  <p>Oromis başını kuş gibi hızlı bir hareketle yana eğdi. "Ama veriyordu. Brom davranışlarına rağmen Morzan'ı bir kardeş gibi seviyordu. Ancak Morzan, süvarilere ihanet edip, Galbatorix'in tarafına geçip Brom'un ejderhası Saphira'yı öldürünce, onun gerçek karakterini anladı. Brom'un Morzan için duyduğu hisler çok güçlü olsa da yerini alan nefrete kıyasla cehennemin önündeki bir mum parçası gibi kaldı. Brom, mümkün olan her yerde ve her şekilde Morzan'ı engelleyeceğine, işlerini bozacağına ve hırslarını pişmanlıklara dönüştüreceğine yemin etti. Brom'u nefret ve şiddet dolu yoldan gitmemesi konusunda uyardım, ama Saphira'nın acısı yüzünden deliye dönmüştü ve beni dinlemiyordu.</p>

  <p>"Sonraki on yıl içinde Brom'un nefreti hiç azalmadı. Galbatorix'i tahtından indirme çabaları, Tövbekârı öldürme isteği ve her şeyden çok Morzan'a kendi yaşadıklarını çektirme arzusu hiç dinmedi. Brom, ısrarın bedenlenmiş şekliydi sanki. Adı Tövbekâr için bir kâbus, İmparator'a karşı direnecek güçleri kalmayanlar için bir umut ışığıydı." Oromis beyaz ufuk çizgisine bakıp bir yudum şarap daha içti. "Ejderhası olmadan tek başına başardıklarıyla gurur duyuyorum. Bir öğretmenin öğrencilerinden birinin üstün başarılar gösterdiğini görmek her zaman cesaret vericidir. Neyse, konu dışına çıkıyorum. Yirmi yıl kadar önce Varden casuslarından Kara El adındaki esrarengiz bir kadının imparatorluktaki faaliyetleri hakkında bilgi almaya başladı."</p>

  <p>"Annem," dedi Eragon.</p>

  <p>"Senin ve Murtagh'ın," dedi Oromis. "Başta Varden onun hakkında yalnızca çok tehlikeli ve İmparator'a sadık olduğu dışında hiçbir şey bilmiyordu. Zamanla ve çok kan döküldükten sonra Kara El'in yalnızca Morzan'a hizmet ettiği; Morzan'ın imparatorluktaki isteklerini sürdürmek için ona bağımlı hale geldiği anlaşıldı. Bunu öğrenen Brom, Kara El'i öldürmek ve Morzan'a bu şekilde zarar vermek için yola çıktı. Varden annenin nerede ortaya çıkacağını bilemediği için Brom, Morzan'ın kalesine yolculuk yaptı ve kaleye gizlice girmenin bir yolunu bulana kadar kaleyi inceledi."</p>

  <p>"Morzan'ın kalesi neredeydi?"</p>

  <p>"Neredeydi değil, nerede? Kale hâlâ var. Şimdi Galbatorix kullanıyor. Spine'in tepelerinde, Leona Gölü'nün kuzeybatı kıyısında, ülkenin geri kalanından gizlenmiş bir yerde."</p>

  <p>"Jeod, bana, Brom'un hizmetkârlardan birinin kılığında içeri girdiğini söyledi," dedi Eragon.</p>

  <p>"Girdi ve bu hiç kolay bir iş değildi. Morzan kalesini, kendisini düşmanlardan koruyacak yüzlerce büyüyle donatmıştı. Ayrıca kendisine hizmet eden herkese genellikle gerçek isimlerini kullanarak sadakat yemini ettirmişti. Ama Brom uzun denemelerden sonra Morzan'ın korumasında bir gedik buldu ve bu ona bahçıvanlık pozisyonunu getirdi. Annenle de böyle tanıştı."</p>

  <p>Eragon ellerine bakarak, "Sonra Morzan'ın canını yakmak için onu baştan çıkardı herhalde," dedi.</p>

  <p>"Kesinlikle hayır," diye cevap verdi Oromis. "En başta amacı bu olabilirdi, ama sonra ne onun ne de annenin beklemediği bir şey oldu: birbirlerine âşık oldular. Annenin bir zamanlar Morzan için duyduğu his her neyse o zaman yok oldu, Morzan'ın annene ve yeni doğmuş bebeği Murtagh'a kötü davranışı bu duyguyu iyice güçlendirdi. Olayların tam sırasını bilmiyorum, ama Brom bir noktada gerçek kimliğini annene açıkladı. Annen, onu ele vermek yerine Varden'e Galbatorix, Morzan ve imparatorluk hakkında bilgi taşımaya başladı."</p>

  <p>"Ama Morzan ona antik dilde sadakat yemini ettirmemiş miydi?" diye sordu Eragon. "Onun aleyhine nasıl dönebildi?"</p>

  <p>Oromis'in ince dudaklarında bir gülümseme belirdi. "Çünkü Morzan ona kendi yaratıcılığını kullanması ve inisiyatif geliştirmesi için diğer hizmetkârlarından biraz daha fazla özgürlük tanımıştı. Morzan o kibriyle, annenin kendisi için duyduğu aşkın her yeminden daha güçlü olduğuna inanıyordu. Ayrıca o artık Morzan'a bağlanan kadın değildi; anne olmak ve Brom'la tanışmak karakterinde öyle değişiklikler yapmıştı ki gerçek adı değişmiş ve böylece yerine getirmeye söz verdiği yükümlülüklerden kurtulmuştu. Eğer Morzan daha dikkatli olsaydı, örneğin kendisini uyaracak bir büyü yapmış olsaydı, onun verdiği sözden döndüğünü ve karısı üzerindeki kontrolü kaybettiğini hemen anlardı. Ama dikkatsizlik her zaman Morzan'ın en büyük kusurlarından biriydi; kurnazca bir büyü yapardı, ama sonra sabırsızlığı yüzünden önemli bir ayrıntıyı atladığı için başarısız olurdu."</p>

  <p>Eragon kaşlarını çattı. "Neden annem fırsatı varken Morzan'dan ayrılmadı?"</p>

  <p>"Morzan'ın adına yaptığı onca şeyden sonra Varden'e yardım etmenin görevi olduğunu düşünüyordu. Ama daha da önemlisi Murtagh'ı babasına bırakmayı göze alamıyordu."</p>

  <p>"Onu da yanında götüremez miydi?"</p>

  <p>"Bu ona bağlı olsaydı eminim götürürdü. Morzan çocuk sayesinde annen üzerinde büyük kontrol sahibi olduğunun farkındaydı. Anneni, Murtagh'ı bir dadıya teslim etmeye zorladı ve onu yalnızca düzensiz aralıklarla görmesine izin verdi. Morzan'ın bilmediği şey onun bu aralar sırasında Bromu da ziyaret ettiğiydi."</p>

  <p>Oromis dönüp mavi gökyüzünde oynaşan bir çift serçeye baktı. Profilden bakılınca narin, eğik yüz hatları Eragon'a bir atmacayı ya da kediyi hatırlatıyordu. Oromis serçelere bakmaya devam ederken, "Morzan'ın kendisini nereye göndereceğini annen bile tahmin edemiyordu," dedi. "Bu yüzden anneni görmek istiyorsa Brom'un uzun süre Morzan'ın kalesinde kalması gerekiyordu. Brom üç yıla yakın bir süre boyunca Morzan'ın bahçıvanı olarak çalıştı. Ara sıra Varden'e mesaj göndermek ya da imparatorluktaki casuslarıyla iletişim kurmak için dışarı çıkıyordu, ama onun dışında kaleden ayrılmadı."</p>

  <p>"Üç yıl! Morzan'ın kendisini görüp tanımasından korkmadı mı?"</p>

  <p>Oromis bakışlarını gökyüzünden indirip Eragon'a çevirdi. "Brom kendini gizlemede çok becerikliydi ve Morzan'la en son yüz yüze gelmesinden bu yana yıllar geçmişti."</p>

  <p>"Ah." Eragon kadehini parmaklarının arasında çevirip ışığın nasıl kırıldığım inceledi. "Sonra ne oldu?"</p>

  <p>"Sonra, Brom'un Teirm'deki ajanlarından biri Varden'e katılmak isteyen Jeod adındaki genç bir âlimle temas kurdu. Jeod, Urû'baen'deki kalenin Elflerin inşa, ettiği kısma giden gizli bir tünelin varlığını bulduğunu iddia ediyordu. Brom, haklı olarak Jeod'un keşfinin boş verilemeyecek kadar önemli olduğunu düşündü, bu yüzden eşyalarını toplayıp diğer hizmetkârlara mazeretini bildirdi ve telaşla Teirm'e koştu."</p>

  <p>"Ya annem?"</p>

  <p>"Bir ay önce Morzan'ın verdiği bir görev için kuleden ayrılmıştı."</p>

  <p>Eragon çeşitli insanlardan duyduğu parçaları anlamlı bir bütün haline getirmeye çabalayarak, "O zaman... Brom, Jeod'la tanıştı ve tünelin gerçek olduğunu anladıktan sonra Galbatorix'in Urû'baen'de sakladığı ejderha yumurtasını çalması için Varden'den birini ayarladı."</p>

  <p>Oromis'in yüzü karardı. "Ne yazık ki hiçbir zaman tam olarak anlamadığım nedenlerle bu iş için seçtikleri adam, Furnostlu Hefring, Galbatorix'in hazinesinden yalnızca birini çalmayı başardı ve Hem Varden'den hem de Galbatorix'in hizmetkârlarından kaçtı. Bu ihanet yüzünden Brom, Saphira'yı yeniden ele geçirmek için sonraki yedi ayı Helring'i aramakla geçirdi."</p>

  <p>"Ve bu süre boyunca annem gizlice Carvahalla gitti ve beş ay sonra beni doğurdu, öyle mi?"</p>

  <p>Oromis başını salladı. "Annen son görevine çıkmadan önce sana hamile kaldı. Sonuç olarak Brom, Hefring'i Saphira'nın yumurtası için kovalarken bu konuda hiçbir şey bilmiyordu... Brom ve Morzan sonunda Gil'ead'da karşılaştıklarında Morzan, Brom'a Kara El'in ortadan kaybolmasından onun sorumlu olup olmadığını sordu. Morzan'ın Brom'dan şüphelenmesi doğaldı, çünkü Brom, Tövbekârlardan birkaçının ölümünü ayarlamıştı. Tabii ki Brom hemen annenin başına kötü bir şey geldiğinden şüphelendi. Daha sonra bana, Morzan'ı ve ejderhasını öldürmek için ihtiyacı olan kuvveti, bu inanç sayesinde bulduğunu söyledi. Morzan ve ejderhası öldükten sonra Saphira'nın yumurtasını Morzan'ın cesedinden aldı, çünkü Morzan daha önce Hefring'in yerini bulmuş ve Saphira'nın yumurtasını ondan almıştı. Brom şehirden ayrıldıktan sonra yalnızca Saphira'nın yumurtasını Varden'in daha sonra bulacağından emin olduğu bir yere saklamak için durakladı."</p>

  <p>"Demek bu yüzden Jeod, Brom'un Gil'ead'da öldüğünü sandı," dedi Eragon.</p>

  <p>Oromis yine başını salladı. "Çok korkan Brom arkadaşlarını beklemeye cesaret edemedi. Annen hayatta ve iyiyse bile Brom, Galbatorix'in Selena'yı kendi Kara El'i yapmaya karar vermesinden ve Selena'nın İmparator'a hizmetten kaçma fırsatını bir daha asla bulamamasından endişeleniyordu."</p>

  <p>Eragon gözlerinin yaşardığını hissetti. Brom, onu ne kadar seviyor olmalıydı ki onun tehlikede olduğunu anlar anlamaz herkesi geride bırakmıştı.</p>

  <p>"Brom, Gil'ead'dan doğruca Morzan'ın kalesine gitti, yolda yalnızca uyumak için mola verdi. Ama bütün hızına rağmen yine de yavaştı. Kaleye vardığında annenin on beş gün önce geldiğini, esrarengiz yolculuğundan dolayı hasta ve yorgun olduğunu öğrendi. Morzan'ın şifacıları onu iyileştirmeye çalışmıştı, ama onların bütün çabalarına rağmen Brom kaleye varmadan birkaç saat önce ölmüştü."</p>

  <p>"Brom, onu bir daha görmedi mi?" diye sordu Eragon, boğazı sıkılarak.</p>

  <p>"Hiç." Oromis durakladı, ifadesi yumuşadı. "Sanırım onu kaybetmek Brom için ejderhasını kaybetmek kadar zordu ve ruhundaki ateşin büyük kısmım söndürmüştü. Ama ne vazgeçti ne de daha önce Tövbekâr, Saphira'nın adaşını öldürdüğünde olduğu gibi delirdi. Bunun yerine annenin ölüm nedenini araştırmaya ve mümkün olursa sorumlu olanları bulup öldürmeye karar verdi. Morzan'ın şifacılarını sorgulayıp onları annenin hastalığını tarif etmeye zorladı. Onların söylediklerine ve kaledeki hizmetkârlardan duyduklarına göre Brom, annenin hamileliğini öğrendi. Bu umutla bakması gereken tek yere gitti: annenin Carvahall'deki evine. Orada dayının ve yengenin bakımındaki seni buldu.</p>

  <p>"Ama Brom, Carvahall'de kalmadı. Carvahall'deki kimsenin annenin Kara El olduğunu bilmediğinden ve senin tehlikede olmadığından emin olunca gizlice Farthen Dûr'a dönüp o sırada Varden'in lideri olan Deynor'a ölmediğini gösterdi. Deynor, onu görünce şok oldu, çünkü herkes Brom'un Gil'ead'da öldüğünü sanıyordu. Brom, Deynor'dan yaşadığını birkaç kişi dışında herkesten gizlemesini istedi ve sonra..."</p>

  <p>Eragon parmağını kaldırdı. "Ama neden, neden ölmüş gibi yaptı?"</p>

  <p>"Brom, yeni Ejderha Süvarisi'ni eğitmeye yetecek kadar hayatta kalmak istiyordu ve Morzan'ı öldürmesinin karşılığı olarak öldürülmekten kurtulmasının tek yolunun Galbatorix'in onun zaten ölüp gömüldüğüne inanması olduğunu biliyordu. Ayrıca Carvahall'de fazla dikkat çekmeyeceğini umuyordu. Sana yakın olmak için orada yaşamak istiyordu ve yaşadı da, ama İmparator'un senin varlığını öğrenmemesini de istiyordu.</p>

  <p>"Brom, Farthen Dûr'dayken Elflerle insanların yumurtanın mülkiyetini nasıl paylaşacakları, yeni süvarinin nasıl eğitileceği, yumurtanın ne zaman ve nasıl açılacağı konusunda Kraliçe Islanzadi'yle müzakerelere de yardımcı olmuştu. Arya yumurtayı Farthen Dûr'dan Ellesmera'ya taşırken Brom, ona eşlik etti. Buraya geldiğinde Glaedr ve bana şimdi sana anlattıklarımı anlattı, böylece eğer o ölürse soyunun unutulmamasını istiyordu. Onu en son o zaman gördüm. Brom buradan Carvahall'e döndü, kendisini bir ozan ve masalcı olarak tanıttı. Ondan sonra olanları sen benden daha iyi biliyorsun."</p>

  <p>Oromis sessiz kalınca bir süre kimse bir şey söylemedi.</p>

  <p>Eragon yere bakarak Oromis'in anlattıklarını düşündü, duygularını çözmeye çalıştı. Sonunda, "Demek gerçek babam Morzan değil Brom? Yani eğer annem Morzan'ın metresiyse, o zaman..." Devam edemeyecek kadar utanmıştı.</p>

  <p>"Sen babanın oğlusun," dedi Oromis. "Ve baban da Brom. Bundan hiç kuşku yok."</p>

  <p>"Hiç mi?"</p>

  <p>Oromis başını iki yana salladı. "Hiç."</p>

  <p>Eragon başının döndüğünü hissedince nefesini tuttuğunu fark etti. Nefesini bırakarak, "Brom'un bunları ben Saphira'nın yumurtasını bulmadan önce neden anlatmadığını anlayabiliyorum," dedi. Nefes almak için durdu. "Ama sonrasında neden anlatmadı? Ve neden size ve Saphira'ya gizlilik yemini ettirdi?... Beni oğlu olarak istemiyor muydu? Benden utanıyor muydu?"</p>

  <p>"Brom'un yaptığı her şeyi biliyormuş gibi yapamam. Ama şu kadarından eminim: Brom her şeyden çok sana adını vermek ve seni oğlu olarak yetiştirmek istemiyordu, ama İmparator'un bunu öğrenip senin aracılığınla ona zarar vereceğinden korktuğundan aranızdaki kanbağını açıklamaya cesaret edemiyordu. Bu konuda haklıydı. Galbatorix'in seni teslim olmaya zorlamak için kuzenini nasıl yakalamaya çalıştığına bak."</p>

  <p>"Brom, dayıma söyleyebilirdi," diye itiraz etti Eragon. "Garrow, Brom'a ihanet edip onu İmparator'a vermezdi."</p>

  <p>"Düşün Eragon. Eğer Brom'la yaşıyor olsaydın ve Brom'un hayatta olduğu Galbatorix'in kulağına gitseydi ikiniz de Carvahall'den kaçmak zorunda kalırdınız. Brom gerçeği senden gizleyerek seni bu tehlikelerden korumak istedi."</p>

  <p>"Başarılı olamadı. Carvahall'den yine de kaçmak zorunda kaldık."</p>

  <p>"Evet," dedi Oromis. "Brom'un hatası, ama ben kendini senden tamamen ayıramamasının zarardan çok fayda getirdiğini düşünüyorum. Eğer Carvahall'e dönmeseydi, sen, Saphira'nın yumurtasını hiç bulamazdın, Ra'zac, dayını öldürmezdi, olmayan pek çok şey olurdu; ve olan pek çok şey de olmazdı. Ama seni kalbinden söküp atamadı."</p>

  <p>Eragon'un içi titredi ve dişlerini sıktı. "Ya yumurta çatlayıp Saphira içinden çıktıktan sonra?"</p>

  <p>Oromis duraksadı. Sakin ifadesi biraz sıkıntıya dönüştü. "Emin değilim Eragon. Brom, seni hâlâ tehlikelerden korumaya çalışıyor olabilirdi. Sana anlatmamasının nedeni, seni doğruca Varden'e getirmemesiyle aynıydı: çünkü bu senin düşündüğünden daha fazlasını içeriyordu. Belki Varden'e varmadan hemen önce söylemek istiyordu. Ama bir tahminde bulunmam gerekirse Brom'un bu sırrı açıklamamasının nedeni senden utanması değil, sırlarla yaşamaya alışması ve onlardan ayrılmaktan hoşlanmamasıydı derim. Ve bir de –ki bu artık bir tahmin değil– senin bu açıklamaya vereceğin tepki. Senin hikâyene göre birlikte Carvahall'den ayrılmadan önce Bromu pek iyi tanımıyormuşsun. Baban olduğunu söylerse ondan nefret edebileceğinden korkmuş olabilir."</p>

  <p>"Ondan nefret etmek mi?" dedi Eragon şaşırarak. "Ondan nefret etmezdim. Ama... ona inanmayabilirdim."</p>

  <p>"Peki, böyle bir açıklamadan sonra ona güvenebilir miydin?"</p>

  <p>Eragon yanağını ısırdı. "Hayır, güvenmezdim."</p>

  <p>Oromis konuşmaya devam etti. "Brom, inanılmaz derecede zor şartlarda yapabileceğinin en iyisini yaptı. Başka her şeyden önce ikinizin hayatta kalmasını sağlayıp ders vermek ve eğitmek sorumluluğunu üstlendi, böylece gücünü Galbatorix gibi bencil amaçlarla kullanmayacaktın. Brom bu işten yüzünün akıyla çıktı. Senin istediğin gibi bir baba olamayabilir, ama sana hiçbir oğlun sahip olamadığı bir miras bıraktı."</p>

  <p>"Yeni süvari kim olursa olsun aynı şeyi yapardı."</p>

  <p>"Bu yine de değerini azaltmaz. Ama yanılıyorsun; Brom senin için herhangi birine yapacağından fazlasını yaptı. Bunun doğru olduğunu anlamak için ve korumak için kendini nasıl feda ettiğini düşünmen yeterli."</p>

  <p>Eragon sağ elinin işaret parmağıyla masanın kenarını tırtıkladı, tahtadaki halkanın belli belirsiz kabartısını izledi. "Peki, Arya'nın Saphira'yı bana göndermesi gerçekten bir kazaydı, değil mi?"</p>

  <p>"Evet," dedi Oromis. "Ama tam olarak tesadüf değildi. Arya yumurtayı babaya taşımak yerine oğlunun karşısına çıkmasını sağladı."</p>

  <p>"Beni tanımıyorsa bunu nasıl yapabildi?"</p>

  <p>Oromis'in ince omuzları kalkıp indi. "Binlerce yıllık incelemeye rağmen büyünün bütün etkilerini açıklayamıyoruz."</p>

  <p>Eragon masanın kenarındaki küçük kabartıyı izlemeye devam etti. Bir babam var, diye düşündü. Ölmesini seyrettim ve neyim olduğunu bile bilmiyordum... "Annemle babam evlendiler mi?"</p>

  <p>"Bunu neden sorduğunu biliyorum Eragon ve cevabımın seni tatmin edip etmeyeceğini bilmiyorum. Evlilik Elflerin âdeti değildir ve inceliklerini hiç anlamam. Hiç kimse Brom ve Selena'nın ellerini evlilikle birleştirmedi, ama kendilerini karıkoca olarak gördüklerine eminim. Eğer akıllıysan, ırkının sana piç demesine aldırmaz, o anne babanın çocuğu olduğunu ve ikisinin de seni kurtarmak için hayatlarını feda ettiğini bilerek mutlu olmalısın."</p>

  <p>Eragon'un kendini bu kadar sakin hissettiğine şaşırdı. Bütün hayatı boyunca babasının kimliği hakkında tahminlerde bulunmuştu. Murtagh, babasının Morzan olduğunu iddia ettiğinde bu açıklama ona, Garrow'un ölümü kadar derinden sarsmıştı. Glaedr'in babasının Brom olduğuna dair karşı iddiası da onu şok etmişti, ama bu şok fazla uzun sürmemişti, belki de bunun nedeni haberin rahatsız edici olmamasıydı. Eragon anne ve babasına karşı duygularından emin olana kadar aradan yıllar geçebileceğini düşündü. Babam bir süvariydi, annemse Morzan'ın metresi ve Kara El.</p>

  <p>"Bunları Nasuada'ya anlatabilir miyim?"</p>

  <p>Oromis ellerini iki yana açtı. "İstediğine söyle; bu sır artık senin. Brom'un oğlu olduğunu bütün dünya bilse bile daha fazla tehlike altında olacağını sanmıyorum."</p>

  <p>"Murtagh," dedi Eragon. "Bizim öz kardeş olduğumuzu sanıyor. Bunu bana antik dilde söyledi."</p>

  <p>"Bence Galbatorix de öyle biliyor. Murtagh'ın ve senin annenin aynı olduğunu anlayanlar İkizler'di ve krala da böyle ilettiler. Ama ona Brom'dan söz etmiş olamazlar, çünkü Varden'de bu bilgiye sahip olan kimse yoktu."</p>

  <p>Eragon tepelerinde dalış yapan iki serçeye baktı. Çarpık bir şekilde gülümsedi.</p>

  <p>"Neden gülümsüyorsun?" diye sordu Oromis.</p>

  <p>"Anlayacağından emin değilim."</p>

  <p>Elf ellerini kucağında birleştirdi. "Anlamayabilirim; bu doğru. Ama sen de anlatmayı denemeden bunu bilemezsin."</p>

  <p>Eragon'un doğru sözcükleri bulması biraz zaman aldı. "Ben daha küçükken, yani... bütün bunlardan önce annemin zekâsı ve güzelliğinden dolayı Galbatorix'in maiyetine alındığını hayal ederek kendimi eğlendirirdim. Şehir şehir gezip, kontlarla ve leydilerle yemek yediğini, çok zengin ve nüfuzlu bir adama âşık olduğunu, ama bilinmeyen bir nedenden dolayı beni ondan gizlemek zorunda kaldığını, bu yüzden güvenliğim için Garrow ve karısına verdiğini ve bir gün geri dönüp bana kim olduğumu ve beni aslında hiç bırakmak istemediğini söyleyeceğini hayal ederdim."</p>

  <p>"Bunlar gerçekten olanlardan çok farklı değil," dedi Oromis.</p>

  <p>"Hayır değil, ama... anne ve babamın önemli insanlar olduklarını ve benim de önemli biri olduğumu hayal ederdim. Kader bana istediğimi verdi, ama gerçeği sandığım kadar görkemli ya da mutlu değil... Sanırım kendi cehaletime gülüyordum ve başıma gelen her şeyin imkânsızlığına."</p>

  <p>Hafif bir rüzgâr esip ayaklarının dibindeki çimenleri ve etraflarındaki dalları oynattı. Eragon birkaç dakika çimenlerin kıpırdanışım seyretti, sonra yavaşça sordu. "Annem iyi bir insan mıydı?"</p>

  <p>"Bunu bilemem Eragon. Hayatındaki olaylar karmaşıktı. Çok az tanıdığım biri hakkında hüküm vermek aptallık ve küstahlık olur."</p>

  <p>"Ama bilmem gerekiyor!" Eragon ellerini birleştirip parmaklarını eklem yerlerindeki nasırlara bastırdı. "Brom'a onu tanıyıp tanımadığını sorduğumda annemin gururlu ve onurlu olduğunu, her zaman yoksullara ve kendisinden daha şanssız olanlara yardım ettiğini söylerdi. Ama nasıl olabilirdi? Aynı anda hem o insan hem de Kara El olabilir miydi? Jeod, bana onun Morzan'ın ermindeyken yaptığı şeylerle –korkunç, çok korkunç şeyler– ilgili hikâyeler anlattı... O zaman kötü müydü? Galbatorix'in kral olup olmadığı umurunda değil miydi? En başında neden Morzan'la gitmişti?"</p>

  <p>Oromis duraksadı. "Aşk korkunç bir lanet olabilir Eragon. İnsanın kusurlarını göremezsin, zaaflarını anlayamazsın. Annen, onunla birlikte Carvahall'den ayrıldığında Morzan'ın gerçek kişiliğini tam olarak görebildiğini sanmıyorum. Ve Selena bir kez Morzan'a gittikten sonra Morzan, onun isteklerine itaatsizlik etmesine izin vermedi. Annen, onun kölesi oldu ve ancak kimliğini gerçekten değiştirdikten sonra onun kontrolünden kaçabildi."</p>

  <p>"Ama Jeod, annemin Kara El olarak yaptığı şeylerden hoşlandığını öyledi."</p>

  <p>Oromis'in yüzünden belli belirsiz bir küçümseme ifadesi geçti. "Geçmişteki kötülüklerle ilgili hikâyeler genellikle abartılır ve çarpıtılır. Bunu aklından çıkarma. Ne yaptığını, neden yaptığını, bu konuda ne hissettiğini yalnızca annen bilebilir ve o da aramızda olmadığı için bunları açıklayamaz."</p>

  <p>"Ama o zaman kime inanmalıyım?" diye yalvardı Eragon. "Brom'a mı yoksa Jeod'a mı?"</p>

  <p>"Brom'a anneni sorduğunda onun en önemli olduğunu düşündüğü özelliklerini anlattı. Benim tavsiyem onun bu bilgisine güvenmen yönünde Eğer bu senin şüphelerini yatıştırmazsa, Morzan'ın eli olarak işlediği suçlar ne olursa olsun annenin sonunda Varden'den yana olduğunu ve seni korumak için çok büyük çabalar içine girdiğini hatırla. Bunu yaparken onun karakteri hakkında kendine işkence etmezsin."</p>

  <p>Rüzgârla hareketlenen bir örümcek Eragon'un yanından sarkan ağca asılı kaldı. Havanın görünmeyen esintisinde yükselip alçalmaya başladı. Örümcek görüş açısından çıkınca, "Tronjheim'i ilk ziyaretimde falcı angela bana el attığı her şeyde başarısız olmanın Brom'un âdeti olduğunu, Morzan'ı öldürmesinin bir istisna olduğunu söylemişti."</p>

  <p>Oromis başını yana eğdi. "Biri böyle düşünebilir. Bir başkası Brom'un çok büyük ve zor işler başardığını söyleyebilir. Bu, dünyayı nasıl görmeyi terrcih ettiğine bağlı. Falcıların sözlerini deşifre etmek genellikle pek kolay bir iş değildir. Benim deneyimlerime göre falcıların tahminleri genellikle iç huzuru vermez. Eğer mutlu olmak istiyorsan Eragon, geleceği veya üzerinde kontrolün olmayan şeyleri düşünme, daha çok şimdiyi ve değiştirebileceğin şeyleri düşün."</p>

  <p>O sırada Eragon'un aklına bir şey geldi. "Blagden," dedi Kraliçe Islanzadi'nin beyaz kuzgunundan bahsederek. "O da Bromu biliyor, değil mi?"</p>

  <p>Oromis'in sert kaşlarından biri havaya kalktı. "Biliyor mu? Onunla hiç konuşmadım. O hercai bir yaratık ve güvenilir değil."</p>

  <p>"Saphira ve ben Yanan Ovalar'a doğru yola çıktığımızda bana bir bilmece sordu... Her satırını hatırlamıyorum, ama bir iki olabilirken, ikinin bir olmasıyla ilgili bir şeydi. Murtagh ve benim tek bir ebeveyni paylaşmamızdan söz ediyor olabilir."</p>

  <p>"İmkânsız değil," dedi Oromis. "Brom, bana, seni anlattığında Blagden buradaydı. Konuşmamız sırasında o sivri gagalı hırsız yakındaki bir ağacın dalına tünemiş olabilir. Kulak misafiri olmak gibi kötü bir alışkanlığı var. Bilmecesi ara sıra gelen öngörüsünün bir sonucu da olabilir."</p>

  <p>Bir süre sonra Glaedr kıpırdandı, Oromis dönüp altın ejderhaya baktı. Sonra zarif bir hareketle sandalyesinden kalktı. "Meyve, kuruyemiş ve ekmek güzel yiyecekler, ama yaptığınız o yolculuktan sonra karnını doyurmak için daha fazlasına ihtiyacın var. Kulübemde ilgilenmem gereken bir çorba var, ama lütfen sen kıpırdama, hazır olunca sana getiririm." Oromis çimenlerin üstünde yumuşak ayak sesleriyle ağaç kabuğu kaplı kulübesine doğru yürüyüp içeride kayboldu. Oymalı kapı kapanırken Glaedr nefesini bırakıp gözlerini kapadı. Uykuya dalmış gibiydi.</p>

  <p>Etrafta, rüzgârın oynattığı dalların hışırtısı hariç hiç ses yoktu.</p>
</body>
</html>
