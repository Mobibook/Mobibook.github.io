<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Yükselme</h1>

  <p>Derva Davulları çalıyor, Tronjheim'in Cücelerini yeni kralın taç giyme törenine davet ediyordu.</p>

  <p>"Normal olarak, klan toplantısında bir kral ya da kraliçe seçildiğinde knurla hemen idare etmeye başlar, ama taç giyme törenini en az üç ay yapmayız. Böylece törene katılmak isteyen herkes, Farthen Dûr'a kraliyetimizin en uzak yerlerinden bile gelmek için işlerini yoluna koyacak zamanı bulur. Çok sık taç giyme töreni olmaz, bu yüzden olduğunda haftalarca ziyafet vermek, şarkılar söylemek, akıl ve güç oyunları oynamak, demircilikte, oymacılıkta ve diğer sanat türlerinde yarışmalar yapmak gibi bütün olayların tadını çıkarırız. Ama şimdi normal bir zamanda değiliz."</p>

  <p>Eragon, Tronjheim'in merkez salonunun hemen dışında Saphira'nın yanında ayakta duruyor, davulların sesini dinliyordu. Bir kilometre uzunluğundaki salonun iki yanında yüzlerce Cüce her seviyenin kemerlerine sıralanmıştı, Eragon ve Saphira'ya karanlık parıltılı gözlerle bakıyordu.</p>

  <p>Saphira pullarını yalarken iğneli dili hışırdıyordu. O sabah, beş tane iyi gelişmiş koyun yediğinden beri bunu yapıyordu. Sonra sol ön bacağını kaldırıp burnuna sürttü. Yanık yün kokusu duyuyordu.</p>

  <p>Kıpırdanıp durmayı bırak, dedi Eragon. Herkes bize bakıyor.</p>

  <p>Saphira'dan hafif bir hırıltı, yükseldi. Elimde değil. Dişlerimin arasına yün girdi. Şimdi neden koyun yemekten nefret ettiğimi hatırlıyorum. Midem de tüy yumağı oluşuyor ve hazımsızlık çekiyorum.</p>

  <p>Burada işimiz bittiğinde dişlerini temizlemene yardım ederim. O zamana kadar sakin dur.</p>

  <p>Hıh.</p>

  <p>Blödhgarm eyerlere hiç rezene koydu mu acaba ? Midene iyi gelir.</p>

  <p>Bilmiyorum.</p>

  <p>Hmm. Eragon bir an düşündü. Koymadıysa Orik'e sorarım. Biz şimdi...</p>

  <p>Davulların sesi kesilirken sustu. Kalabalık kıpırdandı, giysilerin yumuşak hışırtısı ve Cücelerin mırıltısı duyuldu.</p>

  <p>Düzinelerce borazanın tören borusu şehir-dağı doldurdu. Bir yerlerde.Cüce korosu ilahiye başladı. Müzik Eragon'un tüylerinin diken diken olmasına, kanının daha hızlı akmasına neden oldu. Kendini sanki ava çıkıyormuş gibi hissediyordu. Saphira kuyruğunu iki yana sallarken Eragon, onun da aynı şeyi hissettiğini biliyordu.</p>

  <p>İşte gidiyoruz, diye düşündü.</p>

  <p>O ve Saphira, birlikte şehir-dağın merkez odasında ilerledi, klan şeflerinin, lonca liderlerinin ve odada bulunan diğer soyluların arasındaki yerini aldı. Salonun ortasında tahta çerçevenin içinde muhafaza edilen yeniden bir araya getirilmiş yıldız safir vardı. Taç giyme töreninden bir saat önce Skeg, Eragon'a bir mesaj göndermiş ve ekibiyle birlikte mücevherin son parçalarını birleştirmeyi bitirdiklerini, Isidar Mithrim'in Saphira'nın onu yeniden bir bütün haline getirmesine hazır olduğunu söylemişlerdi.</p>

  <p>Cücelerin siyah granit tahtı, Tronjheim'in altındaki alışıldık dinlenme yerinden getirilip, yıldız safirin yanındaki yüksek kürsüye yerleştirilmişti. Taht, Tronjheim'i bölen dört ana koridorun doğu tarafına bakıyordu, çünkü güneş oradan doğuyordu ve bu da yeni bir çağın doğuşunu sembolize ediyordu. Cilalı zırhlar giymiş binlerce Cüce, tahtın önündeki iki büyük blokta hazır olda duruyorlardı. Doğu koridorunun iki yanında çift sıra halinde doğu kapısına kadar bir kilometre boyunca askerler sıralanmıştı. Savaşçıların çoğu ilginç desenler taşıyan flamaların takılı olduğu mızraklar taşıyorlardı. Orik'in karısı Hvedra topluluğun önünde duruyordu; klan şefleri Grimstborith Vermûndü sürgün ettikten sonra Orik, kral olma umuduyla karısını çağırmıştı. Hvedra, Tronjheim'e daha o sabah gelmişti.</p>

  <p>Borazanlar yarım saat boyunca çaldı, görünmeyen koro şarkı söylemeye devam etti. Orik doğu kapısından Tronjheim'in merkezine doğru adım adım yürümeye başladı. Sakalı fırçalanmış ve kıvrılmıştı. Topuklarında gümüş mahmuzları olan kaliteli parlak deriden çizmeler, gri yünlü külot pantolon, fenerin ışığında parlayan mor ipek gömlek ve onun üstüne her biri altın zincirlerden oluşan zırhlı yelek giymişti. Dûrgrimst Ingeitum'un nişanını taşıyan, kenarlarında ermin tüyü bulunan uzun bir pelerin omuzlarından sarkıp yere kadar iniyordu. Cücelerin ilk kralı Korgan'ın yaptığı savaş çekici Volund, Orik'in belindeki geniş, yakutlarla süslü kemerden sarkıyordu. Gösterişli giysileri ve muhteşem zırhı yüzünden Orik'in içinden bir parıltı yayılıyor gibiydi. Ona bakmak Eragon'un gözlerini kamaştırıyordu.</p>

  <p>Saçlarının kesimine göre Eragon'un altısının erkek, altısının kız olduğunu düşündüğü on iki Cüce çocuk, Orik'in peşinden yürüyorlardı. Çocuklar kırmızı, kahverengi ve altın rengi tunikler giymişlerdi. Her biri ellerinde hepsi farklı taşlardan yapılma, on beş santim çapında parlak küreler taşıyorlardı.</p>

  <p>Orik şehir-dağın merkezine girerken oda karardı ve içerideki her şeyin üstünde benekli gölgeler belirdi. Şaşıran Eragon yukarı bakınca Tronjheim'in tepesinden gül yapraklarının boşaltıldığını gördü. Yumuşak, kalın kar tanelerini andıran kadifemsi yapraklar havayı tatlı bir kokuyla doldurarak içeridekilerin omuzlarından aşağıya, yerlere döküldüler.</p>

  <p>Orik siyah tahtın önünde bir dizinin üstüne çöküp başını öne eğerken davullar ve koro sessizleşti. Orik'in arkasındaki on iki, çocuk da hareketsiz durdular.</p>

  <p>Eragon elini Saphira'nın sıcak böğrüne koydu, endişesini ve heyecanını onunla paylaştı. Orik bundan sonra olacakları anlatmadığı için törenin nasıl bir şey olacağı konusunda hiçbir fikri yoktu.</p>

  <p>Dûrgrimst Quan'ın klan şefi Gannel öne çıktı, odadaki Cüce'den oluşan halkayı bozup tahtın sağ tarafına yürüdü. Geniş omuzlu Cüce kenarlarında metal iplerle yazılmış rûnların bulunduğu gösterişli, kırmızı bir kaftan giymişti. Bir elinde tepesinde şeffaf, sivri bir kristalin bulunduğu uzun bir asa taşıyordu.</p>

  <p>Gannel asayı iki eliyle başının üstüne kaldırarak gürültülü bir şekilde taş zemine indirdi. "Hvvatum il skilfz gerdûmn!" diye bağırdı. Birkaç dakika Cüce dilinde konuşmaya devam etti. Çevirmeni yanında olmadığı için Eragon anlamadan dinledi. Ancak sonra Gannel'in sesi değişti, Eragon antik dildeki sözleri tanıyınca Gannel'in büyü yaptığını anladı, ama bu Eragon'un tanıdığı bir büyü değildi. Rahip büyüyü bir nesneye ya da etraflarındaki bir elemente yöneltmek yerine gizem ve güç diliyle şöyle diyordu: "Göklerin ve yerin, sınırsız denizlerin yaratıcısı Gûntera, sadık hizmetkârının sesini duy! Yüce gönüllülüğün için sana teşekkür ederiz. Irkımız gelişiyor. Her yıl sana sürülerimizin en iyi koçlarını, testilerce baharatlı içkimizden, meyve, sebze ve tahıl hasadımızdan sunuyoruz. Senin tapmakların dünyadaki en zengin yerler ve kimse senin görkeminle yarışamaz. Oh heybetli Gûntera, tanrıların kralı, yakarışımı duy ve benim bu isteğimi kabul et: dünyevi işlerimiz için ölümlü bir lideri belirleme zamanı geldi. Thrifk'in oğlu Orik'i kutsama ve atalarının geleneğinde taç giydirme lütfunu gösterir misin?"</p>

  <p>Eragon başta Gannel'in ricasının cevapsız kalacağını düşündü, çünkü sözlerini bitirdiğinde Cüce'den yükselen herhangi bir büyü akışı hissetmemişti. Ama sonra Saphira, onu dürttü, bak.</p>

  <p>Eragon yukarı baktı ve dokuz metre tepede gül yapraklarında bir karışıklık olduğunu gördü: görünmez bir nesne orayı kapatıyormuş gibi yaprakların düşmediği bir boşluk, bir gedik oluşmuştu. Karışıklık yayıldı, yere kadar uzandı. Yapraklar Cüce, insan, Elf ya da Urgal gibi kolları ve bacakları olan, fakat Eragon'un bildiği bütün ırklardan farklı boyutlarda olan bir yaratığın sınırlarını belirliyordu; kafası neredeyse omuzları kadar genişti, iri kolları dizlerinin altına iniyordu, göğsü iri, bacakları kısa ve çarpıktı.</p>

  <p>Bu şekilden ince, iğne sivriliğinde suyu andıran ışınlar çıktı, gül yaprakları devasa, dağınık saçlı bir erkek figürünün ana hatlarını belirledi. Tanrının üzerinde, eğer tanrıysa, düğümlü bir peştamal vardı. Karanlık ve ağır görünümlü yüzü, eşit miktarda kabalık ve nezaket barındırıyor, her an iki aşırı uca da geçebilirmiş gibi görünüyordu.</p>

  <p>Eragon bu ayrıntıları fark ederken odada aynı zamanda garip, pek çok şeyi etkileyen bir bilincin, anlaşılmaz düşünceleri ve akıl almaz derinlikleri olan bir bilincin, yaz fırtınası gibi beklenmedik yönlere doğru parlayan, gürleyen ve yayılan bir bilincin farkına vardı. Eragon zihnini hemen diğerinin dokunuşundan uzaklaştırdı. Tüyleri diken diken olurken omurgasından aşağıya doğru bir ürperti indi. Ne hissettiğini bilmiyordu, ama içini bir korku sardı. Rahatlamak için Saphira'ya baktı. Saphira da figüre bakıyor, mavi gözleri olağandışı bir yoğunlukla parlıyordu.</p>

  <p>Cüceler tek bir hareketle dizlerinin üstüne çöktüler.</p>

  <p>Derken tanrı konuştu. Sesi kayaların birbirine sürterken çıkardığı sese, çıplak dağ zirvelerinde esen rüzgâra, kayalık sahile vuran dalgaların şapırtısına benziyordu. Cüce dilinde konuştuğu için Eragon ne dediğini anlamasa da konuşmasının gücüyle olduğu yere büzüldü. Tanrı Orik'i üç kez sorguladı ve Orik, tanrınınkine göre çok hafif olan sesiyle üç kez cevap verdi. Orik'in cevaplarından memnun olduğu belli olan hayalet parlak kollarını uzatıp parmaklarını Orik'in çıplak başının iki yanına koydu.</p>

  <p>Tanrının parmaklarının arasındaki hava dalgalandı ve Orik'in alnında Hrothgar'ın taktığı mücevher kaplı altın bir miğfer oluştu. Tanrı karnına vurup gürleyen bir kahkaha attıktan sonra kayboldu. Gül yaprakları düşmeye devam etti.</p>

  <p>"Ûn qroth Gûntera!" dedi Gannel. Borazanlar gürültülü ve kulakları tırmalayan şekilde çalmaya devam etti.</p>

  <p>Orik dizlerinin üstünde doğrulup kürsüye çıktı, kalabalığa dönüp siyah tahta oturdu.</p>

  <p>"Nal, Grimstnzborith Orik!" diye bağırdı Cüceler. Baltaları ve mızraklarıyla kalkanlarına, ayaklarıyla yere vurdular. "Nal, Grimstnzborith Orik! Nal, Grimstnzborith Orik!"</p>

  <p>"Kral Orik'e selam olsun!" diye bağırdı Eragon. Saphira boynunu kıvırarak Cücelerin üstünden bir alev çıkardı, gül yapraklarını yaktı. Sıcak hava dalgası yüzüne çarpınca Eragon'un gözleri yaşardı.</p>

  <p>Gannel, Orik'in önüne çömelip Cüce dilinde bir şeyler söyledi. Sözlerini bitirdiğinde Orik başının tepesine dokundu. Gannel odanın kenarındaki yerine geri döndü. Nado tahta yaklaşıp aynı şeyleri söyledi, ondan sonra da Manndrâth ve Hadfala ve diğer bütün klan şefleri. Tek istisna taç giyme törenine katılması yasaklanan Grimstborith Vermûnd'du.</p>

  <p>Kendilerini Orik'in hizmetine sunuyor olmalılar, diye düşündü Eragon.</p>

  <p>Zaten yemin etmemişler miydi?</p>

  <p>Evet, ama halkın içinde değil. Eragon, Thordis'in tahta çıkışını seyrederken, Saphira, az önce gördüğümüze ne diyorsun, diye sordu. O gerçekten Gûntera olabilir miydi, yoksa yalnızca bir yanılsama mıydı? Zihni gerçek gibiydi ve birisinin öyle bir şeyin sahtesini nasıl yapabileceğini bilmiyorum, ama...</p>

  <p>İllüzyon olabilir, dedi Saphira. Cüce tanrıları onlara savaşta veya bildiğim başka herhangi bir uğraşta hiç yardım etmemiştir. Üstelik gerçek bir tanrının Gannel'in çağrısına bir av köpeği gibi koşarak geleceğini hiç sanmıyorum. Ben gelmezdim ve bir ejderhadan büyük olan tanrı da gelmemelidir, öyle değil mi?... Ama Alagaesia'da açıklanamayan pek çok şey var. Uzun zaman önce unutulmuş bir çağa ait bir gölge görmüş olabiliriz; topraklarını ziyaret eden, eski gücüne kavuşmak isteyen birinin soluk bir hatırasını. Kim kesin olarak bilebilir ki?</p>

  <p>Son klan şefi de sadakatini Orik'e sunduktan sonra lonca liderleri de aynı şeyi yaptılar. Orik, Eragon'a işaret etti. Eragon ağır, ölçülü adımlarla Cüce savaşçıların oluşturduğu sıraların arasından geçti, tahtın önüne varıp diz çöktü. Dûrgrimst Ingeitum'un bir üyesi olarak Orik'i kralı olarak tanıdı ve ona hizmet edip, korumak için yemin etti. Sonra Nasuda'nın elçisi olarak Nasuada ve Varden adına Orik'i tebrik etti, Varden'in dostluğu için söz verdi.</p>

  <p>Eragon geri çekilirken Orik'le konuşmaya başkaları geldi. Yeni krallarına sadakatlerini sunmak isteyen Cücelerden bitmek bilmeyen bir kuyruk oluştu.</p>

  <p>Tören saatlerce devam etti, sonra hediye faslı başladı. Cücelerin her iri Orik'e klan veya loncalarından birer hediye getirdi: yakut ve elmaslarla dolu altın kadehler, hiçbir bıçağın delemeyeceği büyülü bir zırh, Cücelerin Feldûnost keçilerinin sakallarından yaptığı yumuşak yünden örülmüş altı metre uzunluğunda bir goblen, Orik'in atalarının her birinin adının yazıldığı akik taşından bir tablet, bir ejderhanın dişinden yapılma kıvrımlı bir hançer ve daha pek çok hazine. Orik de onlara duyduğu minnetin bir nişanesi olarak hepsine bir yüzük verdi.</p>

  <p>Orik'in karşısına en son Eragon ve Saphira geçti. Eragon kürsünün önünde bir kez daha diz çöküp, tuniğinden bir gece önce Cücelere yalvararak yaptırdığı altın bir kol bandı çıkardı. Orik'e doğru kaldırıp, "İşte benim hediyem Kral Orik," dedi. "Bunu ben yapmadım, ama seni koruyacak büyüler yerleştirdim. Bunu taktığın sürece zehirden korkmana gerek yok. Eğer bir katil seni bıçaklamaya ya da sana bir şey fırlatmaya kalkarsa ıskalayacaktır. Bu kol bandı seni en korkunç büyülerden bile koruyacaktır. Ayrıca hayatın tehlikedeyse faydalı bulabileceğin başka özellikleri de var."</p>

  <p>Orik başını yana eğerek bandı Eragon'dan aldı. "Hediyen çok değerli Eragon Shade Katili," dedi. Herkesin görebileceği şekilde bileziği sol koluna taktı.</p>

  <p>Daha sonra Saphira konuşmaya başladı, düşüncelerini herkese yansıttı: Benim Orik'e vereceğim hediye bu. Ayakları yerde takırdayarak tahtı geçti, şaha kalkıp ön ayağını yıldız safirin etrafındaki iskeleye koydu. Güçlü kirişler Saphira'nın ağırlığı altında çatırdadı, ama dayandı. Dakikalar geçtiği halde bir şey olmadı, ama Saphira devasa taşa bakarak durmaya devam etti.Cüceler hiç göz kırpmadan, hatta nefes bile almadan bekliyorlardı. Bunu yapabileceğinden emin misin, diye sordu Eragon, konsantrasyonunu bozmadan.</p>

  <p>Bilmiyorum. Daha önce büyü yaptığım birkaç seferde büyüyü yapıp yapmadığımı düşünmek için durmadım. Yalnızca dünyanın değişmesini istedim ve değişti. Bilinçli bir süreç değildi... Sanırım Isidar Mithrim'i onarmak için doğru zaman gelene kadar beklemem gerekecek.</p>

  <p>Sana yardım edeyim. Büyüyü birlikte yapalım.</p>

  <p>Hayır ufaklık. Bu benim işim.</p>

  <p>Alçak ve berrak bir ses, ağır, özlem dolu bir melodiyle salonda yayıldı. Cüce korosunun diğer üyeleri teker teker şarkıya katılarak, Tronjheim'i kederli müziğiyle doldurdu. Eragon onlara sessiz olmalarını söylemek üzereydi ki Saphira, önemli değil. Onları rahat bırak, dedi.</p>

  <p>Eragon koronun ne dediğini anlamasa da müziğin tonundan, yıldız safir gibi bir zamanlar olan ve artık olmayan şeyler için ağıt yaktıklarını anladı. Şarkı sona yaklaşırken kendini Palancar Vadisi'ndeki kaybını düşünürken buldu ve gözleri doldu.</p>

  <p>Şaşırarak Saphira'da da benzeri bir melankolinin varlığını hissetti. Ne keder ne de pişmanlık onun kişiliğinin bir parçası değildi, bu yüzden Eragon ne olduğunu merak edip ona sormak istedi. Ama aynı zamanda Saphira'nın içinin derinliklerinde, varlığının antik bir parçasının uyanışı gibi bir şeylerin kıpırdandığını hissetti.</p>

  <p>Şarkı uzun, titrek bir notayla sona erdi ve bilinmezliğe giderken Saphira'nın içine bir enerji akımı oldu –o kadar çok enerji vardı ki Eragon büyüklüğüyle şaşkına döndü– eğilip yıldız safire burnunun ucuyla dokundu. Devasa mücevherin içindeki çatlaklar yıldırım gibi parladı, iskele parçalanıp yere düşerek tekrar bir bütün haline gelen Isidar Mithrim'i gözler önüne serdi.</p>

  <p>Ama tam olarak aynı değildi. Mücevherin rengi daha koyu, daha önceki kırmızıdan daha doygun bir renkteydi. Gülün en içteki yapraklarına altın tozundan oluşmuş çizgiler geçiyordu.</p>

  <p>Cüceler, Isidar Mithrim'e şaşkınlık içinde bakakaldılar. Sonra ayağa fırlayıp büyük bir coşkuyla Saphira'yı alkışlamaya sevinç çığlıkları atmaya başladılar. Saphira başını kalabalığa doğru eğip yerdeki gül yapraklarını ezerek Eragon'a doğru yürüdü. Teşekkür ederim, dedi.</p>

  <p>Ne için, diye sordu Eragon.</p>

  <p>Bana yardım ettiğin için. Bana yolu gösteren senin duygularındı. Onlar olmasa haftalarca orada dikilip Isidar Mithrim'i onarmak için ilham gelmesini bekleyebilirdim.</p>

  <p>Orik kollarını kaldırıp kalabalığı susturdu. "Bütün ırkım adına armağanın için sana teşekkür ederim Saphira. Bugün krallığımın onurunu yeniden inşa ettin. Knurlanın nankör bir ırk olduğunu sanma; şu andan iti baren hayatının sonuna kadar adın kış festivallerinde Usta Yapıcılarla birlikte anılacak ve Isidar Mithrim, Tronjheim'in tepesindeki yerine geri döndüğünde adın Yıldız Safir'in etrafındaki çerçeveye, onu ilk yapan Dûrok Ornthrond'un yanına yazılacak."</p>

  <p>Orik, Saphira ve Eragon'a bakıp, "Halkıma bir kez daha dostluğunuzu gösterdiniz. Hareketlerinle üvey babamın seni Dûrgrimst Ingeitum'a katma kararının haklı çıktığını görmek beni çok mutlu ediyor."</p>

  <p><br /></p>

  <p>Taç giyme töreninin ardından gelen çok sayıda uygulamadan ve Eragon Saphira'nın dişlerindeki yünü çıkarmasına yardım ettikten –bu o kadar kaygan, yağlı ve pis kokulu bir işti ki arkasından banyo yapmak zorunda kalmıştı– sonra ikisi Orik'in onuruna verilen bir ziyafete katıldılar. Gürültülü ziyafet gece yarısına kadar sürdü. Hokkabazlar ve akrobatlar konukları eğlendirdiler. Aktörler Hûndfast'ın Eragon'a Kvisagûrlu Kral Balmung'un Efsanesi anlamına geldiğini söylediği Az Sartosvrenht rak Balmung, Grimstnzborith rak Kvisagûr adlı bir oyunu sergilediler.</p>

  <p>Kutlamalar biraz yavaşladıktan ve Cücelerin çoğu içkilerinin çoğunu bitirmişken Eragon, Orik'e doğru eğildi. "Majeste?"</p>

  <p>Orik elini salladı. "Bana sürekli majeste demeni istemiyorum Eragon. Şartlar gerektirmedikçe bana adımla hitap et. Bu bir emirdir." Kadehine uzanırken neredeyse deviriyordu. Kahkahalarla güldü.</p>

  <p>Eragon da gülümsedi. "Orik, sana taç giydiren gerçekten Gûntera mıydı?" diye sordu.</p>

  <p>Orik çenesini göğsüne doğru eğdi, yüzünde ciddi bir ifadeyle kadehinin kenarına dokundu. "Onu bu dünyada görebileceğimize en yakın haliydi. Bu sorunu cevaplıyor mu?"</p>

  <p>"Ben... sanırım. Çağrılarına her zaman cevap verir mi, daha önce hükümdarlardan birini reddettiği oldu mu hiç?"</p>

  <p>Orik'in kaşları çatıldı. "Daha önce hiç Sapkın Krallar ve Sapkın Kraliçeleri duydun mu?"</p>

  <p>Eragon hayır anlamında başını iki yana salladı.</p>

  <p>"Onlar sonraki hükümdarımız olarak Gûntera tarafından kutsanmamış olan, ama yine de tahta çıkmada ısrar eden knurlan'dır." Orik ağzını eğdi. "Hiç istisnasız hepsinin hükümdarlıkları kısa ve mutsuz olmuştur."</p>

  <p>Eragon'un göğsü sıkıştı. "Yani klan şefleri seni liderleri olarak seçse bile eğer Gûntera, sana taç giydirmeseydi şimdi kral olamazdın, öyle mi?"</p>

  <p>"Ya öyle olurdu ya da kendisiyle savaş halinde olan bir ülkenin hükümdarı olurdum." Orik omuz silkti. "Bu olasılık beni çok endişelendirmiyor. Varden, imparatorluğu istilanın ortasındayken yalnızca bir deli sırf beni tahttan etmek için ülkemizi parçalama riskine girerdi ki Gûntera pek çok şey olabilir, ama deli değildir."</p>

  <p>"Ama bunu kesin olarak biliniyordun," dedi Eragon.</p>

  <p>Orik başını iki yana salladı. "Tacı başıma koyana kadar hayır."</p>
</body>
</html>
