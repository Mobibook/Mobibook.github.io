<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="orta"><img alt="" height="160" src="../Images/ch135_211.svg" /></div>

  <h3>HUGO SÁNCHEZ</h3>

  <p>1992 yılıydı, savaşla birlikte paramparça olan Yugoslavya'da kardeş kardeşi vuruyor, toplu katliamlar oluyor ve kadınlara tecavüz ediliyordu.</p>

  <p>Meksikalı iki gazeteci, Epi Ibarra ile Hernan Vera, Saraybosna'ya gitmek istiyorlardı. Saraybosna kuşatma altında, devamlı bombalanan ve basına yasak edilen bir şehirdi; oraya gitmek cesaretini gösteren birçok gazeteci savaşta hayatını kaybetmişti. Tam anlamıyla bir kaosun yaşandığı Saraybosna'da yıkılmış, yakılmış evlerin enkazları arasında, cesetlerle dolu siperlerde eli silahlı insanlar kime karşı ve ne için savaştıklarını bilmiyorlardı. Epi ile Hernan ellerinde haritalar olduğu halde top gürültüleri, mitralyöz takırtıları arasında kendilerine yol açarak ilerlerken Drina Nehrinin kenarında bir grup askerle burun buruna geldiler. Askerler onları itip kakarak yere yatırdıktan sonra silahları göğüslerine dayadılar; subayları kimbilir ne için bağırıp çağırıyordu; bizimkiler lafı ağızlarında geveleyedursunlar, bu arada subayları, parmağını gırtlağına götürerek ölüm emrini vermiş ve silahların namlularına mermi sürülmüştü; o zaman gazeteciler kendilerini casus zannettiklerini anladılar; artık Tanrıya dua etmekten başka yapacakları bir şey yoktu.</p>

  <p>Fakat tam o sırada ölüme mahkûm edilenlerin aklına pasaportlarını göstermek geldi. Yüzü birdenbire aydınlanan subay sevinçle bağırdı:</p>

  <p>"Meksika! Hugo Sánchez!"</p>

  <p>Daha sonra silahını bırakarak onları kucakladı.</p>

  <p>Açılmaz kapıları açan Meksikalı Hugo Sánchez, televizyon sayesinde uluslararası bir ün kazanmıştı, röveşatayla attığı goller hafızalardan kolay kolay silinmezdi. 1989-1990 sezonunda Real Madrid formasıyla attığı otuz sekiz golle, adı İspanyol futbol tarihine en fazla gol atan yabancı oyuncu olarak geçti.</p>
</body>
</html>
