<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>UZMANLAR</h3>

  <p>Maç öncesinde gazeteciler müthiş sorular sorarlar:</p>

  <p>"Kazanmaya kararlı mısınız?"</p>

  <p>Ve şaşırtıcı yanıtlar alırlar:</p>

  <p>"Zafere ulaşmak için elimizden geleni yapacağız."</p>

  <p>Bundan sonra sözü spikerler alır. Televizyondakiler maçın görüntülerine eşlik ederler; ama hep arka planda kalmaya mahkûmdurlar. Radyodakiler ise kalp hastaları için oldukça tehlikelidirler. Bunlar müthiş bir heyecan kasırgası estirirler ve süratlerine ne top ne de oyuncular yetişebilir. Baş döndürücü bir hızla, seyredilenle çok da ilgisi olmayan bir maç anlatırlar. Bu sözcük sağanağında, bulutlara doğru giden bir şutun direği yalayarak auta çıktığını duyarız, ya da direkleri arasında örümceklerin ağ kurduğu, kalecinin esnemekte olduğu kalede her an bir gol olabileceğini işitiriz.</p>

  <p>Çimento abidede ortalığı titreten saatler son bulduğunda, bu kez sıra yorumculara gelir. Eski dönemlerde yorumcuların maç yayınını keserek oyuncuların ne yapmaları gerektiğini söyledikleri de olmuştur; tabii futbolcular o sırada hata yapmakla meşgul olduklarından onları duyamamışlardır. Tavuğun yumurtadan çıktığına karşı, yumurtanın tavuktan çıktığını savunan (yani hemen hemen aynı şeyi) bu ideologların tarzı, derin bilgilerinin, saldırgan bir propagandayla lirik bir sevinç anlatımı arasında gidip gelişinden ibarettir. Her zaman çoğul konuşurlar; çünkü sayıları çoktur.</p>
</body>
</html>
