<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>HELENO'NUN GOLÜ</h3>

  <p>1947 yılıydı. Botafogo, Rio de Janeiro'da Flamengo'ya karşı oynuyordu. Botafogo'nun hücum oyuncusu Heleno de Freitas göğsüyle güzel bir gol attı.</p>

  <p>Heleno'nun sırtı kaleye dönüktü. Top yukarıdan geldi. Topu göğsüyle durdurdu ve yere düşürmeden döndü, bedeni yay gibi gerilmişti. Göğsünde top olduğu halde yoluna devam etti. Kaleyle arasında müthiş bir kalabalık vardı. Flamengo'nun sahasında adeta tüm Brezilya nüfusu kadar insan birikmişti. Topu yere indirirse kaybetmesi işten bile değildi. Heleno bu şekilde, arkaya doğru eğik halde yürümeye başladı ve topu göğsünde taşıyarak tüm düşman hatlarını yardı. Ona faul yapmadan topu kimse alamıyordu ve olay ceza sahasının içinde geçiyordu. Heleno kalenin önüne geldiğinde bedenini düzeltti, top ayaklarına doğru süzüldü ve müthiş bir şut çekti.</p>

  <p>Heleno de Freitas'ın, Çingeneye benzeyen bir yönü vardı, yüzü Rodolfo Valentino'ya benziyordu ve kuduz köpek mizacına sahipti, ama statlarda gerçek bir yıldızdı.</p>

  <p>Bir gece tüm parasını bir kumarhanede yitirdi. Başka bir gece kimbilir nerede yitirdi yaşama sevincini? Son gecesinde ise bir yoksullar yurdunda sayıklayarak öldü.</p>
</body>
</html>
