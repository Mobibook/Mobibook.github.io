<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="orta"><img alt="" src="../Images/ch103_151.svg" width="90" /></div>

  <h3>PELÉ</h3>

  <p>1969 yılıydı, Maracanã Stadında Santos ile Vasco da Gama takımları karşılaşıyorlardı.</p>

  <p>Pelé topu kapmış, fırtına hızıyla koşuyordu, ayakları sanki yerden kesilmişti ve rakiplerinin arasından kolayca sıyrıldıktan sonra tam kaleye yaklaştığı bir anda rakipleri tarafından faulle durduruldu.</p>

  <p>Hakem tereddüt etmeden penaltıyı verdi. Atışı Pelé kullanmak istemiyordu, ama stattaki yüz bin kişi, 'Pelé!, Pelé!' diye bağırarak onun atmasında ısrar ediyordu.</p>

  <p>Pelé bu statta daha önce epeyce gol atmıştı, bunlar muhteşem gollerdi; bir keresinde, 1961 yılında Fluminense takımının yedi rakip oyuncusunu ve kalecisini çalımlayarak unutulmaz bir gol atmıştı. Fakat bu penaltı farklıydı, seyirci bunu kutsal bir şey olarak görüyordu. Sonunda Pelé topa yaklaştı. O anda tribünlerden çıt çıkmıyordu, dünyanın en şamatacı, en gürültücü seyircisi nefesini tutmuş bekliyordu. Sanki tribünlerde ve sahada Pelé ile kaleci Andrada'dan başka kimse yoktu, ikisi de karşı karşıyaydılar. Pelé penaltı noktasında topun başında duruyordu; ondan on iki adım ötede Andrada, kalenin tam ortasında hafifçe öne doğru eğilmiş, bekliyordu.</p>

  <p>Pelé atışını yaptı, kaleci fırladı, neredeyse topu yakalayacaktı, ama Pelé topu filelere göndermeyi başardı. Bu onun bininci golüydü ve profesyonel futbol tarihinde o zamana kadar hiçbir futbolcu bin gol atamamıştı.</p>

  <p>İşte o anda seyirciler statta olduklarını sevinçle ayağa kalkarak, meşaleler yakarak gösterdiler.</p>
</body>
</html>
