<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="orta"><img alt="" src="../Images/Penarol.svg" width="150" /></div>

  <h3>PEÑAROL'ÜN ALTIN YILLARI</h3>

  <p>1966'da Latin Amerika'nın şampiyonu Peñarol ile Avrupa şampiyonu Real Madrid iki kez karşı karşıya geldiler. Peñarol her iki maçı da formaları bile terlemeden, gösterişli oyunuyla 2-0 aldı.</p>

  <p>Altmışlı yıllarda Real Madrid'den boşalan tahta Peñarol yerleşti, Real Madrid ellili yıllarda Avrupa'nın en güçlü takımıydı. O yıllarda Peñarol Dünya Kulüpleri Kupasını iki kez kazanmış ve üç kez de Latin Amerika şampiyonu olmuştu.</p>

  <p>Uluslararası karşılaşmalara ilk kez çıktıklarında takımın oyuncuları rakiplerine şöyle soruyorlardı:</p>

  <p>"Oynamak için başka bir top getirdiniz mi? Bu top bizim."</p>

  <p>Peñarol'ün unutulmaz kalecisi Mazurkiewicz'in kalesine topun girmesi sanki yasak edilmişti; orta sahada Tito Gonçalves ise topa her istediğini yaptırıyordu; meşin yuvarlak ileri hatlarda Spencer ile Joya'nın ayaklarında gürleyip Pepe Sasía'nın emriyle de ağları buluyor ya da Pedro Rocha vuracak olduğunda ağları delip geçiyordu.</p>
</body>
</html>
