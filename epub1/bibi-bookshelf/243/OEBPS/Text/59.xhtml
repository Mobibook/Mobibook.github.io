<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>PEDERNERA</h3>

  <blockquote class="">
    <p>Leticia tarihine geçecek bir penaltı kurtardım.</p>
  </blockquote>

  <p>Kolombiya'dan yazdığı bir mektupta böyle diyordu genç Arjantinli. Adı Ernesto Guevara idi ve henüz <i>Che</i> olarak tanınmıyordu. 1952'de Güney Amerika yollarında maceraya atılmıştı. Leticia Bölgesinde, Amazon Nehri kıyılarındaki bir futbol takımının antrenörüydü. Guevara, yol arkadaşına '<i>Pedernerita'</i> adını veriyordu, ona daha uygun bir ad bulamazdı.</p>

  <p>Adolfo Pedernera, River takımının, makine grubunun beyniydi. Başlı başına bir orkestra olan bu adam, bir baştan bir başa tüm hücum hattı boyunca görev yapıyordu. Topu gerilerden taşıyıp getiriyor, iğne deliğinden geçecek milimetrik paslar veriyordu. Hızla atağa kalktığında rakiplerini şaşırtıyor, ileride kalecilerin korkulu rüyası oluyordu.</p>

  <p>Top oynama isteği bedeninde kaşıntı yapıyordu adeta. Maçların sona ermesini hiç istemiyordu. Hava karardığında antrenmanı bitirmesi için görevliler boşuna dil dökerlerdi. Onu futboldan koparmak imkânsızdı, çünkü futbol onun, o da futbolun ayrılmaz bir parçasıydı.</p>
</body>
</html>
