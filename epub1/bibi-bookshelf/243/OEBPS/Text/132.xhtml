<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>DOYUMA ULAŞMA</h3>

  <p>1989 yılında, Buenos Aires'de Arjantin takımlarından Juniors ile Racing arasında yapılan bir maç beraberlikle sonuçlandı. Yönetmelik gereğince bu durumda penaltı atışlarına başvurmak gerekiyordu.</p>

  <p>On iki adımdan atılan penaltıları seyirciler önceleri büyük bir heyecanla, tırnaklarını yiyerek ayakta izlediler. Racing'in golünü taraftarları sevinçle alkışladı. Arkasından Juniors'un golü geldiğinde karşı tribünlerden sevinç nidaları yükseldi. Daha sonra Racing kalecisinin kale direklerinden birine doğru atılarak topu savuşturması üzerine bir alkış tufanı koptu. Başka bir alkış da, aldatmaca harekete kanmayıp topu kalenin ortasında bekleyerek golü önleyen Juniors'un kalecisi içindi.</p>

  <p>Onuncu penaltı atışında yine bir alkış koptu. Ama yirminci golden sonra seyircilerden bazıları tribünleri terk etmeye başlamıştı. Otuzuncu penaltı atışını ise statta bulunan az sayıdaki seyirci esneyerek izledi. Penaltı atışlarının ardı arkası kesilecek gibi değildi, beraberlik bir türlü bozulmuyordu.</p>

  <p>Kırk dördüncü penaltı atışından sonra maç bitti. Bu penaltı atışlarıyla dünya rekoru kırılmıştı. Ama statta bunu kutlayacak kimse kalmamıştı ve hangi tarafın kazandığını da bilen yoktu.</p>
</body>
</html>
