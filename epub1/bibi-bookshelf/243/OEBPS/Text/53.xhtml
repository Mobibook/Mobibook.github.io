<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>DOMINGOS</h3>

  <p>Doğuda Çin Şeddi, Batıda Domingos da Guia!</p>

  <p>Futbol tarihinde onun kadar sağlam bir defans oyuncusu görülmemiştir. Domingos dört kentte, Rio de Janeiro, San Pablo, Montevideo ve Buenos Aires'de şampiyonluk zevkini tattı; halk ona tapıyor, o oynadığı zaman statlar doluyordu.</p>

  <p>Savunma oyuncuları önceleri, hücum oyuncularına sinek gibi yapışırlar, toptan da bir an önce kurtulmak için ayakları yanmışçasına topu ileriye atarlardı. Domingos ise tersine, rakibinin geçmesine izin verir, bu arada topu rakibinden çalar ve sonra topu ceza sahasından çıkarmak için kullanabileceği sürenin tümünü kullanırdı. Şaşmaz bir stili vardı, bütün bunları ıslık çalarak ve başka taraflara bakarak yapardı. O, sürati hiç sevmez, ağır çekimde oynardı. Gerilim uzmanıydı ve yavaş oynamaktan zevk alırdı. Onun yaptığı gibi, toptan yavaş yavaş ve istemeyerek ayrılma, ceza sahasından sakin bir şekilde çıkma sanatına <i>'Domingosvari</i> adı verildi. Domingos toptan ayrılmayı hiç sevmezdi.</p>
</body>
</html>
