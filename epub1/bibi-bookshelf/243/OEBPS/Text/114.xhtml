<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="orta"><img alt="" height="91" src="../Images/ch114_167.svg" /></div>

  <h3>HAVELANGE</h3>

  <p>1974 yılında, uzun bir tırmanıştan sonra Jean Marie Faustin de Godefroid Havelange FIFA'nın doruğuna ulaştı. Gazetecilere yaptığı açıklamada şöyle söylüyordu:</p>

  <p>"Ben buraya futbol adı verilen bir ürünü pazarlamaya geldim."</p>

  <p>O andan sonra dünya futbolunda Havelange'nın kurduğu mutlak hâkimiyet bugüne kadar sürüp gelmektedir. Çevresinde sivri dişli teknokratları olduğu halde Zürih'teki sarayında saltanat süren Havelange, tüm dünyada Birleşmiş Milletlerden çok daha fazla otoriteye sahip olup Papa'yı kıskandıracak kadar çok yolculuk yapmaktadır. Havelange'nın bir başka özelliği de, bir savaş kahramanının rüyasında dahi göremeyeceği kadar çok madalyaya ve nişana sahip olmasıdır.</p>

  <p>Brezilya doğumlu Havelange, önemli bir taşımacılık şirketi olan Cometa'nın ve ayrıca silah ticaretiyle, sigortacılıkla uğraşan bazı şirketlerin de sahibidir. Fakat fikir yapısı bir Brezilyalı'nınkine pek benzemez. <i>Londra Times</i>'ın muhabiri bir seferinde ona şöyle bir soru yöneltmişti:</p>

  <p>"Futbolda sizi en fazla etkileyen şey nedir? Şöhret mi, galibiyet mi, zarif oyun mu, yoksa centilmenlik mil"</p>

  <p>Yanıtı kısa ve netti:</p>

  <p>"Disiplin."</p>

  <p>Futbol dünyasının bu yaşlı kralı futbolun coğrafyasını değiştirerek onu çokuluslu en büyük şirketlerden biri haline gelirdi. Onun talimatlarıyla dünya şampiyonalarında yer alan ülkelerin sayısı ikiye katlandı: 1974'te bu sayı on altı iken 1998'de otuz ikiye çıkmış olacak. Böylece hiç kuşkusuz turnuvalardan sağlanan gelir de mucizevi bir şekilde artacak; bunu anlamak için kâr ve zarar defterlerinin tozlu sayfalarını çevirmek gerekmiyor; İncil'de sözü geçen ekmeklerin ve balıkların mucizevi şekilde çoğalması Havelange'nin mucizevi gelir sağlama yöntemleriyle kıyaslandığında sıradan bir olay sayılır.</p>

  <p>Dünya Futbol Şampiyonasına katılacak olan Afrika, Ortadoğu ve Asya ülkeleri, Havelange'ya büyük destek verirlerken, o da bu arada Coca-Cola, Adidas gibi büyük şirketlerle ortaklık kurarak gücüne güç katmaktadır. Arkadaşı Juan Antonio Samaranch'ın Uluslararası Olimpiyat Komitesinin başkan adaylığını Adidas şirketinin mali yönden desteklemesini sağlayan Havelange'dan başkası değildi. Samaranch, General Franco'nun diktatörlüğü zamanında mavi üniforma giyen, sağ elini havaya kaldırarak selam veren biri olarak tanınıyordu; 1980'den sonra dünya sporunda bir kral olarak tahta çıktı. Her ikisi de çok büyük miktarlara varan paralarla oynamaktadırlar; sakın bu paraların ne kadar olduğunu kendilerine sormaya kalkmayın; bu konuda son derecede ketum olduklarından bir şey söylemezler.</p>
</body>
</html>
