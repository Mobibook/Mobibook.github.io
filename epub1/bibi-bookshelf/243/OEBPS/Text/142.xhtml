<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>ROMARIO</h3>

  <p>Havadan mı indiği, yoksa yerden mi bittiği belli olmayan bu kaplan birdenbire ortaya çıkıp şimşek gibi şutlar attıktan sonra adeta buhar olup uçuyordu. Kafesinde sıkışıp kalan kaleci de göz açıp kapayıncaya kadar golü ağlarda buluyordu. Romario her pozisyonda, ister havada ister yerde olsun rahatlıkla gol atabilen bir futbolcuydu.</p>

  <p>Romario, Jacarezinho'nun bir kenar mahallesinde sefalet içinde dünyaya gelmişti; ama daha küçük yaşlarda hayranlarına imza dağıtmaya başlayıp şöhret merdiveninin basamaklarını vergi ödemeden tırmandı. Yoksulluktan gelen bu adam eğlenceye ve gece hayatına düşkündü; sonuçlarını düşünmeden ağzına geleni söyler, aklına eseni yapardı.</p>

  <p>Şimdilerde Mercedes Benz koleksiyonundan başka, iki yüz çift ayakkabıya sahip olsa da, en iyi arkadaşları çocukken onunla top oynayan şöhrete ulaşmamış insanlardır.</p>
</body>
</html>
