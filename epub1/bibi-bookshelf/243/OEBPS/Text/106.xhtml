<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>JAIRZINHO'NUN GOLÜ</h3>

  <p>1970 Dünya Kupasında Brezilya ile İngiltere karşı karşıya gelmişlerdi.</p>

  <p>Paulo Cézar'ın pasını yakalayan Tostão rakiplerinden sıyrılarak ilerleyebildiği yere kadar ilerledi; karşısında savunma alanına çekilen tüm İngiliz oyuncuları vardı, hatta kraliçe bile oradaydı. Tostão her birini teker teker çalımlayarak topu Pelé'ye verdi. Bunun üzerine üç oyuncu tarafından sıkıştırılan Pelé ilerleyecekmiş gibi yaparak üçünü de peşinden sürükledi; ama daha sonra birden geri döndü ve topu yakınındaki Jairzinho'ya bıraktı. Jairzinho, Rio de Janeiro'nun kenar semtlerinde yetişmişti, en zor koşullarda ekmeğini kazanırken rakiplerinden nasıl kurtulacağını çok iyi öğrenmişti. Siyah bir mermi gibi fırladı, önündeki bir İngiliz oyuncuyu çalımlayarak geçtikten sonra öyle bir şut çekti ki, top kaleci Banks'ın filelerini beyaz bir mermi gibi delip geçti.</p>

  <p>Bu, zaferi getiren goldü. Brezilya'nın bir samba güzelliğindeki hücumuyla yedi gardiyan saf dışı bırakılmış ve çelikten bir kale güneyden esen bu sıcak rüzgârla yerle bir olmuştu.</p>
</body>
</html>
