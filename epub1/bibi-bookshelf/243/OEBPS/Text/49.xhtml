<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>ERICO</h3>

  <p>Chaco Savaşının ortasında, Bolivyalı ve Paraguaylı köylüler ölümle burun buruna yaşarken, Paraguaylı futbolcular ülke sınırları dışında futbol oynayıp kuş uçmaz kervan geçmez çöllerde, savunmasızca helak olan yaralıları için para topluyorlardı. Arsenio Erico, Buenos Aires'e bu amaçla gelmişti, ama orada kaldı. Bu Paraguaylı, Arjantin liginde bütün zamanların en büyük golcüsü oldu. Erico her sezon kırktan fazla gol atıyordu.</p>

  <p>Onun bedeninde gizli bir elastikiyet vardı. Hiç gerilmeden, inanılmaz bir şekilde sıçrıyor, kafası, kalecinin ellerinden daha yukarıya yükseliyordu; bacakları en hareketsiz olduğu anda aniden, büyük bir güçle topa vuruyor ve gol atıyordu. Erico'nun gözde hareketi topuk pasıydı. Futbol tarihinde, ondan daha isabetli topuk pası veren futbolcu görülmemiştir.</p>

  <p>Erico gol atmadığı zamanlarda golleri arkadaşlarına tepsi içinde sunardı. Cátulo Castillo ona bir tango ithaf etti:</p>

  <blockquote>
    <p>Senin gibi yiğit</p>

    <p>bin yıl da geçse gelemez</p>

    <p>kimse senin gibi</p>

    <p>topuk ve kafa pası veremez.</p>
  </blockquote>

  <p>Her yaptığını, bir balet zarafetiyle yapardı Erico. Fransız yazar Paul Morand onu top oynarken gördüğünde, "Bu Nijinski'nin ta kendisi," demişti.</p>
</body>
</html>
