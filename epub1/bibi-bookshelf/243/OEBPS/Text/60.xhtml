<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>SEVERINO'NUN ATTIĞI GOL</h3>

  <p>1943 yılıydı. Boca Juniors, Arjantin futbol klasiği olan, River'ın makine grubuna karşı mücadele ediyordu.</p>

  <p>Boca 1-0 yenik durumdaydı. Bu sırada hakem River ceza sahasının hemen dışından kullanılmak üzere bir faul atışı verdi. Serbest atışı Sosa kullandı. Sosa topu doğrudan kaleye atmak yerine, Severino Varela'ya doğru ortalamayı tercih etti. Top çok ileri düşmüştü, doğrusu River savunmasının işi kolaydı, çünkü Severino çok uzakta kalmıştı. Deneyimli golcü yükseldi ve savunma oyuncularının arasından uçarak, kaleciyi mat eden müthiş bir kafa vuruşu yaptı.</p>

  <p>Seyirciler ona "Hayalet Golcü" adını veriyorlardı, çünkü uçarak geliyor, bir anda kalenin önünde beliriyordu. Severino, yaramaz bir çocuğun yenilmez surat ifadesiyle ve başından hiç çıkarmadığı beyaz beresiyle Buenos Aires'e geldiğinde Uruguay'ın Peñarol takımında bir hayli ün kazanmıştı ve yaşı biraz geçkinceydi.</p>

  <p>Boca'da da çok başarılı oldu, ama pazar günleri maçtan sonra, hava karardığında gemiye binip Montevideo'ya, mahallesine, arkadaşlarına ve elektrik şirketindeki işine geri dönmeyi sürdürdü.</p>
</body>
</html>
