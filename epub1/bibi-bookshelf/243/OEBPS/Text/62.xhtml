<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>DEMİRİ RÜZGÂRA DÖNÜŞTÜREN ADAM</h3>

  <p>Eduardo Chillida, bir Bask şehri olan San Sebastián'da Real Sociedad'ın kalecisiydi. Uzun boylu ve zayıftı, topu rakibinden kendine özgü bir şekilde çalardı ve Barselona ve Real Madrid Kulüpleri de ona göz koymuşlardı. Futbol uzmanları onun, Zamora'nın yerini alacağını söylüyorlardı.</p>

  <p>Ama alınyazısının onun için başka planları vardı. 1943 yılında, adı haklı olarak 'Kemikkıran'a çıkmış olan bir rakip ileri uç oyuncusu, onun dizini darmadağın etti. Beş ameliyattan sonra Chillida futbola veda etmek zorunda kaldı ve heykeltıraşlığa başlamaktan başka çaresi kalmadı.</p>

  <p>Böylece yüzyılın en büyük sanatçılarından biri doğdu. Chillida hep ağır malzemelerle çalıştı, onun çalıştığı malzemeler toprağa atıldığında saplananlardandı. Güçlü elleriyle malzemeleri havaya atıyor ve yeni mekânlar ortaya çıkaran demir ve beton eserler ortaya koyuyordu. Aynı mucizeleri eskiden futbolda elleriyle değilse de bedeniyle yaratıyordu.</p>
</body>
</html>
