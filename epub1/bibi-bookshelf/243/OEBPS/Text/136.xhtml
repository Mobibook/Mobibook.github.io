<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class=""><img alt="" height="130" src="../Images/ch136_213.svg" /></div>

  <h3>CIRCIRBÖCEĞİ İLE KARINCA</h3>

  <p>1992'de tembel cırcırböceği çalışkan karıncayı 2-0 yendi. Avrupa Kupası finalinde Danimarka ile Almanya karşılaştılar. Kamptan yeni çıkan Alman futbolcular sıkı bir perhize ve düzenli bir çalışma programına tâbi olmuşlardı. Danimarkalılar ise bira içmekten, kadınlarla gezip tozmaktan ve plajdan geliyorlardı. Bilindiği gibi Danimarka daha önce elemelerde başarısız olmuştu. Fakat savaş nedeniyle şampiyonaya katılamayan Yugoslavya'nın yerini alması aceleyle istendiğinde tüm oyuncular tatildeydiler. Antreman için ne zamanları, ne de istekleri vardı. Ayrıca Michael Laudrup gibi bir yıldız futbolcudan da faydalanma imkânından mahrumdular; çünkü isabetli şutlar atan bu neşeli oyuncu Avrupa Şampiyon Kulüpler Kupasında, Barselona formasıyla takımını daha yeni şampiyon etmişti. Buna karşılık Almanya karması Matthaus, Klinsmann ve öbür yıldız futbolcularıyla sonuca ulaşacak gibi görünüyordu, ama plajdan ayağının tozuyla sahaya gelen Danimarka karşısında hezimete uğradı.</p>
</body>
</html>
