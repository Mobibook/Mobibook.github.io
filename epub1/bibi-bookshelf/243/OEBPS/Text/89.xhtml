<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>CHARLTON'IN GOLÜ</h3>

  <p>1962 Dünya Kupası maçlarından biriydi; İngiltere, Arjantin karmasına karşı oynuyordu.</p>

  <p>Bobby Charlton, İngilizlerin attığı ilk golün hazırlayıcısıydı; Flowers, kaleci ile karşı karşıya kalmış ve golü atmıştı. Fakat ikinci golü Bobby Charlton tek başına attı. Sahanın sol yarısının mutlak hâkimi bu İngiliz oyuncu Arjantin savunmasını hallaç pamuğu gibi darmadağın etti. Koşarken topu bir ayağından öbürüne geçirebiliyordu ve sonunda sağ ayağıyla çektiği yıldırım gibi bir şutla kaleciyi gafil avladı.</p>

  <p>O bir uçak kazasından sağ çıkabilen ender insanlardan biriydi; takımı Manchester United'ın hemen hemen bütün oyuncuları alevler içindeki bir uçağın kızgın demir yığınları arasında ölümle pençeleşirken, ölüm Bobby Charlton'un yanından pas geçti, sırf seyirciler bu maden işçisinin oğlunun asil futbolundan yoksun kalmasın diye.</p>

  <p>Top onun emrindeydi, talimatlarına uygun olarak sahada yol alıp doğruca kaleyi bulurdu.</p>
</body>
</html>
