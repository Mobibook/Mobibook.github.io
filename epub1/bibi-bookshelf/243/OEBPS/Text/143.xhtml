<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>BAGGIO</h3>

  <p>Şimdiye kadar İtalyan seyircisine hiç kimse Baggio kadar güzel bir futbol seyrettirmediği gibi yine hiç kimse onun kadar çok adından söz ettirmedi. Roberto Baggio'nun futboluna akıl sır erdirmek mümkün değildi: Bacakları kendi başına hareket ederken, ayakları ani bir refleksle topa vuruyor ve gözleri de top daha ağları bulmadan golü görebiliyordu.</p>

  <p>Baggio denildi mi, ilk akla gelen şey, sade vatandaşın bir parça tedirginlikle seyrettiği, atkuyruğu şeklindeki uzun saçı olurdu. Rakipleri onu ne kadar markaja alırlarsa alsınlar, ona ne kadar sert girerlerse girsinler bir sonuç elde edemezlerdi; çünkü o kaptanlık bandının altında kendisini koruyan bir Budist muskası taşıyordu. Gerçi Buda, tekmeleri pek önleyemiyorsa da, galiba acıya katlanma gücü veriyordu. Olağanüstü soğukkanlılığı sayesinde alkışların ve ıslıkların ötesinde huzur dolu, mistik bir dünyanın varlığını keşfetmişti.</p>
</body>
</html>
