<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="orta"><img alt="" src="../Images/ch91_135.svg" width="400" /></div>

  <h3>GENTO'NUN GOLÜ</h3>

  <p>1963 yılıydı, Real Madrid, Pontevedra takımıyla karşılaşıyordu. Hakem maçı başlatan düdüğü çaldıktan az sonra Di Stéfano bir gol attı, ikinci yarı başlar başlamaz Puskás'dan da bir gol geldi. Bundan sonra Real Madridli seyirciler gollerin devamını dört gözle beklemeye başladılar; çünkü bundan sonraki gol Real Madrid'in İspanyol ligine katıldığı 1928 yılından beri attığı 2000'inci gol olacaktı, Madrid'in seyircileri ellerindeki haçları öperek dua ederlerken, rakip takımın taraftarları da ellerinin iki parmağını yere doğru çatal şeklinde tutarak rakiplerinin dualarını boşa çıkarmaya çalışıyorlardı.</p>

  <p>Maçın seyri değişmişti, Pontevedra pres yapıyordu. Üstelik hava kararmaya başlamıştı, maç neredeyse bitmek üzereydi ve o beklenen golün geleceği de yoktu. O sırada Amancio tehlikeli bir yerden serbest vuruş kullandı, Di Stéfano topa yetişemedi, ama Real Madrid'in solaçık oyuncusu Gento topu kaptı ve kendisini marke eden defans oyuncularının arasından sıyrıldıktan sonra çektiği şimşek gibi bir şutla topu kaşla göz arasında ağlara gönderdi. Statta herkes bir anda ayağa kalkmıştı.</p>

  <p>Kurt oyuncu Francisco Gento'nun rakiplerinin gıpta ettiği fevkalade bir top yakalayışı vardı ve kendisini ne kadar sıkı markaja alırlarsa alsınlar o her seferinde sıyrılmasını bilirdi.</p>
</body>
</html>
