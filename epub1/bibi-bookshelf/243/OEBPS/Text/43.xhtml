<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="orta"><img alt="" src="../Images/ch43_67.svg" width="204" /></div>

  <h3>DİZGİNLENEMEYENLER</h3>

  <p>Dünya şampiyonluğu zevkini tatmış olan Uruguaylı oyunculardan Perucho Petrone, İtalya'ya gitti. 1931 yılında Fiorentina takımında ilk maçına çıktı: O akşam üzeri on bir gol attı.</p>

  <p>İtalya'da fazla kalmadı. O, İtalya lig şampiyonasının gol kralıydı ve Fiorentina ona açık çek verdi, ama Petrone kısa zamanda, yükselişe geçen faşizmden sıkıldı.</p>

  <p>Bezginlik ve özlem onu bir süre için, düzleştirilmiş topraklarında goller atmaya devam ettiği Montevideo'ya geri gönderdi. Futbolu bırakmak zorunda kaldığında henüz otuz yaşını doldurmamıştı. FIFA onu futbolu bırakmaya zorladı, çünkü Fiorentina ile olan kontratını doldurmamıştı.</p>

  <p>Onun bir şutla duvar yıkabilecek güçte olduğu söyleniyordu. Bilemiyoruz tabii. Onun şutlarıyla kalecileri bayıltıp fileleri deldiği ise kanıtlanmıştır.</p>

  <p>Bu arada, Rio de la Plata'nın öteki kıyısında Bernabé Ferreyra da şiddetli şutlar çekiyordu. Tüm takımların taraftarları topa çok uzun mesafeden vuran, savunmaları delen ve topu kaleciyle birlikte filelere gönderen bu canavarı görmeye geliyorlardı.</p>

  <p>Tüm karşılaşmalardan önce ve sonra, devre aralarında onun sanatı anısına bestelenmiş bir tango hoparlörlerden duyuluyordu. 1932 yılında <i>Crítica</i> Gazetesi, Bernabé'den gol yemeyecek kaleciye çok büyük bir ödül vermeyi kararlaştırdı. O yıl bir akşamüzeri Bernabe, gazetecilerin karşısında, ayakkabısının burnunda bir demir parçası gizlemediğini göstermek için ayakkabılarını çıkarmak zorunda kaldı.</p>
</body>
</html>
