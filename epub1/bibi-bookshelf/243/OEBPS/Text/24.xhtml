<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="sag"><img alt="" src="../Images/ch46_72.svg" width="106" /></div>

  <h3>ZENCİ FUTBOLCULAR</h3>

  <p>1916 yılında düzenlenen ilk Güney Amerika şampiyonasında Uruguay, Şili'yi 4-0 hezimete uğrattı. Ertesi gün Şili heyeti 'Uruguay takımında iki Afrikalının oynadığı' gerekçesiyle maçın iptalini istedi. Bu oyuncular Isabelino Gradin ve Juan Delgado'ydu. Dört golden ikisini Gradin atmıştı.</p>

  <p>Gradin, köle soyundan geliyordu ve Montevideo'da doğmuştu. O, inanılmaz bir hızla fırlayıp yürüyormuşçasına topa hâkim olarak ve hiç durmadan rakiplerini savuşturarak hedefe son darbeyi vurduğunda insanlar yerlerinden fırlıyordu. Tertemiz bir yüzü vardı; öylesine temiz yüzlüydü ki, kötü görünmeye çalıştığında hiç inandırıcı olamazdı.</p>

  <p>Juan Delgado'nun da ataları köleydi ve Uruguay'ın iç kesimlerinde, Florida'da doğmuştu. Delgado, karnavallarda süpürge dansı yapar, sahalarda ise topu dans ettirirdi. Oyun sırasında konuşur ve rakipleriyle dalga geçerdi.</p>

  <p>"Lamba gibi astım," derdi, topu kaldırırken ve "At kendini yere, top değmesin," derdi şut çekeceği zaman.</p>

  <p>Uruguay, o zamanlar, milli takımında zenci futbolcu oynatan tek ülkeydi.</p>
</body>
</html>
