<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="orta"><img alt="" src="../Images/ch38_60.svg" width="142" /></div>

  <h3>GİZLİ GÜÇLER</h3>

  <p>Uruguaylı futbolcu Adhemar Canavessi, Amsterdam'daki 1928 Olimpiyatının finalinde kendi varlığının takıma vereceği zararı önlemek için bir fedakârlıkta bulundu. Uruguay final maçını Arjantin ile oynayacaktı. Son anda maça çıkmamaya karar veren Canavessi futbolcuları stada götüren otobüsten indi, çünkü o ne zaman Arjantin'e karşı oynasa Uruguay karması maçı kaybediyordu, üstelik son maçta şanssızlık eseri golü kendi kalesine atmıştı. Canavessi'nin yer almadığı Uruguay takımı, Amsterdam'daki karşılaşmada galip geldi. Bir gün önce, Carlos Gardel, kaldıkları otelde Arjantinli futbolcular için şarkı söylemişti. Onlara şans getirmesi amacıyla Dandy adlı bir tangoyu ilk kez söylemişti. İki yıl sonra tarih tekerrür etti. Gardel, Arjantin takımına şans dilemek için 'Dandy'i tekrar söyledi. Bu kez, 1930 Dünya Kupası finalinin arifesiydi, sonuçta Uruguay yine kazandı.</p>

  <p>Birçokları Gardel'in davranışının iyi niyetli olduğunu savunuyorlar, bazıları da Gardel'in Uruguay yurttaşı olmasının altını çiziyorlar. Kimbilir!..</p>
</body>
</html>
