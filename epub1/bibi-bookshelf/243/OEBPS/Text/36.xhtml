<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>SCARONE</h3>

  <p>Brezilyalı Pelé ve Coutinho'dan kırk yıl önce, Uruguaylı <i>Scarone</i> ve <i>Cea,</i> birinci sınıf paslarıyla zikzaklar çizerek, kaleye doğru gidip gelerek rakip takımın defans oyuncularını aşıyorlardı. Şimdi sende, şimdi bende, kısa, yanında, soru ve yanıt, yanıt ve soru: top hiç durmadan sanki bir duvara çarpıp geri dönüyordu. O zamanlar Rio de Plata'lıların bulduğu bu hücum şekline 'duvar pası' adı veriliyordu.</p>

  <p>Héctor Scarone, bağış yapar gibi paslar veriyor, antrenmanlarda otuz metre mesafeden şişeleri devirerek isabetli goller atmada ustalaşıyordu. Çok kısa boylu olmasına karşın yüksek toplara herkesten daha iyi çıkıyordu. Scarone yerçekimi yasasını altüst ederek havada kalmayı beceriyordu. Topla buluşmak için sıçradığında, rakiplerinden kurtularak dönüyor, kaleyi karşıdan gördüğünde de kafayı vurup gol atıyordu.</p>

  <p>Ona "Sihirbaz" adını vermişlerdi, çünkü hiç olmayacak yerlerden gol atabiliyordu, bir diğer adı da "Bülbül"dü, çünkü futbol oynarken bir yandan da büyük bir beceriyle şarkı söylüyordu.</p>
</body>
</html>
