<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="orta"><img alt="" height="184" src="../Images/ch115_168.svg" /></div>

  <h3>TOPUN DEREBEYLERİ</h3>

  <p>FIFA'nın tahtı ve sarayı Zürih'tedir; Uluslararası Olimpiyat Komitesininki ise Lozan'da bulunuyor, ISL Marketing de ticari ağlarını Luzern'de örmektedir, üçü de futbol şampiyonaları ve olimpiyatlar düzenlemektedirler. Görüldüğü gibi bu üç güçlü kuruluşun merkezi, ok atmadaki müthiş nişancılığıyla ünlü, efsanevi kahraman Giyom Tel'in ülkesi, saatlerinin dakikliğiyle ve bankacılıktaki sır saklama ilkesiyle bilinen İsviçre'dedir. Rastlantı mı bilinmez, üçü de ellerine geçen ya da ellerinde kalan parayla ilgili sorular sorulduğunda ser verip sır vermezler.</p>

  <p>ISL Marketing, yüzyılın sonuna kadar, statlara reklam panoları yerleştirme, uluslararası müsabakaları filme ve video kasete alma, amblem, bayrak ve maskot taşıma haklarının satışını elinde bulunduracaktır. Bu ticari iş, Adidas'ın kurucusu Adolph Dassler'in mirasçılarının tekelindedir; bilindiği gibi Adolph Dassler, rakip firma Puma'nın kurucusunun kardeşi ve aynı zamanda düşmanıdır. Bu hakların kullanılması Dassler ailesine verildiğinde, Havelange ve Samaranch büyük bir kadirşinaslık örneği gösterdiler. Dünyanın en büyük spor malzemeleri imalatçısı Adidas, onları iktidara getirmek için son derecede cömert davranmıştı. 1990'da Dassler ailesi, Adidas'ı, Fransız sanayici Bernard Tapie'ye sattı, ama ISL onlarda kaldı; aile şimdilerde şirketi Japon reklam ajansı Dentsu ile birlikte yönetmektedir.</p>

  <p>Dünya sporu üzerinde egemenlik kurmak öyle sanıldığı kadar basit bir iş değildir. 1994 yılının sonlarında New York'taki bir işadamları toplantısında konuşan Havelange hiç alışık olmadığı bir şekilde bazı rakamları ağzından kaçırdı:</p>

  <p>"Dünya futbolunun parasal cirosunun yılda 225 milyar dolara ulaştığını söyleyebilirim."</p>

  <p>Dünyanın önde gelen çokuluslu şirketlerinden biri olan General Motors'un 1993 yılındaki 136 milyar dolarlık geliriyle bu serveti kıyaslayarak övünmüştü. Aynı konuşmada Havelange futbolun ticari bir ürün olduğunu ve en akılcı bir şekilde pazarlanması gerektiğini belirterek çağdaş yaşamda akılcılığın temel kuralını da hatırlatmadan geçmedi:</p>

  <p>"Malın sunulduğu paketin daima gösterişli olması gerekir."</p>

  <p>Uluslararası müsabakaların zengin madeni içinde maçların yayınlanma hakkının televizyonlara satışı en fazla gelir getiren kaynaktır ve bu küçücük ekranın ödediği paradan aslan payını FIFA ile Uluslararası Olimpiyat Komitesi almaktadır. Uluslararası müsabakaların tüm ülkelere canlı olarak yayınlanmasıyla birlikte bu para olağanüstü ölçüde arttı. 1993 yılında Barselona Olimpiyatları için televizyonun ödediği para, 1960 Roma Olimpiyatlarında yayının ülke sınırları içinde olduğu zaman ödenen paradan altı yüz otuz katı daha fazlaydı.</p>

  <div class="orta"><img alt="" src="../Images/ch115_169.svg" width="207" /></div>

  <p>Bir turnuvanın yayın hakkının hangi kanala verileceği konusuna gelince, hem Havelange ile Samaranch'ın, hem de Dassler Ailesinin bu konuda kuralları bellidir: Kim daha fazla öderse ona verilir. Her heyecanı ve tutkuyu paraya çeviren bir mekanizmanın spor yaşamı için en yararlı ve en sağlıklı ürünleri sunanı seçmek gibi bir saçmalıkta bulunmayacağı doğaldır. En iyi öneriyi verenin düdüğü çalmaya hakkı vardır; burada önemli olan Mastercard'ın Visa'dan daha fazla ödeyip ödemediği, Fuji filmin, Kodak'tan daha çok parayı masaya koyup koymadığıdır. Listenin daima başında bulunan, "çok besleyici" iksir Coca-Cola'dan hiçbir atletin, mahrum olmaması gerekiyor, 'milyonlarla' ifade edilen tartışılmaz nitelikleri vardır.</p>

  <p>Pazarlamalara ve Sponsorlara böylesine bağımlı bulunan yüzyılımızın sonundaki futbolda Avrupa'nın en önemli kulüplerinin büyük şirketler grubunu oluşturan halkalardan biri haline gelmesinde şaşılacak bir şey yoktur. Torino'nun Juventus Kulübü, Fiat gibi Agnelli grubuna aittir. Milano Kulübü de Berlusconi grubundaki üç yüz şirketten biridir. Aynı şekilde Parma, Parmalat'ın malıdır; Sampdoria da petrol şirketi Mantovani'nin. Fiorentina Kulübü de film yapımcısı Cecchi Gori'ye aittir. Marsilya Olimpique, Bernard Tapie'nin şirketlerinden birinin malı olduğunda dünya futbolunun ön sıralarında yerini almıştı; ne var ki ortaya çıkan bir rüşvet skandalı bu başarılı şirketin batmasına neden oldu. Paris Saint-Germain Kulübü, televizyon şirketi Canal Plus'undur. Sochaux Kulübünün sponsoru Peugeot bu kulübün stadının da sahibidir. Hollanda'nın PSV Eindhoven Kulübünün sahibi de Philips'tir. Bayer Şirketi de Almanya'nın birinci ligdeki iki takımı olan Bayer Leverkusen ile Bayer Verdingen'i mali yönden desteklemektedir. Astrad bilgisayarlarının üreticisi, İngiliz kulüplerinden Tottenham Hotspur'un sahibidir ve bu kulübün hisseleri borsada oldukça rağbet görmektedir. Aynı şekilde Blackburn Rover, Walker grubuna aittir. Profesyonel futbolun pek yaygın olmadığı Japonya'da belli başlı şirketler, kulüpler kurup uluslararası üne sahip futbolcularla sözleşme imzaladılar; çünkü futbolun tüm dünyada konuşulan bir lisan olması nedeniyle ticaret ağlarını bütün dünyayı kapsayacak şekilde örebileceklerinin farkındadırlar. Elektrik şirketi Furukawa, Jef United Ichihara kulübünü kurarak Alman Pierre Littbarski ile Çek Frantisek ve Pavel'i saflarına kattı. Toyota da aynı şekilde Nagoya Grampus Kulübünü yaratıp İngiliz golcü futbolcu Gary Lineker'i transfer etti. Her zaman başarılı, ama biraz yaşlanmış bulunan Zico da, Sumitoma Endüstri ve Finansman Grubuna ait olan Kashima Kulübünde oynadı. Mazda, Mitsubishi, Nissan, Panasonic ve Japan Airlines şirketlerinin her birinin kendi futbol kulüpleri bulunmaktadır.</p>

  <p>Kulüp mali yönden sürekli zarar ediyor olabilir, ama ait olduğu şirketler grubunun adını iyi bir şekilde duyurabiliyorsa bu önemsiz bir ayrıntı sayılır. Bu yüzden bir kulübün kime ait olduğu bir sır değildir: Futbol, şirketlerin reklamlarının yapılmasında bir araç olarak kullanılmakta olup halka ulaşmada ondan daha etkilisine rastlamak mümkün değildir. Berlusconi, Milano'yu satın aldığında kulüp iflasın eşiğindeydi ve bunu önlemek amacıyla koreografik özellikte bir reklam kampanyasına girişti. 1978 yılında bir akşamüstü Milano'nun on bir oyuncusu bir helikopterden yavaş yavaş stadın ortasına inerlerken, bir yandan da hoparlörlerle Wagner'in müziği seyircilere dinletiliyordu. Kendi reklamını çok iyi bilen Bernard Tapie, Olimpique'in zaferlerini 'rock' müziğinin en iyi gruplarının yer aldığı, havai fişekli, lazer ışınlı büyük gösterilerle kutlamayı gelenek haline getirmişti.</p>

  <p>Halkın coşku kaynağı futbol sayesinde şöhrete ve güce ulaşılmaktadır. Herhangi bir şirkete doğrudan doğruya bağlı olmayan, belli ölçülerde özerkliğe sahip bazı kulüpler, genellikle siyasette ya da ticarette pek başarı elde edememiş kimseler tarafından yönetilmektedir; bu sıradan insanlar popüler olmak için futbolu bir araç olarak kullanmaktadırlar. Fakat bunun aksinin söz konusu olduğu ender vakalar da yok değildir; Bileğinin hakkıyla kazandığı ünü futbolun hizmetine sunan İngiliz şarkıcı Elton John yıllardır gönül verdiği Watford Kulübünün başkanlığını yaptı; aynı şekilde film direktörü Francisco Lombardi, Peru'nun Sporting Cristal Kulübünü yönetti.</p>
</body>
</html>
