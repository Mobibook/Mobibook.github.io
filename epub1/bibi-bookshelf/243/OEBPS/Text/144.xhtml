<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="orta"><img alt="" height="150" src="../Images/ch139_217.svg" /></div>

  <h3>İSTATİSTİKLER</h3>

  <p>1930 ile 1994 yılları arasında düzenlenen on beş dünya şampiyonasının sekizinde Latin Amerika, yedisinde de Avrupa ülkeleri şampiyon oldular. Brezilya kupayı dört kez alırken, Arjantin ve Uruguay iki kez kupanın sahibi oldular. İtalya ve Almanya üçer kez şampiyon olurlarken, İngiltere kendi evinde düzenlenen şampiyonada bir kez kupayı elde etti.</p>

  <p>Bununla birlikte Avrupa, sınıflandırmasının çokluğu sebebiyle Latin Amerika'dan daha fazla imkâna sahip oldu. On beş Dünya Kupası boyunca 159 Avrupa ülkesi seçmelere katılırken, Latin Amerika ülkeleri için bu sayı yalnızca 77 olmakla kalmıyor, ayrıca daha az sayıda Latin Amerikalı hakeme görev veriliyordu.</p>

  <p>Dünya Şampiyonasından farklı olarak Kıtalararası Kulüpler Kupası, Avrupa ve Latin Amerika kulüplerine eşit imkânlar tanıdı. Milli karmaların yerine kulüp takımlarının mücadele ettiği müsabakalarda Latin Amerika takımları yirmi kez, Avrupa takımları da on üç kez şampiyon oldular.</p>

  <p>Dünya Futbol Şampiyonalarında hakların eşitsizliğinden söz açmışken İngiltere örneğinden bahsetmeden geçmeyelim. Çocukken bana Tanrı'nın tek olmakla birlikte, Baba, Oğul ve Kutsal Ruh olmak üzere üç ayrı unsurdan oluştuğunu anlatıp durdular. O zaman bunun ne demek olduğunu bir türlü anlayamamıştım, bugün de hâlâ anlamış değilim. Keza İngiltere'nin tek bir ülke olmasına rağmen neden İskoçya, Kuzey İrlanda ve Galler'den oluştuğunu aklım bir türlü almıyor. Bugün İspanya ve İsviçre'nin siyasi yapısı da İngiltere'ninkine benzer özellikler taşımaktaysa da bu ülkeler şampiyonalara tüm etnik gruplardan oluşan tek bir vücut halinde katılmaktadırlar.</p>

  <p>Her şeye rağmen, Avrupa'nın geleneksel tekelciliğinin temelleri artık sarsılmaya başlamıştır; yaşlı kıta şimdiye kadar yalnızca Amerika kıtasıyla yarışıyordu; 1994'e kadar öbür kıtalardan yalnızca birer ülke kabul eden FIFA, 1998 Dünya Kupasına katılacak ülkelerin sayısını 24'ten 32'ye yükseltmiş bulunmaktadır. Gerçi Amerika kıtası Avrupa kıtasına karşı aynı adaletsiz orana sahip olmaya devam edecektir ama Arap ülkelerine, Güney Sahra'ya ve neşeli, canlı futboluyla Kara Afrika'ya, öbür Asya ülkelerine hak tanımak söz konusu olunca bize söylenecek fazla bir söz kalmıyor; bütün bu ülkeler futbolu şimdiye kadar hep tribünlerden seyretmeye mahkûm olmuşlardı; tıpkı topu icat eden Çinlilerin topa uzaktan bakmaları gibi. Ve kimbilir, Japonya'nın ileride elde edeceği başarılarla "Doğan Güneş İmparatorluğu" unvanını "Doğan Goller imparatorluğu"na çevirmesi hiç de uzak bir ihtimal değildir.</p>
</body>
</html>
