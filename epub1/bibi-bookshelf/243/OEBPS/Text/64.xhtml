<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>MARTINO'NUN GOLÜ</h3>

  <p>1946 yılıydı. Uruguay'ın Nacional takımı, Arjantin'in San Lorenzo takımını yeniyordu. San Lorenzo, René Pontoni ile Rinaldo Martino'nun tehditlerine karşı savunma hattını kapatmıştı. Bu iki futbolcu topu konuşturmalarıyla ve gol atmak gibi kötü bir alışkanlığa sahip olmalarıyla ün kazanmışlardı.</p>

  <p>Martino sahanın kenarına geldi. Orada topu gezdirmeye başladı. Sonsuz süresi varmış gibi görünüyordu. Aniden Pontoni sağ uca ışınlandı. Martino durdu, kafasını uzattı ve ona baktı. Bu aşamada Nacional'in savunma oyuncuları hep birlikte Pontoni'nin üzerine çullandılar; öbürleri av köpeği gibi arkadaşını takip ederken, Martino, kafesine giren bir muhabbet kuşunun edasıyla ceza sahasına girdi, karşısındaki savunma oyuncusundan sıyrıldı, vurdu ve golü attı.</p>

  <p>Gol, Martino'nun eseriydi, ama rakibi yanıltmayı beceren Pontoni'nin de katkısı büyüktü.</p>
</body>
</html>
