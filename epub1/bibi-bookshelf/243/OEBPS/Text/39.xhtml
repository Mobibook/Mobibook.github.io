<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>NOLO'NUN GOLÜ</h3>

  <p>1929 yılıydı. Arjantin takımı Paraguay'a karşı oynuyordu. Nolo Ferreira topu uzaklardan getiriyordu. Rakiplerini bir kenara istifleyerek, kendine yol açarak geliyordu ki, defans oyuncuları bir duvar gibi karşısında beliriverdiler. Nolo bir anda durdu. Durduğu yerde topu iki ayağı arasında, yere değdirmeden ayaklarının üst kısmında sektirmeye başladı. Rakip oyuncuların tümü, soldan sağa, sağdan sola, bakışları hareket halindeki topa çivilenmiş, ipnotize olmuş şekilde topu izlemeye başladılar. Nolo bir delik bulup atışını yapıncaya kadar bu bakış adeta yüzyıllarca sürdü. Ve sonunda top duvarı aştı ve fileleri salladı.</p>

  <p>Atlı polisler onu kutlamak için atlarından indiler. Sahada yalnızca yirmi bin kişi vardı, ama hangi Arjantinliyle konuşsanız o gün orada olduğunu söyler.</p>
</body>
</html>
