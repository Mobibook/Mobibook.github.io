<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>ANDRADE</h3>

  <p>Avrupa, hiç futbol oynayan Zenci görmemişti. 1924 Olimpiyatlarında Uruguaylı <i>José Leandro Andrade</i> gösterişli oyunuyla göz kamaştırdı. Bu lastik bedenli adam orta sahada topu rakibine dokundurmadan sürüyor ve atağa kalktığında bedenini eğip bükerek bir sürü insanı eğlendiriyordu. Maçlardan birinde orta sahayı top başında olduğu halde geçti. Halk onu alkışlıyordu, Fransız basını ondan 'harika Zenci' diye söz ediyordu.</p>

  <p>Turnuva bittiğinde Andrade bir süre Paris'e demir attı. Orada bir gezgin, bohem ve kabareler kralı oldu. Rugan ayakkabılar, Montevideo'dan getirdiği sandaletlerinin ve bir silindir şapka da eski beresinin yerini aldı. Dönemin magazin dünyası, Pigal gecelerinin hükümdarının resmini selamlıyordu. Dans eden paslar, mimikler, hep uzaklardan bakan kısık gözler ve öldürücü bir tip. İpek fular, çizgili ceket, sarı eldivenler, gümüş saplı bir baston.</p>

  <p>Andrade uzun yıllar sonra Montevideo'da öldü. Arkadaşları onun yararına birçok festival düzenlemeyi planlamışlardı, ama hiçbirisi gerçekleşemedi. Yoksulluk içinde veremden öldü.</p>

  <p>Latin Amerikalı bu yoksul Zenci, futbolun ilk uluslararası ilahıydı.</p>
</body>
</html>
