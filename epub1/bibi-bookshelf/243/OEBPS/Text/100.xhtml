<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>ROCHA'NIN GOLÜ</h3>

  <p>1969 yılıydı. Peñarol, La Plata kentinin Estudiantes takımıyla karşılaşıyordu. Rocha, sahanın ortalarında bulunuyordu; Matosas'ın pasını yakaladığında sırtı rakip kaleye dönüktü ve karşısında iki rakip oyuncu vardı. O anda topu sağ ayağıyla ortaladı ve top ayağında olduğu halde bir yarım dönüş yaptıktan sonra topu öteki ayağına geçirerek Echecopar ile Taverna'nın markajından kurtuldu; daha sonra topu üç kez sürüp Spencer'e pas verdi ve koşmaya devam etti. Kendisine tekrar pas verildiğinde ceza sahasının hemen dışındaydı; topu göğsüyle karşıladı, Madero ile Spadero'dan sıyrıldıktan sonra öyle şiddetli bir şut çekti ki, kaleci Flores topun geçtiğini görmedi bile.</p>

  <p>Pedro Rocha sahada bir yılan gibi kıvrılarak ilerlerdi. Her zaman zevk alarak oynar, oyunun ve gol atmanın zevkine varır ve bu zevki seyircilere de tattırırdı. Top Rocha'nın emrindeydi, sahibinin her isteğini yerine getirirdi.</p>
</body>
</html>
