<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>FİYONK</h3>

  <p>Uruguaylı futbolcuların sahada sürekli sekizler çizerek yaptıkları hareketlere <i>fiyonk</i> adı veriliyordu. Fransız gazeteciler, rakiplerin taş kesilmesine yol açan bu büyünün sırrını öğrenmek istediler. Tercüman José Leandro Andrade onlara formülü açıkladı: futbolcular antrenmanlarda, kaçan tavukları kovalayarak sekizler çiziyorlardı. Gazeteciler buna inandılar ve bunu yayımladılar.</p>

  <p>Yıllar sonra, iyi fiyonklar Latin Amerika futbolunda goller gibi alkışlanıyordu. Benim çocukluk anılarım onlarla doludur. Gözlerimi kapatıyorum ve görüyorum, örnek olarak <i>Walter Gómez'</i>i verebiliriz; rakip takımın arasına baş döndürücü bir hızla dalan bu adam, attığı çalımlarla fiyonklar çizerek, arkasında saf dışı kalmış birçok oyuncu bırakırdı. Tribünlerden şöyle bir ses yükseliyordu:</p>

  <blockquote class="">
    <p>"Halk, Walter Gómez'i görmek için<br />
    artık yemek yemiyor."</p>
  </blockquote>

  <p>O, topu evirip çevirip, yoğurmaktan hoşlanıyor, onu alırlarsa güceniyordu. Bugün söylenebilecek şu sözü hiçbir teknik direktör ona söylemeye cesaret edemezdi:</p>

  <p>"Birşeyler yoğurmak istiyorsan fırına git."</p>

  <p>Fiyonk yalnızca hoş görülen bir haylazlık değildi, arzu edilen bir mutluluktu.</p>

  <p>Günümüzde yapılması yasaktır, yasal olmadığı yerlerde de bu sanat sürekli takıp altındadır; şimdilerde bu tip gösteriler egoizm ve teşhircilik örneği olarak algılanıyor, bu tip hareketler takım oyununa karşı yapılmış sabotajlar olarak görülüyor ve karşı tarafın Kuvvetli savunması karşısında etkisiz kalıyor.</p>
</body>
</html>
