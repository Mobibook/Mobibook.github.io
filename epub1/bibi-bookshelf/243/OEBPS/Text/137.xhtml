<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class=""><img alt="" height="125" src="../Images/ch137_215.svg" /></div>

  <h3>GULLIT</h3>

  <p>1993'te ırkçılığın ayak sesleri duyulmaya başlamış, kötü kokusu bütün Avrupa'yı sarmıştı; orada burada cinayetler işlenirken Avrupa'nın belli başlı ülkeleri eski sömürgelerinden göç eden insanlara karşı önlem alıcı yasalar çıkarıyorlardı. Gençler iş bulamayışlarının suçunu kara derili insanlara yüklüyorlardı.</p>

  <p>O yıl bir Fransız takımı ilk kez Avrupa Kupasını kazandı. Zaferi getiren golü Fildişi Sahilinden bir siyahi, Basile Boli kafa vuruşuyla atmıştı; golü hazırlayan pası bir başka Afrika ülkesi Gana'dan gelen siyahi futbolcu Abedi Pelé kornerden göndermişti. Beyazların üstünlüğünü savunan, gözlerini kan bürümüş militanlar bile o sıralar Hollanda'nın en iyi futbolcularının Surinamlı, esmer tenli Ruud Gullit ile Frank Rijkaard olduğunu inkâr edemezlerdi; ayrıca Afrikalı Eusebio da Portekiz'in gelmiş geçmiş en büyük futbolcusuydu.</p>

  <p>"Siyah Lale" lakaplı Ruud Gullit ırkçılığın en büyük düşmanıydı. Maçların dışında, Güney Afrika'daki 'spartheid' aleyhtarı konserlerde elinde gitarıyla şarkı söylüyordu. 1987'de Avrupa'nın en iyi futbolcusu seçildiğinde kendisine verilen "Altın Top"u, Zencilerin de insan olduğunu savunduğu için uzun yıllar hapis yatan Nelson Mandela'ya adadı.</p>

  <p>Gullit dizinden üç kez ameliyat oldu. Her ameliyattan sonra otoritelerin hepsi de futbol hayatının sona erdiğini düşünüyorlardı, ama Gullit her seferinde kendi iradesiyle yeniden doğmayı başardı.</p>

  <p>"Ben futboldan ayrı kaldığımda, ağzından emziği alınmış bir bebekten farkım kalmaz," diyordu.</p>

  <p>Hollanda'nın ve İtalya'nın en güçlü takımlarında oynayan Gullit gol atan hızlı bacakları ve bir aslan yelesini andıran kıvırcık saçlarıyla seyircilerin gözbebeği haline geldi. Bununla birlikte, futbolun gün geçtikçe her zamankinden daha ticarileştiği bir ortamda, Gullit'in paraya değer vermeyişi ve dik başlı oluşu yüzünden ne yöneticilerle, ne de teknik direktörlerle yıldızı hiç barışmadı.</p>
</body>
</html>
