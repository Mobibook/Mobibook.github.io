<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>SUNDERLAND'IN GOLÜ</h3>

  <p>1979 yılıydı. Wembley Stadında Arsenal ile Manchester United, İngiltere Kupası Finalinde çekişiyorlardı.</p>

  <p>Zevkli bir maç oluyordu, 1871'den bu yana kupanın uzun tarihinde oynanan en heyecanlı maç olacağı kimsenin aklının köşesinden bile geçmiyordu. Arsenal 2-0 galipti ve maç da bitmek üzereydi; seyirciler tribünleri terk etmeye başlamışlardı. Ama birdenbire bir gol yağmuru başladı. İki dakikaya tam üç gol sığdırılmıştı: İlk golü McQueen 86. dakikada attıktan sonra, McIlroy 87. dakikada iki defans oyuncusunu ve kaleciyi geçerek Manchester'e beraberliği getiren golü kaydetti; ne var ki 88. dakika tamamlanmadan, Arsenal attığı üçüncü golle zafere ulaştı.</p>

  <p>Alan Brady, her zamanki gibi maçın yıldızıydı, skorda onun payı büyüktü, ama son golü nefis bir vuruşla atan Sunderland oldu.*</p>

  <blockquote>
    <p>* Çevirmenler (ya da Galeano) yine karıştırmış: Doğrusu, maçın yıldızı Liam Brady ve golü atan Alan Sunderland (e.d.)</p>
  </blockquote>
</body>
</html>
