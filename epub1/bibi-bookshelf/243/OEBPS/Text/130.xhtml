<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div class="orta"><img alt="" height="140" src="../Images/ch130_201.svg" /></div>

  <h3>ŞARKILARDA IRKÇILIK</h3>

  <p>Planlarda, haritalarda yer almayan, gözle görülmeyen öyle bir duvar vardır ki Berlin duvarını bile gölgede bırakır. Bu duvar insanları birbirinden ayırmak için dikilmiştir; dünyayı kuzey ve güney olmak üzere ikiye böldüğü gibi, aynı zamanda ülkeleri, hatta şehirleri kesin çizgilerle birbirlerinden ayırır. Dünyanın güneyindekiler bu duvarı aşarak kendilerini ilgilendirmeyen bir işe burunlarını sokmak münasebetsizliğinde bulunduklarında, kuzeydekiler sopayı göstererek yerlerinin neresi olduğunu onlara hatırlatırlar. Ülkeler ve şehirler için de durum aynıdır.</p>

  <p>Her şeyin aynası futbol, bu gerçeği yansıtmaktadır. Seksenli yılların ortalarında Napoli Kulübü, Maradona'nın sihirli gücü sayesinde İtalya'nın en iyi futbolunu sergileyince, ülkenin kuzeyindeki halk, insanları küçük düşürücü silahları kılıflarından çıkararak bu duruma tepki göstermekte gecikmedi. Napolililer kendilerine yasaklanan galibiyete ulaşmakla çizmeyi aşmışlar ve şimdiye kadar hep güçlülerin hakkı olan zafer kupalarını almak küstahlığında bulunmuşlardı; bu yüzden güneyden gelen bu çapulculara hadlerini bildirmek gerekiyordu. Milano ve Torino statlarının tribünlerine, üzerlerinde, "Napolililer, İtalya'ya hoş geldiniz!" ya da "Vezüv yanardağı sana güveniyoruz!" şeklinde aşağılayıcı yazılar bulunan pankartlar asılıyordu.</p>

  <p>Ve dahası ırkçıların marşları her zamankinden daha fazla kin kusmaya başlamıştı:</p>

  <blockquote>
    <p>Bu pis koku nereden geliyor?</p>

    <p>Köpekler bile kaçıyor,</p>

    <p>Napolililer geliyor.</p>

    <p>Ey öfkeli, depremzedeler,</p>

    <p>hayatınızda hiç mi sabun görmediniz?</p>

    <p>Napoli sen pisliksin, Napoli sen çirkefsin,</p>

    <p>bütün İtalya'nın yüz karasısın.</p>
  </blockquote>

  <p>Arjantin'in, Boca Juniors takımı da tıpkı Napoli gibi aşağılayıcı alaylara ve hakaretlere maruz kalıyordu. Boca Juniors takımının taraftarlarını genellikle Zenciler ve ırgatlar gibi toplumun alt tabakasına ait insanlar oluşturuyordu. Buenos Aires'de nefret edilen bu korkunç şeytanı şehirlerinden kovmayı düşleyen rakip takımların seyircileri şu dizeleri ağızlarından düşürmüyorlardı:</p>

  <blockquote>
    <p>Herkes biliyor ki Boca matemli,</p>

    <p>hepsi Zenci, hepsi it-ugursuz.</p>

    <p>Bu kerataları gebertmeli,</p>

    <p>hepsi it uğursuz, hepsi çulsuz,</p>

    <p>hepsini Riachuelo'ya dökmeli.</p>
  </blockquote>
</body>
</html>
