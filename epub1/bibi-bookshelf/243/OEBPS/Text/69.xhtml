<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>ZARRA'NIN GOLÜ</h3>

  <p>50 Dünya Kupasıydı. İspanya, İngiltere ile oynuyordu ve İngilizler uzaktan çektikleri şutlarla sonuca gitmeye çalışıyorlardı.</p>

  <p>Forvet oyuncusu Gainza sahayı sol taraftan boydan boya katetti, defansın yarısını çalımladı ve İngiltere'nin kalesine doğru şutunu çekti. Kaleci Ramsey, topa şöyle bir dokunabildi ve Zarra'nın ikinci vuruşunda kontrpiyede kaldı. Top sol direğin yanından ağlara gitti.</p>

  <p>İspanya'nın altı şampiyonadaki golcüsü ve boğa güreşçisi Manolete'nin mirasçısı Telmo Zarra'nın sanki üç bacağı vardı. Üçüncü bacağı güçlü kafasıydı. En ünlü gollerini kafayla atmıştı. Zarra bu maçta zafer golünü kafayla atmadı, ama boynuna astığı Inmaculada madalyonunu ellerinin arasında sıkarak sevinçle golü kutladı.</p>

  <p>İspanyol futbolunun yöneticisi, Nazilerin Rusya'yı işgaline katılmış olan Armando Muñoz Calero, General Franco'ya telsizle bir mesaj gönderdi:</p>

  <blockquote class="">
    <p>Ekselansları, şeytanın bacağını kırdık.</p>
  </blockquote>

  <p>Bu, 1588'de İspanyolların Yenilmez Armadasının Manş Denizinde bozguna uğratılmasının intikamıydı. Munoz, maçı 'dünyanın en büyük liderine' ithaf etti. Bir sonraki maçı kimseye ithaf edemedi, çünkü İspanya, Brezilya'ya karşı oynadığı maçta altı gol yedi.</p>
</body>
</html>
