<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3>RAHN'IN GOLÜ</h3>

  <p>54 Dünya Kupası final maçında, kupanın favorisi Macaristan, Almanya ile oynuyordu. Maçın sona ermesine altı dakika vardı ve güçlü kuvvetli bir forvet olan Alman Helmut Rahn, Macar defansının orta çizgide kaybettiği topu ele geçirdiğinde durum 2-2'ydi. Rahn, Lantos'dan sıyrıldı ve sol ayağıyla öyle bir şut çekti ki, top Grosics'in kalesinin sağ direğinin yanından içeriye girdi.</p>

  <p>Almanya'nın en popüler maç spikeri olan Herbert Zimmermann, Latin Amerika tutkusuyla bağırdı:</p>

  <p>"<i>Toooooooooooooooorrrr!!!</i>"</p>

  <p>Bu, Almanya'nın savaştan sonra katılabildiği ilk dünya kupasıydı ve Alman halkı yeniden, varoluş hakkı olduğunu hissetti. Bu gol, ulusal dirilişin bir simgesi haline geldi. Yıllar sonra bu tarihi gol, kendisine yıkıntılar içinde bir çıkış yolu arayan bir kadının mutsuzluğunu anlatan, Fassbinder'in <i>Maria Braun'un Evliliği</i> adlı filminde yankılandı.</p>
</body>
</html>
