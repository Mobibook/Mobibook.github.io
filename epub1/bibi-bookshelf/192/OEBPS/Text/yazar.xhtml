<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p><b>Desmond Morris</b></p>

  <p>1928 yılında Wiltshire'da dünyaya gelmiştir. Birmingham Üniversitesinde zooloji öğrenimi gördükten sonra, Oxford Üniversitesinde doktora yapmıştır. 1959 yılında Londra Hayvanat Bahçesi müdürü olarak çalışmaya başlayan Morris, bu görevini sekiz yıl sürdürmüştür. Pek çok dile çevrilen ve tüm dünyada milyonlarca satan <i>Çıplak Maymun</i> adlı kitabını bitirinceye dek birçok kitap ve bilimsel çalışmaya imza atmıştır. Desmond Morris, insan ve hayvan davranış modellerini inceleyen birçok televizyon programı ve filmin yapımcılığını üstlenmiştir. Aynı zamanda son derece başarılı bir sanatçı olan Morris'in çalışmalarında sürrealizm akımının etkileri görülür. İlk kişisel sergisini 1948'de açan Desmond Morris, daha sonra 1957'de Londra'daki Çağdaş Sanatlar Enstitüsü'nde şempanze Congo'nun da dahil olduğu bir grup şempanzenin resim ve çizim çalışmalarının küratörlüğünü yapmıştır.</p>

  <p><br /></p>

  <p><b>Nuran Yavuz</b></p>

  <p>1944'te İstanbul'da dünyaya gelmiştir. Arnavutköy Amerikan Kız Koleji'nden mezun olduktan sonra, ABD'de Fairleigh Dickinson Üniversitesinde sosyoloji eğitimi almış, Boğaziçi Üniversitesi Sosyal Bilimler Enstitüsü'nde eğitimini tamamlamıştır. 1972-1983 yılları arasında Sander Yayınlarını yönetmiştir. 1992- 2006 yılları arasında Mimar Sinan Güzel Sanatlar Üniversitesi Şehircilik Bölümü'nde sosyoloji ve antropoloji dersleri vermiştir. İngilizceden çevirdiği yirmiye yakın kitap arasında <i>Jön Türkler</i> (E.E. Ramsuar), <i>Sevgiliye Mektuplar</i> (Rosa Luxemburg), <i>Kamyonet</i> (Per Wahioo), <i>Artemio Cruz'un Ölümü</i> (Carlos Fuentes), Desmond Morris'in üçlemesi <i>Çıplak Maymun, İnsanat Bahçesi, Sevmek Dokunmaktır, Tristram Shandy</i> (Laurence Sterne) ile <i>İslam Sanatının Oluşumu</i> (Oleg Grabar) ve <i>İttihat ve Terakki</i> (Feroz Ahmad) sayılabilir.</p>
</body>
</html>
