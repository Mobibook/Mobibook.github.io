<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>katap2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Robert de Clari ise, Villehardouin’in başlıca saldırı aracı olarak belirttiği bu merdivenlerden söz etmez, ama üzerinde üç şövalyenin yan yana yürüyebildiği çok yükseğe asılmış köprüleri uzun uzun betimler. “Venedik dukası harika ve çok güzel savaş araçları yaptırdı; navelerin yelkenlerini taşıyan ve her biri en az otuz <span class="ideitalik">toise</span><sup class="calibre3"><a href="../Text/kitap2_split_021.html#footnote-600-101" id="footnote-600-101-backlink">[101]</a></sup> gelen serenleri birbirine bağlattı ve sağlam halatlarla onları gemi direklerine astı; böylece çok iyi köprüler yaptırdı” (<span class="ideitalik">Robert de Clari,</span> 111 d). “Yanları kuşatma altındakilerin attıkları okların, kargıların etkisini azaltan eski elbiseler ve brandalarla kaplanmış bu köprüler navenin gövdesinden dışarı doğru çıkıp burçlara olabildiğince yaklaşıyordu; yerden kırk <span class="ideitalik">toise</span> [yaklaşık 80 m.] yukarıdaydılar” (<span class="ideitalik">Robert de Clari,</span> 112 a). Burca ilk giren Venedikli, iki şövalyeyle birlikte bu köprülerden birinin üstündeydi ve ellerini, ayaklarını kullanıp, burcun köprüye denk gelen katına böyle girdi. Orada paramparça edildi; André d’Urboise da yeni bir dalgayla burca yanaşan naveden burca aynı şekilde girdi.</p>

    <p class="normal">Villehardouin’in söz etmediği bu asma köprüler aslında onun anlatısı için de gerekli görünmektedir; yoksa bahsettiği saldırı merdivenlerinin navelerin güvertelerine dayalı olduğu düşünülebilir ki, o zaman da niye bunlara <span class="ideitalik">seren merdiveni</span> dediği anlaşılmamaktadır. Halbuki Robert de Clari’den kuşatmacıların üzerlerinde yürüyerek burçların katlarından birine saldırabildikleri bu köprülerin serenlerden yapıldığını öğreniyoruz. Ama iki anlatının uyuşmadığı bir nokta var. Villehardouin’e göre, burcun en üst katına tırmanılmıştı. André d’Urboise asma köprünün üstünde değildi; ağır zırhına rağmen merdivenin tepesine çıkmış ve navenin bir salınımının kendisini burca yaklaştırmasını ve oraya sıçramasına izin vermesini bekliyordu. Robert de Clari’ye göre işgal edilen yer, burcun asma köprüyle aşağı yukarı aynı hizadaki orta katlarından biriydi. André d’Urboise, navenin salınımıyla kâh yaklaşıp kâh uzaklaştığı dar bir açıklıktan içeri girmek için uygun anı bu köprünün ucunda bekliyordu.</p>

    <p class="normal">Bu versiyonlardan hangisinin benimseneceği o kadar da önemli değildir, çünkü aradaki farklılıklar kolaylıkla açıklanabilir: Hem Robert de Clari, hem de Villehardouin karada savaştıkları için, bu anlatılan olayları ancak başkalarının tanıklıklarından öğrenebilmişlerdir. Her iki anlatıdan da çıkan, bu saldırı hazırlanırken büyük bir ustalık, gerçekleştirilirken de büyük yiğitlik gösterildiğidir. André d’Urboise neredeyse kesin bir ölümden kurtulup, az sayıda Haçlı onun yanına gelince, “sağlam halatlar aldılar ve naveyi burca sıkıca bağladılar, ondan sonra çok kişi içeri girdi. Ve deniz naveyi geri götürdüğünde burç öyle sarsılıyordu ki sanki yıkılacak gibi oluyordu. O zaman hem zorunluluktan, hem de korkudan naveyi çözmeleri gerekti” (<span class="ideitalik">Robert de Clari,</span> 119 b). Ama o sırada Bizanslılar korkuyla burçtan kaçışmışlardı ve aynı anda kara birlikleri de bir gedikten içeri girmişlerdi; Konstantinopolis ikinci kez Haçlıların eline geçiyordu.</p>

    <p class="ortayazi"><span class="idebold">7. Giysiler.</span></p>

    <p class="normal"><span class="ideitalik">Konstantinopolis’in Fethi</span> kitabı okunduğunda, Villehardouin’i savaş zırhları ve savaşmaya hazır hali dışında düşünmek zor oluyor. Anlattığı kişilikler için de aynı şey geçerli: Kimileri belde kılıç mesaj taşıyor (§ 211) ya da tarlaların ortasında, at üstünde meclis kurup kararlar alıyorlar (§ 147). Savaşçı gelenekler her yere egemen ve deyim yerindeyse sivil hayat hiçbir yerde göze çarpmıyor. Zengin kumaşlardan, kürklerden ve giysilerden, ancak ele geçirilen ganimet vesilesiyle söz ediliyor (§ 226 ve 250) ve ancak Baudouin’in taç giymesi münasebetiyle yeni imparatorun sert silah arkadaşları savaş giysilerini bir an için çıkarıp saray giysilerine bürünüyorlar.</p>

    <p class="normal">Villehardouin bir an durup bu ihtişamı betimleyeceğine, âdeti gereği, iki kelimeyle geçiştiriyor: “Şunu da bilin ki taç giyme töreni için paha biçilmez giysiler (<span class="ideitalik">robe</span>) hazırlandı ve ellerinde de bunu yapacak imkânlar vardı.” <span class="ideitalik">Robe,</span><sup class="calibre3"><a href="../Text/kitap2_split_021.html#footnote-600-102" id="footnote-600-102-backlink">[102]</a></sup> eski anlamını yitirmiş kelimelerden biridir. Ortaçağ dilinde, “vücudu giydiren görünür parçaların tümüdür: <span class="ideitalik">cotte</span> [elbise], <span class="ideitalik">surcot</span> [elbise üstü giysisi], <span class="ideitalik">manteau</span> veya <span class="ideitalik">chape</span> veya <span class="ideitalik">housse</span>.” Joinville askerlerin bir papaz çömezinin bütün <span class="ideitalik">robe’</span>unu çıkardıklarını anlattığında, bütün giysilerini çıkardıklarını anlamak gerekir. Nitekim Joinville, çömezin evine “sadece bir gömlekle” döndüğünü ekler.</p>

    <p class="normal">Gömlek, “zengin insanların giydikleri ilk parçaydı. Ten üstüne giyilir ve iplikten dokunurdu.” Bay Quicherat, “Herhangi bir yerde bir gömlek çizimi gördüğümü hatırlamıyorum” diyor. “Herhalde tunik biçimindeydi.” Joinville iki ayrı yerde, kendilerine verilen halka açık cezayı üzerlerinde sadece gömlekleri olduğu halde çeken suçlulardan söz eder. Ama bu kelimeyi gerçek anlamında kullandığı ve bu suçluların, hatta yukarıda söz edilen papaz çömezinin uzun süre lüks bir eşya olarak kalan iplik dokuması bir gömlek giydiklerini ifade ettiği kesin değildir. Çilekeş giysisiyle hac yolculuğu yapmak istediği zaman, Haçlı Seferi için şatosundan ayrıldığı gün Joinville’in üstünde iplik dokuması gömlek değil, “gömleğe denk, ama yünlü kumaştan yapılmış bir iç giysisi” olan <span class="ideitalik">lange</span> [bugünkü anlamı: kundak bezi] vardı. “Paris’te <span class="ideitalik">lange dokumacıları</span> çuha ve ince şayak dokuyanlara verilen isimdi; gerçek dokumacılara ise <span class="ideitalik">linge</span> [bez; bugün çamaşır anlamına da gelir] <span class="ideitalik">dokumacıları</span> denirdi.” Taç giyme törenini ayrıntılarıyla betimleyen Robert de Clari’den Baudouin’in üstünde o gün ne gömlek ne de <span class="ideitalik">lange</span> bulunduğunu öğreniyoruz; çünkü bedenine kutsal yağ sürmek için elbisesinin (<span class="ideitalik">cotte</span>) düğmeleri çözülünce, belden yukarısı çıplak kalmıştı (124 c); ama törenin yapılmasını kolaylaştırmak için iç giysilerini önceden çıkarmış da olabilir. Daha kesin olan bir şey, kadın ya da erkek, gömlek giyenlerin 14. yüzyıl sonuna kadar yatarken bunları çıkarmak alışkanlığına sahip olduklarıdır. Viollet-le-Duc’ün <span class="ideitalik">Dictionnaire raisonné du mobilier français</span> adlı eserinde (c. III, s. 173) dile getirdiği bu gözlem, 14. yüzyıla ait bir minyatür tarafından da doğrulanmaktadır. Bu minyatürde, Saint-Louis’nin eşi olan Marguerite de<br class="chapter" />
    Provence düğün yatağında göğsü ve omuzları tamamen çıplak olarak tasvir edilmiştir.</p>

    <p class="normal">Erkeklerin üstünde, gömlek giysinler ya da giymesinler, mutlaka <span class="ideitalik">braie</span> ya da “yanlarından <span class="ideitalik">braier</span> adı verilen kemerlerle bağlanan, paçaları bol ve kabarık bir don” oluyordu. Robert de Clari, Haçlıların saldırısının püskürtüldüğü gün zafer sarhoşu olan Bizanslıların Konstantinopolis surlarına çıktıklarını ve düşmanlarına hakaret etmek için onlara sırtlarını dönüp, <span class="ideitalik">braie’</span>lerini indirdiklerini, burada tekrarlayamayacağım sözlerle anlatır (118 b).</p>

    <p class="normal"><span class="ideitalik">Chausse</span> ya da “bacakları örten bugünün diliyle uzun çoraplar” da, bir çile veya ceza söz konusu olduğunda çıkarılıyordu. Altlarında ayakkabı pençesi olduğunda, hem uzun çorap, hem de bizim ayakkabı dediğimiz şey yerine kullanılıyorlardı. Villehardouin’de tek sözü edilen ayakkabı, lal rengi <span class="ideitalik">heuse</span> ya da çizmelerdir; bunlar renkleri nedeniyle imparatorluk makamının işaretlerindendi (§ 222 ve 309).</p>

    <p class="normal"><span class="ideitalik">Cotte,</span> “kolları her zaman dar bir iç tuniğiydi.” Zırhlı gömleğin üstüne giyilen zırh elbisesiyle (<span class="ideitalik">cotte d’armes</span>) tek ortak yanı ismiydi; çünkü zırh elbisesi kolsuz ve kemere kadar yırtmaçlı olurdu. Zaten <span class="ideitalik">cotte’</span>u hem kadınlar hem de erkekler kullanırdı. Marie de Champagne’ın mühründe (şekil 2) <span class="ideitalik">cotte’</span>un kolu saran ve bileğe kadar inen sağ kolu görülmektedir.</p>

    <p class="normal">Üst giysileri içinde <span class="ideitalik">surcot’</span>dan, yani “<span class="ideitalik">cotte’</span>un üstüne giyilen tunik”ten daha yaygını yoktu; “kolsuz <span class="ideitalik">surcot’</span>lar olduğu gibi, uzun ya da kısa kollu veya [pelerin gibi] yalancı kollu olanları da vardı.” Marie de Champagne’ınki genişliği ve kollarının uzunluğuyla dikkat çekicidir. Kalçalarının biraz üstünden bir kemerle büzülmüştür. <span class="ideitalik">Surcot’</span>nun üstüne ya<br class="chapter" />
    <span class="ideitalik">housse</span> (“yanlarda yukarıdan aşağıya kadar yırtmaçlı ve diyakosların günümüzdeki ayin elbiselerine çok benzeyen üst giysisi”) ya <span class="ideitalik">chape</span> (“omuza atılan ve bir düğme ya da kopçayla göğüsten bağlanan düz manto”) veya gerçek <span class="ideitalik">manteau,</span> yani “sağ omuz üstünde kopçalanan ve sol kolla hafif kaldırılarak taşınan antik biçimli manto” giyilebilirdi.</p>

    <p class="normal">Villehardouin imparatorun taç giyme töreni münasebetiyle dikilen zengin <span class="ideitalik">robe’</span>lardan söz etmediğine göre, bunların Konstantinopolis’te ele geçirilen ganimetin içinde saydıklarına benzediği düşünülebilir (§ 250). Genellikle ipek, özellikle de <span class="ideitalik">samit</span> (Bay Quicherat’ya göre <span class="ideitalik">samit</span> kadife değil, bir tür damalı ipek kumaştır) kumaşlara iyi bilinen ermin kürkler, kuzey sincabının karnından çıkarılan beyaz kürkler ve aynı hayvanın sırtından çıkarılan kül rengi kürkler ekleniyordu. Joinville de bu töreni ayrıntılarıyla anlatmaya Villehardouin gibi tenezzül etmediği için, törene katılanların herhalde en meraklı ve heyecanlılarından biri olan Robert de Clari’nin anlatısına kulak verelim.</p>

    <p class="normal">“İmparator seçilince, piskoposlar, tüm diğer yüksek baronlar ve bu işe çok sevinen Fransızlar onu aldılar ve sevinç içinde ve bayram ederek Bukoleon Sarayı’na götürdüler. Ve yüksek rütbeli adamların hepsi orada toplanınca, imparatora taç giydirecekleri günü saptadılar; ve o gün geldiğinde piskoposlar, manastır başrahipleri ve bütün yüksek baronlar, Venedikliler ve Fransızlar atlarına bindiler ve Bukoleon Sarayı’na gittiler. İmparatoru Ayasofya Kilisesi’ne götürdüler ve kiliseye geldiklerinde, imparator kilisenin bir köşesindeki bir odaya götürüldü. Orada giysileri ve <span class="ideitalik">chausse’</span>ları çıkarıldı ve ona ipekten lal rengi <span class="ideitalik">chausse’</span>lar ve üzerleri mücevherlerle süslü ayakkabılar giydirildi. Sonra omuzlardan kemere kadar önü ve arkası altın düğmelerle süslü çok zengin bir <span class="ideitalik">cotte</span> giydirildi. Sonra <span class="ideitalik">poêle</span><sup class="calibre3"><a href="../Text/kitap2_split_021.html#footnote-600-103" id="footnote-600-103-backlink">[103]</a></sup> giydirildi; bu tuhaf giysi önden ayak tarağına kadar iniyordu ve arkası o kadar uzundu ki, imparator bedenine buna sarınmış ve daha sonra onu sol kolunun üstünden bir kuyruk gibi tekrar arkaya atmıştı. Bu <span class="ideitalik">poêle</span> çok zengin ve soyluydu ve üzeri olduğu gibi mücevherlerle kaplıydı. Sonra onun da üstüne, üzeri yine olduğu gibi mücevherlerle kaplı çok zengin bir <span class="ideitalik">manteau</span> atıldı; bunun üstündeki kartallar da mücevherlerden yapılmıştı ve o kadar güçlü parlıyorlardı ki, sanki <span class="ideitalik">manteau</span> tutuşmuş gibi görünüyordu. Bu kadar soylu bir biçimde giydirildikten sonra sunağın önüne götürüldü; ve o sunağın önüne götürülürken Kont Louis onun imparatorluk sancağını, Kont de Saint-Paul kılıcını, marki tacını taşıyor ve iki piskopos tacı taşıyan markinin kollarından tutuyor ve iki piskopos da imparatorun sağında duruyorlardı. Baronların da hepsi zengin giysiler içindeydi ve atlastan ya da ipekten <span class="ideitalik">robe’</span>u olmayan hiçbir Venedikli veya Fransız yoktu. İmparator sunağın önüne gelince, diz çöktü ve sonra <span class="ideitalik">manteau’</span>su, sonra da <span class="ideitalik">poêle’</span>i çıkarıldı. Böylece üzerinde sadece elbisesiyle (<span class="ideitalik">cotte</span>) kaldı; ve elbisesinin önündeki ve arkasındaki altın düğmeler açıldı, öyle ki kemerinden yukarısı çıplak kaldı. Sonra kutsal yağ sürüldü. Yağ sürüldükten sonra elbisesinin altın düğmeleri yeniden iliklendi, sonra <span class="ideitalik">poêle’</span>i giydirildi, sonra <span class="ideitalik">manteau’</span>su omzuna kopçalandı. Böylelikle yeniden giyinince, iki piskopos tacı sunağın üzerinde tutarken tüm piskoposlar gittiler ve hepsi birden tacı aldılar ve onu kutsadılar ve istavroz çıkarıp tacı başına koydular. Ve sonra boynuna İmparator Manuel’in altmış iki bin marka aldığı çok büyük ve değerli bir taş asıldı. Tacını taktıktan sonra onu yüksek bir kürsüye oturttular ve ayin sırasında hep orada kaldı; bir elinde imparatorluk asasını, diğerinde üzerinde küçük bir haç olan altın bir elma tutuyordu; ve üzerindeki giysiler zengin bir kralın hazinesinden daha kıymetliydi. Ayini dinledikten sonra ona beyaz bir at getirdiler; ata bindi ve baronlar onu Bukoleon Sarayı’na götürdüler ve Constantinus’un tahtına oturttular. Constantinus’un tahtına oturunca herkes onu imparator olarak kabul etti ve orada bulunan Bizanslılar da ona Aziz İmparator olarak secde ettiler. Sonra sofralar kuruldu ve imparator ve bütün baronlar sarayda yemek yediler. Yemekten sonra baronlar saraydan ayrılıp konaklarına gittiler ve imparator sarayında kaldı” (124 a-124 c).</p>

    <p class="normal">Taç giyme törenine katılıp onun tablosunu yeniden çizenin heyecanına bizi de ortak ederken, bu törene tanık olmamızı da sağlayan böyle bir anlatının ilginçliğini ayrıca belirtmeme gerek yok. Asıl dikkat çekmek istediğim, II. Baudouin’in Ulusal Arşivler’de saklanan bir fermanının Robert de Clari’nin gözünün önünde olup bitenleri ne kadar büyük bir doğrulukla gözlemlediğini göstermesidir. Birçok açıdan uzun süredir kayıp olan I. Baudouin’inkine benzemesi gereken bu fermanın röprodüksiyonu, Du Cange tarafından <span class="ideitalik">Histoire du Constantinople</span> adlı eseri içinde yayımlanmıştı (s. 320). Eğer saygın yayıncı, yukarıda alıntıladığım anlatıdan da yararlanmış olsaydı, imparatorun sol kolundakinin arkaya bir kuyruk gibi atılan <span class="ideitalik">poêle’</span>in ucu olduğunu hiç duraksamadan anlardı. Ama bu kumaşın pek alışılmadık görünümünün yanılttığı Du Cange, onu imparatorluk <span class="ideitalik">robe’</span>unun üstüne atılmış bir kuşak gibi yorumlamaktadır (s. 322). Demek ki Robert de Clari’nin anlatısında fermanın gerçek yorumunu ve fermanda da anlatının tam olarak doğrulanmasını bulabiliyoruz.</p>
  </div>

  <div class="calibre1" id="calibre_pb_20"></div>
</body>
</html>
