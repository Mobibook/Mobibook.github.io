<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Doyulmaz Eğlence</title>
</head>

<body>
  <h1 class="h11">Doyulmaz Eğlence</h1>

  <p>Yediler ağaç evini keyifle yaptılar. İşi bitirmeleri tüm sabahlarını aldı. Tahtaları döşeme için yerleştirmek ve sonra da iple bağlamak düşündükleri kadar kolay olmadı.</p>

  <p>Tahtalar kaymaya devam etti, aşağı düşüp durdular. Hepsini tekrar toplayıp yukarı çıkartmak çok rahatsız ediciydi. Her seferinde biri düştü ve her defasında Scamper haber vermek için havladı.</p>

  <p>&ldquo;Tahtayı düşürdüğümüz zaman fark etmediğimizi zannediyor,&rdquo; dedi Janet kıkırdayarak. &ldquo;Olamaz, şimdi aşağı inme sırası kimde?&rdquo;</p>

  <p>&ldquo;Bu bana bir sürü aşçının birlikte yemek pişirememesini anımsattı,&rdquo; dedi Jack. &ldquo;Hepimiz dalların üzerinde oturmuşuz, tahtaları bir araya koymamız çok zor. Siz kızlar alttaki dallara gidin, hadi. Biz dört kişi bu işi halletmek için yeterli oluruz.&rdquo;</p>

  <p>Kızlar birlikte alt taraftaki dallara inip güvenlikleri için ağacın diğer tarafına geçtiler. &ldquo;Olamaz! Yastıklardan biri düştü!&rdquo; dedi Pam. &ldquo;Boşver, bekleyebilir. Nasılsa birazdan başka bir tahta daha düşer. Onu almak için inen, yastığı da alır.&rdquo;</p>

  <p>Erkekler tahtaları yerlerine koyup güzelce birbirlerine bağlarken oldukça eğlenceli vakit geçirdi. Sonunda işi düzgün bir şekilde bitirmişlerdi.</p>

  <p>&ldquo;Şimdi sağlam oldu,&rdquo; dedi Jack, yavaşça platformun üzerinde yürüyerek. &ldquo;Tahtaların arasında herhangi bir açıklık yok ve hiçbiri de yerinden çıkmaz. Bu defa gerçekten iyi iş çıkarttık.&rdquo;</p>

  <p>Kızlar yukarıya gelip hallerinden hoşnut bir şekilde yerdeki döşemeye baktı. Yere düşen yastık yerden alındı ve ahşap platform yedi tane kirlice yastıkla oldukça rahat bir yere benzemişti.</p>

  <p>Bardaklar, tabaklar, içecekler, bisküvi kabı ve paket paket çikolataların hepsi saklama dolabındaki yerlerini aldı. Kauçuk branda, sağlam bir şekilde dallardan birine bağlandı ve Yediler ayrılırken yastıkların ve döşemenin üzerini kaplamak için hazır bir hale getirildi.</p>

  <p>&ldquo;İşte!&rdquo; dedi Peter, kıvançla. &ldquo;Yeni karargâhımız, Gizli Yediler Topluluğu&rsquo;nun yeni toplantı yeri. Aşağıda bekçimiz de var. Bir sonraki maceramız için her şey hazır, tabii macerayı bulabilirsek!&rdquo;</p>

  <p>&ldquo;Bulamazsak da umrumda değil,&rdquo; dedi Pam. &ldquo;Bu kadarı da benim için yeterli derecede macera. Böylesine bir ağaç evine sahip olmak müthiş! Hey, işte rüzgâr geliyor!&rdquo;</p>

  <p>Şiddetli bir fırtına esti ve ağacın dallarıyla beraber platformu da sarstı.</p>

  <p>Platformun da sallandığını hissedince, &ldquo;Çok güzel!&rdquo; dedi Janet. &ldquo;Kendimi sanki teknede gibi hissediyorum; bu his tıpkı bir gemide olmaya benziyor.&rdquo;</p>

  <p>&ldquo;Saat yarım oldu,&rdquo; dedi Peter. &ldquo;Hadi bisküvilerimizi yiyip bir şeyler içelim, sonra da eve gideriz. Öğleden sonra geri gelebiliriz. Eğlenmek için kitap ve oyun getiririz.&rdquo;</p>

  <p>&ldquo;Yetişkinlerin yemeklerimizi bitiremeyiz diye, sofraya oturmadan önce bir şeyler atıştırmamıza niye bu kadar kızdıklarını anlayamıyorum,&rdquo; dedi Janet, bisküvisini dişlerken. &ldquo;Bu leziz bisküvilerden altı tane yesem bile, kendimi hâlâ aç hissederim.&rdquo;</p>

  <p>&ldquo;Evet, ama tüm yiyebileceğin bir tane,&rdquo; dedi Peter, bisküvi kabının kapağını alelacele kapatırken. &ldquo;Her seferinde altışar tane yersek, hemen bitiririz. Bu koca kabın içindekilerin bizi uzun zaman götürmesi gerek!&rdquo;</p>

  <p>Öğleden sonra herkes ağaç evine geri döndü. Scamper bekçi olarak aşağıdaki kulübesinde yerini aldı. Görevini artık anlamış gibiydi ve Gizli Yediler bir bir yukarı çıkarken o da kuyruğunu sallıyordu.</p>

  <p>Öğleden sonra rüzgâr daha kuvvetliydi ve platformun sallanması Yediler&rsquo;in hoşuna gidiyordu. &ldquo;Neredeyse suyun seslerini duyacağımı hissediyorum artık,&rdquo; dedi Janet. &ldquo;Tıpkı bir kayık gibi. Bunu sevdim!&rdquo;</p>

  <p>Platformun üzerindeki yastıklara oturup dayandılar. Konuşuyor, okuyor ve George&rsquo;un çikolatalarından ısırıyorlardı. Rüzgârın etraflarında hışırdattığı yaprakların sesini duymak ve saçlarındaki esintiyi hissetmek güzeldi.</p>

  <p>Ve bir anda Scamper aşağıda havlamaya başladı. &ldquo;Hav-hav, havvv, havvv, HAW! Havv-havv-hav-hav-HAV!&rdquo;</p>

  <p>&ldquo;Ne oldu, Scamper?&rdquo; diye sordu Peter ve dikkatlice ağaçtan aşağı doğru baktı. Bir ses duydu.</p>

  <p>&ldquo;Hey, senin derdin ne? Sakın ha benim veya kedimin yakınına geleyim deme!&rdquo;</p>

  <p>&ldquo;Bir çocuk var,&rdquo; diye fısıldadı Peter, diğerlerine. &ldquo;Pasaklı birine benziyor. Boynuna sarılmış bir kedisi var. Scamper çılgınlar gibi üzerine atlıyor.&rdquo;</p>

  <p>&ldquo;Ona zarar vermez,&rdquo; diye fısıldadı George. &ldquo;Umarım ağaca tırmanmasını engeller! Belki çocuğun da buraya çıkmak istediğini zannetti. Kedi nerede? Biraz çekil de ben de göreyim.&rdquo;</p>

  <p>Peter kenara çekilmeyince George onu itti. Peter tahta döşemeleri tutan iplerden birine tutundu ve tahta yukarıya doğru kalktı. Neredeyse kafa üzeri aşağı düşecekti ama dallardan birini son anda yakalayarak kendini durdurdu.</p>

  <p>Pam bir anda korkuyla haykırdı. Peter ise hemen susması için dürttü. &ldquo;Sessiz ol!&rdquo; dedi. &ldquo;Gizli yerimizin daha ilk günden öğrenilmesini mi istiyorsun?&rdquo;</p>

  <p>Pam&rsquo;in çığlığıyla irkilen çocuk etrafına bakınmaya başladı. Sesin nereden geldiğini düşünemedi ve en sonunda ağacın tepesine doğru başını kaldırdı.</p>

  <p>&ldquo;Hey! Orada kimse var mı? Kimsiniz?&rdquo;</p>

  <p>Kimse tek kelime etmedi. Pam çatlayacağını sanana kadar nefesini tuttu. Peter ise dik dik kendisine bakıyordu.</p>

  <p>&ldquo;Orada kimse var mı?&rdquo; diye yeniden bağırdı çocuk. &ldquo;Yukarıya bakmaya geliyorum.&rdquo;</p>

  <p>Peter sızlanmaya başladı. Tam da korktuğu şey başlarına gelmişti!</p>

  <p>Ama Scamper&rsquo;m başka fikirleri vardı. Ne yani! Tanımadığı, garip bir çocuk onun koruduğu ağaca mı tırmanacaktı? Böyle bir şey olamaz!</p>

  <p>Scamper hırlayarak çocuğun üzerine atladı. Onu ısırmayı hatta incitmeyi bile düşünmüyordu, ama çocuk böyle olduğunu bilemezdi. Ağacın en alt dallarından birine uzandı ve hızlıca sinirlenen Scamper&rsquo;a dönüp koparttığı dalı yere koydu.</p>

  <p>&ldquo;Sorun nedir? Neden bu kadar kızdın? Aşağı in. Eğer küçük kedimin peşindeysen bir kere daha düşünmeni tavsiye ederim. Aşağı in dedim!&rdquo;</p>

  <p>Ama çocuk ağaçtan uzaklaşıncaya kadar, Scamper havlamayı ve çocuğun üzerine atlamayı kesmedi. Yabancının ağaca tırmanmaktan vazgeçtiğini anlar anlamaz ise yeniden arkadaş canlısı haline döndü. Çocukla ağacın arasına geçti ve kuyruğunu sallamaya başladı.</p>

  <p>&ldquo;O ağaca neden tırmanmama izin vermedin, anlamıyorum, ama sen beni istemiyorsan, ben de seni istemiyorum.&rdquo; Yediler çocuğun dediğini duydu. &ldquo;Nasılsa sen burada değilken de her zaman gelip o ağaca tırmanabilirim! Şimdi gidiyorum. Kedimi nasıl da korkuttuğuna bir bak!&rdquo;</p>

  <p>Çocuğun yürümesiyle birlikte yerdeki çalı çırpının çıtırtıları duyuldu. Scamper bir kez daha uyarırcasına havladı ve &lsquo;bekçi kulübesine&rsquo; döndü. Yaptığıyla övünüyordu. İşte! O iyi bir gözcüydü. O izin vermediği sürece kimse ağaca tırmanamazdı.</p>

  <p>Aşağıdaki sesler tamamen kesilinceye kadar Yediler çıt çıkartmadı. İlk olarak Pam konuştu. Ağlayacak gibiydi.</p>

  <p>&ldquo;Özür dilerim, özür dilerim! Bana kızmayın! O an ağaçtan aşağı düşeceğini sandım, Peter, kendimi tutamadım.&rdquo;</p>

  <p>&ldquo;İyi, tamam. Bir kez daha aynı şeyi yaparsan gizli topluluğumuzda yerin kalmaz,&rdquo; dedi Peter. &ldquo;İlk günden güzel ağaç evimizi ele veriyordun!&rdquo;</p>

  <p>Pam kıpkırmızı oldu. &ldquo;Söz veriyorum, bir daha yapmayacağım,&rdquo; dedi kısık bir sesle. &ldquo;Her neyse, çocuk gitti. Henüz bir zararı olmadı.&rdquo;</p>

  <p>&ldquo;Neyse ki Scamper var,&rdquo; dedi Peter, halen kızgın bir tavırla. &ldquo;Geri dönmeyeceğini nereden biliyorsun peki?&rdquo;</p>

  <p>&ldquo;Ağacı hatırlamaz,&rdquo; dedi Pam. &ldquo;Telaşlanma, Peter. Zaten kendimi yeterince kötü hissediyorum.&rdquo;</p>

  <p>&ldquo;Biraz daha çikolata yiyin,&rdquo; dedi George konuyu değiştirmek istercesine. Kimsenin tüm olanlara aslında kendisinin neden olduğunu ve Pam&rsquo;in bu yüzden çığlık attığını hatırlamasını istemiyordu.</p>

  <p>&ldquo;Teşekkürler,&rdquo; dedi Peter çikolata alarak. Diğerleri de aynısını yaptı ve bir anda daha iyi hissetmeye başladılar. Hem yiyor, hem de Scamper&rsquo;ın ne kadar iyi bir bekçi olduğunu konuşuyorlardı.</p>

  <p>&ldquo;Eminim ki kulübesine geri dönmüş, olabildiğince dikkatli oturuyordur,&rdquo; dedi Jack. &ldquo;Keşke onun gibi bir köpeğim olsaydı. O harika.&rdquo;</p>

  <p>&ldquo;Bence çocuk geri gelmeyecek,&rdquo; dedi Colin bir süre sonra. &ldquo;Bence ormanda öylesine yürüyordu! Yürüyüşe yanına kedisini de alarak çıkması komik.&rdquo;</p>

  <p>&ldquo;Hadi iskambil oynayalım,&rdquo; dedi Pam. &ldquo;Yanımda kart getirdim. Oynarken bir şeyler içmeye ne dersiniz? Acayip susadım.&rdquo;</p>

  <p>Ağacın tepesi gerçekten eğlenceliydi. Portakal suyu içtiler, çikolatalı bisküvi yediler ve yorucu iskambil oyunları oynadılar. Rüzgâr arada kartları uçurup savuruyordu.</p>

  <p>&ldquo;Sanırım domino oynamak daha iyi,&rdquo; dedi George en sonunda. &ldquo;En azından taşları kolayca uçmuyor. Olamaz, kartlardan biri yine uçtu. Yarın domino getireceğim.&rdquo;</p>

  <p>Saat akşam beş olduğunda artık eve gitme vakti gelmişti. Yastıkları muntazamca bir kenara koyup üzerlerini kauçuk brandayla kapladılar. Diğer her şeyi ağacın gövdesindeki dolaplarına kaldırdılar. Küçük gri bir sincap aniden dalda koştu, heyecanla bakıp kaçtı.</p>

  <p>&ldquo;Merhaba!&rdquo; dedi Peter sincaba. &ldquo;Nasılsın? Ailen nasıl? Sakın dolabımızdakileri çalayım deme!&rdquo;</p>

  <p>Sincap mırıltılar çıkarttı ve bir anda kayboldu. Herkes kahkahalara boğuldu, Scamper sesleri duyup havladı.</p>

  <p>&ldquo;Tamam, Scamper! Geliyoruz!&rdquo; diye seslendi Peter. &ldquo;Ve bu kadar iyi bir bekçi olduğun için bir çikolatalı bisküviyi hak ettin. İşte iniyoruz!&rdquo;</p>

  <p><a id="a9"></a>&nbsp;</p>
</body>
</html>
