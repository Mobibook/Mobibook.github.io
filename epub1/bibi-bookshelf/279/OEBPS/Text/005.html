<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Gizli Yediler Toplantısı</title>
</head>

<body>
  <h1 class="h11"><a id="a4"></a><a id="a3"></a>Gizli Yediler Toplantısı</h1>

  <p>Rozetim nerede? Rozetim nerede?&rdquo; diye sordu Janet. &ldquo;Bu çekmecenin içine koyduğumdan eminim.&rdquo; Dolaptan mendiller, çoraplar, kurdeleler birer birer uçarak çıkıyordu.</p>

  <p>&ldquo;Janet!&rdquo; diye bağırdı annesi sinirlenerek. &ldquo;Ne yaptığına bir bak! Bu çekmeceyi daha bu sabah topladım. Ne arıyorsun, Gizli Yediler rozetini mi?&rdquo;</p>

  <p>&ldquo;Evet! Bu sabah toplantımız var ve rozetim olmadan gidemem,&rdquo; dedi Janet. &ldquo;Peter beni barakaya bile almaz, biliyorum. Rozetler konusunda çok hassas.&rdquo; Hop, bir mendil yığını daha havada uçtu.</p>

  <p>&ldquo;Görünüşe göre rozetini o çekmecede bulamayacaksın,&rdquo; dedi annesi ve yere eğilip üzerinde G.Y. harfleri yazılı olan yuvarlak rozeti aldı. &ldquo;Baksana, bunu da dışarıya fırlatmışsın, seni şaşkın!&rdquo;</p>

  <p>&ldquo;Olamaz, versene anne, hadi!&rdquo; diye söylendi Janet. Ama annesi rozeti Janet&rsquo;a vermedi.</p>

  <p>&ldquo;Hayır. Önce tüm savurduklarını toplayıp çekmecene yerleştireceksin,&rdquo; dedi.</p>

  <p>&ldquo;Ama beş dakika içinde Gizli Yediler toplantım başlayacak!&rdquo; dedi Janet. &ldquo;Peter çoktan barakamıza gitti bile.&rdquo;</p>

  <p>&ldquo;O halde sen de geç gidersin,&rdquo; dedi annesi ve odadan küçük rozeti de yanına alarak çıktı. Janet söylendi. Olabildiğince hızlı bir şekilde yerdekileri çekmecesine yerleştirmeye çalıştı. Ve merdivenlerden aşağıya uçarcasına indi.</p>

  <p>&ldquo;Yaptım, anne, söz, toplantı bitince yine düzelteceğim.&rdquo;</p>

  <p>Annesi güldü ve rozeti Janet&rsquo;a verdi. &ldquo;Al bakalım öyleyse. Sen ve senin Gizli Yediler toplantıların! Bu sıcak havada o küçük, havasız barakada nasıl buluşuyorsunuz, anlayamıyorum! Ayrıca da pencere ve kapıyı hep kapalı tutmanız şart mı?&rdquo;</p>

  <p>&ldquo;Evet, öyle yapmalıyız,&rdquo; dedi Janet rozeti gururla üzerine takarken. &ldquo;Ne de olsa biz çok gizli bir topluluğuz ve toplantılarımızı kimsenin duymaması lazım. Son zamanlarda pek bir olay olmadı. Bizi kendimize getirecek yeni maceralara ihtiyamız var, tıpkı en son başımıza gelen gibi.&rdquo;</p>

  <p>&ldquo;Bisküvi paketini de yanında götür,&rdquo; dedi annesi. &ldquo;Portakal suyunu da alabilirsin. Bak Scamper seni bulmaya geldi!&rdquo;</p>

  <p>Tatlı altın spanyel koşarak odaya girdi. &ldquo;Hav,&rdquo; dedi Janet&rsquo;a. &ldquo;Hav!&rdquo;</p>

  <p>&ldquo;Tamam, tamam, geç kaldım biliyorum,&rdquo; diye karşılık verdi Janet, köpeğinin kafasını severken. &ldquo;Sanırım Peter beni çağırman için yolladı seni. Hadi gidelim. Bisküviler ve meyve suyu için teşekkürler, anne.&rdquo;</p>

  <p>Janet bisküvileri ve portakal suyunu kucaklayıp bahçeye indi. Barakaya yaklaştığı anda seslerini duymaya başladı. Anlaşılan diğer altı üye gelmişti bile!</p>

  <p>Janet kapıyı çalarken Scamper da kapıya dayandı.</p>

  <p>İçeriden altı ses bir ağızdan, &ldquo;Şifre!&rdquo; diye bağırdı.</p>

  <p>&ldquo;Macera!&rdquo; diye seslendi Janet haftanın şifresini vererek. Şifreyi bilmeyen kimse toplantıya giremezdi.</p>

  <p>Kapıyı Janet&rsquo;ın erkek kardeşi Peter açtı, oldukça sinirliydi. &ldquo;Şifreyi herkesin duyabileceği şekilde bağırmanın bir nedeni var mı?&rdquo; diye sordu.</p>

  <p>&ldquo;Özür dilerim,&rdquo; dedi Janet. &ldquo;Hep birlikte şifreyi sorunca siz, ben de bir anda bağırmalıyım gibi hissettim. Neyse ki, etrafta duyacak kimse yok. Bakın bisküvi ve portakal suyu getirdim.&rdquo;</p>

  <p>Peter, Janet&rsquo;ın rozeti takılı mı diye baktı. Kız kardeşini on dakika öncesine kadar çılgınca rozetini ararken görmüş ve bulamazsa onu içeri almayacağına karar vermişti. Ama işte rozet oradaydı, üzerinde takılıydı.</p>

  <p>Janet barakaya girdi ve Peter arkasından kapıyı sürgüledi. Pencere de aynı şekilde sımsıkı kapalıydı. Sıcak yaz güneşi camdan içeri doluyordu ve Janet yakınarak yanaklarını sildi.</p>

  <p>&ldquo;Offf, burası dayanılmayacak kadar sıcak! Gerçekten, erimek üzereyim.&rdquo;</p>

  <p>&ldquo;Hepimiz eriyoruz,&rdquo; dedi Pam. &ldquo;Burası sıcak havalarda haftalık toplantılarımız için uygun bir yer değil. Acaba dışarıda ağaçlık bir alanda mı toplansak, bir ağacın gölgesinde mesela?&rdquo;</p>

  <p>&ldquo;Hayır,&rdquo; diye itiraz etti Jack. &ldquo;Kardeşim Susie hep etrafımızda dolanır o zaman; gizli bir topluluk olmakla uzaktan yakından ilgimiz kalmaz.&rdquo;</p>

  <p>&ldquo;Evet, doğru, serince ve gizli bir yer olabilir belki. Kimsenin bizi bulamayacağı bir yer,&rdquo; dedi Colin. &ldquo;Mesela, evimin bahçesinde kimsenin beni bulamayacağı, gizli bir yerim var. Sıcak değil ve çok da gizli.&rdquo;</p>

  <p>&ldquo;Neresi?&rdquo; diye sordu Jack.</p>

  <p>&ldquo;Ağacın tepesi,&rdquo; dedi Colin. &ldquo;Geniş dalları olan, iri bir ağacımız var, hatta üstüne birkaç yastık ve bir şeyleri saklamak için bir kutu bile koydum. Serin, esintili bir yer. Hatta dallar rüzgârda hafifçe sallanıyor. Ayrıca etrafı da çok güzel görebiliyorum. Eğer yanıma gelen biri olursa, hemen görebiliyorum yani!&rdquo;</p>

  <p>Herkes Colin&rsquo;in anlattıklarını sessizlikle dinledi. Sonra gözleri parlayarak birbirlerine baktılar.</p>

  <p>&ldquo;Mükemmel bir fikir!&rdquo; dedi Peter. &ldquo;Kendimiz yapacağız! Kimsenin bilmeyeceği bir ağaç evi! Bunu yapabiliriz!&rdquo;</p>

  <p><a id="a5"></a><span class="t15">&nbsp;</span></p>
</body>
</html>
