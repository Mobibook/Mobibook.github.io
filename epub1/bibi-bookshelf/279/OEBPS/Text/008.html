<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Ağaç Evi Yapmak</title>
</head>

<body>
  <h1 class="h11">Ağaç Evi Yapmak</h1>

  <p>Ertesi gün çok ama çok heyecan vericiydi. Yoldan geçen biri Rüzgârlı Orman&rsquo;da yolda koşuşturan çocukları ellerindeki eşyalarla görecek olsa şaşırır kalırdı.</p>

  <p>Önce herkes yükümlü olduğu eşyalarla Peter&rsquo;ın evinde buluştu. Kız kardeşi Janet bardaklar, tabaklar ve kaşıklarla oradaydı. Colin de aynı şekilde, döşeme için Jack&rsquo;in yapımında yardım edeceği birkaç parça tahta ile yerini almıştı. Jack metrelerce ipi beline dolamıştı ve içlerinde en garip görünen oydu.</p>

  <p>Barbara dikkatlice katlanmış kauçuk brandasını yüklenmiş, birkaç eski yastıkla gelen Pam&rsquo;e yardım ediyordu.</p>

  <p>&ldquo;Biraz eski ve ezilmiş gibiler,&rdquo; dedi Pam, &ldquo;Ama sorun olacağını sanmıyorum. Bahçedeki barakadan aldım, yıllardır oradalar. Sadece altı tane bulabildim yalnız, bir tane daha bulmamız gerekli.&rdquo;</p>

  <p>Janet, grubun toplantılarını yaptığı barakadaki yastıklardan almak için koşarak çıktı. Böylece yastıklar tamamlandı, toplam yedi tane oldu.</p>

  <p>George&rsquo;un biraz çikolatası ve enfes karışık bisküvileri vardı. &ldquo;Annem verdi,&rdquo; dedi. &ldquo;Hep senin annenin gizli grubumuzu beslediğini ve şimdi de sıranın kendisinde olduğnu söyledi.&rdquo;</p>

  <p>&ldquo;Harika,&rdquo; dedi Peter onaylayarak. &ldquo;Ne kadar da lezizler!&rdquo; Kumbarasından biraz para almış ve toplantı için bir şise limonatayla birlikte portakal suyu da getirmişti. Yanında içmek için iki şişe de su vardı.</p>

  <p>Scamper bile bir şeyler taşımak durumundaydı! Yeni kulübesi için sıkıca bağlanıp rulo yapılmış örtülerinden biri ağzındaydı. Kendini çok önemli hissediyordu. Yapılan işlerde ona da bir görev verilmesi çok sevindirmişti.</p>

  <p>&ldquo;Haaaaav-Hav,&rdquo; diye ağzındaki örtüsüyle bağırdı.</p>

  <p>&ldquo;Herkes gibi o da bir şeyler taşımayı sevdiğini söylüyor,&rdquo; dedi Janet. &ldquo;Öyle değil mi, Scamper?&rdquo;</p>

  <p>Scamper kuyruğunu salladı ve havlamaya çalışırken neredeyse örtüsünü düşürecekti. &ldquo;Haaav,&rdquo; diye yanıtladı.</p>

  <p>Yediler, yoldan&nbsp;ilerledi ve Rüzgârlı Orman&rsquo;a vardılar…</p>

  <p>&ldquo;Ağacımızın gövdesine G.Y. kazımalıyız,&rdquo; dedi Pam.</p>

  <p>&ldquo;Evet, ama yapamayız,&rdquo; dedi Peter. &ldquo;Babam duvarlara ve kaldırımlara yazı yazmanın, ağaçları oymanın yalnızca aptallara mahsus olduğunu söyledi. Eğer ki Gizli Yediler&rsquo;den biri aptal olmak istiyorsa, dilediği gibi gruptan ayrılabilir.&rdquo;</p>

  <p>Pam kırılmış bir şekilde, &ldquo;Yalnızca G.Y. yazabileceğimizi söylemiştim,&rdquo; dedi. &ldquo;Yapmak zorunda olduğumuzu değil. Bir sokak serserisi olmadığımı biliyorsun.&rdquo;</p>

  <p>&ldquo;Evet, biliyorum,&rdquo; diye karşılık verdi Peter. &ldquo;Ben de sadece babamın söylediğini anlatıyordum. Hadi yukarı çıkmadan önce Scamper&rsquo;ın küçük nöbetçi kulübesini tamamlayalım.&rdquo;</p>

  <p>Scamper&rsquo;a yeni &lsquo;kulübesi&rsquo;ni göstermek keyifliydi. Her yeri kokladıktan sonra Scamper da gülüyormuş gibi bir yüz ifadesiyle ağzı açık, girişin önüne kuruldu.</p>

  <p>&ldquo;Yerini sevdi, gülüyor,&rdquo; dedi Janet. &ldquo;Hadi dışarı gel, Scamper, örtünü sereceğiz daha. Sonra buranın sadece senin yerin olduğunu bilirsin - senin nöbetçi kulüben. Ve sen de nöbet tutan bekçi. NÖBET TUTAN, Scamper. Bu ne demek biliyor musun?&rdquo;</p>

  <p>&ldquo;Hav,&rdquo; dedi Scamper ciddi bakışlarla ve dışarı çıktı.</p>

  <p>Peter boş oyuğun içerisine örtüyü serdi ve Scamper için bir kemik attı. Sonra da eski bir şapkasını içeriye koydu.</p>

  <p>&ldquo;Nöbetçi Scamper,&rdquo; dedi eliyle göstererek. &ldquo;Seni yaşlı nöbetçi. Bu çok önemli. Şapkamı biz geri dönünceye kadar koru. Nöbet üzerindesin!&rdquo;</p>

  <p>Scamper tekrar içeriye girdi, ant içmişçesine şapkayı ve sonra da kemiğini kokladı. Kendi etrafında döndü ve önemli biri gibi girişe doğru oturdu. Artık Peter söyleyinceye kadar kimse onu kulübesinden çıkartamazdı. Öyle olması gerektiğini bildiği zamanlarda, o çok çok iyi bir nöbetçiydi.</p>

  <p>&ldquo;Şimdi etrafı koklayan, yalayan ve havlayan yaşlı Scamper olmadan kendi işimize dönebiliriz,&rdquo; dedi Peter. &ldquo;Önce döşeme için tahtaları ve brandayı bağlayalım -sonra da birimiz ipin ucunu alıp her şeyi bir kerede yukarıya çekmek için ağaca çıkabilir.&rdquo;</p>

  <p>Bu oldukça iyi bir fikir gibi gözükmüştü ama aslında değildi. Peter ipleri yeterince sağlam bir şekilde tahtalara bağlayamamıştı. Jack tam da hepsini yukarıya çektiği sırada, ipler bir anda açıldı, tüm tahtalar ve kauçuk brandayla beraber, ağacın dallarına çarparak düştü!</p>

  <p>Tahtalardan biri Colin&rsquo;in omzuna çarptı, açılan branda da Pam&rsquo;in kafasına düştü. Pam çığlık atıp ne olduğunu anlamaya çalışırken diğerleri kahkahalarla gülüşerek kenara kaçtılar.</p>

  <p>&ldquo;Pam, gerçekten üzgünüm!&rdquo; dedi Peter, kauçuk brandayı zavallı Pam&rsquo;in üzerinden alırken. &ldquo;Bu sefer daha sağlam bağlayacağız.&rdquo;</p>

  <p>&ldquo;Bırak ben bağlayayım,&rdquo; dedi Colin omuzunu ovalayarak. &ldquo;Bir kez daha üzerime gökten tahta yağmasını istemiyorum!&rdquo;</p>

  <p>&ldquo;Ah, çok eğlenceli,&rdquo; dedi George. &ldquo;Bu gerçekten çok eğlenceli! Eminim, kimse bir ağaç ev yaparken bu kadar eğlenmemiştir!&rdquo;</p>

  <p><a id="a8"></a><span class="t15">&nbsp;</span></p>
</body>
</html>
