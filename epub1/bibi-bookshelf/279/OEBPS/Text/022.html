<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Heyecanlı Son</title>
</head>

<body>
  <h1 class="h11">Heyecanlı Son</h1>

  <p>Yediler günün geri kalanını ağaç evlerinde konuşarak geçirdiler. Scamper her zamanki gibi kulübesindeki yerini aldı ama gelen geçen olmadı. Çocuklar heyecandan yerlerinde duramıyordu.</p>

  <p>Saatler altı buçuğu gösterdiğinde bir bir Ember Lane&rsquo;e yollandılar. Topluca gitmemelerinin dikkatleri üzerlerine çekmemek için daha akıllıca olacağını düşündüler. Petton Yolu&rsquo;ndaki Mark Donnal&rsquo;ın Yeri&rsquo;nin arka girişini buldular ve basamaklardan çıktılar. En üst basamağa ulaştıklarında kapı yavaşça açılmaya başladı. Her şey ne kadar da gizemliydi!</p>

  <p>Ama arkasında, nöbet tutan bir polis memuru vardı. İçeriye girerlerken memur hepsine tek tek güldü ve tozlu koridorlardan onları ön taraftaki küçük bir odaya aldı.</p>

  <p>&ldquo;Burada kırmızı posta kutusu harika görülebiliyor,&rdquo; dedi Janet, Peter&rsquo;a. &ldquo;Tüm olanları görmeliyiz. Acaba işareti verecek adam ızgaranın ardında mı, çok merak ediyorum.&rdquo;</p>

  <p>Polis memuruna sordular. Adam kafasını salladı. &ldquo;Evet, şu anda orada. Onu yeraltındaki odaya girerken izledik, işareti verebilmek için beyaz bir mendil taşıyor.</p>

  <p>Kapının dışındaki dolabın içerisinde iki polis memuru onu bekliyor!&rdquo;</p>

  <p>Tüm bunlar çok ama çok heyecan vericiydi! Çocuklar yerlerinde zor oturuyordu. Saat yedi oldu, on geçti... yirmi geçti... yirmi beş geçti...</p>

  <p>Kilisenin çanı saatin yedi buçuk olduğunu haber verdi. Yedi buçuk! Tam zamanı!</p>

  <p>Her şey çok ani ve çabucak oldu. Bir arabanın motor sesi duyuldu ve köşeden kırmızı posta arabası göründü, MKX 102. Postacı durdu ve dışarıya çıktıktan sonra, yanına bir çuval alıp posta kutusuna doğru hızlıca gitti. Kilidini açtı, arkası arabaya dönüktü.</p>

  <p>Bir anda iki adam arka taraftaki bir yoldan çıkageldi ve son sürat arabaya koştular. Ember Lane&rsquo;de postacıdan başka kimse yoktu. Tüm çalışanlar çoktan evlerine gitmişti bile.</p>

  <p>Ama birçok izleyen iki adamı görmüştü. Yediler nefeslerini tutarak olanları izledi. Ve polisler de aynısını yaptı. Ve ızgaranın ardındaki işareti veren adam da.</p>

  <p>Yediler&rsquo;in konuştuğu polis memuru da izleyenler arasındaydı!</p>

  <p>Adamlardan biri sürücü koltuğuna, diğeriyse yanındaki yolcu koltuğuna yerleşti. Motorun çalışma sesi yeniden duyuldu ve araç son sürat köşeden dönüp kayboldu.</p>

  <p>Postacı sakince döndü. Hiç şaşırmışa benzemiyordu. O da sırrı bilenlerdendi. Çocuklar durdukları yerde heyecandan hop oturup hop kalkmıştı. Birkaç polis memuru daha garip binalardan çıkıp birbirleriyle konuştu. Ve aşağıdan bir ses geldi.</p>

  <p>&ldquo;İşaretçi yakalanmış olmalı!&rdquo; dedi Peter. &ldquo;Bahse varım öyle!&rdquo;</p>

  <p>Elbette ki öyleydi. Adam yeraltındaki odadan direk olarak dışarıda kendisini bekleyen polislerin kolları arasında çıktı. Ve işte bu Bay Tizer&rsquo;ın ta kendisiydi!</p>

  <p>Ama akşamın heyecanı henüz bitmemişti! Daha aradan yarım saat geçmeden posta aracı geri geldi ama bu defa içindekiler üniformalı polis memurlarıydı. Araçta iki adam daha vardı. Çocuklar izlerken aracın kapıları açıldı ve arkadan iki adamı sımsıkı kavramış dört polis memuru daha çıktı.</p>

  <p>&ldquo;Onları kolayca yakaladık,&rdquo; dedi odada çocuklarla bulunan polis memuru. &ldquo;Yakında bir yere park etmiş olmalılar. Kapıları açtılar ve hayatlarının sürpriziyle karşılaştılar. Ve işte şimdi yine amirimizle görüşmek zorundalar!&rdquo;</p>

  <p>Tüm bu olanlardan sonra eve geri dönmek ne kadar da zordu. Tüm sahneyi görebilmek ne kadar da müthişti ama sonrasında eve geri dönmek bir o kadar sıkıcıydı!</p>

  <p>Yediler gördükleri olayı yeniden konuşarak yemek için Peter&rsquo;ın evine gittiler. Heyecandan başkalarının söylediği hiçbir şeyi duymadılar. Ve evde kendilerini bekleyen biri vardı: Jeff! Kedisi yeniden kollarındaydı. Jeff biraz&nbsp;korkmuş gibiydi ama mutluydu.</p>

  <p>&ldquo;Merhaba,&rdquo; dedi. &ldquo;Polis artık her şeyden haberdar, değil mi? Amcamın evine geldiler ve beni buldular. Amcam beni tavan arasına kilitlemişti. Artık oraya geri dönmek zorunda değilim.&rdquo;</p>

  <p>&ldquo;Peki, ne yapacaksın?&rdquo; diye sordu Peter.</p>

  <p>&ldquo;Şimdi annemi bulmaya çalışıyorlar,&rdquo; dedi Jeff, kedisini kucaklayarak. &ldquo;Size söylemiştim, hangi hastanede olduğunu bile bilmiyorum. Bulunana kadar burada kalacağım. Annen kalabileceğimi söyledi yani.&rdquo;</p>

  <p>Jeff temiz ve saçları taranmış vaziyetteydi. Peter&rsquo;ın annesi onun için üzülmüş ve polisler onu eve getirdiğinde elinden geldiği kadar yardımcı olabilmek istemişti. Şimdi Jeff de Yedilerle birlikte kahvaltı edecekti. Çok da mutluydu.</p>

  <p>Telefon çaldı ve Peter&rsquo;ın annesi cevapladı. Bir süre sonra gülerek geri geldi. &ldquo;Anneni haber vermek için aradılar, Jeff,&rdquo; dedi. &ldquo;Şimdi daha iyiymiş! Yarın hastaneden çıkıyor ve eve geri dönüyor. Sen de onu karşılamak için orada olacaksın!&rdquo;</p>

  <p>Jeff&rsquo;in gözleri doldu. Tek bir kelime bile edemedi. Kedisini öylesine sıkıca tuttu ki, kedi miyavladı. Yediler&rsquo;e döndü ve sonunda konuştu.</p>

  <p>&ldquo;Tüm bunlar sizin sayenizde oldu!&rdquo; dedi sevinçten kekeleyerek. &ldquo;Her şey sizin sayenizde oldu. Ağaç evinizi bulduğum için çok mutluyum. Sizi bulduğum için çok mutluyum. Siz harika bir gizli topluluksunuz. Dünyadaki en iyisisiniz hem de!&rdquo;</p>

  <p>&ldquo;Pekâlâ, biz de kendimizi bu gece çok daha iyi hissediyoruz,&rdquo; dedi Peter, Jeff&rsquo;e gülerek. &ldquo;Öyle değil mi, yaşlı Scamper? Sen de bizim iyi bir gizli topluluk olduğumuzu düşünmüyor musun? Ayrıca daha bir sürü macera peşinde koşmanız gerektiğine katılıyor musun?&rdquo;</p>

  <p>&ldquo;Hav,&rdquo; dedi Scamper ve kuyruğunu yere vurdu. &ldquo;HAV!&rdquo;</p>

  <p>Aferin Gizli Yediler! Yeni maceranızla yakında görüşmek üzere.</p>

  <p><span class="t15">&nbsp;</span></p>
</body>
</html>
