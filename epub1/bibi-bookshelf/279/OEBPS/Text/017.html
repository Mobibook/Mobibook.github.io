<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Kötü Sürpriz</title>
</head>

<body>
  <h1 class="h11">Kötü Sürpriz</h1>

  <p>Babaları kahvaltı hazırlıyordu. Ekmekleri kesip üzerlerine yağ ve bal sürerken babasına haberleri verdi Peter.</p>

  <p>&ldquo;Baba! Gizli Yediler yeni bir maceranın tam ortasında!&rdquo;...........</p>

  <p>Anne ve babası Peter&rsquo;a baktılar. &ldquo;Siz ve şu Gizli Yediler! Bu defa neyin peşindesiniz?&rdquo; diye sordu babası. &ldquo;Ciddi bir şeyin değil umarım.&rdquo;</p>

  <p>&ldquo;Henüz bilmiyoruz,&rdquo; dedi Peter. &ldquo;Ama işin içindeki iki kişinin oldukça kötü insanlar olduklarını sanıyoruz ve bence öyleler; o zaman bu iş ciddi olabilir. Oldukça ayrıntı biliyoruz ama hiçbiri bir anlam ifade etmiyor. Biz de&nbsp;size&nbsp;söylemenin en iyi fikir olabileceğini düşündük!&rdquo;</p>

  <p>&ldquo;Başla bakalım,&rdquo; dedi babası. &ldquo;Duymak için sabırsızlanıyorum! &rdquo;</p>

  <p>&ldquo;Ama gülmeyeceksin, baba,&rdquo; dedi Janet. &ldquo;Gizli Yediler ciddi bir topluluk ve şimdiye kadar hiç de küçümsenmeyecek başarılara imza attığımızı biliyorsun.&rdquo;</p>

  <p>&ldquo;Gülmüyorum,&rdquo; dedi babaları. &ldquo;Anneniz de gülmüyor. Her şeyi anlatın bakalım.&rdquo;</p>

  <p>Böylece Peter ve Janet, anlatmaya ağaç evlerinden başladılar. Jeff ve küçük kedisinden bahsettiler, Jeff&rsquo;in kötü amcasını ve arkadaşı Bay Tizer&rsquo;ı anlattılar. Son olarak da Jeff&rsquo;in hatırlamayı başardığı birtakım ipuçları hakkında konuştular.</p>

  <p>Babaları dinlerken çayını içti. Aynı zamanda sorular da sordu. Anneleri de bir ağaç evinin ne kadar da tehlikeli olduğunu tekrar tekrar anlatmaya çalışarak dinledi. Sonunda hikâye bitti.</p>

  <p>&ldquo;Gerçekten müdahale edilmesi gereken bir duruma benziyor.&rdquo; dedi babaları. &ldquo;Ama benim fikrimi soracak olursanız, bence bu hikâyenin çoğunu Jeff kafasından uydurmuş. Annesi hastaneye yattığı için kendisini berbat hissediyor olmalı ve eğer amcası ve yengesini de sevmiyorsa, onlarla başı derde girmiş ve pekâlâ kaçmış olabilir. Siz de ona karşı çok nazik davrandığınız için, böyle bir hikâyeyi uydurmuş olabilir!&rdquo;</p>

  <p>&ldquo;Yo, hayır baba,&rdquo; dedi Janet. &ldquo;Kendi uydurmadı. Gerçekten. Kedisi yaralıydı ve biri ona tekme atmış!&rdquo;</p>

  <p>&ldquo;Tamam, onu alın ve bana getirin o halde,&rdquo; dedi babaları. &ldquo;Eğer hikâyesinde yanlış veya garip giden bir şey varsa ben anlarım. Bize amcasının adresini söyleyebilir ve dediği gibi, kötü şeyler söz konusuysa polis konuyla ilgilenebilir.&rdquo;</p>

  <p>&ldquo;Polise söylenmesini istemiyor,&rdquo; dedi Peter.</p>

  <p>&ldquo;Elbette ki istemez, tabii eğer tüm bunları kendisi uydurmuyorsa!&rdquo; diye cevap verdi babaları. &ldquo;Şimdi gidin ve onu bana getirin. Ona bir zarar vermeyeceğimi anlatın. Söylediği gibi, duyduğunu iddia ettiği şeyler uyurken kulağına geldiyse, büyük bir ihtimalle rüya görmüştür! Böyle üzgün olmayın, her ikiniz de. Biraz daha büyüdüğünüzde herkesin anlattığı hikâyelere inanmamayı öğreneceksiniz!&rdquo;</p>

  <p>&ldquo;Ama baba, gerçekleri söylüyordu, öyle olduğundan eminim,&rdquo; dedi Janet neredeyse ağlamak üzereydi.</p>

  <p>&ldquo;Tamam. Eğer anlattıkları doğruysa gerekeni yaparız,&rdquo; dedi babası. &ldquo;Şimdi gidin ve çocuğu buraya getirin. Siz gelene kadar işlerimi bitirmiş olurum ben de.&rdquo;</p>

  <p>Peter ve Janet hayal kırıklığı içerisinde ağaç evlerinin yolunu tuttular. Anne ve babalarının Jeff&rsquo;in yalan söylediğini düşünmeleri çok acıydı. Hâlbuki Yediler hiç de böyle düşünmemişti. O halde şimdi Jeff&rsquo;i kendileriyle gelmesi için ikna etmeli ve babalarına her şeyi anlatmasını sağlamalılardı. Ancak Jeff büyük bir ihtimalle korkup hiçbir şey anlatmak istemeyecekti!</p>

  <p>&ldquo;Umarım bizimle gelir,&rdquo; dedi Peter, istemediği takdirde onu ağaçtan indirmenin ne kadar da zor olabileceğini düşünerek. Ağaca ulaşana kadar tek bir laf daha etmediler.</p>

  <p>Peter yukarıya seslendi. &ldquo;Jeff! Aşağıya gel! Sana söyleyeceklerimiz var.&rdquo;</p>

  <p>Kimse cevap vermedi. Peter tekrar seslendi. &ldquo;JEFF! Benim, Peter. Hadi aşağıya gel. Ben ve Janet&rsquo;tan başka kimse yok. Çok önemli.&rdquo;</p>

  <p>Halen bir cevap yoktu. Ama, evet, Jeff yukarıda olmalıydı. Ağacın üzerinden küçük kediciğin miyavlaması geldi.</p>

  <p>&ldquo;Kedi orada,&rdquo; dedi Peter. &ldquo;Jeff de orada olmalı. İyi mi acaba? Yukarı çıkıp bir bakacağım.&rdquo;</p>

  <p>Yukarıya çıktı. Platformun üzerine ulaştığında yastıkların halen bıraktıkları gibi yerlerinde durduğunu gördü. Küçük kedi Peter&rsquo;a koştu, miyavlıyordu.</p>

  <p>Jeff&rsquo;ten ise hiçbir iz yoktu! Peter ağacın üst dallarına bakarak tekrar seslendi. Belki de çocuk yukarılara tırmanmıştı. Hayır, öyle de yapmamıştı! Sonra bir anda ağacın üzerindeki bir yarığa sıkıştırılmış kâğıdı gördü. Peter aldı ve okudu.</p>

  <p>&ldquo;Beni buldular,&rdquo; yazıyordu. &ldquo;Eğer aşağı inmezsem yukarıya gelip kedimi aşağıya atacaklarını söylediler. Yaparlar da. Kedime lütfen iyi bakın ve her şey için teşekkür ederim. Jeff.&rdquo;</p>

  <p>Peter ağaçtan aşağıya öyle bir fırladı ki, elleri ve dizleri sıyrıldı. Elindeki kâğıdı Janet&rsquo;a verdi. &ldquo;Şuna bak! Onu bulmuşlar. Scamper havlayınca buralarda olduğunu tahmin edip geri dönmüş olmalılar. Zavallı Jeff!&rdquo;</p>

  <p>Janet üzgün ve telaşlıydı. &ldquo;Zavallı! Şimdi ne yapacağız? Jeff&rsquo;in nerede yaşadığını bile bilmiyoruz. Ona yardım edebilmek için elimizde hiçbir işaret yok. Bak, minik kedicik ağaçtan kendi kendine iniyor!&rdquo; Peter kediyi kucağına aldı. Kedi miyavladı. &ldquo;Biz sana bakacağız,&rdquo; dedi. &ldquo;Sahibin nereye gitti? Bunu öğrenmemiz gerek!&rdquo;</p>

  <p><a id="a24"></a><a id="a23"></a><span class="t15">&nbsp;</span></p>
</body>
</html>
