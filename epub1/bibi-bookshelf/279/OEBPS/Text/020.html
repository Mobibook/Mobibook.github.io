<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Ve Şimdi MKX</title>
</head>

<body>
  <h1 class="h11">Ve Şimdi MKX</h1>

  <p>Son gelen haberlerin hepsi Gizli Yediler&rsquo;i heyecanlandırmıştı. Herkes Janet&rsquo;ın kırmızı bostanın, kırmızı bir posta kutusu anlamına geldiğini keşfetmesine hayranlık duydu.</p>

  <p>Barbara, &ldquo;Belki de ızgaranın ardında saklanan adam başka bir arkadaşına postacının geldiğini işaret etmek için bekleyecek olabilir,&rdquo; dedi. &ldquo;Postacı kutuyu boşaltmak için geldiğinde mesela. Sonra da mektupları ondan çalmayı planlamış olabilirler.&rdquo;</p>

  <p>&ldquo;Bu ihtimallerden biri,&rdquo; dedi Peter. &ldquo;Ama sıradan mektupları çalmak pek de anlamlı olmaz. Hiçbir değerleri yok ki!&rdquo;</p>

  <p>&ldquo;Doğru,&rdquo; diye katıldı Jack. &ldquo;Ama çalınanlar, üzerinde etiket olan paketler ve mektuplar. İşte onların bir değeri var, sıradan olanlarının değil. Ben birinin o posta kutusunu izlemeyi planladığını sanmıyorum, bence oradan geçen birini veya orada bekleyen birini izlemeyi tasarlıyor.&rdquo;</p>

  <p>Gizli Yediler her şeyi etraflıca tartıştıktan sonra, &ldquo;Sence babama bu son gelişmeleri anlatmaya değer mi, Janet?&rdquo; diye sordu Peter. &ldquo;Sonuçta planlanan&nbsp;şeyin&nbsp;olacağı gün yarın. Pek zamanımız kaldığı söylenemez.&rdquo;</p>

  <p>&ldquo;Öyleyse, bu gece söyleyebiliriz belki,&rdquo; dedi Janet. &ldquo;O zamana kadar bekleyelim derim. Daha önemli başka şeyler keşfedebiliriz. Babam bence Ember Lane&rsquo;deki bir ızgaranın ardından, kırmızı bir posta kutusunun izlenebileceğini keşfettiğimizi söylememizle fikrini değiştirmez.&rdquo;</p>

  <p>&ldquo;Böyle anlatınca kulağa daha da aptalca geliyor,&rdquo; dedi Peter. &ldquo;O halde akşama kadar bekleyeceğiz. O zamana kadar hoşçakalın.&rdquo;</p>

  <p>Ama babalarına son gelişmeleri anlatmadan önce, Pam enerjik bir şekilde Peter ve Janet&rsquo;ı bulmak için bahçeye girdi. Barbara hemen arkasındaydı.</p>

  <p>Peter ve Janet birlikte bahçeyi suluyorlardı. Pam önlerine atıldı.</p>

  <p>&ldquo;Peter! Janet! Ne düşünüyorsunuz? Biz MKX&rsquo;İ gördük!&rdquo;</p>

  <p>Janet elindeki ibriği yere bıraktı ve irkildi. Peter da heyecanla kulaklarını açmıştı.</p>

  <p>&ldquo;Kimmiş? Onu gördünüz mü?&rdquo;</p>

  <p>&ldquo;O biri değil. Tam aksine bir yük arabası!&rdquo; dedi Barbara. &ldquo;Pam ve ben birlikte evlerimize dönüyorduk ve posta kutusunun yanına yanaşan posta arabasını gördük, bilirsiniz şu kırmızı, posta arabalarından hani.&rdquo;</p>

  <p>&ldquo;Ve plakası MKX&rsquo;ti!&rdquo; diye heyecanla söyledi Pam. &ldquo;MKX 102. Ne düşünüyorsunuz? MKX&rsquo;i görünce gözlerimize inanamadık. Eminim Jeff&rsquo;in söylediği şey buydu - bir posta arabası, MKX.&rdquo;</p>

  <p>&ldquo;Ama MKX plakalı bir sürü araba vardır,&rdquo; dedi Peter. &ldquo;Bir sürü.&rdquo;</p>

  <p>&ldquo;Tek bir bölgede değil,&rdquo; diye cevap verdi Pam. &ldquo;Mahallede daha önce hiç MKX plakalı bir araç gördüğümü hatırlamıyorum. Plakalara hep dikkat ederim; bir gün içinde Z harfi olan bir plaka görebilecek miyim diye hep bakar dururum. Henüz göremedim de. Peter! O adamların Jeff uyurken bahsettikleri şey o posta arabası olmalı.&rdquo;</p>

  <p>Peter bahçedeki banka oturdu.&nbsp;<span class="t16">&ldquo;</span>Sanırım&nbsp;haklısın. Parçalar yerine oturmaya başlıyor. Şimdi açıklamaya çalışalım.&rdquo; Oturdu ve çatık kaşlarla düşündü. &ldquo;Evet, belki de o araba, içindeki bir sürü kayıtlı kutuyla Ember Lane&rsquo;e gidiyor. Postacı kırmızı posta kutusuna mektupları almaya gidecek.&rdquo;</p>

  <p>&ldquo;Evet! Evet!&rdquo; dedi Pam. &ldquo;Ve birisi postacıyı kutunun kilidini açıncaya kadar ızgaranın ardından izleyip tam arkası arabaya dönükken diğerine haber verecek ve...&rdquo;</p>

  <p>&ldquo;Ve diğeri de işareti alır almaz arabaya koşup postacı geri dönene kadar gaza basacak!&rdquo; diye bağırdı Janet, Pam&rsquo;in lafını ağzından alarak.</p>

  <p>&ldquo;Tamam, şimdi kesinlikle babama söylemeliyim,&rdquo; dedi Peter heyecanla. &ldquo;O posta aracının plakasını görebilmeniz ne de büyük bir şans. İyi iş! Biz gerçekten harika bir &lsquo;Gizli Topluluk&rsquo;uz. Her defasında başarılı olmayı biliyoruz!&rdquo;</p>

  <p>&ldquo;Ve üstelik de bu gizemin başarısızlığımızla bittiğini sanmıştık!&rdquo; dedi Janet. &ldquo;Bakın, babam orada. Hadi gidip söyleyelim.&rdquo;</p>

  <p>Peter&rsquo;ın babasının etrafı bir anda keşfettikleri şeyi paylaşmak için yanıp tutuşan, dört heyecanlı çocukla çevrildi. Bu defa buldukları şey GERÇEKTEN ÖNEMLİYDİ!</p>

  <p>Peter&rsquo;ın babası onları dikkatlice dinledi. Ağzını büzdü ve kafasını kaşıyarak parıltılı gözlerle çocuklara baktı. &ldquo;Tamam, tamam. Bu defa gerçekten zor bir macera. Çok beceri gerektiren bir durum hem de! Bu konuda bir şeyler yapacağım.&rdquo; .</p>

  <p>İçeriye girdi ve polis memurunu telefondan arayıp gelmesini rica etti. &ldquo;Sizinle paylaşmam gereken önemli bir hikâye var,&rdquo; dedi. &ldquo;İnanır mısınız bilemiyorum ama kesinlikle bir duymalısınız.&rdquo;</p>

  <p>Ve on dakika içerisinde güleryüzlü polis memuru gelmiş ve bahçede oturmuş, çocukların hikâyesini dinliyordu.</p>

  <p>Hikâye bitince Peter&rsquo;ın babasına baktı. &ldquo;Bu önemli bir gelişme,&rdquo; dedi. &ldquo;Son günlerde birçok posta arabası hırsızlığı oluyor. Bu defa kahraman Gizli Yediler sayesinde çete başını yakalayabiliriz sanırım!&rdquo;</p>

  <p><a id="a30"></a><a id="a29"></a>&nbsp;</p>
</body>
</html>
