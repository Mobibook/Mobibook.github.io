<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>George&rsquo;tan Yeni Bir Fikir</title>
</head>

<body>
  <h1 class="h11">George&rsquo;tan Yeni Bir Fikir</h1>

  <p>Peter ve Janet evlerine döndüler, kedicik Peter&rsquo;a sarılmıştı. Babalarıysa gelmelerini bekliyordu.</p>

  <p>&ldquo;Evet, Jeff dediğiniz çocuk nerede?&rdquo;</p>

  <p>&ldquo;Gitmiş,&rdquo; diye yanıtladı Peter ve babasına buldukları notu gösterdi.</p>

  <p>&ldquo;Bir daha onu görmeyeceksinizdir,&rdquo; dedi babaları. &ldquo;Size söylüyorum, tüm bunlar yalnızca çocuğun yazdığı bir masal. Unutun hepsini! Annenize kedi kalabilir mi diye sorun dilerseniz ama evde başka bir kedinin olmasını istemeyecektir. Çocuğu tanımıyorum elbette ama kedisini nasıl böyle bırakmış olabilir ki!&rdquo;</p>

  <p>&ldquo;Bırakmamış baba,&rdquo; dedi Janet, kendini ağlamamak için zor tutarak. &ldquo;Onu bırakmak&nbsp;<span class="t16">zorunda kalm</span><span class="t16">ı</span><span class="t16">ş</span><span class="t16">.</span>&nbsp;O adamlar çok zalim.&rdquo;</p>

  <p>Babaları yaptığı işe geri döndü. Peter ve Janet birbirlerine baktılar. Babalan çoğu zaman söylediklerinde haklı çıkardı. Belki bu defa da haklıydı. Belki de söylediği gibi Jeff hepsini kandırmış ve bir öykü uydurmuştu.</p>

  <p>&ldquo;Şimdi ne yapacağız?&rdquo; diye gözlerini silerek sordu Janet. Peter düşündü.</p>

  <p>&ldquo;Pes etmek zorundayız sanırım,&rdquo; dedi Peter. &ldquo;Babamın söylediklerinin aksini yapamayız ve biliyoruz ki, kendimiz de bu işle başa çıkamıyoruz çünkü Jeffin hatırladıklarının ne anlama geldiğini bilemiyoruz. Artık Jeff de gitti ve nerede olduğunu da bilmiyoruz. Onu bulup da hatırladıklarını birisine anlattırmamız bile mümkün değil!&rdquo;</p>

  <p>&ldquo;Bir toplantı ayarlayıp olanları diğerlerine de anlatmalıyız,&rdquo; dedi Janet, sıkıntılı bir tavırla. &ldquo;Bunu sevmeyecekler. İlk başta çok heyecan vericiydi; şimdiyse her şey sadece uydurma bir masal. Üstelik Jeff&rsquo;i de sevmiştim.&rdquo;</p>

  <p>&ldquo;Ben de,&rdquo; dedi Peter. &ldquo;Hadi yarınki toplantıyı haber vermek için notlar yazıp herkesin posta kutularına bırakalım. Bu defa barakada olsun bence. Farklı bir yer.&rdquo; Notlar yazıldı ve teslim edildi. Ertesi sabah saat onda Yediler yeniden barakada buluştu. Şifrenin &lsquo;Macera&rsquo; olması sinir bozucuydu çünkü artık ortada bir macera kalmamıştı.</p>

  <p>&ldquo;Bazı kötü haberlerim var,&rdquo; dedi Peter. &ldquo;Babama her şeyi anlattık ve bize inanmadı. Bize Jeff&rsquo;i ona götürmemizi ve hikâyesini dinlemek istediğini söyledi ancak Jeff çoktan gitmişti!&rdquo;</p>

  <p>&ldquo;Herkes birden şaşkın şaşkın, &ldquo;Gitmiş mi?&rdquo; diye sordu. &ldquo;Nereye?&rdquo;</p>

  <p>Peter bulduğu notu çıkarttı ve yüksek sesle okuduktan sonra, &ldquo;Şimdi kedisi bizde,&rdquo; dedi. &ldquo;Elimizde tüm kalanlar bunlar ve Jeff&rsquo;in ilginç hikâyesi.&rdquo;</p>

  <p>&ldquo;Yani hiçbir şekilde devam edemiyoruz,&rdquo; dedi George umutsuzca. &ldquo;Ben de tam yeni bir maceranın içerisindeyiz diye kendimi hazırlamıştım.&rdquo;</p>

  <p>&ldquo;Biliyorum. Ama yanılmışız,&rdquo; dedi Peter. &ldquo;Bu olay artık kapandı. Daha başka yapabileceğimiz veya bulabileceğimiz bir şey yok. Bu ilk başarısızlığımız olacak sanırım.&rdquo; Gerçekten de can sıkıcı bir toplantıydı. Herkes kendini çok kötü hissetti. Jeff&rsquo;in nerede olduğunu merak ediyorlardı. Yani gerçekten de tüm hikâyeyi kendisi mi uydurmuştu? Buna inanması çok güç olurdu.</p>

  <p>&ldquo;Bay Tizer ve Jeff&rsquo;in amcasını gördük biliyorsunuz ki,&rdquo; dedi Colin bir anda. &ldquo;Yani kafadan uydurulmuş&nbsp;<span class="t16">olamazlar."</span></p>

  <p><span class="t16">&ldquo;</span>O&nbsp;iki adamın, amcası ve Bay Tizer olduklarını bize yalnızca Jeff söyledi,&rdquo; diye hatırlattı Peter. &ldquo;Öyle olduğunu bize o söyledi, oysaki belki de o iki adam korucu veya kaçak avcılardı. Aslında oldukça da kötü görünümlü tiplerdi.&rdquo;</p>

  <p>Sessizlik oldu. &ldquo;Pekâlâ,&rdquo; dedi George. &ldquo;Her şey bitti. Başka bir şey yapmayacağız. Bugün ağaç evimize gidecek miyiz peki?&rdquo;</p>

  <p>&ldquo;Ben bu sabah pek havamda değilim,&rdquo; dedi Janet. &ldquo;Ya sizler? Hayal kırıklığına uğradım ve keyfim yerinde değil.&rdquo;</p>

  <p>Herkes bir anda güldü. Janet&rsquo;ın keyfinin bozuk olduğu zor görülürdü. Colin hemen arkadaşının sırtını sıvazladı. &ldquo;Hadi neşelen! Çok yakında unutmuş oluruz bile. Hem zaten bitsin ya da bitmesin, ben yine de gözlerimi açık tutmaya devam edeceğim! Kim bilir, bakarsınız yolda yürürken Emma Lane&rsquo;le karşılaşırım. Üzerinde MKX yazısı işlenmiş kırmızı bir yastık taşırken mesela!&rdquo;</p>

  <p>Bu herkesi kahkahalarla güldürmeye yetti. Birbirlerine veda ettikten sonra, herkes çok daha keyifli bir halde evlerinin yolunu tuttu. Beraber yürürlerken, &ldquo;Bugün ayın kaçı?&rdquo; diye sordu George, Colin&rsquo;e. &ldquo;24&rsquo;ü sanırım, Çarşamba. Yani Jeff&rsquo;in anlattığı şeylerin yarın olması gerek.&rdquo;</p>

  <p>&ldquo;Büyük bir ihtimalle tarihi de kafasından uydurdu,&rdquo; dedi Colin. &ldquo;Bu sabah ne yapacağız? Önümüzde epey bir zamanımız var.&rdquo;</p>

  <p>&ldquo;Hadi su kanalının oradan yürüyelim,&rdquo; dedi George. &ldquo;Belki birkaç tekne görürüz.</p>

  <p>Su kanalını seviyorum, uzun ve dümdüz. Hem ayrıca sessiz de.&rdquo;</p>

  <p>&ldquo;Ben de seviyorum,&rdquo; dedi Colin. &ldquo;Hadi gidip botlarımızı alalım mı? Tren yolunun altından geçen, hemen kanalın devamındaki yolda buluşuruz.&rdquo;</p>

  <p>&ldquo;Hangi yol?&rdquo; diye sordu George ama Colin çoktan gitmişti bile. George sesini yükseltti. &ldquo;Colin! Hangi yoldan bahsettiğini anlamadım? Seni kaybetmek istemiyorum!&rdquo;</p>

  <p>&ldquo;Yolu biliyorsun ya, aptal,&rdquo; diye seslendi Colin. &ldquo;Adı Ember Lane!&rdquo;</p>

  <p>Colin cevap verirken daha da uzaklaşmıştı ve söylediklerini anlamak şimdi çok daha zordu. Söylediği uzaktan tıpkı &lsquo;Emma Lane&rsquo; gibi duyuldu. George olduğu yerde kalakaldı. Ember Lane ve&nbsp;<span class="t16">Emma Lane.</span>&nbsp;Jeff, amcasının söylediğini yanlış anlamış olmalıydı -büyük bir ihtimalle bahsettiği Ember Lane&rsquo;di; Emma Lane değil! Neredeyse isimler aynıydı. EMBER LANE!</p>

  <p>&ldquo;İşte bu olabilir. Neden olmasın,&rdquo; dedi George kendi kendine heyecanla. &ldquo;Ember Lane&rsquo;in her bir yanını karış karış arayacağız, ne olur ne olmaz!&rdquo;</p>

  <p><a id="a26"></a><a id="a25"></a>&nbsp;</p>
</body>
</html>
