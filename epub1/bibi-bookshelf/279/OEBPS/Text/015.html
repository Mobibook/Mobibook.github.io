<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Konuşma ve Planlama</title>
</head>

<body>
  <h1 class="h11">Konuşma ve&nbsp;Planlama</h1>

  <p>Jeff&rsquo;in tüm anımsadığı bu kadardı. Yediler&rsquo;in hepsi birden hatırlaması için üzerine gelince Jeff endişeli göründü. Yüzü sarardı ve Peter da bunu fark etti.</p>

  <p>&ldquo;Tamam. Daha fazla soruya gerek yok,&rdquo; dedi. &ldquo;Tüm bunları tartışacağız ve kafayı çalıştırmaya yardımcı olabilmesi için bisküvi yiyeceğiz. Hem bir şeyler de içeriz. Bisküvi ister misin, Jeff?&rdquo;</p>

  <p>Henüz koca bir yemeği bitireli bir saat dahi olmamasına rağmen, Jeff başka şeyler de yiyeceğe benziyordu. Ve kedisi de aynı şekildeydi! O da Janet&rsquo;ın uzattığı bisküviyi, oyuncu tavırlarla kemirdi.</p>

  <p>&ldquo;Şimdi kendini daha iyi hissediyor,&rdquo; dedi Jeff. &ldquo;Dinleyin! Köpeğiniz mi havlıyor?&rdquo; Evet, doğruydu. Scamper birkaç defa havladıktan sonra, daha yüksek sesle ve sinirli sinirli havlamaya devam etti. Peter ağaçtan aşağıya baktı. Jeff, Colin&rsquo;i dürttü, ürkmüş gibi görünüyordu.</p>

  <p>&ldquo;Peşimde olanlarsa, beni lütfen onlara vermeyin!&rdquo; dedi. &ldquo;Lütfen, lütfen yapmayın!&rdquo;</p>

  <p>Ağacın altında iki adam yürüyordu. Peter, Jeff&rsquo;e aşağı bakmasını söyledi. Jeff öylesine korkarak aşağıya baktı ki, Peter o anda geçenlerin Bay Tizer ve Jeff&rsquo;in amcası olduklarını anladı. Hâlâ onu arıyorlardı ve zavallı Jeff&rsquo;in oturduğu ağacın hemen altındaydılar!</p>

  <p>Elbette ki onların bundan haberi yoktu. Scamper bütün dikkatlerini kendine çekmişti. Adamların etrafında zıpladı, ısırmaya hazır, sert bir köpek gibi davrandı. O da gelen adamları hiç sevmemişti.</p>

  <p>&ldquo;Ne kadar da vahşi bir köpek!&rdquo; dedi adamlardan biri ve hemen yakınından ölü bir dal aldı eline. Sonra da Scamper&rsquo;a doğru savurdu. Peter olanları görürken kızardı. Adamın savurduğu dal Scamper&rsquo;a gelmedi ama onu biraz kızdırmış gibiydi! Scamper iki adamın üzerine bir anda saldırır saldırmaz, ikisi de arkalarına bakmadan kaçtılar!</p>

  <p>Scamper onları yaklaşık üç yüz metre kadar kovaladıktan sonra geri döndü. Nefes nefeseydi ve kendiyle gurur duyuyordu.</p>

  <p>&ldquo;İyi köpek!&rdquo; diye seslendi Peter ve Scamper bir kez daha kuyruğunu sallamaya başladı. &ldquo;Nöbete devam, Scamper, nöbete devam!&rdquo;</p>

  <p>Scamper ağacına gidip oturdu. Başka hiçbir köpek bu kadar halinden memnun ve önemli biri gibi görünemezdi. Gizli Yediler de aynı şekilde rahatlayarak arkalarına dayandı. Jeff sararmış, oturduğu yerde titriyordu. Kedisi de yırtık ceketinin hemen altına saklanmıştı.</p>

  <p>&ldquo;Hadi Jeff,&rdquo; dedi Peter. &ldquo;Scamper onları kovaladı. Burada olduğunu nasıl tahmin edebildiklerini anlayamıyorum.&rdquo;</p>

  <p>&ldquo;Bence kediden dolayı,&rdquo; dedi Jeff. &ldquo;Birilerine kedili bir çocuk gördünüz mü diye sormuş olmalılar. Ormanda yürürken beni gören birkaç kişi oldu. Korucular ve yürüyüş yapan insanlar mesela. Bay Tizer ve amcam beni eninde sonunda yakalayacak.&rdquo;</p>

  <p>&ldquo;Hayır, yakalayamayacaklar,&rdquo; dedi Peter. &ldquo;Onlardan pek hoşlanmadığımı söylemek zorundayım. Şimdi ne yapmalıyız?&rdquo;</p>

  <p>Yediler konuştu da konuştu. MKX. Bu isim kime veya neye aitti? Emma Lane. Onun nerede yaşadığını nasıl bulabilirlerdi? Kırmızı bostan. Anlaşılması imkânsız bir ipucu! Ayın 25&rsquo;i. Bu kesin bir tarihti; iyi de bu tarihte ne olacaktı ve nerede olacaktı? Izgaralar. Izgara neredeydi ve ne anlama geliyordu?</p>

  <p>&ldquo;Bence ünlü dedektif Sherlock Holmes bile elimizdeki ipuçlarıyla bir yere varamazdı,&rdquo; dedi Peter. &ldquo;Elimizde tartışabileceğimiz hiçbir şey yok gibi.&rdquo;</p>

  <p>&ldquo;Hayır. Ama bu eğlenceli ve çok heyecan verici,&rdquo; dedi Pam. &ldquo;Bence birilerine bundan bahsetmeliyiz. Mesela senin ailene anlatmaya ne dersin, Peter?&rdquo;</p>

  <p>&ldquo;Evet, olabilir. En iyisi söylememiz sanırım,&rdquo; dedi Peter, aslında tam olarak istediği bu olmasa da. &ldquo;Eğer bazı şeyleri kendimiz bulabilseydik, bir yerlere varabilirdik. Ama nasıl yapabiliriz, bilemiyorum. Tabii eğer Emma Lane&rsquo;i bulamazsak. Onu bulmak bize yardımcı olabilir.&rdquo;</p>

  <p>&ldquo;Ama nasıl bulabiliriz ki?&rdquo; diye sordu Barbara.</p>

  <p>&ldquo;Postaneye sorabiliriz,&rdquo; dedi George, parlak bir fikir vermenin sevinciyle. &ldquo;Onlar herkesin&nbsp;nerede&nbsp;yaşadığım&nbsp;bilir<span class="t16">.&rdquo;</span></p>

  <p>&ldquo;Evet. Bu iyi bir fikir,&rdquo; dedi Peter. &ldquo;Sen ve Jack evlerinize dönerken sorabilirsiniz. Bundan da bir sonuca ulaşamadığımız takdirde, anneme ve babama olanları anlatırız.&rdquo;</p>

  <p>&ldquo;Ben anlatmanızı istemiyorum,&rdquo; dedi Jeff. &ldquo;Başım polisle de derde girebilir sonra.&rdquo;</p>

  <p>&ldquo;Üzgünüm Jeff,&rdquo; dedi Peter. &ldquo;Ama iş bir şekilde çözülmeli. Bu sorunu çözmeye Gizli Yediler&rsquo;in gücünün yetmemesi üzücü. Şimdiye kadar hiç başarısızlığımız olmadı! Ama bu gerçekten zor bir iş!&rdquo;</p>

  <p>&ldquo;En iyisi gidelim artık,&rdquo; dedi George. &ldquo;Geç kalıyorum diye bir sürü laf işitiyorum her seferinde. Eminim aynısı sizin de başınıza geliyordur.&rdquo;</p>

  <p>&ldquo;Evet, öyle!&rdquo; dedi Janet. &ldquo;Sen ve Jack daha postaneye uğrayacaksınız hem, değil mi? Gerçekten artık gitmeliyiz.&rdquo;</p>

  <p>&ldquo;Bir daha ne zaman geleceksiniz?&rdquo; diye endişelenerek sordu Jeff.</p>

  <p>&ldquo;Öğlen yine geliriz herhalde. Ya da çay saatinde,&rdquo; dedi Peter. &ldquo;Eve gidince karar veririz. Sana biraz daha yiyecek getiririz ve sen de geriye kalan bisküvi ve çikolataları bitirebilirsin. Şimdilik seni idare ederler. Bu kadar korkma, iyi olacaksın! Burada, yukarıda olduğunu kimse tahmin edemeyecektir.&rdquo;</p>

  <p>Jeff bundan şüpheli gibi görünüyordu. Bir bir ağaçtan inen Yediler&rsquo;i izledi. Scamper&rsquo;ın onları karşılayışını duydu. Kedicik, köpek havlamalarını duyunca sindi. Eğer Bay Tizer bu havlamaları duyarsa, yukarıda bir şey olduğundan şüphelenebilir, diye içinden geçirdi Jeff. Bu ağacın tepesinde güvende olabilirdi, ama Bay Tizer burada olduğunu anlarsa kaçabileceği hiçbir yer yoktu!</p>

  <p><a id="a20"></a><a id="a19"></a><span class="t15">&nbsp;</span></p>
</body>
</html>
