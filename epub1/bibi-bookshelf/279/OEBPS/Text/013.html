<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Başka Bir Toplantı</title>
</head>

<body>
  <h1 class="h11">Başka Bir Toplantı</h1>

  <p>Peter ve Colin, çocuğun yastıkları kauçuk brandanın içerisinden çıkarmasına yardım ettiler. Kedi de yandaki dallardan birine oturmuş, izliyordu. Tatlı, küçük bir kedicikti. Tüy yumağı bir tekirdi.</p>

  <p>&ldquo;Geri kalan bisküvileri de yiyebilirsin ve istediğini iç,&rdquo; dedi Colin. &ldquo;Aaa! Neredeyse gemi kitabını unutuyordum! O delikten çıkartmam gerek!&rdquo;</p>

  <p>Kitabı aldı ve iki çocuk ayaklarını dikkatlice deliklere yerleştirerek ağaçtan aşağıya indiler. Ağaç evden geceleyin inmek gündüz vakti yaptıkları kadar kolay değildi!</p>

  <p>&ldquo;İyi geceler,&rdquo; dedi çocuk, minnettar bir tavırla. &ldquo;Ve yardımınız için de teşekkürler. Yarın geliyor musunuz? Kedim için biraz süt getirebilir misiniz?&rdquo;</p>

  <p>&ldquo;Evet, elbette ve bulabilirsek biraz da balık,&rdquo; dedi Peter. &ldquo;Uyurken ağaçtan düşme.&rdquo;</p>

  <p>&ldquo;Hayır, düşmem,&rdquo; dedi çocuk, çok daha umutlu bir sesle.</p>

  <p>Colin ve Peter yavaşça buldukları çocuk ve hikâyesi hakkında konuşarak evlerinin yolunu tuttular.</p>

  <p>&ldquo;Sence Jeff&rsquo;in amcası ve arkadaşı -Bay Tizer- ne planlıyorlardı? Ve neden Jeff&rsquo;in duymuş olabileceğinden bu kadar korkuyorlar?&rdquo; diye sordu Peter. &ldquo;Eğer bir soygun falansa en azından durdurmayı denemeliyiz.&rdquo;</p>

  <p>&ldquo;Evet, Jeff&rsquo;ten bir şeyler öğrenebilirsek, kesinlikle birilerine söylememiz gerektiğini düşünüyorum,&rdquo; dedi Colin. &ldquo;Senin ailene mesela.&rdquo;</p>

  <p>&ldquo;Evet. Ama ilk olarak Gizli Yediler bu konuyu çözmeye çalıssa daha güzel olabilir,&rdquo; dedi Peter. &ldquo;Yarın ağacın tepesinde Jeff&rsquo;le bir toplantı yapalım ve ondan, neler öğrenebileceğimizi bir görelim. Önemli bir şeyler duymuş olmalı!&rdquo;</p>

  <p>&ldquo;Doğru,&rdquo; dedi Colin heyecanlanarak. &ldquo;Bu harika! Ne zaman macera olmayacağını zannetsek, başımıza bir şey geliyor. Yarın sabah gidip herkese ağacın tepesindeki toplantıyı haber vermemi ister misin?&rdquo;</p>

  <p>&ldquo;Evet,&rdquo; diye yanıtladı Peter. &ldquo;Şifreleri ve her şeyi anlat. Ben ağacın altında olacağım ve kimse şifreyi yüksek sesle söylememeli, yalnızca fısıldanmalı. Rozetler takılmalı. &rdquo;</p>

  <p>&ldquo;Güzel,&rdquo; dedi Colin, memnun bir ifadeyle. &ldquo;Artık iyi geceler deme zamanı. Burası senin evin girişi, değil mi? Bu gece kitabı almaya geri döndüğüm iyi oldu, değil mi? Eğer gitmeseydik Jeff&rsquo;i yakalayamazdık.&rdquo; Çocuklar kendi yollarına gittiler ve Peter, Janet&rsquo;ı uyandırıp buldukları çocukla ilgili her şeyi anlatmalı mı, diye düşündü. Ama bunu yapmamaya karar verdi, sabaha kadar sabretmeliydi.</p>

  <p>Ertesi sabah Gizli Yediler&rsquo;in hepsine Jeff&rsquo;ten bahsedilmişti ve grup üyeleri toplantı haberini alınca çok heyecanlanmıştı.</p>

  <p>&ldquo;Scamper da bizimle gelebilir mi sence?&rdquo; diye sordu Pam. &ldquo;O kediyi yine korkutur mu yoksa?&rdquo;</p>

  <p>&ldquo;Hayır. Kedilerle arası iyidir,&rdquo; dedi Peter. &ldquo;Zaten o aşağıda nöbet tutarken kedi de yukarıda Jeff&rsquo;in yanında olacak. Yanıma bir şişe süt almayı unutmamalıyım. Ve bir tabakla, balık da.&rdquo;</p>

  <p>&ldquo;Neyse ki kahvaltısı için mezgit balığımız var,&rdquo; dedi Janet. &ldquo;Yağ geçirmeyen kâğıda saracağım. Zavallı küçük kedicik! Sence bacağı iyileşecek mi? Küçücük bir kediyi tekmeleyen birini hayal edebiliyor musun.?!..&rdquo;</p>

  <p>Saat aşağı yukarı on civarlarında Gizli Yediler ağacın dibinde buluştu. Şifre Peter&rsquo;a büyük bir dikkatle söylendi. &ldquo;Macera!&rdquo;</p>

  <p>&ldquo;Macera!&rdquo;</p>

  <p>&ldquo;Macera! Çocuk yukarıda mı?&rdquo;</p>

  <p>&ldquo;Evet. Rozetleriniz üzerinizde mi? Güzel. Hepimiz buradayız, değil mi? Tamam, hadi yukarı çıkalım. Scamper, nöbet yerine!&rdquo;</p>

  <p>Scamper kuyruğunu sallayarak Peter&rsquo;a baktı ve hızlıca, hemen yan ağaçtaki bekçi kulübesine koştu. Örtüsünün üzerine serildi ve &ldquo;Yabancılar, dikkatli olun! Burası benden sorulur. Hrrrrrrr!&rdquo; dercesine etrafına bakındı.</p>

  <p>Ağacın üzerine ilk çıkan Peter oldu. Cebinde bir şişe sütle, dişlerinin arasında küçük bir tabak tutuyordu. Diğerleri de onu izledi. Huzursuz bir şekilde yukarıya tırmananların sesleriyle irkilmiş, aşağıya bakan Jeff&rsquo;i gördü.</p>

  <p>&ldquo;Merhaba Jeff!&rdquo; dedi Peter, platformun üzerine adımını atarken. &ldquo;İyi bir gece geçirdin mi? Kedin nasıl?&rdquo;</p>

  <p>&ldquo;Bacağı çok daha iyi,&rdquo; dedi Jeff. &ldquo;Ben de bütün gece uyudum. Ta ki rüzgâr sertçe esmeye başlayana kadar. Kimse beni ele vermez, değil mi? Toplam kaç kişisiniz?&rdquo;</p>

  <p>&ldquo;Yedi,&rdquo; diye yanıtladı Peter. &ldquo;Biraz kenara çekil, Jeff, yer aç. Biz &lsquo;Gizli bir Topluluk&rsquo;un üyeleriyiz -Gizli Yediler&rsquo;in. Şifremiz ve rozetlerimiz var ve düzenli olarak toplantılar yapıyoruz. Eğer çözülmeyi bekleyen bir gizem varsa, çözüyoruz.&rdquo; Jeff platformun arka tarafına doğru oturdu ve yukarıya tırmanan her bir grup üyesine baktı. Colin&rsquo;i önceki geceden hatırlıyordu. Barbara, Janet, Pam, George, Jack -teker teker yukarı tırmanıp nazikçe çocuğa gülümsediler. Kedi miyavladı.</p>

  <p>&ldquo;İşte sütün, seni küçük yaratık!&rdquo; dedi Peter ve yanında getirdiği kaba biraz süt boşalttı. &ldquo;Janet, balıklar nerede?&rdquo;</p>

  <p>Küçük kediciğin kaptaki sütü yaladıktan sonra, balığın üzerine atlayışını izlerken Yediler adeta hep birlikte bir toplantı için orada olduklarını unuttu. Jeff de aynı şekilde kedisini izledi. Etrafındaki çocuklara mutlulukla baktı.</p>

  <p>&ldquo;Teşekkürier,&rdquo; dedi. &ldquo;Çok teşekkürler!&rdquo;</p>

  <p><a id="a16"></a><a id="a15"></a>&nbsp;</p>
</body>
</html>
