<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p><span class="t15">Emma Lane</span></p>

  <p>George ve Jack, tıpkı Peter&rsquo;ın söylediği gibi postaneye uğradılar. İçeride çalışan kadınlardan birini tanıyorlardı ve kadın onları görünce gülümsedi.</p>

  <p>&ldquo;Umarım böyle bir şey sormamız sorun yaratmaz,&rdquo; diye nazikçe söze başladı George. &ldquo;Ama Emma Lane adındaki birinin nerede yaşadığını öğrenmek istiyoruz. Bizim için çok önemli. Yardımcı olabilir misiniz?&rdquo;</p>

  <p>&ldquo;Birkaç dakikamı alır,&rdquo; dedi kız, büyükçe bir fihristi alarak. &ldquo;Sizin için bulacağım.&rdquo; Çocuklar sabırla bekledi. Kadın sayfaları çeviriyor, parmağını listedeki isimlerden aşağıya doğru kaydırıyordu.</p>

  <p>&ldquo;Evet,&rdquo; dedi. &ldquo;Emma Lane diye birinin adı listede var. Bayan Emma Lane, bir numara, Church Caddesi. Sorduğunuz bu olmalı sanırım; listedeki tek Emma Lane bu. Diğerleri Elizabeth ve Elsie.&rdquo;</p>

  <p>&ldquo;Çok teşekkürler!&rdquo; dedi George neşeyle. &ldquo;Church Caddesi, numara bir. Hatırlamak için kolay bir adres!&rdquo;</p>

  <p>&ldquo;Yemekten sonra gider, Peter&rsquo;a söyleriz,&rdquo; dedi Jack. &ldquo;Sonra da belki gidip Emma Lane kimmiş diye bakabiliriz.&rdquo;</p>

  <p>Böylece, yemekten sonra Peter&rsquo;ın evine uğradıklarında Janet&rsquo;la ikisi yeni haberleri ilgiyle dinlediler.</p>

  <p>&ldquo;Doğrudan Emma Lane&rsquo;in evine gidelim, bakalım bir şeyler öğrenebilecek miyiz,&rdquo; dedi Peter. &ldquo;Bay Tizer&rsquo;ı tanıyor olabilir mesela.&rdquo;</p>

  <p>&ldquo;Evet. Bize onun ve Jeff&rsquo;in kötü amcası hakkında bir şeyler söyler belki,&rdquo; dedi George. &ldquo;Diğerlerini de alıp hep beraber gidelim mi?&rdquo;</p>

  <p>&ldquo;Hayır,&rdquo; dedi Peter. &ldquo;Bu biraz garip durabilir. Yedi kişinin birden Emma&rsquo;yla konuşmaya gitmesi yani!&rdquo;</p>

  <p>Church Caddesi&rsquo;ne vardılar. Bir numarada şirin ve küçük, önünde muntazam ve bakımlı bahçesi olan bir ev vardı.</p>

  <p>Dört çocuk da evin dışında durdular ve kimin kapıyı çalması ve nasıl söze girmesi gerektiğini tartıştılar.</p>

  <p>&ldquo;Sen git, Peter,&rdquo; dedi George. &ldquo;Postaneye de biz gittik. Emma Lane&rsquo;e ne söyleyeceğimi bilemiyorum&rdquo;</p>

  <p>&ldquo;Tamam. Janet ve ben beraber gideceğiz,&rdquo; dedi Peter. İkisi muntazam bahçenin ortasından geçen küçük yoldan ilerlediler. Zili çaldılar.</p>

  <p>Küçük bir kız kapıyı açtı ve ikisine baktı. Hiçbir şey söylemedi.</p>

  <p>&ldquo;Eee, Bayan Emma Lane evde mi acaba?&rdquo; diye sordu Peter, kibarca.</p>

  <p>&ldquo;O da kim?&rdquo; diye karşılık verdi küçük kız. &ldquo;Emma Lane diye birini daha önce hiç duymadım.&rdquo;</p>

  <p>Bu beklendik bir şey değildi. Peter çok şaşırmıştı. &ldquo;Ama bize postaneden kendisinin burada oturduğunu söylediler,&rdquo; dedi. &ldquo;Burada Emma Lane diye kimse yok mu? Annen kim mesela?&rdquo;</p>

  <p>&ldquo;Annemin adı Mary Margaret Harris,&rdquo; dedi küçük kız. &ldquo;Ve ben de Lucy Ann Harris.&rdquo; Holü dolduran bir ses duyuldu. &ldquo;Gelen kimmiş, Lucy?&rdquo;</p>

  <p>&ldquo;Bilmiyorum,&rdquo; diye seslendi Lucy. &ldquo;İki tane çocuk burada yaşamayan birini soruyorlar.&rdquo;</p>

  <p>Koridordan elleri un içinde bir kadın geldi. Peter ve Janet&rsquo;a gülümsedi. &ldquo;Kek yapıyorum,&rdquo; dedi. &ldquo;Ne istiyorsunuz bakalım?&rdquo;</p>

  <p>&ldquo;Emma Lane diye birini soruyorlar,&rdquo; dedi küçük kız gülerek. &ldquo;Ama burada yaşamıyor, değil mi anne?&rdquo;</p>

  <p>&ldquo;Emma Lane mi? O senin büyükannen, seni saftirik çocuk!&rdquo; dedi kadın. Lucy şaşırarak annesine baktı.</p>

  <p>&ldquo;Büyükannemin adının Emma olduğunu hiç bilmiyordum,&rdquo; dedi kız. &ldquo;Kimsenin ona Emma Lane dediğini bile duymadım. Sen anne diyorsun ve ben de büyükanne.&rdquo;</p>

  <p>&ldquo;Evet, ama tabii ki bir ismi var,&rdquo; dedi kadın, Peter ve Janet&rsquo;a döndü. &ldquo;Yaşlı kadın artık burada yaşamıyor,&rdquo; dedi. &ldquo;Üç ay kadar önce sahilde bir yere yerleşti ve biz de onun evinde kalıyoruz. Onunla konuşmak mı istiyorsunuz?&rdquo;</p>

  <p>&ldquo;Hayır, aslında, evet, ama önemli değil,&rdquo; dedi Peter ne diyeceğini bilemeyerek. &ldquo;Çok teşekkür ederiz. Kek yaparken sizi rahatsız ettiğimiz için özür dileriz.&rdquo;</p>

  <p>Janet&rsquo;la ikisi bahçe yolundan ilerlerdiler. &ldquo;Nasıl olur da bir kız büyükannesinin adım bilemez ki,&rdquo; dedi Janet.</p>

  <p>&ldquo;Peki sen bizimkilerin adlarını biliyor musun?&rdquo; diye sordu Peter. &ldquo;En azından soyadlarını biliyoruz fakat ikisinin de isimlerini hatırlayamadığım doğru! İsimleriyle çağrıldıklarını hiç duymadım. Biz de büyükanne deriz zaten ve annem babam da anne diyor.&rdquo;</p>

  <p>&ldquo;Sence o küçük kızın, büyükannesinin Bay Tizer&rsquo;ın planlarıyla bir ilgisi olabilir mi?&rdquo; diye sordu Janet. Peter olumsuz anlamda kafasını salladı.</p>

  <p>&ldquo;Hayır. O yaşlı biri ve böylesine güzel bir evde yaşıyorsa iyi biri olması gerekir. Fakat artık orada değilmiş, aradığımız Emma Lane bir başkası olmalı; ama postane yalnızca bu numarayı buldu!&rdquo;</p>

  <p>Sessizce yürümeye devam ettiler. Peter iç çekti. &ldquo;En iyisi annemle babama söylemek sanırım, Janet. Bu defa işler çok karışık ve zor. Çözebileceğimiz tek bir bile ipucu yok. Kırmızı bir bostan! MKX! Çok saçma.&rdquo;</p>

  <p><a id="a22"></a><a id="a21"></a><span class="t15">&nbsp;</span></p>
</body>
</html>
