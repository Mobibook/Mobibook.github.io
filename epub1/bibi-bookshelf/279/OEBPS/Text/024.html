<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p><span class="t15">G</span><span class="t15">İ</span><span class="t15">ZL</span><span class="t15">İ</span> <span class="t15">YED</span><span class="t15">İ</span><span class="t15">LER</span> <span class="t15">İ</span><span class="t15">Z PE</span><span class="t15">Ş</span><span class="t15">İ</span><span class="t15">NDE</span></p>

  <p>&nbsp;</p>

  <p><a id="a34"></a><span class="t15">Gizli&nbsp;Yediler Toplan</span><span class="t15">ı</span><span class="t15">yor</span></p>

  <p>Anne içebileceğimiz bir şey var mı?&rdquo; diye sordu Janet. &ldquo;Bir de yemek için atıştırmalık bir şeyler?&rdquo;</p>

  <p>&ldquo;Ama kahvaltınızı daha yeni bitirdiniz!&rdquo; dedi annesi şaşırarak. &ldquo;Ve her biriniz ikişer sosis yediniz üstelik. Henüz acıkmış olamazsınız.&rdquo;</p>

  <p>&ldquo;Eee, bu sabah Gizli Yediler&rsquo;in son toplantısını yapacağız da,&rdquo; diye karşılık verdi Janet. &ldquo;Barakada. Okullar açıldıktan sonra toplantı yapmanın bir anlamı olmadığını düşünüyoruz. Heyecanlı olaylar olmuyor zaten.&rdquo;</p>

  <p>&ldquo;Noel tatili geldiğinde yeniden toplanacağız,&rdquo; dedi Peter. &ldquo;Değil mi Scamper, eski dostum?&rdquo;</p>

  <p>Altın rengi spanyel kuyruğunu salladı ve havladı.</p>

  <p>&ldquo;Son toplantıya da katılmak istediğini söylüyor,&rdquo; dedi Janet. &ldquo;Elbette gelebilirsin, Scamper.&rdquo;</p>

  <p>&ldquo;Öyle demedi ki,&rdquo; dedi Peter gülerek. &ldquo;Toplantıda tıkınacak bir şeyler varsa, gelmek için can attığını söylüyor!&rdquo;</p>

  <p>&ldquo;Hav!&rdquo; diye onayladı Scamper ve patisini Peter&rsquo;ın dizinin üzerine koydu.</p>

  <p>&ldquo;Size kendi limonatanızı yapabilmeniz için limon ve biraz şeker vereceğim,&rdquo; dedi anneleri. &ldquo;Bunu yapmayı seviyorsunuz, öyle değil mi? Ayrıca kilere gidip kutuda çörek kalmış mı diye bakabilirsiniz. Biraz bayatlamış olabilirler ama siz nasılsa aldırmazsınız!&rdquo;</p>

  <p>&ldquo;Teşekkürler, anne,&rdquo; dedi Janet. &ldquo;Hadi Peter. İşe koyulsak iyi olur, diğerleri de yakında burada olurlar!&rdquo;</p>

  <p>Birlikte kilere koştular ve Scamper da arkalarından nefes nefese geldi. Çörekler! Bayat ya da değil, Scamper da onları en az çocuklar kadar çok seviyordu.</p>

  <p>Janet biraz limon aldı ve şeker için annesinin yanına gitti. Peter ise bayat çörekleri tabağa boşalttı ve Scamper&rsquo;la birlikte barakanın yolunu tuttu. Janet limon sıkacağını ve büyük bir su şişesini yanına almıştı. Limonata yapmak gerçekten eğlenceliydi.</p>

  <p>Barakanın kapısını açmak için ittiler. Üzerinde yeşil renkte G.Y. harfleri yazılıydı - Gizli Yediler!</p>

  <p>&ldquo;Gizli Topluluğumuz bir süreliğine ara verecek,&rdquo; dedi Janet, limonları sıkmaya başlarken. &ldquo;Şu ana kadar hiç sıkılmadık, değil mi Peter?&rdquo;</p>

  <p>&ldquo;Tabii ki hayır!&rdquo; diye onayladı Peter. &ldquo;Tüm yaşadığımız o maceraları ve heyecan dolu anları bir düşünsene! Ama bence tatile kadar toplantı yapmayacak olmamız iyi olacak. Tek sorun, Noel zamanında havanın erkenden kararması ve dışarıda eskisi kadar vakit geçiremeyecek olmamız.&rdquo;</p>

  <p>&ldquo;Evet, öyle olunca da hiçbir şey yapamıyoruz zaten,&rdquo; dedi Janet. &ldquo;Hayır, Scamper, bu limon kabuklarını sevmezsin, seni aptal köpek! Bırak onları!&rdquo;</p>

  <p>Scamper ağzındakileri yere bıraktı. Gerçekten de kabukları sevmemişti. Dili dışarıda, yediğinden tiksinerek yere oturdu. Peter saatine baktı.</p>

  <p>&ldquo;Neredeyse gelirler,&rdquo; dedi. &ldquo;Umarım bunun Noel zamanına kadarki son toplantı olmasına karşı çıkmazlar. En iyisi hepsinin rozetlerini alalım ve güvenli bir yere kaldıralım. Yapmazsak kaybediyorlar yoksa.&rdquo;</p>

  <p>&ldquo;Ya da Jack&rsquo;in aptal kız kardeşi alır ve üzerine takar,&rdquo; dedi Janet. &ldquo;Adı neydi, Susie mi? Susie&rsquo;nin Jack&rsquo;e yaptığı gibi, benim seni rahatsız etmememden memnun musun, Peter?&rdquo;</p>

  <p>&ldquo;Sen de bazen rahatsız edici olabiliyorsun,&rdquo; diye karşılık verdi Peter ve o anda gözüne, sinirlenen Janet&rsquo;ın fışkırttığı limon suyu kaçtı! &ldquo;Ah, yapma işte şunu. Limon suyunun ne kadar çok yaktığını bilmiyor musun? Kes şunu, Janet!&rdquo;</p>

  <p>Janet durdu. &ldquo;Limon suyunu ziyan etmesem iyi olur,&rdquo; dedi. &ldquo;İşte biri geliyor.&rdquo;</p>

  <p>Yolda ilerleyen birinin ayak sesleri duyulduktan sonra kapı çalındı. Scamper havladı.</p>

  <p>&ldquo;Şifre!&rdquo; diye seslendi Peter. Doğru şifreyi karşı taraf söyleyinceye kadar asla kapıyı açmazdı.</p>

  <p>&ldquo;Soğan turşusu!&rdquo; dedi diğer ses ve güldü.</p>

  <p>Bu Gizli Yediler&rsquo;in, Colin tarafından akıl edilen son şifresiydi. Annesi, son toplantıyı yaptıkları gün soğan turşusu yapıyordu ve fikir oradan çıkmış, herkesi güldürmüştü. Peter daha iyi bir tane buluncaya kadar şifrenin bu olabileceğini söylemişti.</p>

  <p>&ldquo;Rozetini taktın mı?&rdquo; diye sordu Peter, kapıyı açarken.</p>

  <p>Barbara dışarıda durdu ve gururla rozetini gösterdi. &ldquo;Bu yeni bir tane,&rdquo; dedi. &ldquo;Eskisi çok kirlendi, ben de bunu yaptım.&rdquo;</p>

  <p>&ldquo;Çok iyi,&rdquo; dedi Peter. &ldquo;İçeriye gir. Bak, üç kişi daha geliyor.&rdquo;</p>

  <p>Peter kapıyı kapattı ve Barbara, Janet&rsquo;ın yanındaki kutunun üzerine oturup limon suyunu karıştırışını izledi. Tak-tak-tak! Kapı yeniden çalınca Scamper havladı.</p>

  <p>&ldquo;Şifre!&rdquo; diye seslendi Peter, Janet ve Barbara üçü birlikte.</p>

  <p>&ldquo;Soğan turşusu!&rdquo; diye seslendi diğer taraftakiler hep bir ağızdan. Peter suratını astı ve kapıyı savurarak açtı.</p>

  <p>&ldquo;Size KAÇ DEFA şifreyi diğer insanların duyabileceği şekilde bağırmayın demeliyim!&rdquo; dedi. &ldquo;Şimdi duyma mesafesindeki herkes şifremizi öğrendi.&rdquo;</p>

  <p>&ldquo;Siz de hepiniz var gücünüzle ŞİFRE diye bağırdınız,&rdquo; dedi Jack. &ldquo;Her neyse, kolayca yeni bir tane bulabiliriz.&rdquo; Jack, içeriye kendisiyle birlikte giren George&rsquo;a yan yan baktı. &ldquo;George şifrenin lahana turşusu olduğunu sanıyordu ve biz de ona öyle olmadığını söylemek zorundaydık.&rdquo;</p>

  <p>&ldquo;Tamam, tüm-&rdquo; diye başladı Peter, ama kapı yeniden çalındı.</p>

  <p>&ldquo;Şifre!&rdquo; diye sordu Peter.</p>

  <p>&ldquo;Soğan turşusu!&rdquo; diye seslendi Peter&rsquo;ın annesi ve güldü. &ldquo;Tabii eğer şifre buysa! Size biraz ev yapımı nane şekeri getirdim. Son toplantınız şerefine.&rdquo;</p>

  <p>&ldquo;Hey. Teşekkürler,&rdquo; dedi Janet ve kapıyı açtı. Nane şekerlerini annesinden aldı ve Peter&rsquo;a verdi. Annesi gidince Peter kaşlarım çattı.</p>

  <p>&ldquo;İşte gördünüz mü,&rdquo; dedi. &ldquo;Neyse ki gelen annemdi ama şifreyi başka biri de kolayca duymuş olabilir. Şimdi, kim eksik?&rdquo;</p>

  <p>&ldquo;Ben buradayım, sen, George, Jack, Barbara ve Pam,&rdquo; dedi Janet. &ldquo;Colin eksik. İşte o da geliyor.&rdquo;</p>

  <p>Tak-tak! Scamper hoşgeldin demek için havladı. Her bir G.Y. üyesini çok iyi tanıyordu. Colin şifreyi söyledi ve içeri girdi. Artık tüm Gizli Yediler oradaydı.</p>

  <p><a id="a35"></a>&ldquo;Güzel,&rdquo; dedi Peter. &ldquo;Otur, Colin. Janet limonataları koyar koymaz başlayacağız. Acele et, Janet!&rdquo;</p>

  <p>&nbsp;</p>
</body>
</html>
