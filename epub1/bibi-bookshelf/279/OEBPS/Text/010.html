<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Ertesi Sabah</title>
</head>

<body>
  <h1 class="h11">Ertesi Sabah</h1>

  <p>Ertesi sabah herkes Peter&rsquo;ın evinde bir araya geldi ve Rüzgârli Orman&rsquo;ın yolunu tuttular. Bazıları yiyecek bir şeyler getirmişti ve Peter da yine içecek taşıyordu. Janet&rsquo;ın elinde Colin&rsquo;e vermek için koca bir kitap vardı.</p>

  <p>&ldquo;İşte sana bahsettiğim babamın kitabı,&rdquo; dedi. &ldquo;Gemilerle ilgili - her tür tekne var içinde. Sana göstermek için getireceğimi söylemiştim. Ama babam iki ya da üç gün içinde geri getirmem gerektiğini söyledi. Yani okuman fazla uzun sürmesin.&rdquo;</p>

  <p>&ldquo;Çok teşekkür ederim,&rdquo; dedi Colin ve kitabı aldı. Çok sevinmişti. Gemileri seviyordu ve bu da harika bir kitapü. Çok dikkatli okuması gerektiğini biliyordu.</p>

  <p>Scamper da her zamanki gibi onlarla yürüyordu. Rüzgârlı Orman'a geldiler ve ağaca yöneldiler. Scamper hemencecik &lsquo;bekçi kulübesi&rsquo;ne geçti ve ciddiyetle yerine oturdu. Kendini çok önemli görüyordu.</p>

  <p>Havlarken Janet da köpeğin kafasını sevdi.</p>

  <p>&ldquo;Evet, biliyoruz, Scamper. Sen iyi bir bekçisin,&rdquo; dedi. &ldquo;İyi köpek!&rdquo;</p>

  <p>Herkes ağaca tırmandı. Peter kauçuk brandayı yastıkların üzerinden aldı ve platformu güzelce yerleştirdi. Tam bu işleri bitirirken kızların söylenmelerini duydu. &ldquo;Bakın! Bisküvi kabının kapağı gitmiş ve içindeki bisküvilerin çoğu da yerinde yok! Burada bayağı bir bisküvi bırakmıştık, ama şimdi yalnızca birkaç tane var. Ayrıca çikolataların da bir kısmı yok ve limonata şişesi de boş. Neredeyse yarısı doluydu.&rdquo; Hepsi birden deliğin içine baktılar. Evet, bisküviler kesinlikle gitmişti. Gizli Yediler birbirlerine baktı ve Janet konuşmaya başladı.</p>

  <p>&ldquo;Ne düşünüyorum, biliyor musunuz? Bence bunu o küçük, yüzsüz sincap yaptı! Eminim biz gittikten sonra geldi ve deliğin içerisine bakıp her şeyi aldı. Sincaplar çok zekidir!&rdquo;</p>

  <p>&ldquo;Peki ya limonata?&rdquo; diye şüpheli gözlerle sordu Peter.</p>

  <p>&ldquo;Sincaplar tıpkı maymunlar gibi ellerini kullanır,&rdquo; dedi Janet. &ldquo;Onları avuçlarının içinde fındık tutarken gördük. O sincabın şişenin mantarını açabilecek kadar zeki olduğundan şüphem yok. Sanırım limonatayı döktü ve tadını sevmedi.&rdquo;</p>

  <p>&ldquo;Bir sincabın şişenin mantarını açabildiğine ve hatta şişeyi boşalttığına inanabilirim, ama tüm bunlardan sonra mantarı şişeye geri takan bir sincaba inanamam. Sanırım bunu o çocuk yaptı!&rdquo; dedi Peter.</p>

  <p>&ldquo;Bence de,&rdquo; diye katıldı George. Ama diğerleri öyle düşünmüyordu. Sincap olduğundan eminlerdi.</p>

  <p>&ldquo;Her neyse, hadi bu kadar üzülmeyelim,&rdquo; dedi Jack. &ldquo;Bugün için de bir sürü yiyeceğimiz var nasılsa. Eğer sincap bisküvi ve çikolata seviyorsa, istediği kadar alabilir.&rdquo;</p>

  <p>Bu sabah daha mantıklı davranmış ve yanlarında oynamak için domino getirmişlerdi. Ama aslında bugün oynamak için yanlarında iskambil de getirebilirlerdi, çünkü önceki günkü gibi rüzgâr yoktu. Güneş görünmemekle beraber, bulutlar alçaktan geçiyordu.</p>

  <p>&ldquo;Umarım yağmur yağmaz,&rdquo; dedi Colin gökyüzüne bakarak. &ldquo;Sanırım yağacak ama.&rdquo;</p>

  <p>&ldquo;Olsun, korkmamıza gerek yok. Ne de olsa yaşlı, sıkı yaprakları olan bir ağacın altındayız,&rdquo; dedi Pam. &ldquo;Bence buraya bir damla bile yağmur düşmez.&rdquo;</p>

  <p>Sonrasında yağmur başlayınca damlalar yaprakların üzerine düştü ve tam da çocukların düşündüğü gibi platformun üzerine yalnızca bir ya da iki damla geldi. Ama Colin yine de endişeliydi.</p>

  <p>&ldquo;Ben yine de en iyisi bu kitabı dolabımızın içerisine koyayım,&rdquo; dedi. &ldquo;Değil mi, Janet? Eğer ıslanırsa baban bizimle bozuşabilir.&rdquo;</p>

  <p>&ldquo;Evet, olabilir,&rdquo; diye katıldı Janet. &ldquo;Kitapları onun için çok değerlidir. Deliğin arkalarında bir yere doğru koy, orada bir damla bile gelemez.&rdquo;</p>

  <p>Böylece Colin kitabı kapayıp da, deliğin içindeki abur cuburların arkasına koyarken oyun durdu. Yağmur daha hızlı yağmaya başladı. Oturup yaprakların üzerine damlayan yağmuru seyredip dinlemek daha eğlenceliydi ve hâlâ platformları ıslanmıyordu.</p>

  <p>Yemek saatine doğru yağmur durdu. &ldquo;Sanırım en iyisi koşarak dönmek olacak,&rdquo; dedi Peter, dalların arasından mavi gökyüzünün görülebildiği bir yer var mı diye bakarak. &ldquo;Şimdi, eşyalarımızı ne yapalım? Sizce giden bisküviler ve çikolatadan sonra burada bırakmak emniyetli mi?&rdquo;</p>

  <p>&ldquo;Ben sorun olacağını sanmıyorum,&rdquo; dedi Pam, her şeyi ağaçtan indirip eve taşımaktan korkarak. &ldquo;Eğer o sincap ya da hırsız her kimse, bardakları, yastıkları ve diğer şeyleri dün almadıysa, bugün de almayacaktır. Zaten yalnızca birkaç tane bisküvimiz kaldı.&rdquo;</p>

  <p>&ldquo;Tamam, o halde,&rdquo; dedi Peter. &ldquo;Yastıkları brandayla örtüp gideceğiz. Scamper! Geliyoruz!&rdquo;</p>

  <p>&ldquo;Hav!&rdquo; diye cevap verdi Scamper ve diğerleri onun ağacın gövdesine zıplarken çıkardığı sesleri duydu. Scamper da tek başına bekçi kulübesinde çok sıkılmıştı.</p>

  <p>Ağaçtan aşağı dikkatlice indiler çünkü yağmur ağacın gövdesini kayganlaştırmıştı. Scamper onlara harika bir merhaba dedi.</p>

  <p>Herkes evlerine döndü. Ne yazık ki, hiç kimse Colin&rsquo;in gemi kitabını taşımadığını fark etmedi. Kitap Colin&rsquo;in aklından tamamen çıkmıştı ve halen ağacın üzerindeki deliğin içerisinde, sakladığı yerde duruyordu.</p>

  <p><a id="a11"></a><a id="a10"></a><span class="t15">&nbsp;</span></p>
</body>
</html>
