<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Jeff Hatırlamaya Çalışıyor</title>
</head>

<body>
  <h1 class="h11">Jeff Hatırlamaya Çalışıyor</h1>

  <p>Peter, Jeff için yanına bir şişe yerfıstığı ezmesiyle, bir dilim de kek almıştı. Colin ise bir parça ekmek ve tereyağı getirmişti. Çocuk aç bir şekilde kendisi için getirilenleri aldı ve ekmeği dilimlere bile ayırmadan yemeye başladı.</p>

  <p>Diğerleriyse daha önce böylesine aç birini görmemiş olmanın verdiği şaşkınlıkla ekmeği iştahla ısırarak parçalayan çocuğu izlediler.</p>

  <p>Janet, çocuğun elinden nazikçe ekmeği aldı ve büyük bir dilim kesip üzerine tereyağı ile yerfıstığı ezmesini sürdü. &ldquo;Bunu sade ekmekten daha çok seveceksin!&rdquo; dedi.</p>

  <p>Jeff öğlen için saklanan bisküviler hariç verilen her şeyi silip süpürdü. İç çekerek ağzını ceketinin koluna sildi.</p>

  <p>&ldquo;Çok iyi geldi,&rdquo; dedi. &ldquo;Hem de ne kadar iyi geldiğini size anlatamam!&rdquo;</p>

  <p>Kedi de verilen yemeğini bitirmişti ve hemen Jeff&rsquo;in yanına oturmuş, yüzünü temizliyordu.</p>

  <p>Minik kedinin kafasını okşayarak, &ldquo;Şimdiden daha şişman gözüküyor,&rdquo; dedi Janet. &ldquo;Seni küçük, zavallı şey! Böylesine bir yavru kediye tekme atmak! Ondan daha kötü biri olamayacağını düşünüyorsundur herhalde, değil mi?&rdquo;</p>

  <p>&ldquo;Bay Tizer da çok kötü biri,&rdquo; dedi Jeff. &ldquo;Amcamdan bile kötü. O bana da vururdu.&rdquo;</p>

  <p>&ldquo;Bildiğin her şeyi bizimle paylaşmanı istiyoruz,&rdquo; dedi Peter, arkasını ağacın gövdesine yaslayıp rahatça yerleşmeye çalışarak. &ldquo;Amcanın ve Bay Tizer&rsquo;ın senin duymandan bu kadar korktukları şeyin ne olduğunu bulmaya çalışacağız. Kötü bir şeyler planlıyor olmalılar -durdurulması gereken kötü şeyler.&rdquo;</p>

  <p>Jeff diğerlerine baktı. &ldquo;Durdurulması mı? Onları kim durdurabilir ki? Ben değil. Siz de değil. Hiç kimse Bay Tizer&rsquo;ı durduramaz, inanın bana polis bile. Zaten bildiğim bir şey de yok.&rdquo;</p>

  <p>&ldquo;Jeff! Düşünmeyi denemek zorundasın,&rdquo; dedi Colin. &ldquo;Bay Tizer ve amcan planlar yaparken oturma odasındaki koltukta uyuduğunu söylemiştin. Sonrasında uyandığını ve yattığın yerde döndüğünü, bunun üzerine onların da konuştuklarını duymuş olabileceğin için kızdıklarım anlatmıştın. En azından&nbsp;<span class="t16">bir</span> <span class="t16">ş</span><span class="t16">eyler</span>&nbsp;hatırlıyor olmalısın!&rdquo;</p>

  <p>&ldquo;Hatırlayamıyorum,&rdquo; dedi Jeff somurtarak.</p>

  <p>Peter çocuğun gerçekten istese hatırlayabileceğinden neredeyse emindi. &ldquo;Bay Tizer&rsquo;dan korkuyorsun,&rdquo; dedi. &ldquo;Bu yüzden de hatırlamak istemiyorsun. Tüm yaptığın bu. Senin ve küçük kedin için hepimiz üzülüyoruz ve tek istediğimiz yardımcı olabilmek. Ama sen de bize yardım etmelisin. Sana hiçbir zarar gelsin istemiyoruz.&rdquo;</p>

  <p>Jeff kedisini sevdi ve mırıltılar duyuldu. &ldquo;Pekâlâ, gerçekten de çok naziksiniz,&rdquo; dedi. &ldquo;Ve duyduklarımı hatırlamayı deneyeceğim. Ama bana hiçbir şey ifade etmemişti, sizin için de aynı şekilde etmeyecektir!&rdquo;</p>

  <p>&ldquo;Önemli değil. Hadi anlat,&rdquo; dedi Colin.</p>

  <p>Jeff hatırlamaya çalışırken yüzü asıldı. &ldquo;Bir bakalım,&rdquo; diye söze başladı. &ldquo;Uyuyordum ve bir anda gelen seslere uyandım...&rdquo;</p>

  <p>&ldquo;Evet. Devam et,&rdquo; dedi Peter.</p>

  <p>&ldquo;Ne hakkında konuştuklarım bilmiyorum,&rdquo; dedi Jeff. &ldquo;Doğru düzgün duyamayacak kadar uykuluydum. Yalnızca kulağıma gelen birkaç kelime oldu, hiçbir anlama gelmeyen birkaç kelime.&rdquo;</p>

  <p>&ldquo;Neler mesela?&rdquo; diye sordu Barbara. Jeff&rsquo;i dürtüp gerisini çok daha hızlı anlatmasını isterdi.</p>

  <p>&ldquo;Hmm, MKX hakkında konuştuklarını hatırlıyorum,&rdquo; dedi Jeff, gerilmiş bir ifadeyle. &ldquo;Evet, bunu çok net hatırlıyorum, MKX.&rdquo;&nbsp;</p>

  <p><span class="t16">&ldquo;MKX</span> mi?&rdquo;&nbsp;diye sordu Jack. &ldquo;Bu ne anlama geliyor olabilir&nbsp;ki?&nbsp;Planlarında kendilerine yardımcı olan birinin kod adı olabilir mi mesela?&rdquo;</p>

  <p>&ldquo;Bilmiyorum,&rdquo; diye yanıtladı Jeff. &ldquo;Ama MKX&rsquo;ten bahsedildiğini hatırlıyorum. Ve bir tarih lafı geçiyordu -ayın 25&rsquo;i, Perşembe günü. Bunu iki üç defa söylediler. Bu gelecek perşembe, değil mi?&rdquo;</p>

  <p>&ldquo;Evet,&rdquo; dedi Peter. &ldquo;Öyle. Belki de bir sonraki soygunlarının veya yapmayı düşündükleri şeyin tarihidir! Bu çok heyecanlı. Devam et, Jeff. Başka bir şeyler daha hatırla!&rdquo;</p>

  <p>&ldquo;Acele ettirme,&rdquo; dedi Jeff. &ldquo;Yoksa yanlış hatırlarım.&rdquo;</p>

  <p>Tamamen bir sessizlik hâkim olmuştu. Hiç kimse Jeff&rsquo;in &lsquo;yanlış şeyler&rsquo; hatırlamasını istemiyordu!</p>

  <p>&ldquo;Birisi hakkında daha konuştular,&rdquo; diye yüzünü buruşturarak devam etti Jeff. &ldquo;Sanırım, Emma Lane diye birinden... Emma Lane diye birinden uzunca konuştular, bunu da hatırlayabiliyorum.&rdquo;</p>

  <p>&ldquo;Emma Lane? Bu çok önemli bir ipucu,&rdquo; dedi Colin. &ldquo;Kim olduğunu bulabiliriz. Daha önce bu ismi hiç duymadım'.&rdquo;'</p>

  <p>&ldquo;Başka?&rdquo; diye sordu Peter. &ldquo;Gerçekten iyi gidiyorsun, Jeff. İyi düşün.&rdquo;</p>

  <p>Jeff olanlardan memnundu. Yeniden kafa yordu, hafızasını koltukta uyuduğu geceye geri dönmek için zorladı. Zihninde iki adamın sesini yeniden duymaya başladı.</p>

  <p>&ldquo;Aaa, evet!&rdquo; dedi bir anda. &ldquo;Kırmızı bir bostandan bahsettiler. Bu beni şaşırtmıştı. Kırmızı bir bostandan bahsettiklerini hatırlıyorum.&rdquo;</p>

  <p>Söylediği diğerlerini de aynı şekilde şaşırttı. Kırmızı bir bostan ne demek olabilirdi ki? Bu ne anlama gelebilirdi ve niçin böyle bir şeyden bahsetmişlerdi?</p>

  <p>&ldquo;MKX. Ayın 25&rsquo;i, Perşembe günü. Emma Lane. Ve kırmızı bir bostan,&rdquo; dedi Peter. &ldquo;Amma da karışık! Bu dördünün birlikte ne anlama gelebilecekleri hakkında en ufak bir fikrim yok. Yine de takip edebileceğimiz en önemli ipucu Emma Lane adı gibi görünüyor. Başka hatırlayabildiğin bir şey var mı, Jeff? Düşün, iyi düşün!&rdquo;</p>

  <p>&ldquo;Izgara gibi bir şeyden bahsetmişlerdi,&rdquo; dedi Jeff. &ldquo;Izgaraların ardından izlemek -evet! Bunun bir yardımı dokunur mu?&rdquo;</p>

  <p>Hayır, dokunmuyordu. Bu ayrıntı da sadece çözülmeyi bekleyen esrarlı ipuçlarından biri oldu! Gizli Yediler tüm bunlarla nasıl başa çıkacaktı?</p>

  <p><a id="a18"></a><a id="a17"></a><span class="t15">&nbsp;</span></p>
</body>
</html>
