<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Büyük Ağaç</title>
</head>

<body>
  <h1 class="h11">Büyük Ağaç</h1>

  <p>Herkesin kafası fikir doluydu. &ldquo;Burasını bir platform haline getirebilmek için, dalların üzerine küçük tahta parçaları koyabiliriz,&rdquo; dedi Colin. &ldquo;Evdeki barakamızda biraz olması gerek.&rdquo;</p>

  <p>&ldquo;Ve sıkıca birbirlerine bağlamamız lazım,&rdquo; diye ilave etti Jack.</p>

  <p>&ldquo;Evet ve üzerine oturabileceğimiz bir şeyler de getirmeliyiz,&rdquo; dedi Pam. &ldquo;Burada olmadığımız zamanlarda, eşyalarımızı ağacın gövdesindeki delikte saklayabiliriz. Yağmur yağabilir ne de olsa.&rdquo;</p>

  <p>&ldquo;Bunu yapamayız. Delik yeterince büyük değil,&rdquo; dedi Jack.</p>

  <p>&ldquo;Ben buradan ayrıldığımız zamanlarda eşyalarımızın üzerine örtmek için yağmur geçirmeyen eski, kauçuk bir branda getirebilirim,&rdquo; dedi Barbara. &ldquo;Böylece hep iyi durumda kalırlar, ne dersiniz?&rdquo;</p>

  <p>&ldquo;İşte bu iyi bir fikir,&rdquo; dedi Peter önündeki defterine not düşerken. &ldquo;Başka fikri olan?&rdquo;</p>

  <p>&ldquo;Ağaçın içinde küçük bir doğal dolap,&rdquo; dedi Janet. &ldquo;Kırılmayan bardaklar ve bunun gibi şeyler için harika. Ben bu tarzda eşyalar getirebilirim. Annem bir yere gittiğimiz zamanlarda, geri getirmek şartıyla istediğimi yanıma almama izin veriyor.&rdquo;</p>

  <p>&ldquo;Tamam, güzel,&rdquo; dedi Peter, acele acele not düşerken. &ldquo;Döşemeyi tamamlamak için tahtalar. Sen bunları getirebilirsin belki, Colin.&rdquo;</p>

  <p>&ldquo;Birbirlerine bağlamak için de ip lazım. Ben de onu getiririm,&rdquo; dedi Jack. &ldquo;Yastıkları da ben,&rdquo; dedi Pam.</p>

  <p>&ldquo;Kauçuk brandayı da ben getiriyorum zaten,&rdquo; diye araya girdi Barbara.</p>

  <p>&ldquo;Bardakları da ben,&rdquo; dedi Janet. &ldquo;Peki ya sen George?&rdquo;</p>

  <p>&ldquo;Ben de gizli dolabımız için biraz yiyecek getirebilirim,&rdquo; diye karşılık verdi George.</p>

  <p>&ldquo;Harika! Ve ben de içecekleri getiririm. İnanamıyorum, harika vakit geçireceğiz. Burası çok güzel bir toplantı mekânı olacak. Sakın gidip de canavar kız kardeşine bundan bahsetme, Jack.&rdquo;</p>

  <p>&ldquo;Sanki her zaman her yaptığımızı ona anlatıyormuşum gibi!&rdquo; diye içerleyerek itiraz etti Jack. &ldquo;Ağaç evimizi inşa etmeye ne zaman başlayalım?&rdquo;</p>

  <p>&ldquo;Yarın olsun mu?&rdquo; dedi Peter. &ldquo;Henüz kimse tatil için bir yerlere gitmiyor. Her şeyi buraya getirmemiz uzun sürmeyecektir. Sadece bir ağaç evi yapacağız, hepsi bu!&rdquo;</p>

  <p>Ağacın altından yüksek bir inilti duyuldu. Sonra da kulakları tırmalayan bir ses.</p>

  <p>&ldquo;Ah, zavallı Scamper!&rdquo; dedi Janet. &ldquo;Ne zamandır bizi bekliyor. Eminim bizim kedi gibi yukarıya tırmanıp yanımıza gelmek istiyordur. Kısa bir süreliğine bile yukarıda olsa çıldırırdı!&rdquo;</p>

  <p>&ldquo;Geliyoruz Scamper,&rdquo; diye seslendi Peter. Ağacın çevresine son bir kere daha baktı. &ldquo;Bundan daha iyisi olamazdı,&rdquo; dedi. &ldquo;Ve şimdi beklememiz gereken bir şey daha var.&rdquo;</p>

  <p>&ldquo;Neymiş o?&rdquo; diye sordu Jack, aşağıya inmeye başlayarak.</p>

  <p>&ldquo;Gizli Yediler&rsquo;in yapması gereken bir görev,&rdquo; dedi Peter. &ldquo;Uzun zamandır hiçbir macera yaşamadık.&rdquo;</p>

  <p>&ldquo;Bunu söylediğin için memnunum,&rdquo; dedi Pam. &ldquo;Ne zaman hiçbir şey olmadığını söylesen başımıza bir olay geliyor!"</p>

  <p>&ldquo;Umarım haklısındır,&rdquo; diye karşılık verdi Peter. Ağacın yapraklarını yararak ilerledi. &ldquo;Ne kadar da uzakları görebiliyoruz!&rdquo; dedi. &ldquo;Ormanın hemen ardından, ta tepenin öbür tarafına kadar. Tepeye çıkan yolu bile görebiliyorum, hatta arabaları bile.&rdquo;</p>

  <p>&ldquo;Hadi,&rdquo; dedi Jack, ağacın yarısına kadar indiği yerden. &ldquo;Geç oluyor. Çok acele etmem gerek, hem de çok. Annem toplantılarımızın hep çok uzun sürdüğünü söylüyor!&rdquo;</p>

  <p>&ldquo;Ama ne olursa olsun, bu gerçekten de iyi bir toplantıydı,&rdquo; dedi Colin, hızlıca aşağıya kayarken. &ldquo;Olamaz, şortumu yırttım.&rdquo;</p>

  <p>&ldquo;Ben de ağacı kaygan bir yer gibi düşünüp aynı şeyi yapmamalıyım anlaşılan!&rdquo; dedi Barbara.</p>

  <p>Scamper hepsine kocaman bir merhaba dedi. Gizli Yediler aşağı indikçe her birinin üzerine tek tek atladı. Havlıyor ve tüm sevinciyle çocukları yalıyordu. Peter güldü.</p>

  <p>&ldquo;Seni yaşlı, zavallı Scamper! Toplantı mekânımızı sevmeyeceksin, değil mi? Hey baksanıza, şuradaki deliği de biz toplantımızı yaparken beklemesi için Scamper&rsquo;a kulübe haline getirelim mi?&rdquo;</p>

  <p>Gösterdiği şey, yakındaki bir ağacın neredeyse küçük bir mağaraya benzeyen oluğuydu. Yaşlı ve çürümüştü ve gövdenin en alt kısmındaydı. Tam da Scamper&rsquo;a göreydi.</p>

  <p>&ldquo;Bir kemik koyup örtülerinden birini içeriye serebiliriz. Böylece orasının kendi yeri olduğunu bilir,&rdquo; dedi Peter. &ldquo;Ve biz de burayı korumasını söyleriz. Bizler aşağı ininceye kadar o da burada kalır.&rdquo;</p>

  <p>&ldquo;Evet, bizim gözcümüz olacak,&rdquo; dedi George. &ldquo;Hem de en iyilerinden. Birisi yakına gelir gelmez havlamaya başlar.&rdquo;</p>

  <p>Herkes Scamper için de güzel bir plan yapıldığından dolayı memnundu şimdi. Scamper yukarıya çıkıp barakada olduğu gibi toplantılara katılamayacaktı, ama en azından Gizli Yediler&rsquo;e bir şekilde yardım edebilir ve nöbet tutarken o da kendini önemli hissedebilirdi.</p>

  <p>&ldquo;Hav,&rdquo; dedi Scamper, söylenen her sözü anlamış ve onaylıyormuş gibi. Kuyruğunu sallayarak en önden koştu. Diğerleri bilmese bile o, artık yemek saatinin geldiğini gayet iyi biliyordu.</p>

  <p><a id="a7"></a>&nbsp;</p>
</body>
</html>
