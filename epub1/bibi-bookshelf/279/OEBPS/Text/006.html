<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Müthiş Bir Fikir</title>
</head>

<body>
  <h1 class="h11">Müthiş Bir Fikir</h1>

  <p>Gizli Yediler yeni fikri aralarında tartıştı. Hepsi de bunun çok akıllıca olduğunu düşünüyordu. Colin ise böylesine güzel bir fikir akıl ettiği için kendiyle gurur duyuyordu.</p>

  <p>&ldquo;Dalları ev yapmaya müsait, yeterince büyük bir ağaç bulabilirsek, çok güzel bir toplantı yerine sahip olabiliriz,&rdquo; dedi Peter. &ldquo;Yukarıya tahtalar, kutular ve hatta yastıklar koyup bisküvi, içecek ve kitaplar için saklama gözü bile yapabiliriz.&rdquo;</p>

  <p>&ldquo;Harika olacak,&rdquo; dedi Janet. &ldquo;Kimse nerede olduğumuzu bilemez ve konuştuklarımızı da asla duyamaz.&rdquo;</p>

  <p>&ldquo;Hadi bu sıcak barakadan çıkıp dışarıda uygun bir yer arayalım,&rdquo; dedi Colin. &ldquo;Erimek üzere olan bir dondurmanın neye benzediğini iyi bilirim. Zavallı Scamper da sanki bir yarıştan çıkmış gibi nefes nefese soluyor.&rdquo;</p>

  <p>Gerçekten de öyleydi. Uzunca ve dalgalı pembe dili dışarıda, nefes nefeseydi. Peter ayağa kalktı.</p>

  <p>&ldquo;Hadi oğlum. Nehir kenarından geçerken biraz su içersin.&rdquo;</p>

  <p>Bisküvi kabını da yanlarına alıp dışarıya çıkmadan önce önlerindeki portakal suyunu içtiler. Scamper nehre doğru yürüdüklerini anlar anlamaz, koşarak su içmeye gitti.</p>

  <p>&ldquo;Hey Scamper! Sakın bütün nehri içeyim deme!&rdquo; dedi Peter. Scamper diliyle suları içti de içti. Çocuklar Scamper&rsquo;ı arkalarında bırakıp yollarına devam etti.</p>

  <p>&ldquo;Rüzgârlı Orman&rsquo;a gidelim,&rdquo; dedi Colin. &ldquo;Orada dev ağaçlar var, hem üzerilerine tırmanmak da zor değil.&rdquo;</p>

  <p>Çok geçmeden Rüzgârlı Orman&rsquo;a varmışlardı. Burası serin ve gölgelik bir yerdi. &ldquo;Şimdi dikkatlice uygun bir ağaç arayalım,&rdquo; dedi Jack. &ldquo;Gizli Yediler&rsquo;i taşıyabilecek kadar büyük bir ağaç olmalı yalnız!&rdquo;</p>

  <p>&ldquo;Peki ya Scamper?&rdquo; dedi Janet aniden. &ldquo;O ağaca tırmanamaz. Toplantılara katılamayacak.&rdquo;</p>

  <p>&ldquo;Onu yukarı çekmek için bir düzenek yapabiliriz,&rdquo; dedi George.</p>

  <p>&ldquo;Bundan nefret eder,&rdquo; diye itiraz etti Peter. &ldquo;Her neyse, o gerçek bir üye değil zaten. Gelmemesi sorun olmayacaktır. Ya da ağacımızın altında durup nöbet tutmakla görevli olabilir mesela.&rdquo;</p>

  <p>&ldquo;Ah, evet! Olur da birisi yaklaşırsa Scamper havlayarak haber verir,&rdquo; dedi Barbara. &ldquo;İyi bir bekçi olacağından eminim.&rdquo;</p>

  <p>&ldquo;Ağaç bekçisi!&rdquo; dedi Pam. &ldquo;Bakın, şu ağaca ne dersiniz? Kocaman.&rdquo;</p>

  <p>&ldquo;Yeterince iyi değil,&rdquo; dedi Peter, kayın ağacının tepelerine bakarak. &ldquo;Tırmanabilmemiz için uygun dalları yok. Kolayca tırmanabileceğimiz bir ağacımız olması lazım. Aksi takdirde tüm zamanımızı üzerine tırmanmaya ve aşağı inmeye harcarız.&rdquo;</p>

  <p>Birbirlerinden ayrıldılar ve düşündükleri gibi bir ağaç aramaya koyuldular. Bir süre sonra o kadar da çok ağaç yokmuş gibi hissettiler. George tam da istedikleri gibi bir ağaç bulduğunu düşündü ama üzerine tırmandıktan sonra bir ev için hiç de uygun olmadığını anladı.</p>

  <p>&ldquo;Hayır, bu ağaç iyi değil!&rdquo; diye aşağı bağırdı. &ldquo;Dallar fazla iç içe ve kalın.&rdquo;</p>

  <p>Aşağıya indiğinde Jack&rsquo;in sesi duyuldu. &ldquo;Buraya gelin. Bu ağaç nasıl?&rdquo;</p>

  <p>Hep birlikte koşup Jack&rsquo;in ağacına baktılar. &ldquo;Evet,&rdquo; dedi Colin. &ldquo;Gerçekten güzele benziyor. Şu alttaki dal yukarı çıkabilmek için çok uygun; tırmanırken ayaklarımızı gövdedeki şu girintilere sokabiliriz ve şuradaki diğer daldan da destek alabiriz. Yukarıya doğru düzgünce devam eden dallar da çok güzel üstelik. Denemek için yukarı çıkacağım.&rdquo;</p>

  <p>&ldquo;Hayır, ben çıkayım,&rdquo; dedi Jack. &ldquo;Önce ben buldum, siz sonra geldiniz.&rdquo;</p>

  <p>Alt taraftaki dalın üzerine bastı ve ayaklarını sokmaya birebir olan delikleri kullanarak tırmanmaya başladı. Dallar da tam destek alabilmek için ideal yerlerden uzamıştı. Sonunda Jack, büyük dalların gövdeden çıktığı yere vardı.</p>

  <p>&ldquo;Burası ideal!&rdquo; diye aşağıya seslendi. &ldquo;Altı tane dal var, hepsi de aşağı yukarı aynı büyüklükte üstelik. Ayrıca gövdede bir tane de delik var. Burası güzel bir dolap olabilir. Hadi yukarı gelin! Herkes için yer var burada!&rdquo;</p>

  <p>Diğerleri de heyecanla yukarı tırmandı. Birinin çıkarken takılıp yardım isteyebileceğini düşünerek yukarıya en son çıkan Peter oldu. Aslında bu, herkesin kolaylıkla çıkabileceği türden bir ağaçtı.</p>

  <p>&ldquo;Bence bu, ormandaki en büyük ağaç,&rdquo; dedi Peter, herkes dalların üzerinde otururken. &ldquo;Tüm dalların aynı seviyede olması ne de büyük bir şans. Söylediğin delik nerede, Jack?&rdquo;</p>

  <p>&ldquo;Burada,&rdquo; dedi ve dayandığı yerden öne doğru eğildi Jack. Diğerleri de büyük deliği gördü. Jack elini deliğe sokup yokladı.</p>

  <p>&ldquo;Yaklaşık olarak bir metre kadar derinlikte,&rdquo; dedi. &ldquo;Bir şeyler saklamamız için uygun bir yer olacak, tam istediğimiz gibi. O halde bu, yeni Gizli Yediler Ağacı, yani yeni toplantı mekânımız olsun mu?&rdquo;</p>

  <p>&ldquo;Evet,&rdquo; dedi herkes birden ve güzel bir ağaç evi yapabilmek için gerekenleri konuşmaya başladılar.</p>

  <p>Peter not defterini çıkarttı. &ldquo;Evet,&rdquo; dedi. &ldquo;Öneriler ve fikirler lütfen. Hepsini tek tek yazacağım.&rdquo;</p>

  <p><a id="a6"></a><span class="t15">&nbsp;</span></p>
</body>
</html>
