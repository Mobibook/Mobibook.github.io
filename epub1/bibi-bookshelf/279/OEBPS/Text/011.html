<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Rüzgârlı Ormanda Gece Vakti</title>
</head>

<body>
  <h1 class="h11">Rüzgârlı Ormanda Gece Vakti</h1>

  <p>Gece yatağa girmek için pijamalarını giyene kadar Colin, gemilerle ilgili kitabı hatırlamadı. Ama sonra bir anda aklına geliverdi! Kitap neredeydi?</p>

  <p>Ve ardından nerede unutmuş olabileceğini düşündü. Ağacın deliğinde bırakmıştı. Bu berbat bir şey! Yaramaz sincabın kitabı bulup da sayfalarını kemirdiğini hayal etti. Bir fırtınanın gelip yağmuru delikten içeri soktuğunu ve kitabın sırılsıklam olduğunu hayal etti! Janet&rsquo;ın babası nasıl da kızardı kim bilir!</p>

  <p>Colin son sürat yeniden giyindi. Gitmeli ve kitabı almalıydı ama bundan ailesinin haberi olmamalıydı. Bu gece evde sanki hep birileri geziniyordu. Üst kata çıkanlar, holde dolaşanlar, bahçeye girip çıkanlar. Çıldırtıcı bir durumdu adeta.</p>

  <p>Colin on buçuğa kadar camının önünde oturdu. Ailesi hiçbir zaman yatağa uyumaya gitmeyecek miydi yoksa? Büyükannesinin üst kata çıktığını duydu.</p>

  <p>Saatler on biri gösterene dek, Colin evden dışarı çıkmanın güvenli olmadığını düşündü. Dikkatlice bahçeye indi ve bir anda uyanık bir baykuşun ötmesiyle yerinden zıpladı. Durdu.</p>

  <p>Karanlıkta ağacı bulabilir miydi? Artık hava iyice kararmıştı ve ormanın içinde her yer zifiri karanlık olacaktı. Colin bir anda korkunun kötü hançerini yedi. Geceleyin Rüzgârlı Orman&rsquo;ın içi pek de hoş olmayacaktı. Ya şaşırır ve ağacı bulamazsa? Ya kaybolursa? O zaman işte kendini gerçek bir aptal gibi hissederdi ve annesi de endişelenip ona çok kızardı.</p>

  <p>Yolda Peter&rsquo;ın evinin önünden geçecekti. Peter uyanık mıdır acaba, diye merak etti. Eğer öyleyse, arkadaşının, kendisine eşlik edeceğinden emindi. Peter&rsquo;ın bahçesine girdi ve sessizce çiftlik evine doğru yaklaştı. Peter&rsquo;ın odasının nerede olduğunu biliyordu.</p>

  <p>Çiftlik evi tamamen karanlığa gömülmüştü. Herkes yataklarında olmalıydı. Colin eline küçük bir çakıl taşı aldı ve dikkatlice Peter&rsquo;ın camına fırlattı. Taş, tekrar yere düştü. Colin bir başka taş daha attı Peter&rsquo;ın camına doğru.</p>

  <p>Ama ilk seferki gibi olmadı çünkü cam açıktı ve taş içeri uçup yatağında uyuyan Peter&rsquo;ın yanağına çarptı.</p>

  <p>Peter zıplayarak uyandı, yatağında doğrulup dikkatlice karanlık odanın içerisine baktı. Ne olduğunu merak ederek yanağını ovaladı. Başka bir taş içeri girdi ve bu defa da duvara çarptı.</p>

  <p>&ldquo;Bu da nesi! Birisi içeriye taş atıyor!&rdquo; dedi kendi kendine ve dikkatlice camın yanına gitti. Aşağıda dikilen birini gördü.</p>

  <p>&ldquo;Kim var orada?&rdquo; diye olabildiğince ses yapmadan fısıldamaya çalıştı.</p>

  <p>&ldquo;Benim, Colin!&rdquo; diye fısıldadı diğer ses. &ldquo;Peter, dikkatlice dinle! Babanın kitabını ağacın oyuğunun içerisinde bıraktım. Hemen geri almam lazım. Benimle gelir misin?&rdquo;</p>

  <p>&ldquo;Ah, evet,&rdquo; dedi hemen Peter, gecenin bir yarısı Rüzgârlı Orman&rsquo;a gidip de ağaç evlerine çıkmanın nasıl da heyecan verici olabileceğini düşünerek. İşte bir macera! Harika!</p>

  <p>Üzerine hemen bir süveter ve bir kot geçirip camının tam önünde yavaşça büyüyen ağaca tutunarak indi. Ve Colin&rsquo;le beraber iki gölge olarak bahçe yolunda ilerlediler.</p>

  <p>Colin, Peter da kendisine katıldığı anda kendini çok cesur hissetmeye başladı. &ldquo;Ağacı bulamamaktan korkuyordum,&rdquo; diye fısıldadı, yolda ilerlerken. &ldquo;Sen yön tayin etmede çok iyisin, karanlıkta bile rahatça bulabileceğini düşündüm.&rdquo;</p>

  <p>&ldquo;Evet, sanırım bulabilirim,&rdquo; dedi Peter. &ldquo;Ama yine de yanıma fenerimi aldım. Çok eğlenceli, değil mi?&rdquo;</p>

  <p>Rüzgârlı Orman&rsquo;a ulaştılar. Bu gece orman oldukça sessizdi. Çok hafif bir esinti vardı ve ağaçlar neredeyse hiç ses çıkartmıyordu. Yeniden bir baykuşun karanlığın derinliklerinden gelen sesi duyuldu ve ikisi birden yerlerinden zıpladı. &ldquo;Neyse ki fare değilim,&rdquo; dedi Peter. &ldquo;Bir baykuşun sesini duyar duymaz korkudan kaskatı kesilirdim!&rdquo;</p>

  <p>Biraz sonra ağaçlarına geldiler. İlk önce Peter yukarıya çıktı ve feneri karanlıkta tırmanmaya zorlanan Colin için aşağı doğru tuttu. Sonunda platforma ulaşmışlardı. Ağaç evleri Peter&rsquo;ın fenerinin ışıkları altında farklı ve harap bir yer gibi gözüküyordu.</p>

  <p>&ldquo;Hadi şimdi kitabı alalım,&rdquo; dedi Colin ve ışığı ağaçtaki oyuğa doğrulttu. Aniden bir şey fark etti.</p>

  <p>&ldquo;Hey! Birisi buraya yine gelmiş! Her şey karman çorman ve dağınık, sanki birisi bir şey aramış gibi. Büyük bir ihtimalle yemek.&rdquo;</p>

  <p>&ldquo;Evet, ama pek bir şey bırakmamıştık ki,&rdquo; dedi Peter. &ldquo;Hayır! Bu o sincap olamaz. Tüm bunları ağaç evimizi keşfeden biri yapmış olmalı. Kitabın burada mı?&rdquo;</p>

  <p>&ldquo;Neyse ki evet,&rdquo; dedi Colin. &ldquo;Buraya kim geliyor olabilir, Peter, çok sinir bozucu!&rdquo;</p>

  <p>&ldquo;Bilemiyorum,&rdquo; dedi Peter. Ve hemen ardından garip bir ses duydu. Ses çok kısıktı ve ağaçta bir yerlerden gelmişti.</p>

  <p>&ldquo;Sen de duydun mu?&rdquo; diye fısıldadı Peter. &ldquo;Sanki bir kedi miyavlaması gibiydi ama burada kedi olamaz ki!&rdquo;</p>

  <p>Feneriyle bir kedi bulmak için etrafa bakmaya başladı Peter ve bir anda Colin&rsquo;i dürtüp eliyle bir şey işaret etti.</p>

  <p>Işığın altında bir çift çıplak ayak vardı. Birisi&nbsp;<span class="t16">-birisi,</span>&nbsp;tam üzerilerindeki dalda sessizce oturuyordu. Ayakları fenerin ışığında görünmüştü. Orda oturan kim&nbsp;<span class="t16">olabilirdi ki&nbsp;</span>acaba?</p>

  <p><a id="a13"></a><a id="a12"></a>&nbsp;</p>
</body>
</html>
