<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Ağaç Evindeki Kim?</title>
</head>

<body>
  <h1 class="h11">Ağaç Evindeki Kim?</h1>

  <p>Peter ansızın iki çıplak ayağı yakaladı ve sıkıca tuttu. Bir anda bağırışlar duyuldu ve ayaklar tekmelemeye başladı. Ama Peter sıkıca tutuyordu.</p>

  <p>&ldquo;Aşağıya geleceksin,&rdquo; dedi sinirli bir şekilde. &ldquo;Kimsin sen? Nasıl olur da buraya ağaç evimize gelip etrafı dağıtabilirsin! Aşağı gel dedim!&rdquo;</p>

  <p>&ldquo;Bırak beni,&rdquo; dedi çocuğun sesi ve kedi miyavlaması yeniden duyuldu. Bir anda Peter ve Colin alttaki dala atlamış, oradan ardına kadar açık yeşil gözleriyle kendilerini izleyen kediyi gördüler.</p>

  <p>&ldquo;Kedi!&rdquo; dedi Colin. &ldquo;Bu o kedili çocuk olmalı! O günden sonra buraya gelen oymuş!&rdquo;</p>

  <p>&ldquo;Çekme, aşağı çekme!&rdquo; diye bağırdı, üst daldaki çocuk. &ldquo;Kayıyorum.&rdquo;</p>

  <p>Peter ayaklarını bıraktı. &ldquo;O zaman aşağıya gel ve sakın aptalca bir şey yapmaya kalkma çünkü biz burada iki kişiyiz,&rdquo; dedi.</p>

  <p>Ayaklar yavaşça aşağıya uzandıktan sonra bacaklar göründü ve sonra da sıska bir vücut. En sonunda artık çocuk karşılarındaydı. Korkmuş ve yüzü bembeyaz kesilmişti.</p>

  <p>&ldquo;Otur,&rdquo; diye emretti Peter. &ldquo;Sakın hareket etme. Şimdi bizim ağacımızda ne yaptığını söyle.&rdquo;</p>

  <p>Çocuk, Peter&rsquo;ın dediğini yapıp oturdu. Asık bir suratla her ikisine de baktı. Zayıf ve solgundu ve saçlarının kesilme zamanı çoktan geçmişti.</p>

  <p>&ldquo;Buraya yalnızca saklanmak için geldim,&rdquo; dedi. &ldquo;Dün gece birkaç bisküvinizi almak dışında hiçbir bir zarar vermedim. Ama siz de benim kadar aç olsaydınız, aynısını yapardınız.&rdquo;</p>

  <p>&ldquo;Neden saklanıyorsun?&rdquo; diye sordu Colin.</p>

  <p>&ldquo;Evinden falan mı kaçtın yoksa?&rdquo;</p>

  <p>&ldquo;Size söyleyemem,&rdquo; dedi çocuk. &ldquo;Belki de polise gidersiniz sonra.&rdquo;</p>

  <p>&ldquo;Hayır, gitmeyiz,&rdquo; dedi Colin. &ldquo;En azından yardım edebileceğimiz bir konuysa. Hem niye polise gidelim ki?&rdquo;</p>

  <p>Kedi yavaşça çocuğa doğru yürüdü ve paltosunun üzerine sarıldı. Colin ve Peter kedinin bir bacağının kanadığını fark ettiler. Çocuk yavaşça elini yaraya götürdü ve okşadı. Kedi mırıldamaya başladı.</p>

  <p>Çocuk o kadar da kötü biri olamazdı çünkü kedisini gerçekten seviyordu ve kedisi de ona güveniyordu. Peter ve Colin asık suratlı çocuğa baktılar.</p>

  <p>&ldquo;Devam et, anlat bize,&rdquo; dedi Peter, fenerini çocuğun yüzüne tutarak. &ldquo;Sana yardım edebiliriz.&rdquo;</p>

  <p>&ldquo;Bu gece burada kalmama izin verir misiniz?&rdquo; diye sordu çocuk. &ldquo;Beni bulamasınlar diye. Rüzgârlı Orman&rsquo;da bir yerde olduğumu biliyorlar.&rdquo;</p>

  <p>&ldquo;Kim?&rdquo; diye sordu Peter. &ldquo;Bize her şeyi anlat. Adın ne mesela?&rdquo;</p>

  <p>&ldquo;Jeff,&rdquo; diye cevapladı çocuk, halen kedisini okşuyordu. &ldquo;Her şey annem hastaneye gittiği zaman başladı. İkimiz birlikte yaşıyorduk çünkü babam öldü. Yani sadece ikimizdik. Annem hastaneye yatınca ben de amcam Harry ile eşi Lizzy&rsquo;nin yanına gönderildim.&rdquo;</p>

  <p>&ldquo;Tamam, devam et,&rdquo; dedi Peter. &ldquo;Neden kaçtın?&rdquo;</p>

  <p>&ldquo;Orada bir hafta kaldım ve annem hastaneden dönmedi. Kimse bana hiçbir şey söylemedi. Onun hiç hastaneden çıkmayacağını bir düşünsenize. Ben ne yaparım? Tek sahip olduğum şey kedim.&rdquo; &ldquo;Anlıyorum ama amcan ve yengen sana bakmazlar mı?&rdquo; diye sordu Peter.</p>

  <p>&ldquo;Bakmalarını istemiyorum,&rdquo; diye cevap verdi Jeff. &ldquo;Onlar kötü. Annem de hep öyle derdi, bunu biliyordu. Kötü arkadaşlara sahipler ve kötü şeyler yapıyorlar.&rdquo;</p>

  <p>&ldquo;Ne yapıyorlar mesela?&rdquo; diye Peter tekrar sordu.</p>

  <p>&ldquo;Hırsızlık ve en kötü şeyleri,&rdquo; dedi Jeff. &ldquo;Bana karşı iyilerdi, yani bana yemek verdiler ve amcam bazı elbiselerimi yamadı ama kedime karşı çok acımasızlardı.&rdquo;</p>

  <p>Colin ve Peter, Jeff e sempatiyle baktı. Peter biliyordu ki, binleri Scamper için kötü şeyler düşünseydi, o da aynı Jeff&rsquo;in verdiği tepkiyi verebilirdi. &ldquo;Kedinin bacağını onlar mı yaraladı?&rdquo; diye sordu.</p>

  <p>Jeff kafasını salladı. &ldquo;Evet. Amcam tekme attı. Şimdi o kadar kötü değil ama ilk zamanlar çok daha fenaydı. İşte bu yüzden, evden kaçtığım gün kedimi de yanıma aldım. Boş bir evde saklandım önceleri, ama peşimden geldiler. Sonra da bu ormana geldim ve köpeğiniz havladığında bu ağacın tepesinde olduğunuzu anladım. Siz gidince de yukarı çıktım.&rdquo;</p>

  <p>&ldquo;Anlıyorum,&rdquo; dedi Peter. &ldquo;Ve bizim bisküvilerimizi ve çikolatamızı yedin. Ama neden amcan ve yengen seni hâlâ rahatsız ediyorlar? Ne zaman istesen geri dönebileceğini biliyor olmalılar.&rdquo;</p>

  <p>&ldquo;Yengem bir şey yapmıyor,&rdquo; dedi Jeff. &ldquo;Amcam ve arkadaşı Bay Tizer. Çok şey bildiğimden korkuyorlar.&rdquo;</p>

  <p>&ldquo;Ne hakkında çok şey?&rdquo; diye sordu CoLin.</p>

  <p>&ldquo;Ben oturma odasında uyurdum,&rdquo; diye anlatmaya başladı Jeff. &ldquo;Ve sonra bir akşam yaptıkları bir plan hakkında konuştuklarını duydum. Yalnızca birkaç şey duydum ve söylenenleri anlayamadım. Yattığım yerde daha rahat olabilmek için döndüğüm anda, amcam üzerime atladı ve beni konuşulanları dinlemekle suçladı.&rdquo;</p>

  <p>&ldquo;Onlar da şimdi senin gidip duyduklarını birine anlatmandan korkuyorlar,&rdquo; dedi Colin. &ldquo;Çok şey duydun mu?&rdquo;</p>

  <p>&ldquo;Hayır, duyabildiklerimin hiçbir anlamı yok,&rdquo; dedi Jeff. &ldquo;Ama buna inanmıyorlar ve peşimdeler. Bugün Bay Tizer&rsquo;ı köpeğiyle birlikte ormanda gördüm. Beni arıyorlar ve ben de korkuyorum. Bu yüzden ağaç evinizin tepesindeyim. Burada kalamaz mıyım?&rdquo;</p>

  <p>&ldquo;Evet, geceyi burada geçirebilirsin,&rdquo; dedi Peter. &ldquo;Yastıkları çıkart, kendine rahat bir yer yap. Ve yarın hepimiz gelip neler yapılabileceğini konuşuruz! Merak etme, Gizli Yediler her şeyi halledecek!&rdquo;</p>

  <p><a id="a14"></a>&nbsp;</p>
</body>
</html>
