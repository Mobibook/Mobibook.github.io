<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>SiiriSiirleOlcmek</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="ortabaslik" id="calibre_toc_12">“Gittikçe Sıkılmaktır Ülkesi Sıkıntının”:<br class="chapter"/>
				Edip Cansever’den Erdal Öz’e Mektuplar</h2>
				<p class="normal">İstanbul’dan ayrılıp Ankara’ya, yedek subay okuluna gidince, ilk mektubu oradan, Zırhlı Birlikler Okulu’ndan ben yazmışım Edip’e. Ondan, nicedir görmediğim bazı edebiyat dergilerini göndermesini istemişim. Edip’ten bana gelen mektuptan çıkarıyorum bunları. Sonra bu mektuplaşmalarımız beş yıl boyunca sürdü gitti. Bu birbirinden güzel mektupların elimde kalanlarını sıraya koyup topluca okuyunca, sıkıntı ve yalnızlığın, bu mektuplara kaynaklık ettiğini bir daha gördüm. Sevgili dostum Edip Cansever’in şiirlerindeki ana temalar da bunlardı. Bu mektupları günışığına çıkarmam gerektiğini düşündüm. Bana yazılmış, kişisel mektupları günışığına çıkarmak, başkalarına da okutmak, Edip’in şiirlerinin çözümünde bir ölçüde de olsa yardımcı olacaktır kanısındayım. Elimde topu topu otuz iki mektubu var Edip’in. Aramızdan ayrılışının 4. yıldönümünde, bu mektuplardan derlediğim bölümleri, onun şiirine düşkün okurlara sunuyorum (Erdal Öz).</p>
				<p class="indentmetin">İlk mektubunun zarfını şöyle yazmış Edip:</p>
				<p class="indentmetin">“Erdal Öz / Zırhlı Birlikler Okulu Yedek Tank Bölüğü / No: 3684 / Bakanlıklar / Ankara”</p>
				<p class="indentmetin">Mektup şöyle:</p>
				<p class="saggggg">4 Nisan 1958</p>
				<p class="normal">Kardeşim Erdal! (Ben Edip)</p>
				<p class="normal">Mektubunu, çok sıkıntılı bir günün en korkunç noktasında ele geçirdim. Bütün gece şişman ve iyi kalpli bir adamla bakıp bakıp içtik. “Nereye baktınız?” diyeceksin, bilsem söylemez miydim. İki marul yediğimi, sarışın bir kızla konuştuğumu, şişman adama elimle “hadi eyvallah...” dediğimi hatırlıyorum sadece. Bunu şimdi hatırlıyorum. Simsiyah bir geceden bunlar kalmış aklımda. Bir de o korkunçluk noktasındaki ışık. Sana mektup yazacağımı biliyor muydum ne...</p>
				<p class="normal">Ya dünkü gün; o neydi o... Sur dışlarına çıktım, mezarlıklara gittim, mezarlıktaki bir havuz beynimi deldi. Suyun bu kadar katı olduğunu bilmezdim. Sonra bir karga gördüm galiba. Karga mıydı, yoksa kuş türlerinin hepsi birlikte mi uçuyordu, kestiremedim işte.</p>
				<p class="normal">Kimse ölmedi. İşim vardı oralarda; bir gün önce düşündüğümü aramaya çıkmıştım belki de. Olabilir (Ne güzel kelime şu “olabilir”).</p>
				<p class="normal">Sur kapısında bir eskici duruyordu. İğnesi, çekici, tanrısıyla duruyordu. Yanındaki tasa bir kösele parçası koymuş, onu cızırdatıyordu. Bendeki bir bakış daha doğrusu bir merak ipliği gidip geldi. Yaşasın dünyanın bütün surları!</p>
				<p class="normal">Sonra mezarlıklara girdim, biraz yürüdüm, çay içtim, bostanlara baktım (akşam yediğim marulları, bostanlara bağlayabilir miyiz). Dönüyordum galiba. Başladım “sıkıntı” kelimesini kurcalamaya işte.</p>
				<p class="normal">Önce şunu icat ettim: Sıkıntı, insanın iki nokta, daha doğrusu iki ölüm arasında olduğunu bilmesiydi. Ne olursa olsun böyleydi bu. Hareket noktamı bulmuştum. Düşünmeye başladım. Neyi? Kesin sıkıntıları:</p>
				<p class="ortabaslik1">(...)</p>
				<p class="normal">Seni şöyle düşündüğüm çok olmuştur: Suni sıkıntılarla günlük olaylardan kurtulsa bir. İstediğim olmuş.</p>
				<p class="normal">Ben Onat’ın hikâyelerini beğeniyorum. “Dördüncü”yü de sevdim. Bilmem ki...</p>
				<p class="normal">Artık istediğim şiiri yazıyorum. Kitap bitti sayılır: “AMERİKAN BİLARDOSUYLA PENGUEN”. 35 kadar şiir oldu. Gelince sen, galiba okuruz... Bir de nesir kısmı var.</p>
				<p class="normal">Pazar Postası’ndaki “Hayatını Anlatıyor”<a href="SiiriSiirleOlcmek_split_084.html#footnote-290-1" id="footnote-290-1-backlink" name="footnote-290-1-backlink">[1]</a> parçasını yarım saatte yazıp gönderdim. Sonra bir hayli kuşkulandım. Aceleye geldi diye. Ama beğendiğine göre derdim azaldı. Daha iyisini yazabilirdim çünkü.</p>
				<p class="normal">Mektubunda iki şeye sevindim. Biri devamlı yazacağını söylemen; ikincisi, “Özlenen bir adamsın” cümlesi...</p>
				<p class="normal">Geçen gün yanıma biri geldi.</p>
				<p class="indentmetin">— Sana bir şey söyleyeyim mi?</p>
				<p class="indentmetin">— Eee, söyle.</p>
				<p class="indentmetin">— Seni seven pek az.</p>
				<p class="indentmetin">— Nedenmiş?</p>
				<p class="normal"><span class="indentmetin1">— Huyunu beğenmiyorlar, herkesi kırıyormuşsun</span>.</p>
				<p class="normal">Tuttum düşündüm; ama son olarak. Dedim ki: Ben duyarlıklarımı düşünce haline getiriyorum. Böyle yapınca, söylediğim sözler, küçük avuntuları olan adamları kızdırıyor. İşi ıslığa döktüm, o kadar. Sonra aynı arkadaş, “Âşığım” dedi. “Boşver aşka” dedim. O gün o da sevmedi beni.</p>
				<p class="normal">Ben şimdi ne yapayım Erdal? Şiir yaz, diyeceksin. Yazıyorum. O yukarıda andığım eskici var ya, onu sıkıntı sembolü yaptım.</p>
				<p class="normal">Sen de sıkıl Erdal. Hem de sıkıntının değerini bil. Herkes sıkılamaz.</p>
				<p class="normal">Gözlerinden öperim kardeşim.</p>
				<p class="normal">(Not: Yenilik, Yeditepe yolluyorum. Ufuklar’ı görmedim. İsteğin olursa bildir. Merhaba.)</p>
				<p class="indentmetin">Bu kez Oltu’dayım. Altı aylık Zırhlı Birlikler okul eğitimi bitmiş, herkes asteğmen demirlerini takmış. Okulun son günü. Kıta çavuşu çıkarılmama çeyrek kala, nasılsa asteğmen yapmışlar beni. Salon tıklım tıklım dolu. Okul numarası ve adı okunan kalkıyor, komutanın tuttuğu torbaya elini daldırıyor, bir küçük kâğıdı çekip komutana uzatıyor. Komutan, o dürülmüş küçük kâğıdı açıp yüksek sesle okuyor, böylece o asteğmenin görev alacağı birliğin yeri açıklanmış oluyor. Ben sondan dördüncü sıradayım. Adım okunduğunda torbada üç “İstanbul”, bir de “Oltu” yazılı kâğıt var. Yerimden kalkıyorum. Kesinlikle İstanbul’u çekeceğim. Çünkü vurgun olduğum kız İstanbul’da. Ama komutan beni olduğum yerde durduruyor. Torbada bir tane kâğıt kaldığını, üç kâğıdın unutulduğunu söylüyor ve elinde tuttuğu küçük kâğıda bakmadan benim görev alacağım yurt köşesini açıklıyor: “Oltu”. Edip’in gönderdiği zarfın üzerinde şöyle yazılı:<br class="chapter"/>
			    “Erdal Öz / Atgm / Keşif Bölüğü Takım Komutanı / Oltu”</p>
				<p class="saggggg">19 Haziran 1958</p>
				<p class="normal">Erdalcığım,</p>
				<p class="normal">Köpeğin olduğuna sevindim. Benim de vardı bir zamanlar. Bir köpek sevmezliğim vardı. Şimdi ne zaman yeni bir elbise yaptırsam, bir ayakkabı alsam yeni, tıraşım üç günlük filan olsa, bir köpeğim varmış gibi geliyor. İnan ki yanılmıyorum. Hatta şunu da diyebilirim: Köpeğim ısırıyor beni durmadan. Geçenlerde kafasına bir odun vurdum, odun paramparça...</p>
				<p class="normal">Orada balıkçılların çok oluşuna da sevindim. Benim balıkçıl ’ım her yerde var. Hoş Memo’daki “Köpekköy” öyküleri gibi; durmadan üreyen hayvancıklara benziyorlar. Onlara insan da diyebilirsin; örneğin Tokatlı bir insan.</p>
				<p class="indentmetin">Bu kim ki ölüyor Tokat’ta ölüyor her zaman</p>
				<p class="indentmetin">Ya da bir erkek bir erkeği öper gibi</p>
				<p class="indentmetin">Hiçbir şey anlamamış yaşamaktan.</p>
				<p class="normal">Yok Erdalcığım, o Tokatlı köylünün ölümüyle yaşaması arasında bir ayrım yok. Dünyaları başka bu yüzden.</p>
				<p class="normal">Yeni bir şiirim daha var: “Acı Bahriyeli”. Üşenmesem yazar gönderirdim. (...)</p>
				<p class="normal">Sen, hep böyle garip, yenik mi olaydın? Kendi ıssızlığında, her şeylere küsmüş, öyle...</p>
				<p class="indentmetin">Bir sorumsuz kapımı çalar her sabahleyin</p>
				<p class="indentmetin">Kapılar, onlar ki benim en kadın hayvanlarım</p>
				<p class="indentmetin">Oysa ben her türlü kıpırtının ardından</p>
				<p class="indentmetin">Bir böcek, bir ışık ve yoksullar gibi korkarım</p>
				<p class="indentmetin">Ya da bir yolculukta bunalmış gibi</p>
				<p class="indentmetin">Varıp da farkına uzaklığımın</p>
				<p class="indentmetin">Korkular...</p>
				<p class="indentmetin">Bak kardeşim benim adım İsmayıl!</p>
				<p class="indentmetin">Kafamı kızdırma adamı bıçaklarım...</p>
				<p class="saggggg"> (“Acı Bahriyeli”den)</p>
				<p class="normal">Haritayı görünce korkma.</p>
				<p class="normal">Beni katı bulacaksın ama, aşkının düğün dernekle sonuçlanmadığına memnunum. Çok değil, beş yıl sonra bu yüzden şerefe rakı içeceğiz. Biz dünyanın en bencil adamlarıyız. Sanattan gayrısına gözümüz tok; gönlümüz ısınmaz kolayla. Sen bu işi iyi belirtmiştin bir yazında. Gene de öyle düşün. Kadın erkek aşkı, o büyük aşkımızı, yaşamamızı süslüyor sadece.</p>
				<p class="normal">Geçenlerde şöyle bir mısra çiziktirmişim. Şimdi seviyorum. Önceleri bilgiççe gelmişti bana:</p>
				<p class="al-nt">“Gittikçe sıkılmaktır ülkesi sıkıntının”.</p>
				<p class="normal">İşte öylesine sıkıl ki, ortada sıkılmak diye bir şey kalmasın. Anlıyorsun değil mi?</p>
				<p class="al-nt">Askerler geziniyor, her yerde bu göz kahveleri...</p>
				<p class="normal">Gir birine o kahvelerin; demli bir çay iç, üç el pişpirik oyna, sivilcelerinden birini sık, dudaklarının arasına ince bir kâğıt yerleştirip üfle: pırrrrrrr! Of çekme ama. Hani kötü havalarda insan üşümüyorum diye tutturursa biraz üşür. Onun gibi işte...</p>
				<p class="indentmetin">Bir yıl orada kalacaksın.</p>
				<p class="indentmetin">Evet öyle işte.</p>
				<p class="indentmetin">Sen de hoşça kal.</p>
				<p class="indentmetin">Gene yazarım.</p>
				<p class="indentmetin">İsteğin olursa bildir.</p>
				<p class="indentmetin">Merhaba. </p>
				<p class="indentmetin">Aşağıdaki mektubu da Oltu’ya göndermiş Edip. Oysa ben Arda-han’daydım artık. Ama mektup geldi buldu beni; nasıl olduysa.</p>
				<p class="saggggg">11 Kasım 1958</p>
				<p class="normal">Merhaba!</p>
				<p class="normal">Sana niye şimdiye kadar mektup yazmadım? Bilmiyorum. Yoksa o gereksiz töreye uyup da senin mektubunu mu bekledim? Kim bilir...</p>
				<p class="normal">Son günlerde yazılarını da göremeyince içime bir kuşkudur düştü: Hasta mısın, yalnızlığını mı deniyorsun, yazarlığın tadını mı çıkarıyorsun?.. Bir de âşıktın filan... Hani, kim bilir, sevdiğini sandığın bir karanlığa mı gömüldün? Bunların hepsi de olabilir ya, aklıma şu da geliyor: İnsan acılar içinde kavrula kavrula acıyı benimsiyor, salt acılardan yapılmış bir ülkenin tadını çıkarmaya başlıyor, hatta acılarından ötürü göneniyor bir bakıma...</p>
				<p class="al-nt">“Gittikçe sıkılmaktır ülkesi sıkıntının”</p>
				<p class="normal">Bana öyle geliyor ki, biz buyuz işte... Sıkılan adamlarız. Her şeye, ama her şeye bu açıdan bakmayı benimsedik. Olsun, sakınmak gerekli değil. Yaşayalım, deneyelim, yorumlayalım da ne olursa olsun.</p>
				<p class="normal">Belki de yukarıda yazdıklarımla sadece kendimi açıklıyorum. Üstelik içimde seni konuşturduğumu sanarak yapıyorum bunu. Senin orada dağlar, ovalar, nehirler, askerler içinde oluşun var; düşünmenin lezzetine bırakmışsındır kendini. İşte o saf, aydınlık buluşlarla İstanbul’a dönecek, buranın insanlarına, evlerine, caddelerine bir kafa tutuşun olacak. Edindiğin bilgileri bir giz gibi büyüteceksin içinde. Biri yemek yerken sen çatalı fırlatıp gideceksin; biri konuşurken sessizce kaybolacaksın, kim bilir daha neler...</p>
				<p class="normal">Sessizliğin, çevrenden uzaklaşmanı gösteriyorsa, bu belki de işine yarayacak.</p>
				<p class="normal">Benim kitap on güne kadar tamam. Adını Umutsuzlar Parkı koydum. Hepsi beş formayı buluyor. Çıkar çıkmaz göndereceğim. O. Rifat’ın, K. Özer’in, belki de O. Kutlar’ın kitapları da çıkacak. Bilmem dergileri görüyor musun? Ben rahatımı kaçıracak yazıları okuyamıyorum.</p>
				<p class="normal">Sana uzun uzun yazmak, bıktırıncaya kadar yazmak için oturmuştum masaya. Olmadı... Kafamın içi bomboş. Dipsiz bir kuyudayım sanki. Canım bir yığın fantezi yapmak istemiyor.</p>
				<p class="normal">Elin değerse yaz bari. Yaz da sana cevap vereyim. Sesini duyarsam başka olur.</p>
				<p class="indentmetin">Biz Bob’u çok seviyoruz, Bob çünkü umutsuzun biri</p>
				<p class="indentmetin">Ölüler gibi yani, en çok akılda kalan.</p>
				<p class="normal">Selamlar, sevgiler, iyi sıkıntılar...</p>
				<p class="indentmetin">Yine Ardahan’dayım. Görülmemiş bir kıştı. Eksi 45 derecelere düşen amansız bir kış. Geceleri inen kurtlar, tek katlı, basık, kerpiç evimin kepenklerine çarpıyorlardı. Çok iri çoban köpekleriyle boğuşuyorlardı. Dolmakalemimdeki mürekkep donmuştu. Kulakları donup düşen erler olmuştu. Anlaşılan Edip’e uzun uzun bunları yazmışım. Mektubunu bu kez doğruca Ardahan’a postalamıştı:</p>
				<p class="saggggg">29 Aralık 1958</p>
				<p class="saggggg">Ölmekten, dağılmaktan korktum da<br class="chapter"/>
			    bile bile ölmedim.<br class="chapter"/>
			    CANSEVER</p>
				<p class="normal">Reis Merhaba!</p>
				<p class="normal">Hiç değil yaşadığını öğrendim. İnan ki aklıma kötü şeyler bile geliyordu. Mektubun pek kötümser; gerçi bu huy hepimizde var. Dolmakalemdeki mürekkebin donması şart değil. Bir ölü kurdu çarşıdan sürüyerek geçirdiklerini söylüyor, “ben belki o kurdum” diyorsun. Geçen gün Ferit’ten (hani şu çok saçlı Ferit –şimdi Kütahya’da– bal gibi karikatürist oldu) bir mektup aldım. Akşamları domino oynuyormuş. “Ben belki de buraya domino oynamak için geldim” diyor. Daha da ileri gidelim mi? Biz belki de dünyaya bunun için geldik; bir drama katılmak! Ödevimiz bu, kim bilir... Biz olmadan önce ne vardı dünyada? Gene böylesine bir hiçlik. Sonra değişti mi? Hayır! Öyleyse? Yeni olan bizim ilgilerimiz: Kurdun ölümü, domino oynayan adam... vb.</p>
				<p class="normal">Seni unutan yok. Sen kendini de unutmuş değilsin; eski sen’i... Yoksa bu çelişmeleri nasıl görürdün.</p>
				<p class="al-nt">“Unutmak, belki de unutmak olsun diye mi?</p>
				<p class="al-nt">Onu da tatmak gibi...”</p>
				<p class="normal">Selamlar... Gene yazarım.</p>
				<p class="normal">Adres: Kapalıçarşı, Sandalbedesteni Sokak, No: 32. Edip Cansever</p>
				<p class="saggggg">Sonunda yedek subaylık görevim bitmiş, Ankara’dayım. Bu tam bir yerleşme. On dört yıl boyunca Ankara’da kalacağım. Türk Dil Kurumu, Radyoevi, Sergi Kitabevi, 12 Mart, Sıkıyönetim. Gözaltı. Tutuklanma. Bir yıla yakın Mamak Cezaevi günleri ve I972’de yeniden İstanbul. Edip’in bundan sonraki mektupları hep İstanbul’dan Ankara’ya yazılmış mektuplar. Seçtiğim bazı ilginç bölümleri sunuyorum:</p>
				<p class="saggggg">20 Ocak 1961</p>
				<p class="normal">Kardeşim Erdal,</p>
				<p class="normal">Müthiş sıkılıyorum. Daha kötüsü, insanlardan soğuyorum galiba... Oysa ben onlarsız, onlara güvenmeden edemem. Ama elimden ne gelir. Sevgiden, yakınlıktan, insanca davranmaktan anlayanlar o kadar az ki... Büsbütün kabalaşmaktansa, uzaklara gitmek daha iyi.</p>
				<p class="normal">Gitmiyorum herkeslerin olduğu meyhanelere. Gene on, on iki yıl önce yaptığım gibi, deniz kıyılarında, martılar içinde, bir başıma içiyorum. Sonra, övünmek için söylemiyorum –sen anlarsın– kendimle yetinebiliyorum ben. Bazen de düşünüyorum; belki de bütün kötülüklerin kaynağı bende... Durum ne olursa olsun seçeceğim tek şey yalnızlık oluyor.</p>
				<p class="normal">Öyle pek yalnız da sayılmam ya... Benim şiir Tanrılarım, kendimle konuşma Tanrılarım, hüzün Tanrılarım, çılgınlık ve isyan Tanrılarım, bazen de düpedüz Tanrım var.</p>
				<p class="normal">Yeni bir şiire başladım. Bir tane uzun şiirim var. Belki bugünlerde yayımlarım. Sana göndermek iyi olurdu ama, pek uzun; yazması zor.</p>
				<p class="normal">Mektubun beni çok sevindirdi. Senin de sıkılan bir adam olduğunu biliyorum. Bana etkisi oluyor bunun; çok şey buluyorum sıkıntılar içinde; kendimi, yaşadığımı duyuyorum. Bir de şu var: Sanki bana gücenikmişsin gibi geliyordu. Sebebi filan yok biliyorum. Ama gene de öyle geliyordu bana. Bilmiyorum neden. Sonra seninle uzun yılları karşılayabilecek bir yirmi dört saat geçirebilseydik... Gariptir; geliyorsun, bana uğruyorsun da, nice olmayacak şeyler konuşuyoruz. Oysa cebimize bir şişe rakı sokup, uzaklara filan gidebilirdik. Uzaklar... Bu kelimede ıssız, boynu bükük, hatta insana yaraşan bir bitmezlik gücü var. Her şeyden daha gerçek gibi geliyor bana. “Hadi kumar oynayalım”, “içki içelim” der gibi; “uzakları yaşayalım” da olmalı sözlerimizde. Bizi bir kadının beklemesi, bir mutluluğa varacağımız, iyi şeyler yazacağımız, kötü bir günün avuntusu vb... karşısında her zaman bir “uzak” kelimesi var. Ya olmasaydı?..</p>
				<p class="ortabaslik1">(...)</p>
				<p class="normal">Erdalcığım, sana arada bir yazacağım. Sen de bana yaz. Gitgide derinleşir, sözlerin daha iyisini, daha çok yaşayanını buluruz gibime geliyor.</p>
				<p class="normal">Arada Turgut Uyar’la konuşsan iyi edersin; çok iyi bir insan... Sonra bir de Sabahattin Batur vardır; yiğit, mert insan... Görürsen selamlarımı söyle.</p>
				<p class="normal">Hoşça kal. Gözlerinden öperim. </p>
				<p class="al-nt">3 Mart 1961</p>
				<p class="normal">Kardeşim Erdal,</p>
				<p class="normal">Yorgunlar’ı aldım. Çok teşekkür ederim. (...) Sonra, anlatamayacağım bir sevinç yerleşti içime. Arkadaşlarımdan (ama senin gibi sevdiğim arkadaşlarımdan) biri kitap çıkardı mı, onun vardığı erinci ben de duyuyorum sanki; onun özgürlüğünü, uçarılığını, umutlarını ben de paylaşıyorum. Hem de biliyor musun, kitap çok gerekli bir şey. Kişilikler, ustalıklar kitapla çıkıyor ortaya. Dilerim Yorgunlar’ın yankısı da büyük olsun.</p>
				<p class="normal">Ben 27-28 Şubat günleri Ankarada’ydım. Dur! Birdenbire kızma! Öyle bir çark içine girdim ki kurtulup sana gelmem imkânsızlaştı diyebilirim. Özdemir İnce tanığımdır. Sevgilerimi, selamlarımı iletmesini söyledim ona; Erdal’a durumu anlat, bana gücenmesin, dedim. Bu durumları sen de bilirsin. Çok sıkılıyordum. Sanki İstanbul’dan kaçmıştım. İlhan Berk’in adice bir konuşmasına muhatap oldum. Ben de söylendim iyice. Darıldık, kırıldık, bitti... Sana dostça bir soru: Son günlerde çok kavgacı oldum gene. Gerçi masadakiler beni haklı buldular ama, “İ. Berk’le kavga edilir mi hiç” sözü, yerleşmiş onlarda. Demek ki kimse ciddiye almıyor İlhan Berk’i. Bense kim olursa olsun, ciddiye alıyorum. Gayrı insani bir davranış beni çileden çıkarıyor. Her neyse... Diyeceğim, çok kavgacı oldum. Acaba alkolden mi? Yoksa başka sebepler de var mı? Var elbette. İşte bunu soruyorum senden. Beni tanıdığın kadar cevaplamaya çalış.</p>
				<p class="normal">Dost’un bu sayısında uzun bir şiirim var. Okursan düşüncelerini yaz, olur mu? Bir aydır da konuşmalı bir şiir üzerinde çalışıyorum. Bakalım becerebilecek miyim? Bir de kısa bir şiirim var: “Şairin Kanı”. Herhalde yayımlarım.</p>
				<p class="normal">A’cıları göremiyorum. Toptan bir küskünlükleri var bana; öyle seziyorum. Bu işin kaynağında, yanılmıyorsam Ferit Öngören olmalı. Neyse, ben gülüp geçiyorum. Çünkü hepsi hakkında çok iyi düşüncelerim var. Karşı karşıya oturup konuşmak şart değil ya...</p>
				<p class="normal">Bana sık sık yazarsan sevinirim. Başkentten haberler de iletirsin.</p>
				<p class="normal">Selamlar, sevgiler...</p>
				<p class="saggggg">1 Ağustos 1961</p>
				<p class="normal">Erdal reis,</p>
				<p class="normal">Mektubunu şimdi aldım. Hemen cevap yazıyorum. Gerçekte cevap değil de yazacaklarımı yazıyorum. “Bir yeni yalnızlığa belki de, bir yeni yalnızlığa...” yollanıyorum.</p>
				<p class="ortabaslik1">(...)</p>
				<p class="normal">Medüza’yı yazacağım. Hani şu denizanası’nı işte. Denizin içinde, deniz renginde bir hayvancık. Kımıltısı bile denizin kımıltısına uygun. Sesi yok, işitmesi yok, beklediği yok, gideceği yer belli değil, okşanmaz, sevilmez... hani nerdeyse yaşamaz, yaşamadığı için değil de ölümle ilgisi olmadığı için ölmez. Ya da hep ölür; ölmeyi gösterir bize açılıp kapanarak. Medüza yazılmalı. Kendim için yazmalıyım onu. Adına uygun bir biçim vermeliyim Medüza’ya. Sen bir Medüza’sın. “Yeni yalnızlıklar arayan” bir medüza.</p>
				<p class="ortabaslik1">(...)</p>
				<p class="normal">Sevmeye bak. İçki, sevgi, yalnızlık... Bunlardan başka tutunacak neyimiz var. İsteyen kıyameti koparsın; insan yalnızlığını bilmeli, bunu değerlendirmeli. Hem sanat da yalnız burada başlıyor.</p>
				<p class="normal">Medüza yazılacak! Selam, sevgi... Gözlerinden öperim. </p>
				<p class="normal"> </p>
				<p class="saggggg">8 Ağustos 1961</p>
				<p class="normal">Kardeşim Erdal,</p>
				<p class="ortabaslik1">(...)</p>
				<p class="normal">Medüza’ya başlayamadım. Ya da yerli yerine koyamadım dizelerini. Ama yazılacak Medüza!</p>
				<p class="normal">(...)</p>
				<p class="normal">Bugün benim doğum günüm. Kendi kendime kutlayacağım. Sonra kalabalık yerlere gideceğim. Bir de hediye almak istiyorum kendime. Belki bir kitap, belki de iyi bir ağızlık alırım.</p>
				<p class="normal">Milena’yı okuyorum. Çok seviyorum. Bütün büyük yazarlar gibi Kafka da en küçük olaya, en dikkat etmediğimiz ayrıntıya, en küçümseyip geçtiğimiz bir duyguya, düşünceye canlılık kazandırıyor; onları işliyor, tatlı, Kafka’ca bir yapı kurmaya bakıyor. Sonra ne oluyor? “İyiyim Milena” gibi basit bir söz edince bile, taptaze bir güzellik, esenlik kuruyor içimizde. Artık o “İyiyim Milena” sözü erişilmez oluyor; sanki bir yaşamı taşıyor üzerinde, sanki gelmiş geçmiş bir edebiyatı diriltiyor.</p>
				<p class="normal">İyi yazarları okudukça seviniyorum. Sevinmemin bir adı da kıskançlık oluyor. Seni bir bakıma mutlu sayıyorum; roman yazdığın için. Roman şiirden çok daha şey.</p>
				<p class="normal">Reis, şu çevreye büsbütün boş vermeli. Ya yalnız ya da yalnızlığı bozmayan bir iki kişi... Yeter de artar bile.</p>
				<p class="normal">Biliyor musun, yazarlığımızda benzer bir yan var. Biz yangından, sürgünden kotarıp getiriyoruz sözcüklerimizi. Olsun, biraz yangın, biraz çöl tadı olsun cümlelerimizde. Asıl iş bunda. Yüce duygu, yüce düşünce, her şey sözdizimlerinde kalan tad, koku, vb... oluyor.</p>
				<p class="normal">Gene yazarım. Yazmasan da yazarım ben.</p>
				<p class="normal">İyi günler. </p>
				<p class="normal"> </p>
				<p class="saggggg">16 Ekim 1961</p>
				<p class="normal">Kardeşim Erdal,</p>
				<p class="normal">Mektubunu aldım. İlgine çok teşekkür ederim. Çıkaracağın dergide beni de “var saymak”ta haklısın. Değişim’e yazmak benim için mutluluk olacak. Yalnız bazı fikirlerim var. Bunları, aramızdaki doğruluk antlaşmasına ihanet edemeyeceğim için söylemek zorundayım:</p>
				<p class="normal">1 – “Çıkarken” başlıklı yazının özüne, tutumuna karşıyım. Bazı yazar isimleri sıralıyorsun. Bunların dergide yazamayacaklarını duyuracağını söylüyorsun. Böyle bir ikilik yaratmak gereksiz bence. İstemiyorsan koyma onların yazılarını. Bu yetişmez mi? Ve bu davranış, bizim kuşağın erdemlerinden biri olamaz mı? İstersen bir kadro ilan et. Bence yetişir bu. Dergide yazıları bulunan S. Tansuğ, V. Öngören, T. Özakman daha mı değerli o karşı çıktıklarından? Sanmıyorum. Bu konuda biraz daha düşünsen iyi edersin. –Salâh hakkında bir “Kedi Salçası” yazmıştın. Sonra pişman olmuştun. T. Yücel anketini de çocukça bulduğunu söylemiştin sonraları. Bence bazı yazarlara ilgisiz kalmak daha önemli. Bu benim fikrim tabii. Gene de sen bilirsin–. Salâh’ın Türk Dili ve Dost dergisindeki karşı çıkışları hiç de iyi değildi. Ama bu davranışın çok duygusal olduğunu anlayanlar çoğunlukta. Gene Salâh’ın Türk Dili’ndeki yazısında seni horlaması iyi değildi elbette. Üstelik sana yakıştırdığı özellik onaylanamaz hiçbir zaman. Ne var ki, bizim karşı çıkışlarımız daha olgun olmalı ki, etki yapabilsin. Örneğin Salâh’ın “İkinci Yeni” yergilerini, bir yazı yazacak olsam, çok başka türlü cevaplandırırdım. Bana kalırsa, bizden öncekilerin kötü taktiklerine kapılmayalım. Çünkü bundan zararlı çıkan gene biz oluruz eninde sonunda.</p>
				<p class="normal">2 – Dediğim gibi, ben şiir göndereceğim sana. “Medüza”yı Türk Dili’ne yollamış bulundum. Başka bir şiirim var. Ay sonuna kadar kesin olarak gönderirim. Sen benim yerimi ayır, o kadar. –Metin’e de haber vereceğim–.</p>
				<p class="ortabaslik1">(...)</p>
				<p class="normal">İyi günler. Selam, sevgi, mutluluk...</p>
				<p class="normal"> </p>
				<p class="saggggg">27 Ekim 1961</p>
				<p class="normal">Erdal reis, merhaba,</p>
				<p class="normal">“Ölü Öldü” şiirini gönderiyorum. Yanlışsız çıkması için özel ilgi göstermeni rica edeceğim.</p>
				<p class="normal">Metin de bir şiir yollayacak. Yerini ayırabilirsin.</p>
				<p class="normal">“Çıkarken” başlıklı yazıdan vazgeçtiğini Doğan Türker söyledi. Sevindim.</p>
				<p class="normal">Bana mektup yaz. Dergiden söz aç, olmaz mı?</p>
				<p class="normal">Bir şiir kitabı çıkarıyorum. Bir ay içinde olur biter sanıyorum.</p>
				<p class="normal">Şimdilik selam sevgi. Turgut’u, Özdemir İnce’yi –o sarhoş delikanlıyı– görürsen selam söyle.</p>
				<p class="normal">“Medüza”, Türk Dili’nde çıkacak. Senin de katılmanı istediğim bir şiir. Bana düşüncelerini yazarsan sevinirim. </p>
				<p class="al-nt">22 Kasım 1961</p>
				<p class="normal">Yaşa reis!</p>
				<p class="normal">Değişim çıkageldi. Sabah. Isınmaya çalışıyordum dükkânda. Değişim! Nasıl sevdim bilsen. Bir ateş çöktü içime sanki. Gene de bir kıvılcım göründü bir ara. Ne de olsa havada esmerleşen bir kıvılcım. Bir önseziyle O. Duru’nun yazısını okudum. Evet evet, bir ağıt yazıyoruz biz. Bilenler bilmeyenlere söylesin. Bunu da Değişim yapacak. Bilmeyenlere bildirecek. Güvenim var. Seni kutlarım ayrıca. Koca kafalı Erdal, başladığın gibi sürdür işte. Bitmesin. Neden bilmiyorum, Orhan Duru’yu, seni, Metin Eloğlu’nu –ki burada– özleyiverdim birden!</p>
				<p class="normal">Az kaldı Ankara’ya gelmeme. Kötü bir meyhane keşfetsen de...</p>
				<p class="normal"> </p>
				<p class="saggggg">28 Aralık 1961</p>
				<p class="normal">Kardeşim Erdal,</p>
				<p class="normal">Yazmasam daha iyi olmazdı. Bana bir parça güceniksin galiba. Haksızsın ya da haklısın gibi sözler etmeyeceğim. Arkadaşlık yalnız usla yönetilmiyor, güzelleştirilmiyor. Ben duygudan da yanayım. O yarı kızgın, koca kafanı eğip de oku diye iki mektup yazdım sana. Hani cevap? Salim Şengil’den de selam yolladım, Arısoy’dan da... İki satırla bir “merhaba” da yollayamaz mıydın? Yoksa zarfın içine zarf koyup da, mektuplaşma işini kolaylaştırsa mıydım? Hangisini yapsaydım?</p>
				<p class="normal">(...)</p>
				<p class="normal">Yılbaşında Ankara’yı tavaf edecektim. Olmadı gene. Benim işim hep olmayanlarla. Seni, Turgut’u, birlikte keşfettiğimiz meyhaneyi çok özlemiştim. </p>
				<p class="normal">Böyle işte reis, bir kitap sonu sıkıntısı, daha doğrusu başka sıkıntılarımın da kapsadığı bir sıkıntının içindeyim. Balık pazarında bir meyhanem var. Adı: Mavi Boncuk. Laterna var, tombalacılar var, birtakım adamlar... En iyisi, masada yarı kurumuş bir çiçek var; boynumu onun eğik sapına uydurdum mu, dünya benim oluyor. Beni dünyalarına alıyor bu çiçekler, laternalar, birtakım adamlar... Şöyle bir mısra diyeceğim geliyor:</p>
				<p class="indentmetin">“Susatılmış pencere, mayıs çiçeği</p>
				<p class="indentmetin">Alınmış bir bilettir yolculuk için”.</p>
				<p class="normal">Eskittiğimiz yalnızlıklar işe yaramıyor. “Yeni yalnızlıklar” bulmalı. Bulmalı ki, insanın anlatacak şeyleri olsun.</p>
				<p class="normal">Selam, sevgi, iyi günler...</p>
				<p class="normal">Cevap yazarsan memnun olurum. Yazmazsan kırılmam. </p>
				<p class="al-nt">22 Mart 1962</p>
				<p class="normal">Merhaba reis,</p>
				<p class="normal">Hâlâ sarhoşum, geceden... Rumca şarkılar filan dinledik. Cigara içiyorum şimdi. Aspirin iyi geldi biraz. –Turnabalığı yumurtası yemiş miydin hiç?– “Espa Sesta Pieta” şarkısını biliyor musun? İlhan Berk gene gülebiliyor mu, rahat mı? Senin saçların uzun uzun olamaz mı? Hafif kambur yürüyorsun gene, yengeçler gibi bir parça da yan yan? –Hep şiire çalışıyorum ama, ekonomiydi, sosyolojiydi canıma okuyor–. Bugün günlerden ne?</p>
				<p class="ortabaslik1">(...)</p>
				<p class="normal">Hay allah kahretsin bu can sıkıntısını! Düpedüz patlayacağım.</p>
				<p class="al-nt">“Bir gemici kapı önlerini ufalar”.</p>
				<p class="normal">Yahu burada herkes şarkı söylüyor. Bir boğaz vapuruna binmeli, Kavaklar’a kadar gitmeli... Ve kimsenin öldüğü yok... Yaşadığı da... Herkes biraz vardı, o kadar. Püzant, meyhanesinde balık çorbası yapıyordur şimdi.</p>
				<p class="normal">Ya sonra? Sur dışlarına çıkmalı... Mezarlıklar... Herkes kuru ekmek yiyor gibidir orada. Kızıl saçlı bir şoför yamağı, külüstür kaptıkaçtıdan bağırıyordur... Ve çayevlerine göre ayarlanmış ağzıyla bir emekli kim bilir nasıl konuşmuyordur.</p>
				<p class="normal">Selam, sevgi, her şey...</p>
				<p class="normal"> </p>
				<p class="saggggg">17 Ekim 1962</p>
				<p class="normal">Sigaran var mı?</p>
				<p class="normal">Sana mektup yazmak için kötünün kötüsü günleri seçmem gerekiyor galiba. Gene galiba, mektuplarda daha iyi anlaşabiliyoruz. Ankara’da olduğum günler, kimseyi göremiyorum desem yeri. Daha doğrusu çok görmekten bir görmezliğe mi düşüyorum, nedir. Her neyse... Nicedir doyasıya oturup konuşamadık.</p>
				<p class="normal">Pis bir hava var dışarıda. Rakı havası. Üç gündür de içmiyorum. Böbrek, karaciğer, sinir sistemi... Daha sayayım mı? Hepsi birden.</p>
				<p class="normal">Peki, neydi o Ankara’da İlhan Berk’e küfrettikten sonra bizi de bırakıp çıkman? Son günümüzdü. İyiydi. Ortaklaşa bölünebilen bir iyilik değildi ama, gene de... Seni o gün anladığımı biliyorum. Ne yazık ki ertesi gün, bir yol üstünde konuşmamız, ikişer kadeh votka içmemiz mümkün olmadı.</p>
				<p class="normal">Seninle anlaştığımız bir nokta var: Biz asıl kendimize kızıyoruz; içimizdeki çelişmeleri, öfkeleri, yarı kalmışlıkları, vb. dışarı vuruyoruz sonra da.</p>
				<p class="normal">Şiir mi?</p>
				<p class="normal">“Tragedyalar” yazıyorum. Birincisini bitirdim. İkincisi çok güç. Çıkmıyor.</p>
				<p class="normal">Burada yapayalnızım. İyice yapayalnızım. Kimi zaman soluğum kesiliyor. Dün akşam bir sirke gittim. Morglara, tabutluklara, hastanelere, mezarlıklara da uğramalı. İyinin iyisi şeyler bunlar. Sekiz adet aslan gördüm. Bir salamlı ekmek parçası yedim. Üç beş tane de sigara içtim. Çıktığımda hava kararmıştı. Evde, banyonun musluğu şıp şıp akıyordu. Değişim’in son sayısını okudum. “En iyi karanlık sabaha karşı olmayan karanlıkmış...”</p>
				<p class="normal">Alkolle işleyen bir saatim var şimdi. Kimi zaman sabahlıyorum. Bütün kadınlar benden genç artık. Benim boynuma kadar gömüldüğüm yaşamaya, yeni yeni değdiriyorlar ayaklarını.</p>
				<p class="normal">Kum! Her yaşama parçası kumlar gibi ufalanıyor. Önemli olan serüven. Şiirdeki bir serüven çizgisi. İlginçsen merak ederler. Kimseye benzememek oranında herkese benzemek galiba şiir.</p>
				<p class="normal">ISMAYIL ne yapıyor acaba? Güneş gözlüklü, az konuşan, mektup yazmaz, votkayla baş yiyen Kareli’de evi hanımelleri içindeki ISMAYIL?.. Belki de böyle biri yok.</p>
				<p class="normal">Bu mektubu bana yazman için yazdım. Eskiden mektuplar gelirdi bana. Şimdi kimseler yazmıyor. Neden yazsınlar? Herkesin işi gücü var.</p>
				<p class="normal">Dostoyevski’den bıktın mı?</p>
				<p class="normal">Roman? Roman yazıyor musun?</p>
				<p class="normal">Âşık mısın?</p>
				<p class="normal">Ankara’da sonbahar nasıl?</p>
				<p class="normal">Keşfettiğimiz meyhaneye gidiyor musun hiç?</p>
				<p class="normal">Özdemir İnce ne yapıyor? Ahmet Oktay’ın karaciğeri iyi miymiş?</p>
				<p class="normal">Necatigil’in “Kurşun” şiiri güzel, değil mi? Dıranas’ın “Kar” şiiri.</p>
				<p class="normal">Yaprak dergisinin son sayısını gördün mü?</p>
				<p class="normal">Orhan Kemal’in “Murtaza”sı çıkmış. Ya Sait Faik’in “Zehir Yeşili”?..</p>
				<p class="normal">Nisuaz banka oldu. Elit antikacı dükkânı. Beyaz Ruslar kimseye görünmeden çiçek satıyorlar.</p>
				<p class="normal">Degüstasyon? Evet bu akşam, hatta şimdi oraya gideceğim.</p>
				<p class="normal">Selam sevgi. </p>
				<p class="normal"> </p>
				<p class="saggggg">27 Kasım 1962</p>
				<p class="normal">Kardeşim Erdal,</p>
				<p class="indentmetin">“Oidipus adını da, o eski acıdan aldın”.</p>
				<p class="normal">Her gün her şey biraz böyle. Adımda sanki çok çabuk eskimenin, yer yer anlaşılmazlığın, gereksiz bir aceleciliğin, bıkmışlığın, o ateşsiz cehennemlerle eşleşmenin, uzaklar uzaklar uzaklarla çiftleşip, anlamını kendinin bile bilmediği birtakım ülkelere sahip çıkmanın yanları var.</p>
				<p class="normal">Babam bana neden “Edip” deyivermiş?.. Kim bilir!.. Sanki doğduğum evde çok derin bir kuyu vardı da ondan. Çirkin, ama çok ucuza aldığı için çirkinliğini unuttuğu bir duvar saatine ve yıllarca bakmak zorunda kaldığından. Belki de... gitmekle tüketemediği camilerde, herkesin tanrısından ayrı bir tanrı keşfetmişti de, içinden söküp atmak istiyordu bunu. Bütün yaz taşıdığı, eve getirince de ona buna bağırmak hakkını böylece kazandığı bir sürü kavunlardan, taze sebzelerden, şeker ve çaylardan kurduğu suni yapıya kendini yakıştıramıyordu. Ya da bir çocuğu olsundu, adını Edip koysundu ve kendisi artık hiçbir şey yapmasındı. Belki de hiç konuşmayacaktı bile; yukarda bir odamız vardı, köşede pirinç bir karyola olan, işte odaya çekilip gökyüzünde kediler besleyecekti de, annem yemeğe bile çağırmaktan korkacaktı onu. Belki de cinsel bakımdan bilge bir insandı: eve gelen yığınla misafirden, yolda rastladığı kadınlardan, iyi yapılmış, güzel diyebileceğimiz bir konsol, bir ayna ya da bir sürahiden binlerce çocuğu olmuştu da, beni onlardan ayırıvermek istemişti.</p>
				<p class="indentmetin">“Oidipus adını da, o eski acıdan aldın”.</p>
				<p class="normal">Bir bakıma acı olmayan ne var? Biz isteyelim de, herhangi bir şey acı olmasın; bir olay, herhangi bir şey... İnsan acıdan yapılmıştır, demenin çok yüce bir anlamı var.</p>
				<p class="normal">Güz bitti. Artık çarşılar var. Uzun pasajlar ve yolculuk sırasında hiç konuşmadıkları için her zaman hatırladığım uzun yüzlü şoförler, kamyon sürücüleri var. Şehir dışlarında ıslak koyunlar; kenar semtlerde çirişten yapılmış, hep aynı biçimde kımıldayan (bozulmamak için) ayakkabı tamircileri... Fotoğrafçıların vitrininde 1925 tipi kadın resimleri, giysisini o gün giyip de mutluluğunu kutlamak istemiş bir mahalle bekçisi, cimnastik yapan bir oğlan, vb...</p>
				<p class="normal">İnsan sirklere gitmeli biraz. Başlama saati gelmeden önceki sirklere gitmeli. “Sirkler, tanrının acıdan üflediği, serüveni zengin bir yalandır”.</p>
				<p class="normal">Sevgi, selam, acılı günler...</p>
				<p class="saggggg">Yeni Düşün 64 (Yaz 1990)</p>
				</body>
</html>