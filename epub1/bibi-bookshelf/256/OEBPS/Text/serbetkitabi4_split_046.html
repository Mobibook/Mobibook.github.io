<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_37">Çilek Şerbeti</h2>

  <p class="indentmetin"><span class="idebold">Malzeme:</span></p>

  <p class="indentmetin">1 kg. çilek</p>

  <p class="indentmetin">2 su bardağı şeker</p>

  <p class="indentmetin">5 su bardağı su</p>

  <p class="normal"><span class="idebold">Yapılışı:</span></p>

  <p class="normal">Çilekler geceden iyice yıkanıp ayıklandıktan sonra bir süzgüye konur, üzerine şeker ilave edilir. Sabah çilekleri elimizle iyice ovalayıp, altta kalan suyla birlikte seyrek dokumalı bir tülbende koyarak yeniden süzülmesini sağlarız. İyice süzülen çileklerin posası atılır, altta kalan çilek suyunun içine su ilave edilerek, soğumaya bırakılır.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">Alnıma tayyare çarptı</span></p>

  <p class="normal">Sakine Teyze, yokuşun sonundaki evin müştemilatında yaşardı. Evde oğlu, gelini ve torunları oturur, bahçenin sonundaki tek odalı müştemilat da teyzenindi. Teyze de Selanik’ten gelmişti. Bin umutla. Ne zaman gitsek, ağlayarak karşılar, ağlayarak uğurlardı. Ben onun ölmezden evvelki son zamanlarına yetiştim. Çocuktum ve bu hep ağlayan teyze renkli, başka türlü zamandan kalmış masal figürü gibi gelirdi. Teyze biz gelince yerinden kıpırdanır, kalkmaya çalışır, annem ve biz o kalkmadan yanında biter, sıra ile elini öperdik. Nedense evin gelini çok usul usul konuşan, dudağının ucuyla "anne" diyen biriydi. Varla yok arası bir şey. Bütün o usul konuşmalar, duyulmayan ses, müştemilatı ve içindekini yok etmek isteyen, ses gibi uçup gidiverecek bir şeye dönüştürecek gibiydi. Sadece bayramlarda ve biz oradayken yanına gelen torunlarına bakar, öper koklar, insanların yanında bir şey diyemeyen gelin, sadece bakışlarıyla taciz etmekle yetinirdi ihtiyar kadını.</p>

  <p class="normal">Teyzenin her gelene anlattığı bir hikâye vardı. Alnına tayyare çarptığı o günü unutmuyordu. Şimdilerde kafeye dönüştürülen pek güzel tarihi bir bina vardır o sıcak şehirde. Teyzenin zamanında, bahçesi açık hava sineması olarak kullanılmış. Bahçeye sıra sıra tahta iskemleler dizilirmiş. Herkes cam şişede gazoz içer, şişesini de yere bırakırmış. Fakat göç görmüş, yokluk çekmiş teyzenin canı durmazmış. O öyle anlatırdı.</p>

  <p class="normal">"Sinemaya gittik evladım. Komşu kızlara müsaade vermezdi babaları ben yok isem. E hadi dedim götürem. Aldım ben bunları gittim. Âlem içer gazozunu atar yere. Aldım ben bunları evladım eteciğime toparladım. Bir güzel timar ettim. Şişe domatesi yaparım dedim. Mis gibi olur. İçine aspirin atarım, durur domates, kışın yenir mis gibi. Neyin kötüsü be evladım. Aman ben şişeleri toplarım, bir bakayım, o sinemanın içinden bir tayyare gelir. Ama nasıl gelir. Böyle benim üstüme üstüme. Aman dedim evladım, bu tayyare bana çarpacak, eğildim ben nasıl. Çarptı başıma az. Ziyan etmedi çok ama acı gene."</p>

  <p class="normal">Necip Fazıl bu nesil için pek üzülür. Neler gördüler der, bir zihin bu kadar çok değişimi kaldırabilir mi hiç. Teyze de kaldıramamış. Korkuyla eğileyim derken, başını öndeki iskemleye çarpmış, alnı berelenmiş. O zaman mahallenin kızları olanlar, ben çocukken kocaman kadınlardı, teyzeye anlatırlardı ama, inanmazdı teyze. "Alnıma tayyare çarptı" der, oturduğu alçak tahta divanın yanındaki minderde oturan torunları okşar, başını kaçıran çocuğa bakar, ağlardı.</p>
</body>
</html>
