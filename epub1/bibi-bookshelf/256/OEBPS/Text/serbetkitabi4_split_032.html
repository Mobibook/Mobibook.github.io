<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_23">Naneli Limon Şerbeti</h2>

  <p class="normal">Bu şerbeti Sultan II. Abdülhamid pek severmiş.</p>

  <p class="indentmetin"><span class="idebold">Malzeme:</span></p>

  <p class="indentmetin">4 adet limon</p>

  <p class="indentmetin">5-6 dal taze nane</p>

  <p class="indentmetin">1,5 su bardağı şeker</p>

  <p class="indentmetin">3 su bardağı su</p>

  <p class="indentmetin">∂ kahve fincanı çam fıstığı</p>

  <p class="normal"><span class="idebold">Yapılışı:</span></p>

  <p class="normal">2 limon kabuklarıyla, iki limon da kabusuz olarak küp küp doğranır. Doğranmış limonlar bardakla ölçülür, genişçe bir kaba alınır. Limon kadar ölçü şeker ilave edilir. Şeker ve limon birlikte iki saat beklerler. Bundan sonra, iyice yoğrulur. İnce bir tülbente konan yoğrulmuş limonun ağzı bağlanır, suyun içine bırakılır. Bir gece dinlendirilir. Sabah içindeki kese şerbetten alınır. Kalan şeker ilave edilip, eritilir. Taze nane yaprakları eklenen şerbet, yeniden dolaba kaldırılır. Artık servise hazırdır. Servis ederken çam fıstıkları hafifçe kavrulur, her bardağa birkaç tane ilave edilir. Çok hoş, farklı bir rayihası vardır.</p>

  <p class="normal">Not: Bu şerbette limonu fazla tutup daha fazla şerbet yapmak isterseniz, naneleri şerbette bir günden fazla tutmamanızı öneririm. Zira naneler bir günden sonra salyalanıyor, görüntü olarak hoş olmuyorlar.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">Sultan II. Abdülhamid’in Çocukluk Düşleri’nden...</span></p>

  <p class="normal">Beylerbeyi Sarayı’nın ünlü bir muhallebicisi var. Emin değilim aslında. Belki de ünlü değildir. Ünlü olsun ya da olmasın, onu çok seviyorum. Bu muhallebici beni o kadar çok güldürüyor ki anlatamam. Ne zaman Beylerbeyi Sarayı’na gitsem muhallebici kapıda bitiyor. Sanki ne zaman geleceğimi biliyor. Belki de haber alıyordur, ne dersiniz Sadık Efendi?</p>

  <p class="normal">Bugün Beylerbeyi’ne gittim, daha annemle henüz buluşmuştuk ki ben muhallebicinin sesini duydum. Yanaklarını şekilden şekle sokup, çok komik sesler çıkardı.</p>

  <p class="normal">– Bici bici muhallebiciii, diye bağırdı.</p>

  <p class="normal">Annem evvela duymazdan geldi. Adam da sanki fark etti.</p>

  <p class="normal">– Muhallebiii, gül gibiii, şehzademe muhallebiii...</p>

  <p class="normal">Annem galiba en çok da adamcağızın adımı anmasından etkilendi. Kapıya gidilip bana muhallebi alınmasını emretti. Tam tatlıma kavuşuyorum derken öyle bir şey oldu ki anneciğim çok hiddetlendi. İçeriye tabağı getiren cariyenin, nasıl olduysa ayağı tökezledi. Zavallıcık tabağı elinden düşürdü. Yerler muhallebi oldu. Annem çok kızdı. Ama ben bunu annemin gözlerinden anladım. Çok hiddetlendiği vakit rengi değişiyor sanki. Yüzü de kızarıyor. Cariye tekrar tekrar af diledi. Ama artık muhallebici gitmişti.</p>

  <p class="normal">– Arslanım, muhallebiciyi bulduralım mı, dedi annem.</p>

  <p class="normal">O anda anneme nazlanmak istedim. Yanında daha çok kalabilmek için yaptım aslında. Muhallebici belki de saatlerce bulunamayacaktı. Ben de annemin yanında kalacaktım. Fakat çok geçmeden ikinci muhallebi tabağı geldi. Beylerbeyi Sarayı’nda muhallebi annem gibi kokuyor Sadık Efendi.</p>
</body>
</html>
