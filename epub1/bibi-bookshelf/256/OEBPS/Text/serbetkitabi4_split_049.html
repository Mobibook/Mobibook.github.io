<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_40">Karsambaç namı diğer Kar Helvası</h2>

  <p class="normal">Ben bu şerbeti 10 yaşlarımdayken Denizli’de içtim. Anneannem hayattaydı ve karsambaç onun şerbetiydi. Onların çocukluğunda dondurma bilinmediğinden, içecek sektörü de bu derece gelişmiş olmadığından -neyse ki- onlar kendi alternatif serinletici içeceklerini üretirlermiş. Benim anneannem 98 yaşında vefat etti. Ve bu sırada hâlâ daha kayda değer bir hastalığı yoktu. Bizden hızlı yürüyen, her birimizin işini bizden önce yapabilen bu ihtiyarın sırrı, zannederim modern yiyeceklerle tanışmamış olmasıydı.</p>

  <p class="indentmetin"><span class="idebold">Malzeme:</span></p>

  <p class="indentmetin">1 su bardağı pekmez ya da bal</p>

  <p class="indentmetin">Gül şurubu</p>

  <p class="indentmetin">∂ su bardağı su</p>

  <p class="indentmetin">1 kâse kar (ilk yağan kar olmamalı)</p>

  <p class="normal"><span class="idebold">Yapılışı:</span></p>

  <p class="normal">Pekmez, gül şurubu ve su bir kapta iyice karıştırılarak, koyu kıvamlı bir şurup elde edilir. Bu şurup kara karıştırılır, iyice ezerek karıştırılır, böylece içilir.</p>

  <p class="normal">Karsambaç için gerekli olan kar, kışın kar kuyularına gömülüyor. Denizli’de hâlâ daha yapılan bu şerbet için, dağlardan atlarla kar getiriyorlar. Ben atlarla karın gelişine de, bu şerbetin yapılışına da şahit oldum.</p>

  <p class="normal">Bugünkü koşullarda ve evimizde kar nasıl muhafaza edilir de, bir yaz içeceği olur bilemiyorum. Ama kışın, çok güzel bir içecek oluyor. Ve biliyorum ki, hala anlatacak masallarımız var, okunacak ninnilerimiz. Karsambaç, çocuklara çocukluğumuzu, anneannelerimizi anlatmak için harika bir fırsat. Haydi çocuklar sahici masallar dinlemeye.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>
</body>
</html>
