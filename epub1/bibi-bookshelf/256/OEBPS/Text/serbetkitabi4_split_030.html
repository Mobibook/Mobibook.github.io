<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_21">Böğürtlen Şerbeti</h2>

  <p class="indentmetin"><span class="idebold">Malzeme:</span></p>

  <p class="indentmetin">∂ kg. böğürtlen</p>

  <p class="indentmetin">1 su bardağı şeker</p>

  <p class="indentmetin">5 su bardağı su</p>

  <p class="normal"><span class="idebold">Yapılışı:</span></p>

  <p class="normal">Böğürtlenler altına bir kap konmuş olan delikli süzgüye konur. Üzerine şeker ilave edilir. (Bu şerbette pek az şeker kullanabiliriz. Ben sadece sulandıracak kadar, bir çay bardağı şekeri tercih ediyorum.) 3 saat kadar bu şekilde bekletilen böğürtlen, elimizle bastırarak süzgüden geçirilir. Altta kalan bu karışım cam sürahiye konur. Üzerine su eklenerek soğutulup, servis yapılır.</p>

  <p class="normal">Bu şurubu blendır yardımıyla da yapmak mümkün. Şurubu buzluğa koyup tam buz tutmadan önce servis edersek, kafelerde hazırlanan buzlu karışımlar gibi bir lezzeti oluyor.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">Sarayevo sevgilim...</span></p>

  <p class="normal">Hikâyeler ve anılar. Anılar neden hikâye olmasınlar?</p>

  <p class="normal">Böğürtlen, benim için kür üzümüdür. Dikenli, çalıgillerden bir bitkidir aslında. Çalılardaki dikenlerin arasında kür üzümü olur, kırmızı ya da koyu, siyaha yakın bir bordo. En çok çocuklara toplatılır. Ya da en çok çocuklar sever. Abimle birlikte çıkılan bir yürüyüşten, bir etek dolusu kür üzümüyle döndüm bir gün eve. Sanırım beş yaşlarımdaydım ve annem bir etek dolusu üzüme rağmen çok sinirlendi. Bahriye yakalı beyaz elbisemin eteğine toplamıştım namı diğer böğürtlenlerimi.</p>

  <p class="normal">Gece herkes kür üzümü yerken, annemle babaannem, benden nasıl bir kadın olacağını konuşuyorlardı. Hafıza mı inat mı, her neyse adı, ben hiç manavdan almadım bu meyveleri. En son Bosna Hersek’te Ayvaz Dede’ye tırmanırken karşılaştım onlarla. Bu defa bir Amerikalının avucundaydılar. Adam selamun aleyküm deyip, uzattı avucundakileri. Hayalet Casper gelip kulağıma bir şeyler fısıldadı. Beyaz şile bezinden gömleğimin etek ucunu kaldırdım, içine atmasını bekledim. Durdu, gülümsedi, yaramaz bir kız çocuğunun beyaz gömleğine kür üzümlerini bıraktı. İçimdeki çocuk, ben onu seviyorum.</p>
</body>
</html>
