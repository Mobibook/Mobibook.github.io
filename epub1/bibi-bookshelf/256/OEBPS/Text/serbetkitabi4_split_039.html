<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_30">İğde Çiçeği Şerbeti</h2>

  <p class="indentmetin"><span class="idebold">Malzeme:</span></p>

  <p class="indentmetin">Bir derin kap iğde çiçeği</p>

  <p class="indentmetin">2 limon</p>

  <p class="indentmetin">4 su bardağı şeker</p>

  <p class="indentmetin">5 su bardağı su</p>

  <p class="normal"><span class="idebold">Yapılışı:</span></p>

  <p class="normal">Yıldız biçiminde, papatyamsı, küçücük, keskin kokulu olan iğde çiçekleri derince bir kaba toplanır. İğde çiçeğinin dış yüzeyi sanki pırıltı tozu serpilmiş gibidir. Dokununca elinize bulaşır bu pırıltılar. Çiçekler yapraklarına ayrılır, göbek kısmı şerbette kullanılmaz. Minik yapraklar sudan geçirilir. Sıkılan limon suyuna şeker eklenir, yapraklarla birlikte iyice ovulur. Ovulan limonlu şekerli yapraklar, macun kıvamına geldikten sonra bir gün bekletilir. Daha sonra ince bir tülbentten keseye konup, ağzı sıkıca bağlanarak, iyice süzülmesi sağlanır. Soğuk olarak servis edilen bu şerbet, keskin bir kokuya sahiptir. Sulandırarak servis etmenizi öneririm. Ben bu şerbeti servis ederken, içine iki tanecik gül yaprağı da atıyorum.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">Geline moral</span></p>

  <p class="normal">Hikâyeler ve anılar, bilmiyorum, bu kitapta hangisi galip gelecek.</p>

  <p class="normal">İğde benim için kadife demekti hep. Yemekten çok oynamayı sevdiğim bir meyve. Kabuğunu soyarsınız, alttan gerçek bir kadife çıkar. Çilli, elinde iğdeli kız çocuğu için akşama kadar ihtiyar sohbeti dinlemek, hayal dünyasında bambaşka şeylere yol açıyor. Zakkumdan bahsettilerdi o gün boyunca. Havana nenenin gelininin kisti varmış. Kist nedir bilmiyordum, demek ki çok kötü bir şeydi. Zakkum çiçeklerini kaynatmışlar. İçilmezmiş, onu öğrendim. Kokluyor muymuş, yıkanıyor muymuş acaba o suda, hatırlamıyorum. Sonra kisti atmış bedeni. Böyle fısıltılarla konuştular bunları. Aman ha dediler, gelin gelince hiç ses etmeyelim. Morali bozulmasın. Onun için bebeği de olmuyormuş gelinin. Elimde oynadığım iğdelere dalsam da, bütün bu konuşulanlar hala zihnimde. Gelin geldi. Babaannem iğde şerbeti ikram etti. Ederken de Havana neneye göz kırptı. Gelinin moraline iyi gelirmiş. İçinde gül yaprakları da vardı. Bana da çay bardağında verdiler. Bütün oda iğde koktu, hatta bütün dünya. Yıllar sonra öğrendim, o gelinin çocukları filan olduktan sonra. İğde çiçeği şerbeti moral olsun diye verilirmiş. Gül yaprakları, sinirleri bozulana hoş görünüyor, iğde kokusu sarhoş ediyordu demek can sıkkınını. Hala ne zaman beyaz kanaviçe işli perdeler, yastıklar görsem, sanki bütün dünya iğde kokar. Çocukluk ne güzel hazine. Şimdi, o hazineden azar azar çıkarıyorum. Zakkum çiçeği hala kist demek benim için, zıkkım edilen hayatları, şifa veren zakkumun yanına hala yakıştıramam ben. Değişsin adları, ya zakkumun, ya zıkkımın. Pembe çiçekli zakkumlar, bir bedduaya değil, adı hep gelin kalan o ablaya aitler.</p>
</body>
</html>
