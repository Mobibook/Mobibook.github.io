<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_46">Ayva Şerbeti</h2>

  <p class="indentmetin"><span class="idebold">Malzeme:</span></p>

  <p class="indentmetin">2 adet ayva</p>

  <p class="indentmetin">4 adet karanfil</p>

  <p class="indentmetin">5 su bardağı su</p>

  <p class="normal"><span class="idebold">Yapılışı:</span></p>

  <p class="normal">Ayvaları soyalım. İçlerinin çekirdeklerini ayıklayalım. Ama ne çekirdekleri, ne de kabukları atmayalım. Eğer bulabilirsek, ayvaları marketten almamış da dalından koparmışsak, iki tane de ayva yaprağını muhafaza edelim. Soyup temizlediğimiz ayvaları dilimleyerek, suyla birlikte kaynamaya bırakalım. Kaynayan ayvalara çekirdekleri de ekleyelim. 20 dakika kadar kaynayan ayvalara en son kabukları, karanfilleri ve ayva yapraklarını da ekleyerek 10 dakika daha kaynatalım. İnce süzgüye aldığımız ayvaları süzelim. Soğuk olarak servis edeceğimiz bu şerbetin üzerine ben nar taneleri ve çam fıstıkları atıyorum servis ederken, çok renkli, hoş oluyor. Ayva çekirdekleri farklı bir kızıllık katıyor şerbetimize, nar tanecikleriyle de, güzelleşiyor görüntü. Biz bu şerbeti ılıkken, öksürmeye başladığımızda içerdik. Bizim çocukluğumuz öksürük şurubu niyetine, ayva şerbetiyle geçmiştir.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">Zambak kokulu kuzenler</span></p>

  <p class="normal">Benim sevgili şehrimin insanları ağır ve sinirsizdir. Trafikte öfkelenmezler. İnsanlar sokaklarda yavaş yavaş yürürler. Yaz ve kış böyledir bu. Yağmurda koşanları göremezsiniz. Sıcakta telaş edenleri de. Zaman uzar da uzar benim şehrimde.</p>

  <p class="normal">Yarının değil, üç gün sonranın yemeği bile konuşulur, bugün oturulan öğle sofrasında. Yemek öyle keyif verici bir şeydir, insanlar bunu o kadar severler ki, her yemek, diğerinin planlanmasıyla geçer. Sofralar hep misafirlidir. Yemeğe sürekli birileri davet edilir. Hep bir telefon trafiği vardır. Hadi bize gelin, ay yok olmaz, bizde yaprak sarma var siz bize gelin. Sonunda kime gidiliyorsa artık, diğer tencere de kapılır, koşulur.</p>

  <p class="normal">Benim şehrimde bütün balkonlar çiçeklidir. Balkonsuz pencereler bile çiçek açar. Her evde, illa ki karanfil.</p>

  <p class="normal">Benim şehrim karanfil kokar. Karanfiller ve fesleğenler.</p>

  <p class="normal">Bu en sıcak, en telaşsız, pek hoşgörülü, deniz kokulu şehrimin sıcağından bahçelere kaçılır. Biz de kaçardık. Sabahın en köründe hem de. Güneş doğarken çıkardık yola, hem de yürüyerek.</p>

  <p class="normal">Kocaman, uzun bir bahçe yolu. Kilometrelerce devam ediyor. Şehir merkezinden başlıyorsunuz yürümeye, bahçeye varana kadar hep yokuş çıkıyorsunuz.</p>

  <p class="normal">O ve ben, tepelerin arasından doğan güneşe doğru koşmaya başlardık. Ev halkını geçer, yokuşun bir yerinde nefes nefese arkadan gelenleri beklerdik. Maksat, sizden önce ne kadar yol aldık demek.</p>

  <p class="normal">Bütün yaramazlıkları birlikte yaptık. Dedemin odasındaki çalar saati kurup, onu kızdırdık. Sonra bahçedeki odunları taşırken de birlikte hile yaptık. Ben okuldan geldiğimde olan biteni ilk önce hep ona anlattım. Bayramlıklarımı benden önce o giydi. Uykuya dalmasını bekleyip onun karnına tekme atabilen de bendim. Ve mideme dirsek vuran ben uyurken, yine o.</p>

  <p class="normal">Karanfiller ve fesleğenler ve zambaklar kokan bir bahçenin, iki kızı olduk. Kocaman evlerde büyüyen iki çocuk. İkimiz de bugün biliyoruz, kocaman evler, metrekaresi büyük olanlar değil, içinde büyüklerin yaşadığı, pek çok misafirin gidip geldiği, çok yaşayanı olan evlerdir.</p>

  <p class="normal">Kocaman evdeki iki çocuktuk biz.</p>

  <p class="normal">Elveda Rumeli dizisinde Vahide ölüyordu. Ve ben ağlıyordum. Yatakta sohbet edip, taklitler yapıp kıkırdayan kardeşleri izledim dizide. Vahide ölürken o sahneler geçiyordu aklından.</p>

  <p class="normal">Ağlarken birlikte çocuk olduğum, en çok kavga ettiğim, en çok tekmelediğim kardeşim geldi aklıma. Sanki ölen oydu, ya da ben. Aklımdan hepsi geçti. Onun çeyizlerinin gideceği gün, birlikte bakkala gidişimiz. Havadaki sıcak. İncir ağaçlarından çıkan kokunun, kuru otlara karışması. O sıklet hali. Birlikte, taş yolda ağır ağır yürüyüp bakkala gidip, sakız alışımız. Faldan çıkan dikkatli olma yazısı. Onun gidişine dayanamayıp, çeyizleri giden sevgili kardeşime "Evlenme, kalbimde hiç iyi hisler yok" saçmalıklarım. Elimi tutması, "Seni seviyorum" deyişi. Çeyizin gidişi. Onun büyümüş, benimse liseli olmam.</p>

  <p class="normal">Biz, iki kardeş çocuğuyduk onunla. Kuzen. Kocaman evlerde kuzen olunmaz, kardeşler olur. İkişerli gruplar halinde kardeşleşilir.</p>

  <p class="normal">Ve ben, kocaman evlerde, kocaman kocaman ihtiyarlarla büyüsün istiyorum ülkemin çocukları. Sahici kardeşlere dönüşmelerini diliyorum. Eşleşsinler istiyorum ikişer üçer. Öteki kuzenlerden saklı, fısır fısır konuşsunlar. Sırları olsun. Diğer kuzenleri konuşsunlar, onların gizlilerini, ama birbirlerinin sırlarını, bütün diğerleri öğrenemesin iki cihanda.</p>

  <p class="normal">Bütün kuzenler, komşu kızları, hepsi kocaman kocaman evlerde, kocaman ihtiyarlarla yaşasınlar istiyorum ben. Karanfil kokularını duysunlar. Evin saçağına yuva yapan kırlangıç yavrusuna dokunmamayı öğrensinler. Dokunulan kanarya, atar yavrusunu sonra, hepsini bilsinler.</p>

  <p class="normal">Kırlangıçlara merhamet etsinler hepsi. Kırk dörder ölümler olmasın. Koca koca kadınlar olmuş kuzenler, dünyanın öteki ucundan arayıp, "Senin yanın en huzurlu yerim" desin yine.</p>

  <p class="normal">Kocaman evlerin, sevgili dedelerin torunlarıyız biz. Hüma nerede diye arayanlar, evlerine baksınlar. Kafdağı orası.</p>
</body>
</html>
