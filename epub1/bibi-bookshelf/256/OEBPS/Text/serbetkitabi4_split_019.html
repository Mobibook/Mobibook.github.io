<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_10">Kavun Şerbeti</h2>

  <p class="normal">Bu şerbet eskilerin hiçbir şeyi israf etmedikleri günlerden kalmadır aslında. Hiçbir şeyin böyle bol ve kavanozda kolay bulunur olmadığı zamanlarda, insanlar damak tadı uğruna yeni şeyler bulmak, hiçbir şeyi de zayi etmemek durumunda idiler. Kavun şerbeti, namı diğer subye, işte öyle zamanlardan kalmadır.</p>

  <p class="indentmetin"><span class="idebold">Malzeme:</span></p>

  <p class="indentmetin">Yaklaşık iki orta boy kavunun çekirdeği</p>

  <p class="indentmetin">5 su bardağı su</p>

  <p class="indentmetin">4 su bardağı şeker</p>

  <p class="normal1">Yapılışı:</p>

  <p class="normal">Kavun çekirdekleri yıkanır, bir tepsiye alınıp, güneşte kurumaya bırakılır. Efendim eskilerin evlerinde bakır havanlar vardı. Hâlâ imkân varsa, kavun çekirdeklerini bakır havanda dövmenizi öneririm. Dövmek demişsek de, çok eziyet etmeden, hafif irice kalacak kadar çevirsek kâfi. Bir yandan da suyu kaynamaya koyalım. Kaynayan suya, havanda şöyle bir çevirdiğimiz çekirdekleri koyalım. Bir taşım kaynatıp, şekeri ekleyelim. Sonrasında temiz bir tülbentten geçirelim şerbetimizi. Cam şişelere, sürahilere koyup soğutalım.</p>

  <p class="normal">Bu şerbeti bir başka şekilde de yapmak mümkün. Daha modern evler, yeni hayatlar için bu tarifim de. Bütün malzemeyi robota koyup, iyice çevirelim. Sanki sıvı, mayonezimsi bir görünüm alana kadar devam edelim. Yine tülbentten süzüp, sürahiye koyarak soğutalım. Servise hazır içeceğimiz.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">İzmir, "öteki" komşular ve kokular</span></p>

  <p class="normal">Koku.</p>

  <p class="normal">Bilmediğim bir koku duyuyordum. Yine yaz ve yine çok sıcak. Zorla yatırıldığım bir öğle uykusu. Dar sokaklardan bahsediliyor. Arnavut kaldırımlarından. Varyant’tan, Eşrefpaşa ve Bayramyeri’nden. Rum komşularını anlatıyor. Bir de Ermeni teyze. Neydi adı. Çocuk hafızam, ırkları kaydedip isimleri silmiş mi. Ne fena.</p>

  <p class="normal">Komşuda pişen kavurma. Sanki kokusunu duyuyorum. Bahçede pişiyor. Kokusu anneme geliyor. Muş. Öyleymiş, ben bütün konuşmaları duyuyorum. Uyumuş gibi yapıp, uyumuyorum. İçimden sayıyorum. On bine kadar mı saymalıyım, bilmiyorum. Ama çok sayınca uyuyup uyandım diyebilirim. Gözlerimi de ovuştururum.</p>

  <p class="normal">Etten vermemişler, gelip anlatmış. Pişen domuz eti olduğundan, getirip ikram edememiş. Ne incelikliymiş komşuluklar.</p>

  <p class="normal">Pişen etin kokusunu duyuyorum içimden on bine kadar sayarken.</p>

  <p class="normal">Bir de sübye. O kadar güzel anlatıyor ki. Bembeyaz, nasıl bir kavun kokusu. Kavun gibi de değil, kaç katı kavunun. Aman aman aman. Bahçede toplanıp içilirmiş. Badem gibi. Buz gibi badem. Ben hiç buz gibi badem yemedim. Yedim mi yoksa?</p>

  <p class="normal">Subye kokusu duyuyorum. İçimden sayıyorum. Kavun kokuyor bütün ev. Saymaya devam ediyorum.</p>

  <p class="normal">Uyandığımda annemi balkonda buluyorum. Dantel işliyor. Sokaktan dondurmacı geçiyor. Kavunlu dondurma yiyip, sübyeyi, o sokakları, komşuları hayal ediyorum. Koku, o koku hâlâ burnumda.</p>
</body>
</html>
