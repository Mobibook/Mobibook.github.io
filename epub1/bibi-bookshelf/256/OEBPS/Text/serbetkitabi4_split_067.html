<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_57">Vişne Hoşafı</h2>

  <p class="normal">İşte benim özel meyvelerimden birisi daha. Biliyorum sevgili okur, artık anılardan bahsetmeyeceğim demiştim. Ama dil durmuyor. Vişne kompostosu içmek, benim için vişne ağacının üzerinde kitap okumaktır. Ağaca itinayla tırmanılır demeyeceğim. Ağaca paldır küldür tırmanılır. İniş itinayla yapılır ama. Her tırmanıştan önce, kısa bir an duraklanır. Durup, inişteki sıkıntı düşünülürse de, o kısacık an işitilmez, ve ağacın üzerinde alınır soluk. Kitap açılır. Orada hayatın en güzel okumaları yapılır. Kendimi pek çok zaman Çalıkuşu Feride gibi hissetmişimdir o vişne ağacının üzerinde. Büyüdük, vişne ağacının kocaman dalına kurulan salıncak kavgasına tutuşuyoruz artık, ailenin çocuklarıyla. Biliyorum, aramızda 25’er yaş var onlarla ama, naçar, o ağaç önce bizimdi. Onlar sonradan geldiler, buna dayanmalılar.</p>

  <p class="indentmetin"><span class="idebold">Malzeme:</span></p>

  <p class="indentmetin">1 kg. vişne</p>

  <p class="indentmetin">5 su bardağı su</p>

  <p class="indentmetin">2 su bardağı şeker, ∂ limonun suyu</p>

  <p class="normal"><span class="idebold">Yapılışı:</span></p>

  <p class="normal">Evet efendim, ağaçtan topladığınızı farzetmemin çok hoşuma gittiği vişnelerinizi alıp, saplarını koparın lütfen. Tencereye koyduğumuz vişnelere su, şeker ve limon suyunu ilave edip kaynatmaya başlayalım. Çok köpürmüyor aslında vişne, eğer olursa da, köpüğünü alıverin. 20 dakika kadar kaynattığımız vişneleri ocaktan alıp, kâselere boşaltalım. Soğuk servis edebiliriz.</p>

  <p class="normal">Ben vişne kompostosunu, dondurma kadehlerine koyuyorum, içine de bir parça buz. Ve dondurma kaşığıyla yiyorum tatlımı. Hatta misafirlerim de, dondurma kadehinde vişne kompostomu severek yiyorlar.</p>

  <p class="normal">Neden olmasın, eski hayatlar filmlerde güzel evet, ama biz de yavaş yavaş dönüştüremez miyiz ikram biçimimizi?</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>
</body>
</html>
