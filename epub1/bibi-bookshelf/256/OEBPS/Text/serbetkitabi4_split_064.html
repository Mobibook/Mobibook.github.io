<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_54">Portakal Hoşafı</h2>

  <p class="normal">Benim gibi Egeliler, hele eski sokaklarını bilenler, oralarda yaşamışlar için portakal ve turunç çok başka bir anlam taşır. Bizler o kokunun esiri olabiliriz. Zira bizlerin çocukluğunda yenen portakalların kabukları çöpe atılmaz, atmanın bereketi yok edeceğine inanan o son nesil ihtiyarlar kabukları temiz mandallarla, temiz iplere asıp kuruturlardı. Daha sonra hoşafını ve reçelini yapmak üzere... Sırf portakal kabuğu asıp kurutmak için ayrı bir çamaşır ipi ve mandalı olurdu evlerin bahçelerinde. Fareli köy için kaval gibidir benim hayatımda portakal. Çiğ olarak yemekten çok, şerbet, komposto ve hele de reçeli, lokmamdan kalbime uzanan bambaşka bir rayihadır portakal. Sevgili okur, ben şimdi size bir hoşaf tarifinde, kokulara yolculuğa çıkmayı öneriyorum. Hem, koku değil miydi Efendim’e sevdirilen üç şeyden biri olan. Ve başlamalı artık tarife. Hoşaflarda anı ve hikâyeyle yormayacaktım okurumu, söz vermiştim.</p>

  <p class="indentmetin"><span class="idebold">Malzeme:</span></p>

  <p class="indentmetin">10 adet portakal</p>

  <p class="indentmetin">1 su bardağı şeker</p>

  <p class="indentmetin">2 su bardağı su, 1 adet portakalın suyu</p>

  <p class="normal"><span class="idebold">Yapılışı:</span></p>

  <p class="normal">Portakalların kabuklarını çok incecik, zar gibi soyun. 1 adet portakalı, suyunu sıkmak için kenara ayırın. Soyduğunuz portakalın üzerinde kalmış olan beyaz kısmı tamamen temizleyin. Portakalları dilediğiniz şekilde dilimlere ayırın. Enine kesilen portakallar daha sonra bir bıçak yardımına ihtiyaç duyarsa da, doğrusu çok da hoş görünüyor. Artık orası size kalmış. Şeker ve suyu bir taşım kaynatın. Kaynayan suyun içine portakallarınızı ve sıktığınız portakal suyunu ilave edin. 10 dakika pişirin. Bir iğne iplik yardımıyla portakal kabuklarına şekiller vererek, iple tutturun. Kaynamakta olan kompostonuza bu kabukları da ilave edin. 3 dakika daha bu şekilde pişmiş olan portakal kompostonuzu soğuk olarak servis edin.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>
</body>
</html>
