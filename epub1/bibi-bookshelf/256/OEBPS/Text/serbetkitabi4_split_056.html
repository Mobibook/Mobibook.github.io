<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_47">Zencefilli Limon Şerbeti</h2>

  <p class="indentmetin"><span class="idebold">Malzeme:</span></p>

  <p class="indentmetin">5 adet limon</p>

  <p class="indentmetin">4-5 dal taze nane</p>

  <p class="indentmetin">1 yemek kaşığı bal (isteğe göre arttırılabilir)</p>

  <p class="indentmetin">1 silme çay kaşığı zencefil, 5 su bardağı su</p>

  <p class="normal"><span class="idebold">Yapılışı:</span></p>

  <p class="normal">İyice yıkanmış limonların kabukları soyulur. Limon kabukları, nane ve bal blender’den geçirilir. 5 adet limon suyu, 1 silme çay kaşığı zencefil ilave olunur. Karışım tülbentten geçirilerek süzülür. 5 su bardağı su eklenir.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">Şerbetin sonu!</span></p>

  <p class="normal">El el ebildek, ebildeğin yarısı, yağlı koyun derisi, algıda balgıda, ver elini çaaaal-gıııı-daaaa</p>

  <p class="normal">Çıktım erik dalına, bastım mermer yoluna, on deve gördüm, birisine bindim, ablama gittim, ablam pilav pişirmiş pişirmiş, içine sıçan düşürmüş düşürmüş, vallahi yemem, billahi yemem, o dolaptan ne çıkar ne çıkar, al yanaklı kııız çııı-kaaar.</p>

  <p class="normal">Büyük evler demiştim hani, hep de diyorum ya onları zaten. O evlerde hep birlikte toplanmak güzeldir de, çocuklar işte. Olsunlar, varlıklarına hamd eder bütün anne babalar ama, bir süre sonra sıkılır çocuklar. Hatta birbirlerine girerler. İşte böyle durumlarda bir ihtiyar çıkar. Bu oyun ihtiyarların tekelindedir. Çocuklara şöyle bir seslenirler, "Haydi bakalım, serin ellerinizi yere, oyun oynayalım sizinle". Çocuklar bir büyüğün oyun davetinden pek memnun, ellerini yere koyarlar. Bu oyun iki yaşından, 10 yaşına hadi abartalım, 12’lere kadar devam eder. Küçücük eller dizilir halının üzerine. Her hece bir ele denk gelir. Tekerlemenin bittiği hecedeki el önce diğer yüzünü çevirir elinin. İkinci defada o el oyundan çıkar, yani kurtulmuş olur. Yerde kalan son el, cezaya kalır. Ceza da artık, bir hayvan taklidi yapması mı olur, komiklik bulması olur, buna da çocuklar karar verir.</p>

  <p class="normal">Bu kadar şeyi neden anlattım ben? Şerbetlerin sonuna geldik, baktım, sanki elim yerde kaldı, napalım, buradan da hoşaflara geçip, o tariflerle devam etmek olsun ebeliğim.</p>
</body>
</html>
