<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_63">Kuru Armut Hoşafı</h2>

  <p class="normal">Armut hoşafı da, artık 80’li yaşlarına gelmiş olan halamın tarifidir. Allah ömürler vere...</p>

  <p class="normal">Armut hoşafı yapmak için halamı aradığımda, armutları kuruttun mu dedi bana. Durdum, çarşıdan aldım dedim. O da durdu. Onun için evin kızının çarşıdan armut alması affedilir şey değildi. Evlenmiş barklanmış bir kadın, nasıl olur da armut kurutmaz, kurutamaz, anlamıyordu. "İyi!" dedi sertçe. Ben bu "iyi" içindeki bütün sitemleri topladım, cebime koydum.</p>

  <p class="normal">Aslında en güzeli Abaza ve Dibikara armudundan kurutulurmuş. Sonbahara doğru Dibikara armudunun içi, donmuş bal pekmez gibi tane tane olurmuş. Serinde, hava alacak biçimde, yerden yüksekçe bir sergide kurutulurmuş. Ege’de incir kurutmak için kullanılan düzenekler vardır. Yerden yükseğe serilir incir, kuru otların üzerine konan incir, burada hava alır, nemli kalmaz ve bozulmaz. Armut da aynı düzenekte kurutuluyormuş. Sitemkâr bir sesle bunları da anlattı bana. Söz verdim, önümüzdeki yıl, ben de kendi armudumu kendim kurutacağım.</p>

  <p class="indentmetin"><span class="idebold">Malzeme:</span></p>

  <p class="indentmetin">1 kâse kurutulmuş armut</p>

  <p class="indentmetin">3 su bardağı su</p>

  <p class="indentmetin">1 kâse şeker</p>

  <p class="indentmetin">4 adet karanfil</p>

  <p class="normal"><span class="idebold">Yapılışı:</span></p>

  <p class="normal">Efendim, kuru armutlarımızı akşamdan suya ıslıyoruz. Ertesi gün, armutlarımızı kaynatıyoruz. İçine şekerimizi ilave edip ocaktan indirmeden evvel karanfilleri atıyoruz. Soğuk servis ettiğimiz hoşafımızın içinden, soğuduktan sonra karanfilleri alıyoruz. Ben armut hoşafımı servis ederken, bir cezvede ince ince kıyarak kaynattığım erik kurularımı da ekliyorum. Renkli, hoş bir görüntüsü oluyor.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>
</body>
</html>
