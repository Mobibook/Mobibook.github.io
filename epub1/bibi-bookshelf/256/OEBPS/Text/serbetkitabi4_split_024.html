<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_15">Hardaliye</h2>

  <p class="normal">Bu bir Rumeli şerbeti. Derler ki, Atatürk de bu şerbeti pek severmiş, hatta seri üretiminin yapılmasını da istemiş. Rivayetler böyle. Bilmem tarihçiler ne der.</p>

  <p class="indentmetin"><span class="idebold">Malzeme:</span></p>

  <p class="indentmetin">1 kg. siyah üzüm</p>

  <p class="indentmetin">1 çay kaşığı hardal tohumu</p>

  <p class="indentmetin">1 tutamcık tuz(murdar olmasın diye)</p>

  <p class="normal"><span class="idebold">Yapılışı:</span></p>

  <p class="normal">Yıkanmış üzümler tanelerine ayrılarak bir kaba alınır. Bu taneler çok yumuşamadan, sadece kabukları patlayacak, lakin sertliklerini muhafaza edecek kadar ezilir. Havanda dövülen hardal tohumları da aynı kaba konur. Bu şerbet büyük evlerde, mahzenlerde yapılan, kilerlerde saklanan bir şerbettir. Lakin artık bu imkâna sahip değiliz pek çoğumuz. Bunun için ışık almayan, serin bir yerde muhafaza etmemiz gerekiyor bu karışımı. Benim tavsiyem, aşırı soğutmayan bir buzdolabı olacak. Kabımızın ağzını sıkıca kapayıp, dolaba kaldıralım.</p>

  <p class="normal">Bir hafta kadar bekletilen içecek, dolaptan çıkarılır, bir tülbende konularak süzülür. Bu şerbet ağır bir tada sahiptir. Bunun için de sulandırarak içilmesi tavsiye olunur.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">İnsan ziyanlığı</span></p>

  <p class="normal">Küçüğüm ve onu dinliyorum. O yine usul usul, küçücük elleriyle bir şeyler yapıyor. Hiç anlamıyorum, sanki elleri uçuşuyor havada. Öyle minikler, öyle narinler ki. O minik ellerini nedense bir yere sürecekse, ne çok tereddüt ediyor. Elinde küçücük bezleri var. O çaput diyor adına. Onlarla açıyor kapıları. Yıllar sonra, elimde kâğıt peçetelerle açtığım kapılarda belki de hala izlerini arıyorumdur onun.</p>

  <p class="normal">Bir yandan tavada minicik doğradığı ekmekleri çeviriyor, bir yandan da anlatıyor. "Anlattırayım evladım" diyor. Anlatmaya anlattırmak derdi rahmetli.</p>

  <p class="normal">Ben habire soruyorum, o nasıl olurdu, bu da buradan nasıl geldi diye. Yunan savaşı diyorlar onlar. Bizim Balkan dediğimizden haberleri yok.</p>

  <p class="normal">"Hiç hatırlamam ben be evladım. Bir anamın doğum yaptığını bilirim. Bir de gemiye bindiğimizi. Yok, ağlamadı kimse be çocum. Ağlamaz bizim oranın adamı. Kardeşimizi öldü dediler yola çıkmadan. Anam hastaydı demek gemiye bindiğimizde. Bilmem ki neden. Sonra hareket etti gemicik. Herkes baktı Selanik’e son bir defa. Kimsenin ağızceğzini bıçak açmadı. Ben ne hatırlarım dersen, işte minareler varıdı ama çok. Öyle böyle değil, pek çok. Bir de bir koku varıdı. Ama ne koku be çocum. İnsan çocukkenki kokuyu bile unutmaz. Hiç duymadım sonra o kokuyu buralarda. Anacığım yolda öldü. Gemiden attılar onu aşağıya. Öyleymiş bu işin de âdeti. Her bir yolun bir de yordamı olur be kızçem. Demek gemide ölenin de mezarı deniz olurmuş. Eee, anasızlık zor. Ablam hatırlar da babamı bilmem ben. İzmir’e gelmişiz işte. Ablam nişanlıydı, hemen evlenmişler demek, onu da bilmem bak. Onların yanında büyüdüm gittim. Hiç hatırlamam çocum ben senin sorduklarını. Bir koku vardı işte, o kadar. İnsan ziyanlığı be evladım, insan ziyanlığı."</p>

  <p class="normal">Büyüdüm, babaannem Hakk’a yürüdü. İnsan ziyanlığından geriye ben kaldım.</p>

  <p class="normal">Ne savaş gördüm ben, ne göç, ne tehcir. Bayrağı olan bir ülkede, özgür bir çocuk olarak doğup, öyle de büyüdüm. Ben, "İnsan Ziyanlığı" denen bir göçten sonra gelen güneşli günlerdenim. Ben bir mübadilin kaybettiği bütün kokuları özleyenim. Hafızamın sandık odası Rumeli. Oradaki bir ihtiyarcıktan bana şerbetler kaldı, hardaliyeler...</p>
</body>
</html>
