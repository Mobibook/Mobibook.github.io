<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_38">Karadut Şurubu</h2>

  <p class="indentmetin"><span class="idebold">Malzeme:</span></p>

  <p class="indentmetin">1 kg. karadut</p>

  <p class="indentmetin">1,5 kg. şeker</p>

  <p class="indentmetin">50 gr. limon tuzu</p>

  <p class="normal"><span class="idebold">Yapılışı:</span></p>

  <p class="normal">Karadut çok hassas bir meyvedir. Yıkarken çok hırpalamadan, tek tek değil de, hepsini birden genişçe bir leğene koyarak yıkanır. Süzgüye koyup süzülmesini bekleriz. Süzülen karadutlar, üzerine şeker ilave edilerek, 3 saat kadar bekletilirler. Bu şurubun da yapımına akşamdan başlamak, bize zaman kazandıracaktır. 3 saat kadar şekerle beklemiş olan karadut, iyice yoğrulur, dolaba kaldırılıp, sabaha kadar bekletilir. Sabah ince dokumalı bir tülbentten geçirilen şurup kavanoza konularak kaldırılır. Servisi, iki parmak kadar şurup, üzeri su olacak şekilde yapılır.</p>

  <p class="normal">Karadut şurubu bizim evimizin olmazsa olmazıydı. Kardeşimin senede birkaç defa pamukçuk çıkan ağzı, ancak karadut şurubuyla kendine gelirdi. Hâlâ daha bizim evimizde mutlaka bulunur bu şuruptan. Ağız yaraları için bir tür antiseptiktir.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">Beyaz dut karaduta karşı!</span></p>

  <p class="normal">Ve karadut çocuk hafızamın adeta zehirlisiydi. Evde küçücük bir kutuda ipek böceği besliyorduk abimle. Öğrendiğimize göre bu hayvancıklar karadut yaprağı yemiyorlardı. Ancak evimizin yanında karadut vardı. Ve beyaz dut ağaçları evimizden bir hayli uzaktaydılar. Biz iki kardeş, bir saat kadar yürür, zeytin ağaçlarının içinden gide gide dut yapraklarına ulaşırdık. Şimdi nasıl olduğunu hatırlamadığım bir biçimde yaprakları toplar, böceklerimize verirdik. O böceklerin koza örmesi, içinde yavaş yavaş kaybolup sonra kelebek olarak çıkmaları ne başka bir canlı belgeseldi bizim için. Karadut ağaçları hala zehirli gibi gelirler bana.</p>
</body>
</html>
