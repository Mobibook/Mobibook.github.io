<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_39">Yaz Şerbeti</h2>

  <p class="indentmetin"><span class="idebold">Malzeme:</span></p>

  <p class="indentmetin">1 büyük dilim karpuz</p>

  <p class="indentmetin">∂ kavun</p>

  <p class="indentmetin">3 şeftali</p>

  <p class="indentmetin">5 kayısı</p>

  <p class="indentmetin">3 sulu armut</p>

  <p class="indentmetin">Yarım çay bardağı incir pekmezi</p>

  <p class="normal"><span class="idebold">Yapılışı:</span></p>

  <p class="normal">Bütün malzemenin suyu sıkılır. Süzgüden geçirilir. İçine pekmez eklenir. Soğuduktan sonra servise hazır olan bu kolay şerbet, nane yapraklarıyla süslenebilir. İçine dilediğiniz gibi, küçük çilek, ya da kiraz tanesi da atabilirsiniz. Kırık buz eklenirse içimi daha da güzelleşecektir.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">Şişko Hatçe!</span></p>

  <p class="indentmetin">Küsüm küsüm küsmek,</p>

  <p class="indentmetin">İstiyor barışmak,</p>

  <p class="indentmetin">Benim bir küsüm var,</p>

  <p class="indentmetin">Haftaya düğünü olacak</p>

  <p class="normal">Çocukken öteki çocukları kızdırmanın en güzel şarkılarındandı bu. Diğerleri de bize söylerlerdi. Oynanan en güzel oyunlardan biri arkadaki arsada bulunan traktör römorkuna çıkıp köşe kapmaca oynamaktı. Tabii malum, 4 tane köşe, ama çok fazla çocuk vardı. Bu oyuna katılmak için önlerden yer kapmak gerekiyordu. Sıcak bir yazdı, o göçmen mahallesinde ben, uzun uzun yalvardım anneme. Sanıyorum bir Pazar günüydü ama babam nedense evde değildi. Annem kardeşini de alırsan olur dedi. İster istemez o sıralarda 2 yaşlarında olan kardeşimi de aldım. Mısır püskülü sarı saçları, sarı kaşları, mavi gözleri, kırmızı-pembe yanaklarıyla bu kız bizim sokaktan çok turistleri andırıyordu. Ama benim için güzel bir şeydi bu hiç hoşlanmadığım kardeşimin hiç değilse sarı olması. Artık sarı diye kızdırılan benden daha sarı bir çocuk vardı evimizde.</p>

  <p class="normal">Hâsılı kelam, onu da aldım, römorkun üzerine zor zar çıktım. Yoldan bir sünnet alayı geçiyordu. Davul zurna çalıyor, sünnet çocuğu atın üzerinde etrafa caka satıyordu. Birden bire, römorkun dibinde biri belirdi. Hatice. Hani günlerdir karşıdan karşıya kavga ettiğimiz o Hatice. O bana sarı çıta diyordu, ben de ona Şişko Hatçe. Ve şimdi yanımdaydı. Üstelik benden büyüktü. Ve daha kötüsü ben kaçamazdım, benden bile sarı kardeşim yanımdaydı. Onu bırakamazdım, Şişko Hatçe kardeşimi boğardı, annem de beni.</p>

  <p class="normal">Çaresiz, en sevimli halimi giyindim. Büyük bir sahtekârlıkla, "Hatice ablacığım, kardeşimi indiremiyorum da, bana yardım eder misin?" dedim. Kız bana şöyle bir baktı, göğsünde bağlı duran ellerini çözdü, "Peki, ama bir daha beni kızdırmayacaksın" dedi. "Peki, kızdırmam, söz, ama sen de bana sarı çıyan deme, lütfen" dedim. Öyle tatlı bir çocuktum ki, eminim o bile bana bayıldı. Kardeşimi kucağına alıp indirdi. Ben hiç acele etmeden, ama adım attığım her karenin hesabını yaparak usul usul yürüdüm. Kardeşimi tahta kocaman kapıdan içeriye soktum. Kendim de kapıyı ancak burnum görünecek kadar açık bırakarak bağırdım, "Şişkoooo Hatçeeee" o da bana bağırdı, "Sarı çıyaaaan"</p>

  <p class="normal">O günden bana derin bir vicdan azabı kaldı. Bir de birdenbire seviverdiğim kardeşim. Benden bile sarı olan o kız kardeşimi, savaş meydanında bırakmadığım o gün, öylesine sevivermiştim ve hala da öylece seviyorum.</p>
</body>
</html>
