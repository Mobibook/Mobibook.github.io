<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_25">Ekşi Nar Şurubu</h2>

  <p class="indentmetin"><span class="idebold">Malzeme:</span></p>

  <p class="indentmetin">5-6 adet iri ekşi nar</p>

  <p class="indentmetin">1 su bardağı şeker</p>

  <p class="normal"><span class="idebold">Yapılışı:</span></p>

  <p class="normal">Nar genişçe bir kaba tanelenir, suyu sıkılır, taneler delikli süzgüye konarak, kalan suyun da çıkması sağlanır. Şeker ilave edilerek, eritilir. Bu şuruba içerken soğuk su eklenerek servis edilebilir. Ben şekerini bir bardaktan daha az kullanıyorum. Damak zevkinize göre arttırıp azaltabilirsiniz.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">Başı p, ortası g!</span></p>

  <p class="normal">Bu gece pijama partisi vardı evde. Ne kadar yakın kız arkadaşı varsa hepsini topladı. Yemekte fıkralar anlattılar. Güldüler. Ama işte bir şey oldu, aklına bir şey geldi, dilinin ucuna takıldı. Ama tam da dilinin ucuna, hani çıkmaz ya dışarı, öyle işte. Hatırlarım dedi, ama olmadı, bir türlü gelmedi. Sonunda kızlara anlattı diline takılanı.</p>

  <p class="normal">"Hani bir Ömer Seyfettin hikâyesinde vardı bu isimden. Kız dadıydı galiba orada, ya da hizmetçi. Böyle elinde ibrikle giriyordu çocuğun odasına. Hani ona abdest aldıracaktı. Ay o adı hatırlamam lazım. Başında p ortasında da g harfi var. Ay nolur hatırlayın şu ismi çatlayacağım yoksa."</p>

  <p class="normal">Herkes düşünmeye başladı. Ama öyle bir düşünce ki, kimse başka bir şey düşünemiyor.</p>

  <p class="normal">"Piraye mi?"</p>

  <p class="normal">"Piraye’nin neresinde g var?"</p>

  <p class="normal">"Peyker?"</p>

  <p class="normal">"Ay çatlıcam, ya arkadaşlar, nolur mantıklı şeyler söyleyin. Ya kimse okumadı mı bahsettiğim hikâyeyi?"</p>

  <p class="normal">"Hikayenin adını hatırlasan?.."</p>

  <p class="normal">"Ay onu da hatırlayamıyorum. İşte aklımda böyle sıcacık su olan bir ibrik, bir de nedense çilli olduğunu düşündüğüm kız ve adı, ay neydi. Başı p, ortası g"</p>

  <p class="normal">Gece bunlarla böylece devam etti. Başında p, ortasında g olan bir isim düşündüler. Dişler fırçalandı, yataklar yapıldı. Gece yarısını geçeli çok olmuştu. Yataklara girildi ve bir çığlık.</p>

  <p class="normal">"Hatırladım"</p>

  <p class="normal">Herkes yatağından doğruldu, ismi duymak istedi.</p>

  <p class="normal">"Dadaruh, Dadaruh’tu kısın ismi." Herkes p ve g’ye dair söylenirken, yüzünde mutlu bir gülümsemeyle uykuya dalıyordu o.</p>
</body>
</html>
