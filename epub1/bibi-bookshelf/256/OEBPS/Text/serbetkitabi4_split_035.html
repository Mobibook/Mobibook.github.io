<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_26">Loğusa Şerbeti</h2>

  <p class="indentmetin"><span class="idebold">Malzeme:</span></p>

  <p class="indentmetin">3 adet loğusa şekeri</p>

  <p class="indentmetin">36 adet karanfil</p>

  <p class="indentmetin">9 adet kabuk tarçın</p>

  <p class="indentmetin">4,5 çay kaşığı zencefil</p>

  <p class="indentmetin">24 adet karabiber</p>

  <p class="indentmetin">9 su bardağı su</p>

  <p class="indentmetin">3 tatlı kaşığı file badem</p>

  <p class="normal"><span class="idebold">Yapılışı:</span></p>

  <p class="normal">Badem haricindeki bütün malzemeyi suya koyup kaynatırız. 15 dakika kadar kaynayan malzeme tülbentten geçirilerek süzülür. Soğutulan şerbet, üzerine badem serperek servis edilir.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">Sıdıka</span></p>

  <p class="normal">İsmi Sıdıka. Erzurum’dan bizim apartmanımıza gelin gelmişti. 18 yaşında. Apartmanın terasında sohbet ediyorduk ve o bebek bekliyordu. Bebek için heyecanlı olduğunu söyledi, ama fısıldar gibi. Tam ağzımı açtım, anneme bebeğiyle ilgili bir şeyler diyecektim ki elimi tuttu. Bebekten söz etmek ayıptı onun için. Sustum.</p>

  <p class="normal">Aradan 1 yıl geçti. Sıdıka’nın bir kızı vardı artık. Onunla en son bir loğusa şerbetinde karşılaştık. Birlikte o şerbetten içtik. Ben loğusalara özel muamele edildiğini galiba ondan öğrendim.</p>

  <p class="normal">Sonra, 19 yaşındaki genç anne, banyonun kapısında ölüvermiş dediler. Gidivermiş öyle. Kalp krizi geçirmiş diyenler oldu, yok elektrik çarpmış diyenler. Bilmem ki, loğusa şerbeti ikram etmişti bana, bir bunu hatırlıyorum ondan. Sesler ve yüzler silinirken, elinizle verdikleriniz kalıyor belki de sizden.</p>
</body>
</html>
