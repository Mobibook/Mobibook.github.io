<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_24">Mandalina Şerbeti</h2>

  <p class="indentmetin"><span class="idebold">Malzeme:</span></p>

  <p class="indentmetin">15 adet kesme şeker</p>

  <p class="indentmetin">5 adet mandalina</p>

  <p class="indentmetin">5 su bardağı su</p>

  <p class="normal"><span class="idebold">Yapılışı:</span></p>

  <p class="normal">Kesme şekerleri mandalina kabuklarına sürterek, rendeler gibi mandalina renginin şekerlere geçmesini sağlayın (bu aşamada zorlanır, sabredemezseniz, rendenin ince tarafıyla tek bir sefer sürtüp, mandalinanın şekeri sürtecek kesik almasını sağlayabilirsiniz). Mandalinaya sürterek parçalanmış olan şekerleri bir kaba alıp, kabuklarını soyduğunuz mandalinaları iyice sıkın. Elde ettiğiniz mandalina suyunu şekere ilave ederek eritin. Suyu da ekleyerek soğumaya bırakın. Bu şerbeti içine çilek dilimleri ve limonla servis edebilirsiniz.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">Alyans</span></p>

  <p class="normal">Adam sakin ol diyor kadına. Nasıl sakin olayım diye bağırıyor kadın. Ne var ne yoksa fırlatmaya başlıyor. Yatak odasını gören burada savaş çıktı zanneder. Telefon çalıyor. Açıyor, ağlamaya başlıyor. Anlaşıldı, telefondaki annesi. En ince ayrıntısına kadar anlatıyor. Alyansın nasıl kaybolduğunu, nasıl elini sıktığından cüzdanına özenle yerleştirdiğini, ama eve geldiğinde masaya bıraktığını. Ama işte şimdi bulamadıklarını. Karşıdaki anne ne kadar sakinleştirmeye çalışırsa çalışsın, duymuyor genç kadın. Hırsla anlatıyor. Zaten ne kadar şanssız olduğundan bahsediyor. Kayınvalidesinin yaşattığı hafta sonu krizinden. Zaten bu evliliğin ne kadar anlamsız olduğundan. Adam alyansı arıyor bu arada. Sanki bütün bu konuşmalar onun yanında yapılmıyor. Öyle sakin. Umursamaz diyor kadın. Dünya yansa, bu seyreder. Be adam sen de yanacaksın, olsun, bronz olucam der bu. Kadın söyleniyor. Yok, boşayacağım ben bu adamı anne. Adam sakin, elinde alyansla çıkageliyor, sehpanın üstündeki çiçek sepetinin yanındaymış diyor.</p>

  <p class="normal">Az sonra yemekte yeniden arıyor annesini. Sorun yok annecim. Yok canım, ne oldu ki hafta sonu, kayınvalidem bal gibi, sağ olsun. Ay, anne benim kocam nasıl telaşlı bilmez misin? Allah bizi ayırmasın. Kem gözlülere fırsat vermesin...</p>
</body>
</html>
