<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_43">Portakal Şerbeti</h2>

  <p class="indentmetin"><span class="idebold">Malzeme:</span></p>

  <p class="indentmetin">5 adet portakal</p>

  <p class="indentmetin">∂ kg. şeker</p>

  <p class="normal"><span class="idebold">Yapılışı:</span></p>

  <p class="normal">Portakalların kabukları ağzı tırtıklı bir meyve bıçağıyla incecik soyulur. Kabuğun altındaki beyaz kısımların portakalda kalmasına çalışmak lazımdır. Bu şerbeti portakal kabuklarını rendeleyerek yapanlar varsa da, ben bıçakla incecik, zar gibi soymayı tercih ediyorum. Soyduğumuz portakal kabukları şekerle iyice ova ova yoğrulur. Adeta hamur haline getirilir. Daha sonra portakalların suları sıkılır. İyice ovduğumuz portakal kabukları ince bir tülbende konarak ağzı sıkıca bağlanır, portakal suyunu koyduğumuz sürahiye bırakılır. Arzu edenler, bu yoğurma sırasında malzemeye iki dal da nane ekleyerek, çok daha başka bir rayiha elde edebilirler. Bir gün bekleyen şerbetimizin içindeki kabuktan bohça çıkarılarak, soğuk olarak servis edilir. Servis sırasında yine taze nane kullanılınca, çok güzel oluyor. Portakal şerbetine bazı evlerde su da ilave edilir. Ben susuz seviyorum. Her iki biçimde de yapmak mümkün.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">Hu yenge, Naciye, karanfiller ve diğerleri</span></p>

  <p class="normal">İnsanların bahçeli evlerini terk edip bir apartman dairesine sığmak istediği günler benim için bile çok eski değil. Benim çocukluğumda, bahçeli, duvarlarında karanfil saksılı evler, artık pek de istenmeyen evlerdi.</p>

  <p class="normal">Şehirler "eski şehrin" bulunduğu yerden daha uzakta bir başka yere doğru ilerliyordu. Hatta bir ilerlemeden çok, yeniden orada kuruluyordu. Bunda eski şehrin bulunduğu yerin artık yeni yollara izin vermeyen yapısı, sit alanı ilan edilmiş olmasının gelişmeye baş kaldırması sebep olsa da, artık şehir ikiye ayrılmaya başlıyordu. Ve sonraları ikiye ayrılan şehrin kendi içinde çoklu bölündüğünü görecektim. Ve o zaman doğduğum şehir, benim olmayan başka bir şeye dönüşecekti, ama henüz bundan söz etmeyeceğim.</p>

  <p class="normal">Benim doğduğum yerde, insanların bahçeli evlerini bırakıp, apartman dairelerine sığıştıkları o yeni yerin adı ilginçtir. Ünlü bir diziden mülhem "Flamingo Yolu". Bendeniz bahçeli, iki katlı evimizden o sıralarda nasıl rahatsız olurdum anlatamam. Herkesin hayali Flamingo Yolu denen o yeni yerde, bir apartman dairesinde oturmaktı. Zaten bu eski evlerin de derdi bitmiyordu. Hem, bir çocuk için çok eğlenceli bir detay daha vardı ki, bu yeni usul evlerde kapının zili olmasıydı. Bizim bahçeli, karanfil kaplı evimizde zil yoktu. Bahçe kapısının tokmağı iptidai bir zildi demek ki. Bir de Hû seslenişi vardı. Hele bir yengemiz vardı, her seferinde "Huuuu, ev halkıııı, evde misiniiiiiz" derdi. Küçük kardeşim için o bir hu yengeydi.</p>

  <p class="normal">Ha bir de, sabırlı annelerimizi unutmayayım. Bir bahçeye sığan mahalle dolusu çocuktuk biz. Kavga eden, barışan. Ama annelerinin birbirine darılma sebebi olmayan.</p>

  <p class="normal">Sonra biz de bir apartman dairesine taşındık. Taşındığımız gün kendi evimizin zilini o kadar çok çalmıştım, babam tarafından iyi de bir azar işitmiştim.</p>

  <p class="normal">Sonra, hepimiz, ülkecek apartmanlara sığıştık. Küçük, derli toplu çekirdek ailelerimiz oldu. Peyami Safa’nın tasvir ettiği gibi, yeni bir yaşam biçimiydi bu. Evlerimiz ihtiyar değildi, küf kokusu yükselmiyordu tahta aralarından.</p>

  <p class="normal">Sonra alt katlarda oturanlar daha yukarılarda olmak istediler. Bu da başka bir detay. Evler daha da çok katlı oldu. En çok katlı evler en güzelleri. İhtiyarlar kayboldu. Çocuklar masalsız kaldı. Ninni sevmiyordu zaten genç anneler. Artık pilli beşikler vardı. Babaanneler o kocaman evlerinde kaldıklarından, çocukların virdi de yoktu bu yeni evlerde. Babaanne duaları uzaktan akıyordu uyku damlayan çocuk gözlerine.</p>

  <p class="normal">Ve bir gece, bir mesaj atıldı yeryüzüne. Yer yerinden oynadı, otuz bin kişi ölüverdi. Bahçeli evlerin sakinleri, apartman dairelerinde, babaanne dualarından mahrum yok oldu. Hu yengeler kapıların zillerine basmadılar. Televizyonlardan günlerce enkaz haberlerini seyredip, ağladılar, dua ettiler.</p>

  <p class="normal">Ney nedendir, hangisi hangisinin sebebi-sonucu bilmek, bildirmek bana mı kaldı.</p>

  <p class="normal">Derdim başka benim.</p>

  <p class="normal">Onbirinci kattaki evimin penceresinden bakıyorum. Yağmur yağıyor. Bunu açık şemsiyelerden anlayabiliyorum. Garip, on birinci kattan yağmur taneleri görünmüyor. Sesi de mi yok burada yağmurun. Hâlbuki ne kadar tırmanırsam, gerçeğe de o kadar yaklaşırım sanıyordum. Sihirli fasulyelere sahip olmak gibi bir şey olmalıydı tırmanmak. Tırmanmak. Çıkmak. Bir apartman dairesindeyim. Buradan yağmur görünmüyor, ama yağdığı malum. Yükseldikçe, malumatım artıyor, dokunamadığım bir sürü detay.</p>

  <p class="normal">Cam kenarında bir fesleğenimiz var. Neyse ki o var. O bana hala, bu kadar yukarılara tırmanmadan önceki günlerimi hatırlatıyor. Dedemin hayatta olduğu, duvardaki teneke kutularda karanfillerin olduğu bahçeli evimizi. Komşuları. Ve Naciye’yi. Naciye de kim mi? O bizim komşunun süt arayan komşulara işaret ettiği. Kanıp gelenler oluyordu ama. Bizim Naciye’nin sütü bol diyordu. Yeni doğum yaptı.</p>

  <p class="normal">Öyleydi, Naciye yeni doğum yapmış, kahverengi, çok güzel bir tayı olmuştu.</p>

  <p class="normal">Yukarıdaki evimden akan yola bakıyorum. Latife latif yaraşır derler. Latife sever komşularımızın, nasıl olup da çatık kaşlı şehirlilere dönüştüklerin hikâyesini yazmak istiyordum. Ama yoruldum bile. Bir de özledim. Şimdi, oturup onlara dua vakti. Ne güzel komşularımızdınız siz. Ve karanfiller, hemi de fesleğenler şahitlikleriniz ötede şefaatçimiz olsun.</p>
</body>
</html>
