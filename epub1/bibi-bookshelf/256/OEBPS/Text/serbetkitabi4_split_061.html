<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_51">Ayva Hoşafı</h2>

  <p class="indentmetin"><span class="idebold">Malzeme:</span></p>

  <p class="indentmetin">2 adet ayva</p>

  <p class="indentmetin">1 su bardağı şeker</p>

  <p class="indentmetin">4 adet karanfil</p>

  <p class="indentmetin">1 adet kabuk tarçın</p>

  <p class="indentmetin">1 adet iri nar</p>

  <p class="normal"><span class="idebold">Yapılışı:</span></p>

  <p class="normal">Soyduğumuz ayvaları isteğimize göre dilimlere ayıralım. Ben ayva kompostosu yaparken, sert bir meyve olduğu için şekillendirirken daha farklı yenilikler deniyorum. Kurabiye şekillendirmek için kullandığım kesicilerimi ayva kompostosunda da rahatlıkla kullanıyorum. Özellikle meyve sevmeyen, bu türden yemekleri yemekte sorun çıkarabilen çocuklar için farklı şekillerde çalışılabilir. Kalp, yıldız, çocuk, çiçek ve pek çok motif imkânı sunan kalıplar var, bunların çelikten yapılmış olanları, ayva için çok idealler. Çocuklar tabaklarında motif yakalama yarışına girip, severek yiyorlar bu hoşafı. Özellikle kış aylarında, boğazından yakınan, öksüren çocuklar için çok güzel bir çözüm yolu olabiliyor.</p>

  <p class="normal">Ayva dilimlerimizi üzerini iki kat geçecek kadar suya koyarak, kaynamaya bırakalım. 15 dakika pişen ayvalarımızı tencereden alarak, şekeri kaynamakta olan suya ekleyelim. Şerbetimizin birkaç dakika kaynamasını bekledikten sonra, ayva dilimlerimizi yeniden şerbetimize boşaltalım. 10 dakika daha şerbetle birlikte pişirilen ayvalar ocaktan alınmadan 2 dakika evvel tarçın ve karanfiller eklenir. Ben tarçınımı ortadan ikiye ya da dörde bölerek, her tabağa bir parça kabuk tarçın gelecek şekilde ayarlıyorum. Kâselerde böyle bir görünüm isteyen hanımefendiler, bu biçimde de hazırlayabilirler. Kâselere alırken karanfilleri alıp, üzerine nar taneleri ilave ettiğimiz ayva kompostomuz artık yemeye hazırdır. Soğuk, ya da ılık servis edilebilir. Bu komposto özellikle sahurda, erişte denilen ev makarnasının yanında pek güzel bir eşlik edicidir.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>
</body>
</html>
