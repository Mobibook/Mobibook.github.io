<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_6">Pekmezli İncir Şerbeti</h2>

  <p class="indentmetin"><span class="idebold">Malzeme:</span></p>

  <p class="indentmetin">15 adet kuru incir</p>

  <p class="indentmetin">1 su bardağı incir pekmezi</p>

  <p class="indentmetin">2 litre su</p>

  <p class="normal"><span class="idebold">Yapılışı:</span></p>

  <p class="normal">Ben bu şerbetin asıl yapımını gördümse de, kendim asıl haliyle yapmadım-yapamadım. Bunun için annelerimize, hatta onların annelerinin hünerine ihtiyacımız var. Ben yine de hem benim yaptığım şekliyle, hem de babaannelerimizin yapışıyla tarifi vermek istiyorum.</p>

  <p class="normal">Rahmetli bunu yaparken suyu bir yandan kaynamaya bırakırken, iki adet büyük bıçağı iki eliyle birden kullanıyordu. Kuru incirler saplarından ayrılıp, bir büyük ekmek tahtasına konuyor, bıçak kıyma yapar gibi incirler çift bıçakla incecik kıyılıyor. Kıyılan incirler, yeniden elle bir topak yapılıp tekrar kıyılıyor. İncirler minicik kalana kadar bu işlem devam ediyor. Ben bu aşamayı mutfak robotumla yapıyorum, hünerimin aslı budur.</p>

  <p class="normal">Kaynayan suya, pekmezi azar döküp karıştırarak, şerbeti elde ederiz. 3 dakika kadar kaynattığımız şerbetimize, kıyılmış incirlerimizi ilave ederiz. Soğumaya bıraktığımız şerbet, soğuk soğuk servis edilmelidir. Pekmezli incir şerbeti diğer şerbetlerden farklı olarak, kendinden gelen bir tada, dolayısıyla da ağırlığa sahiptir. Evinde buz kıracağı olanlar, bu şerbeti kırılmış buzla servis edebilirler.</p>

  <p class="normal">İncir şerbeti çam fıstıklarıyla servis edilebiliyor, üzerine birkaç tane de nar tanesi, gerçekten şerbeti farklı bir hafifliğe bürüyüp, kolay içilebilir bir kıvam veriyor.</p>

  <p class="normal">Kışın içecekler için, bu şerbeti daha ılık servis etmelerini, üzerine de nar tanelerini daha bol tutup, kaşıkla içmelerini önerebilirim. Özellikle çocuklar için çok sevilen bir besleyici oluyor.</p>

  <p class="normal">Her sofranız aynı duayla tatlansın.</p>

  <p class="normal">Bir babaanne duası bu.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">Bir Ege çocuğunun hafızasındaki koku</span></p>

  <p class="normal">Kokular ve sesler. Ağustos ayı gelince Ege bu ikisinin en olmadık halleriyle yıkanır. Hava ısınır, ısınır, etrafı kavurur. Sokaklar ellerini eski duvarlara sürte sürte yürüyen asude çocuklara kalır. Ve çocuk hafızası. En güzel anılar o hafızada kalır. Bir Ege çocuğunun hafızasında incir yapraklarının kokusu vardır. Yaprak kokusunun kurumuş binbir çeşit ot kokusuna, artık o otlara karışmış yüzlerce çeşit çiçek kokusuna karışır hepsi. Bütün kokular gelir, cırcır böceklerinin seslerine karışır. Ve Egeli çocukların kulaklarındaki seslere, kalplerinde kalan incirle karışmış kokuya bir de tad eşlik eder damaklarında, incir hoşafı. Eski evler yoksa da, incirler var hâlâ. Kabızlık çeken bebekler, öksüren çocuklar, var. Hepsinden önemlisi, hâlâ misafirlerimiz var. Neyse ki varlar, binler ve binler şükür demeli onlara. İncirler ve kalabalık evler ve misafirler ve kokular. Hiç ama hiç unutulmasınlar. Âmin.</p>
</body>
</html>
