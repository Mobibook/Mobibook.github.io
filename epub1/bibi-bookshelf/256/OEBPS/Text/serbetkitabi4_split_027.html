<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_18">Meyankökü Şerbeti</h2>

  <p class="normal"><span class="idebold">Malzeme:</span></p>

  <p class="normal">Lif halde meyan kökü (iki tutam, üç maydanoz demeti kadar)</p>

  <p class="normal"><span class="idebold">Yapılışı:</span></p>

  <p class="normal">Şerbeti yapmaya geceden başlıyoruz.</p>

  <p class="normal">Meyan köklerini sudan geçirin. 1 litre soğuk suyun içine koyup yarım saat bekleyin. Yarım saat sonra bir litre buzlu suya alın meyan köklerini. Saat başı, soğuk suyun içindeki meyan köklerini tahta kaşıkla hafifçe ezerek karıştırın, içine bir-iki parça buz ilave edin. Sabah meyan köklerini koruk şerbeti tarifimizde olduğu gibi elinizle sıkın. Kapta kalan şerbeti sık dokumalı bir tülbende koyarak süzün. Güneydoğu mutfağına ait olan bu bitki, kolanın da hammaddesini teşkil etmektedir. Damak tadınıza göre, sulandırarak ya da doğal haliyle içebilirsiniz.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">Küre Isınıyor!</span></p>

  <p class="normal">Burası doğunun şirin mi şirin bir şehri. Doğunun Paris’i. Onlar öyle diyorlar. Yani oralılar, içindekiler. Doğunun Paris’ini dinleye dinleye geldi buraya. Ülkenin batısından, batının sahici Paris’ine gitmiş, orada sanat okuyup gelmişti. Kader, şimdi de doğunun Paris’inde gelin. Doğuda batılı gelin olmaya dair o kadar çok anı biriktirdi ki burada. İçinden bir sürü şiir okuyor burada. En çok da Fazıl Hüsnü Dağlarca’dan Kızılırmak Kıyıları’nı. Çık hele Anadolu’ya diyordu. Anadolu’yu anlatıyordu, hayallerimizin öteki tarafındakini. Doğudaki batılı gelin, evlendiklerinden beri bir yerlere davet ediliyordu. Her akşam bir başka evde yemekli misafirdi. Her gittiği evde pek güzel karşılanıp ağırlanıyor, bu kendilerinden olanlara benzemeyen, konuşkan, çalçene gelin herkese ayrı bir tad gibi geliyordu. Normal koşullarda, buralı gelinlerin yapmaya cesaret edemeyecekleri şeyleri o yapıyor, onlar yaptığında hiç hoş karşılanmayacak o şeyler, muhabbetle karşılık buluyordu.</p>

  <p class="normal">Yine böyle bir akşam yemeği. Kocaman masa ev halkına yetmemiş, yere o meşhur naylon rulo serilmişti. Bu rulo upuzundu, sofradaki ihtiyaca göre açılıyordu. Çocuklar; kıdem sırasına göre de genç kadınlar yerdelerdi. Yeni gelin, hiç yerde yemedi geldiğinden beri. O nasıl olduysa, gelişinden kıdemliydi. Sofradaki sohbet günlerdir hep aynıydı sanki, değiştirmek istedi. Başka şeyler söylemek, biraz oyalanmak. Ortaya, öylesine bir laf attı.</p>

  <p class="normal">"Küre ısınıyormuş" dedi. "Nasıl ısınıyormuş" dedi kendi şivesiyle, masanın en yaşlısı, ev sahibinin de babası adam. Eski bir kuyumcuydu, burada böyle kat kat apartmanları vardı ve varlığı ona sonsuz bir güven veriyordu. Kocaman göbeği iskemleden yere doğru taşıyordu adeta. Gelin gülümsedi, aslında içinden daha bir güldü. "Yani işte, bu kullandığımız parfümler, suyu boşa harcamalar, yemeğin altını çok açmalar, marketlerdeki poşetler, tişörtlermizdeki baskılar, benzinler, saç tokalarımız, her şey artık küreyi ısıtıyor." Baktı, amca neticeyi merak ediyor, devam etti, ama ne devam ediş, neredeyse soluksuz, hızlı hızlı konuşarak ve adeta kapıda düşman orduları şehirde kalan son suyun peşindelermiş gibi. Adeta dünya tipik bir Amerikan uzaylı işgaline uğramış da, bunlar da son nefeslerini birbirleriyle paylaşıyorlar. "Yani, küre böyle ısınmaya devam ederse, çocuklarımız aç kalacak, büyük su savaşları çıkacak, buğday zaten bitti, ekmek sandığımız şeyler aslında bomba, bebekler çiple beslenecek, insanlar çöllerde sürünecek. Mesela Van Gölü filan kalmayacak, orası mezarlık olur herhalde, bildiğiniz çöl olacak yani. Bir sürü millet ortadan kalkacak. Sanırım bizim de neslimiz tükenir. Türkler çok israfçı çünkü" dedi ve sustu. Derin bir nefes aldı. Önündeki bardağı aldı, içindeki buzlu meyan şerbetini dudaklarına değirirken, adamın bağırmasıyla öyle bir irkildi ki, üstü başı şerbet oldu. Göbeği yere doğru sarkmakta olan amca, içeriye, gelinine doğru bağırıyordu. "Kim ısıtiy la bu küreyi?"</p>

  <p class="normal">Mutfaktaki gelin akan suyun sesinden kayınbabasının sesini işitmiş midir bilinmez.</p>
</body>
</html>
