<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_17">Tükenmez</h2>

  <p class="indentmetin"><span class="idebold">Malzeme:</span></p>

  <p class="indentmetin">∂ kg. muşmula</p>

  <p class="indentmetin">∂ kg. ayva</p>

  <p class="indentmetin">∂ kg elma (ekşi ve tatlı)</p>

  <p class="indentmetin">2 adet armut</p>

  <p class="indentmetin">∂ kg. yaş siyah üzüm</p>

  <p class="indentmetin">∂ kg. vişne</p>

  <p class="indentmetin">2 su bardağı şeker</p>

  <p class="indentmetin">Su</p>

  <p class="indentmetin">10 litrelik cam kavanoz</p>

  <p class="normal"><span class="idebold">Yapılışı:</span></p>

  <p class="normal">Kavanozun içine muşmulanın bir kısmını koyun. Daha sonra üzerine diğer meyveleri dilimleyerek koyun. Üzerine üzüm tanelerini ve vişneleri atın. Mayalanması için birkaç adet nohut tanesi ekleyin. En son şeker ve alabildiği kadar su ilave ederek ağzını iyice kapatın. Bu şerbet bir hafta-on gün gibi bir zamanda içilecek kıvama gelir. Şerbeti hazırladıktan birkaç gün sonra, tadına bakarak, şeker ayarlaması yapabilirsiniz.</p>

  <p class="normal">Tükenmez şerbetinin özelliği, şerbet tükendikçe su ilave ederek artmasını sağlamaktır.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">Geliyor şimdi tükenmez dayak şerbeti!</span></p>

  <p class="normal">İzmir fuarındaki çocuk Elif, namı diğer Lamelif, elinde patates kızartmalarını tutuyor, bir yandan da etrafı seyrediyordu. Ama ne seyir. İçinde sesler vardı, oyuncaklar, tatlar. Ve az sonra, hemen patatesler biter bitmez dondurma için ağlamaya başlaması gerekiyordu. Bu öyle bir ihtiyaçtı ki, ağlamak için harika bir an yakalayıp, müthiş bir dondurma ihtiyaç gerekçesini eklemeliydi yanına. Böyle böyle yiyordu patateslerini. Bir yandan da Pipilota Uzunçorap olduğunu düşünüyordu. Tam da o anda, birden etrafındaki bütün sesler sustu adeta. Yanında tanıdığı hiç kimseyi göremedi. Kaybolmuştu. İşte, o da artık İzmir Fuarı’nda kaybolmuş çocuklar kervanında almıştı soluğu. Annesiyle yaptıkları acil eylem planını gözden geçiriyordu. Önce, kaybolduğunu belli etmemeye çalıştı. Çocuk çalıcıları iş başındaydılar. 6 yaşındaydı, büyümüştü ve yalnız başına burada olacak kadar da olgundu. Üstelik elinde de patates paketi vardı. Demek ki bir yetişkindi. Derken, sırtına bir el değdi. Kocaman bir el. Omzundan tuttu onu. Evet, hemen çığlık atmaya başlaması gerekiyordu. Hiç kimse bir çocuğun çığlığına duyarsız kalamazdı. Annesi öyle öğretmişti. İstemediği bir şey olursa, çığlık atmalıydı, büyükler yardıma koşarlardı. Nefesini iyice şekti, omzuna değen elin sahibine bakıp öyle bağıracaktı, korkutucu olmalıydı ne de olsa. Nefesini iyice doldurduktan sonra elin sahibine doğru başını kaldırdı. Bütün bunlar için galiba saniyenin onda biri yetmişti. Baktı, o da ne, bu bir polis.</p>

  <p class="normal">Karakola nasıl gittiler, orada kendisine neler söylediler hatırlamadı bile. Durum o kadar aşağılatıcıydı ki. Annelerini kendisi bulmalıydı, işte saçma sapan bir polis duruma el koymuştu, resmen utanç duyuyordu. Anne babasının adını bilip bilmediğini sordular. Ne var ki, soy ağacını çıkaracak kadar büyüdüğü gibi, Selvinaz ablasının hanımannesinin saçına meç yapan kuaförü bile hatırlıyordu. Hepsini anlattı. Galiba çok konuştu. Polisler kıpkırmızı olmuş yüzleri, terden ıslanmış üstleriyle bir şeyler yazıyorlardı. Yan iskemlede bir oğlan çocuğu daha vardı. O kendisinden çok önce gelmiş, ağlamaktan gözleri şişmişti. Galiba korkuyordu. Sahiden kaybolmuş bir çocuğa benziyordu.</p>

  <p class="normal">Birden karakoldaki odaya bir sürü insan girdi. Elif, nam diğer Pipilota Uzunçorapı almaya gelenler öfkeli, diğer aileyse pek rahat görünüyordu.</p>

  <p class="normal">Ali’ymiş çocuğun adı. Pippi, kendisini bırakıp o çok ağlayan çocuğun ailesini seyretmeye başladı. Polis çocuğun babasına bakıp "kardeşim, saatlerdir seni anons ediyoruz, duymuyor musun" diye payladı adamı. Adam baktı polise ve cevabını yıllarca unutmadı geleneksel İzmir fuar kaybolmuşu küçük kız: "Ya amirim, ayda yılda bir hanımla keyif ettik. Siz anons ettiniz, çocuğunuz emniyette dediniz. E çocuk emniyette, biz de rahat rahat gezdik."</p>

  <p class="normal">Kapıdan çıkarlarken, Elif annesine dönüp, "Anne, şerbet de içelim mi?" dedi en kendine acındırır ifadesiyle.</p>

  <p class="normal">Anne cevap verdi, "Hı hı, içelim kızım, geliyor şimdi tükenmez dayak şerbeti. Ne tükenmez çilem varmış Yarab!"</p>
</body>
</html>
