<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_59">Ballı Nuh’un Gemisi Hoşafı</h2>

  <p class="normal">Bu isim annemin biz çocuklarına yemek yedirmedeki hünerinin ulaştığı son noktadır. Hafta sonları evdeki meyveler bitmeye dönünce, her bir meyveden 1-2 tane kalır. Bu kalanlar, üzerinde gördüğümüz beneklerden dolayı burun kıvırdıklarımızdır genellikle. Annemiz de, bunlardan bir komposto yapar, evcilik için arkadaş toplarız ve bu Nuh masalına bürünmüş kompostomuzu, bol yoğurtlu makarnamızla birlikte yeriz. Bal yemeyen çocukları için bir icadı olsa gerek anneciğimin bu tatlı. Hz. Nuh peygamber ve oğlu hikâyesini anneme her seferinde anlattırıp, yine de sabrı taşmayan haline gıpta ederdim. Yaramazlığıma yaramazlık ekleten bu sabır hali, akşama doğru artık sesine yansıyan bir hiddete bürünse de, bana kazandırdığı bu tad için minnettarım (taddan fazlası için de tabii).</p>

  <p class="indentmetin"><span class="idebold">Malzeme:</span></p>

  <p class="indentmetin">2 adet kırmızı erik</p>

  <p class="indentmetin">1 adet şeftali</p>

  <p class="indentmetin">1 salkım kara üzüm</p>

  <p class="indentmetin">1 adet armut</p>

  <p class="indentmetin">5 adet çilek</p>

  <p class="indentmetin">1 su bardağı bal</p>

  <p class="indentmetin">Üzerini geçecek kadar su</p>

  <p class="normal"><span class="idebold">Yapılışı:</span></p>

  <p class="normal">Üzüm ve çilek haricindeki bütün meyveler kabukları soyularak istediğimiz şekilde doğranır. Bal ve su kaynamaya bırakılır. Kaynayan suya malzeme eklenir. 10 dakika kaynatılır. Kâselere alındıktan sonra, eğer çocuğunuz çok sabırsız değilse, soğutularak servis edilir. Servis ederken, annem üzerine yasemin yaprakları atardı, kendimizi sahiden pek özel hissederdik. Bu komposto, çocuğunun arkadaşlarını evine toplayıp, onların mutluluğuna hayran, onlar için yorulabilen bütün annelere...</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>
</body>
</html>
