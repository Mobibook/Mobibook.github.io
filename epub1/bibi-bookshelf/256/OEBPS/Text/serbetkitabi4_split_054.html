<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_45">Sünnet Şerbeti</h2>

  <p class="indentmetin"><span class="idebold">Malzeme:</span></p>

  <p class="indentmetin">2,5 su bardağı su</p>

  <p class="indentmetin">2,5 su bardağı süt</p>

  <p class="indentmetin">∂ su bardağı şeker</p>

  <p class="indentmetin">10 damla gül suyu</p>

  <p class="indentmetin">Çam fıstığı (künerdir adı Ege’de)</p>

  <p class="normal"><span class="idebold">Yapılışı:</span></p>

  <p class="normal">Su, süt ve şeker karıştırılıp, şekerin iyice erimesi sağlanır. Üzerine gül suyu ilave edilir. Soğutulur. Servis edilirken bardakların üzerine fıstıklar atılır.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">İbni Melek destanı</span></p>

  <p class="normal">Bu şerbet İzmir’in Tire ilçesinde sünnet törenlerinde misafirlere ikram edilmektedir. İbni Melek Kütüphanesi’yle meşhur bu ilçenin Mevlitli sünnetlerinde, özellikle süt şerbeti ikram edilir. Yörede süt şerbetinin unutulmamış olması, hâlâ hatırını sayıyor olmaları, belki de içeride İbni Melek’ten kalma bir halin olmasındandır. Ki, her Salı kurulan ilçe pazarının bir diğer geleneği de, pazarın dualarla açılıyor olmasıdır. Köylerden gelen sebze satan kadınlar, Salı duasını bekler, imam duayı eder, âminler yükselir ve alışveriş başlar.</p>

  <p class="normal">İbni Melek, Aydınoğulları döneminin ünlü hocasıdır. Efendimiz’e aşkı öyle büyüktür ki, yüzyıllarca medreselerde ders kitabı olarak okutulan tefsir kitaplarına, hep M harfi ile başladığı bilinir.</p>

  <p class="normal">En garip olanı da şöyle anlatılır: Rivayet odur ki, padişah vergilerde ağır bir artırıma gitmiştir. Tire halkı bu vergileri ödemek istemez, zira o güce sahip değillerdir. Halk ayaklanacaktır. İbni Melek bakar ki, isyan çıkacak, Anadolu her yandan isyan bayrağını açıyor, bir çare düşünür. Zira isyan eden halkın üzerine padişah ordu yollayacak, yüzlerce insan ölecektir. İbni Melek yedi yıl boyunca halkın vergilerini tek başına öder. En sonunda serveti tükenir, saraya durumu arz eder, hal anlaşılır, yola koyulur.</p>

  <p class="normal">Aydınoğulları ve Osmanlı şehzadelerine hocalık etmiş olan bu âlim Tire için hâlâ daha bir canlı destandır. Esnaf, adeta geçen yıl kendi vergilerini üstlenmiş gibi anlatırlar âlimlerini. Hâlâ çocuğundan ihtiyarına herkes, büyük bir sevgi besler ona.</p>

  <p class="normal">Ve söylemeden geçemeyeceğim, Tire’de büyük parkın içinde ihtiyarlar çocukluğumuzun camebe, meşe denilen o camdan minik top oyununu oynamaya devam ederler. Tarihin büyük Yahudi yerleşim birimlerinden biri de olan Tire, bir yanda süt şerbeti içen, bir yanda Yahudilerden yadigâr oyunlarını yaşatan, Sultan Melek dedikleri âlimlerine Fatihalar yollayan bir yerdir.</p>

  <p class="normal">Neydi, Türkiye mozaiği mi?</p>
</body>
</html>
