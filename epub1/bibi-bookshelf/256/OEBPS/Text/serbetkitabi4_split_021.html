<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_12">Elma Şurubu</h2>

  <p class="indentmetin"><span class="idebold">Malzeme:</span></p>

  <p class="indentmetin">500 gr. elma</p>

  <p class="indentmetin">3 su bardağı su</p>

  <p class="indentmetin">1 limon</p>

  <p class="indentmetin">1 su bardağı şeker</p>

  <p class="normal"><span class="idebold">Yapılışı:</span></p>

  <p class="normal">Elma şurubunu farklı şekillerde yapmak mümkün. Benim tercihim elmanın çiğ kokusunu ve tadını muhafaza etmek olduğu için, o halini yazıyorum.</p>

  <p class="normal">Elmaları kekin üzerine koyarken yaptığımız gibi incecik dilimler halinde, genişçe bir kaba doğrayalım. Suyumuzu kaynatıp elmaların üzerine dökelim. Birkaç dakika bekleyip (daha çiğ rayihasını sevenler sıcak suyu döküp elmaları hemen çıkarabilirler) elmaları seyrek dokumalı bir tülbent üzerine alıp, makarna süzgüsünün üzerine koyalım. Bir çatal yardımıyla elmaları hafifçe ezelim. Tülbentte kalan elmayı tülbent yardımıyla sıkalım. Suya geçen elma pürelerinin içine limonu dilimlere ayırıp içine atalım. Şekeri ilave edip soğumaya bırakalım.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">Zeynep</span></p>

  <p class="normal">"Elma?" dedi, baktım. Sivri topuklu ayakkabılarının üzerinde ayakta nasıl durduğunu anlayamadığım o kız. Tepeden tırnağa fark edilen, burada olduğu bilinenlerden. Güzel Türkçesi, sesi, kendisinin kesip diktiği eşarbı, el işi gömleğindeki el işi işlemeleriyle, başka türlü bir zamandan gelen o acayip kız işte. Elindeki yeşil elmaya baktım. Ben elma sevmem demek istedim. Diyemedim. Desem, ağlardım. Yanımda durdu. Bir yayınevi penceresinden, karşıya bakıyorduk birlikte. Burada yeni olmak, tanımadığım birinin yanında ağlamak. Üstelik, elinde yeşil bir elmayla yanımda duran bir yabancı...</p>

  <p class="normal">Karşıya baktık, orada bir çorap fabrikası. Burada, bu katta, yanımızda ağaçla çiçek arasında bir bitki türü. Üst kattan gelen kokular. Yemekhane, ne sevimsiz diye içimden geçirişim. "Elma ağrı kesicidir biliyor musun? Ben ne zaman başım ağrısa elma yerim" dedi, hiç yüzüme bakmadan. Ağlamaya başladım. "Ben elma sevmem, ama şurubunu yaparım" dedim. "İyi işte," dedi, "Sen ye, bak midende şurup olur o." İlk defa o zaman yüzüne baktım. Gülümsedim. Gözyaşımdaki tuz dilime mi değdi ne. Sonra...</p>

  <p class="normal">Biz sonra Üsküdar sahilinde oturduk, saatlerce. Yıllar geçti ve biz iki dost, saatler ve geceler boyu muhabbet ettik. Kalbimizde bir sürü elma, hub oldu. Biz içine aşk düşürdük.</p>

  <p class="normal">Ben elma sevmem. Başım çok ağrıyor. Ve sevgili Zeynep uzak bir şehirden elma uzatsın istiyorum.</p>

  <p class="normal">Bir de serhoş daneli tespih. Önce hikâyesini anlatsın serhoş danenin, sonra da derdimi alsın.</p>

  <p class="normal">Başım ağrıyor. Gece, sessizlik, gölgelerden hayaletler uydurma, bu ülke neresi derken, gökyüzünden bir balkabağı düşüyor. Kime nasıl pay ederim diyorum. İçinden bir ben, bir dost, bir de dua düşüyor.</p>

  <p class="normal">Artsın eksilmesin...</p>
</body>
</html>
