<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_28">Vişne Şurubu</h2>

  <p class="indentmetin"><span class="idebold">Malzeme:</span></p>

  <p class="indentmetin">1 kg. vişne</p>

  <p class="indentmetin">1 su bardağı şeker</p>

  <p class="normal"><span class="idebold">Yapılışı:</span></p>

  <p class="normal">Vişneleri yıkayıp delikli süzgüye alıyoruz. Üzerine şekeri serpiyoruz. Şeker vişnelerin sulanmasını sağlıyor. Bir gün boyunca vişnelerin suyunun aşağıya çıkmasını bekliyor, gün boyunca ara ara elle oynanan, karıştırılan vişneler, akşam olunca süzülür. Vişnelerin suyunun tamamen alta geçmesi sağlanır. Sonra, vişne suyu ölçülür. Çıkan her bardak vişne suyuna, 1,5 katı şeker eklenir. Şekerlerin erimesi sağlanır. Eğer dipte erimeyen şeker kalmışsa kaynamaya bırakmadan, hafifçe ısıtılabilir.</p>

  <p class="normal">Şurubumuz buzdolabında 1 yıl saklanabilir. İçerken iki parmak şurup, üzeri soğuk su alacak şekilde servis edilir.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">Annecim bak, havuçlarımız olmuşlar!</span></p>

  <p class="normal">Ağustos ortasında deli bir yağmur. Burada sürekli yağmur yağıyor. Kemikleri ağrıyor. Sabah olalı ne kadar zaman oldu acaba, yataktan kalkmak istemiyor. Yağmurun ne kadar şiddetli yağdığını bu evin içinde bile hissetmek mümkün. Bu eski bir Macar evi. Kocasının anneannesinin eviymiş aslında. Küf kokuyordu bu ev. Artık sorunlar o kadar artmıştı ki, ne yapacağını bilmiyordu. Bu ülkeden sahiden nefret ediyordu. Hayalindeki Macaristan çok farklıydı. Türkiye’de mevsimler hep güzeldi, hep ışıltılı. Yazlar kurak ve sıcak, kışlarsa ılık ve bol yağışlıydı. Bu soğuk Doğu Avrupa ülkesinin insanları da soğuktu.</p>

  <p class="normal">Bir Macarla evlenirken bütün ailesi karşı çıkmış, sonra herkes alışmıştı. Kızı doğduğunda aile bir kere daha hop oturup hop kalktı. Çocuğun ismi ne olacaktı? İkisinin de anneannelerinin isimlerini verdiler kızlarına. Nevhilal Rozalia.</p>

  <p class="normal">Yatağından kalktı, bir şarkı mırıldanmaya başladı. "O bizim kavuşmalarımız a yârim mahşere kaldı." İçinden ağlamak geldi. Bu ülkeden, yağan yağmura rağmen inatla bahçede duran kocasından, yağmurdan ve özellikle de bu ülkedeki yağmurdan nefret ediyordu. Koridor duvarında asılı aynaya baktı. Turuncu havuçlu beyaz, İspanyol paçalı pijamalarıyla öyle zavallı görünüyordu ki, işte bir gün en fazla bu kadar kötü olabilir diye düşündü. Üstelik doktor kontrolüne de gitmesi gerekiyordu bu hafta. Bir yıldır, beyninde bir pıhtı vardı, tehlike geçti, yok geri geldi deyip canını sıkıp duruyorlardı.</p>

  <p class="normal">Taş evin içinde şöyle bir tur attı. Kocasının yumurta haşladığını fark etti. Çay da olmuştu. Bu adam ne yapıyorsa bana inat olsun diye yapıyor diye düşündü. Kızı da ıslanıyordu onun yüzünden. Evin kapısı açıldı. Önce yerleri ıpıslak eden suyu gördü, tam bağıracaktı ki, kızı annesine koştu. "Annecim bak, havuçlarımız olmuşlar. Ben çıkardım" dedi. Kadın kızına baktı, yanındaki adama. Kadının tişörtündeki havuç baskının altında atan kalbinde bir şeyler hareket etti aniden. Çamurlu minik ellerdeki havuç sabahki mesajların hepsini silip, yenilerini yazıverdi.</p>

  <p class="normal">Macaristan çok da kötü bir ülke sayılmazdı. Hem, Doğu Avrupa bizim Karadeniz gibiydi. Yağmur çok yağıyorsa nolmuş, bereketti. Bu eski ev küf değil, tarih kokuyordu aslında, şanslıydı. Kocası da hem neden çekilmez bir adam olsundu ki, sabah o uyurken kalkıp yumurta pişiriyor, kalkıp bahçenin ilk havuçlarını toplayıp sürpriz yapıyordu. Ve güzeldi aslında hayat. Beynindeki pıhtıyı da unuttu. Küçük bir havuç, içindeki çamurları bir kalp dolusu sihre çevirmişti yine.</p>

  <p class="normal">Camdan baktı, yağmur doluya çevirmişti.</p>
</body>
</html>
