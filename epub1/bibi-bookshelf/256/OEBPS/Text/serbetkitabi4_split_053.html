<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_44">Şeftali Şerbeti</h2>

  <p class="indentmetin"><span class="idebold">Malzeme:</span></p>

  <p class="indentmetin">3 kg. şeftali</p>

  <p class="indentmetin">2 su bardağı şeker</p>

  <p class="indentmetin">2 su bardağı su</p>

  <p class="indentmetin">1 limonun suyu</p>

  <p class="normal"><span class="idebold">Yapılışı:</span></p>

  <p class="normal">Şeftalileri soyup dilimliyoruz. Dikkat etmek lazım, şeftali dilimleyip koymaktan çok yediren bir meyve, şerbet için şeftaliniz kalmayabilir. Derin bir cam kâseye dilimlediğimiz şeftalilerin üzerine bir bardak şekerimizi ve limon suyumuzu ilave edip, ağzını kapatarak dolaba kaldırıyoruz. Bu işi akşamdan yaparsak sonuç çok daha güzel olur. Sabaha suyunu bırakmış ve yumuşamış olan şeftalilerimizi çıkarıp elimizle bir güzel yoğuruyoruz. Suyumuzun içine kalan şekeri ilave edip, eritiyor, sonrasında da elimizle güzelce yoğurup ezdiğimiz şeftalilerimizi ekliyoruz. Bu şerbet bu haliyle de içime hazırsa da, süzmekte yarar var. Bu defa tülbentten değil de, delikli makarna süzgüsü yardımıyla süzebiliriz. Şerbetimizi soğuk servis ediyoruz.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">Yusuf amcanın elleri</span></p>

  <p class="normal">Benim için şeftali, Naciye isimli bir atı olan rahmetli Yusuf amca ile özdeştir. Yeterince mızmız, mariz bir çocuk olan ben, hem oyunlara katılmak ister, hem de rahatım kaçmasın isterdim. Koşmak ama terlememek, çamura elimi sokmak ama annemin ısrarla giydirdiği beyaz renkteki elbisemin etekliğine zeval getirmemek...</p>

  <p class="normal">E olmazdı tabii. Her oyunda üstüm başım çamur olur, annem kızar, ben yüzümü asar, ağlardım hatta. Rahmetli Yusuf amca, hayatımda yediğim en güzel şeftalilerin üreticisidir. Hatta öyledir ki, manavdan alınmış bir şeftali, benim nazarımda fabrikasyondur. Plastik addederim onları, ne fena. Hala daha Yusuf amca şeftalisine ulaşana kadar yemiyorum yaşadığım şehirde. Ve şükürler olsun ki, eski dostlar hala şeftali yolluyorlar kargo kutularında.</p>

  <p class="normal">Yusuf amca kırmızı doç (yani Dodge) kamyonetiyle gelir, yılın ilk şeftalilerini kirli tozlu avucunda bana verirdi. "Hadi bre, sen bir kere daha ağla Yusuf amcan için" derdi. Ağlamakla beni özdeşleştiren bu amcaya bir yandan küser, ama çocukluk bu ya, şeftalilerin dayanılmaz cazibesine kanardım. Benim şeftalilerim ortağı yine rahmetli olmuş Hüseyin amca olurdu. O eski, daracık yol üzerinde yan yana dizili eski göçmen evlerinin ihtiyarcıkları, çocukların yakın dostlarıydı o zamanlar. Hüseyin amca hikâyeler anlatır, o hasta, iki büklüm haliyle insanları güldürürdü. Yerden 50 cm yükseklikteki balkon, benim için çikolata, gofret, annemden saklı yenen dondurma demekti.</p>

  <p class="normal">Şeftali yemeyi özlüyorum. Yanımızdaki manavda satılıyor biliyorum. Ben Yusuf amcanın şeftali tozuna bulaşmış ellerini özlüyorum, biliyorum.</p>
</body>
</html>
