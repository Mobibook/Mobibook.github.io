<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_29">Demirhindi Şerbeti</h2>

  <p class="indentmetin"><span class="idebold">Malzeme:</span></p>

  <p class="indentmetin">250 gr. demirhindi</p>

  <p class="indentmetin">5 su bardağı su</p>

  <p class="indentmetin">1 kg. şeker ya da 1 su bardağı bal</p>

  <p class="indentmetin">Demirhindi baharatı</p>

  <p class="normal"><span class="idebold">Yapılışı:</span></p>

  <p class="normal">Demirhindi temiz bir tülbende konur, kaynamakta olan suya atılır, on dakika kaynatılır. Tülbentteki demirhindi tencereden alınarak, içine 1 kg şeker ya da bir su bardağı bal eklenir. 1-2 dakika daha kaynatılıp ocaktan alınır. Yine bir tülbende konan demirhindi baharatı sıcak şerbet tenceresine konur. İyice soğuduktan sonra temiz bir tülbentten süzülen şerbet birkaç saat bekletilir. Yeterince bekletilen şerbet bir kere daha sıkı dokunmuş tülbentten süzülür. Cam sürahiye kaldırılan şerbet, soğuk servis edilir.</p>

  <p class="normal">Demirhindi şerbetinin Osmanlı’da çok tercih edilen bir içecek olduğunu aktarıyor uzmanlar. Aktarda demirhindi için 41 çeşit baharattan oluşan karışık baharat satılıyor.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">Süpürge yakaruz!</span></p>

  <p class="normal">Küçük bir bahçe, ama büyük. Büyük ve küçük.</p>

  <p class="normal">Ön tarafta bir dut ağacı, güller, yaramaz bir nar olacak kadar ancak var, küçücük, arkadaysa iki sıra karalâhana. Ve aynı bahçe evin dördüncü torununun düğününe ev sahipliği yapacak, gelen gidene yemek verecek kadar da büyük.</p>

  <p class="normal">İstanbul’da yaşayan, orada okumuş, düğünden sonra da İstanbullu hayatına devam edecek olan damat, dedesinin evinde evlenmek istemişti. Eski usul bir köy düğünü. Bu evin torunlarında sıkça görülen anneanne aşkı, bilhakkın ona da bulaşmıştı işte.</p>

  <p class="normal">Anneanne çok telaşsız, köydeki düğün için hazırlıklarını yaptı. Ne lazımsa tamamladı. Her şeye çok titizlendi, ama kimseyi üzmeden, hatta kendisini de yormadan. Kimse bilmiyor anneannenin nasıl yorulmadığını. Sabah onlar uyurken kalkıp hamur tutuyor, kahvaltıya tavadaki yağ kokusuyla kalkıyorlar, uykuya onun elinden yenen günün son meyveleriyle dalıyorlar. Hatta en son getirilen sütlerde uyuyor numarası yapıyor herkes. O kocaman köy evinde geçirilen hafta sonlarının yorulmaz anneannesi, dördüncü torununu evlendirirken yine aynı yorulmazı yaşıyor.</p>

  <p class="normal">Düğün 23 Nisan’da olacaktı. Oğlanın annesi ve teyzelerini haftalar öncesinden bir telaş tutmuştu. Bir çocuk bayramı klasiği olan yağmurlu hava. Belki günde birkaç defa annelerine ya yağmur yağarsa diyorlar, ihtiyar kadın uzun küçük çiçekli emprime eteğini tutuyor eliyle, "süpürge yakaruz" diyor. Evin okumuş kızları gülüşüyorlar. Oğlanın annesi olan, hepten geriliyor. Bu günlerce böyle gidiyor. Sonunda düğün günü gelip çatıyor. Anneanne herkesten evvel ayakta. Karalâhanalar sarılmış, hamur yoğrulup ekmekler fırınlanmış. Etli yemekler çoktan ocakta. Akşamdan mayalanmış zaten yoğurtlar. Börekleri de onlar laflayıp ah vah tüh derken, ne nasıl yetişmezin derdindeyken yapıvermişti geceden.</p>

  <p class="normal">Oğlanın teyzesi girdi annesinin yanına ilk önce. İhtiyar kadın mutfaktaydı, makamında yani. Annesinin telaşsızlığının henüz kendisine sirayet etmediğinden olacak, "Anne, millet deniz otobüsünden inmiş. Çok kalabalık geliyormuş oğlanın arkadaşları. Yetmez bu yemekler, pide falan mı yaptırsak?" diyor. Kadın hiç kızının yüzüne bakmadan, sağ elini koyuyor sarma tenceresinin üzerine. "Hiç korkma, yeter" diyor. Seslice, vakur bir ifadeyle "Bismillahirrahmanirrahim" diyor ve açıveriyor tencerenin kapağını.</p>

  <p class="normal">Misafirler geliyor, denen oluyor, deli bir yağmur başlıyor. Sanki anneannenin suçu imiş gibi köy düğünü istemesi haşarı oğlanın, hah işte yağmur diyor evin kızları.</p>

  <p class="normal">İhtiyar kadın kendinden emin, eski bir süpürge bulduruyor hemen, atıyor meydana, yakıyor. Duman tüttükçe, bulutlar dağılıyor.</p>

  <p class="normal">Yağmur diniyor, yemekler yetip artıyor.</p>

  <p class="normal">Düğün dağılırken herkes birbiriyle vedalaşıyor. Bir genç kız yaklaşıyor ihtiyar anneannenin yanına, "Teyzecim, valla sizin bu süpürge hikâyenize bayıldım, on gün sonra da benim düğünüm var, yağmurdan korkuyorum, napsam, süpürge mi yaksam ben de?" diyor. Kız anneanneye bakıp batıl inancını hoş görüyor, cehaletine veriyor bilmezliğini.</p>

  <p class="normal">Yolcular geri dönüş yoluna revan olduklarında, yağmur yeniden bastırıyor. İhtiyar fısıldar gibi sesleniyor, "Bismillah deyin, bişeycik olmaz".</p>
</body>
</html>
