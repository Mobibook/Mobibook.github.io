<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>serbetkitabi4</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_42">Sirkencübin Şerbeti</h2>

  <p class="normal">Aşık der incidenden</p>

  <p class="normal">İncinme incidenden</p>

  <p class="normal">Kemalde noksan imiş</p>

  <p class="normal">İncinen incidenden</p>

  <p class="normal">Alvarlı Efe Hazretleri</p>

  <p class="normal">Hazma iyi gelen bu şerbet, Mevlana Hazretleri’nin tercih ettiği şerbet imiş.</p>

  <p class="indentmetin"><span class="idebold">Malzeme:</span></p>

  <p class="indentmetin">4 kaşık bal</p>

  <p class="indentmetin">4 kaşık üzüm sirkesi</p>

  <p class="indentmetin">4 su bardağı su</p>

  <p class="normal"><span class="idebold">Yapılışı:</span></p>

  <p class="normal">Bütün malzemeyi karıştırıp soğutalım, soğuk olarak, yemek arasında servis edelim.</p>

  <p class="normal">Biliyorum, yukarıdaki tarif çok kolay gibi geldi. Basit gibi. Ama dedim ya başında, hazreti Pir içeceğidir bu. Sirke ve baldan müteşekkil olduğundan da adı sirkencübindir.</p>

  <p class="normal">Artsın eksilmesin. Dolsun da taşmasın. Az çok olsun da, bereket yok olmasın. Âmin.</p>

  <p class="ortayazi"><span class="idebold">Kadir bilir avuçlar, yamuk taneli inciler</span></p>

  <p class="normal">Tekrarda hayır vardır diyerek...</p>

  <p class="normal">Eskiler tespih severlermiş efendim. Ama öyle ellerinde çevirip, etrafa başka türlü görünmek, güçlerini göstermek için değil. Tespih ettiklerinden Hakk’ı.</p>

  <p class="normal">Avuçlarına aldıkları tespihler, kişinin kültürüne, mali durumuna, inancına, geleneklerine göre değişirmiş. Yazın taş tespih kullanırlarmış avuçlarını serinletip, bedene ferahlık versin diye, kışınsa ahşap, aksine, ısıtsın diye.</p>

  <p class="normal">Bazıları da inci tespih severmiş. O da inceliğinin hülasasından.</p>

  <p class="normal">İnci tespihin ustası, itinayla incileri ortalarından deler, tespih ipine dizermiş. Bazen, binde bir, eline bir tane yamuk inci tanesi denk gelirmiş. E inci bu, atılmaz, yamuğu da kıymetli. Artık usta ne yapar eder, bu taneyi de delmeyi de başarır, ipe onu da dizermiş. Fakat bu inci taneciği, ortasından delinecek olsa kırılacağından, azıcık üstten yahut da alttan delinirmiş.</p>

  <p class="normal">Tespih almaya gelen müşteriler, tespihleri incelerler, şayet ellerindeki tespihte bu yamuk tane varsa, defolu der, atarlarmış bir kenara. Bu arada usta gülümsermiş, bir hal bilmezden kurtuldu diye incicik.</p>

  <p class="normal">Efendim sonunda bir ehli kalp gelir, tespihleri inceler, bir türlü aradığını bulamayan bir adamın sıkıntısı düşermiş yüzüne. Sonunda bu yamuk taneye gelir, yüzüne bir tebessüm yayılır, "İşte burada" dermiş, "Ustam ellerine sağlık."</p>

  <p class="normal">Böyle yamuk taneli tespihler, kadir bilir avuçlara yakışırmış. Kadir bilir avuçlar da bu yamuk incilere.</p>

  <p class="normal">Ve o sevgili kadir bilir avuçlar, yamuk taneli inciye serhoş dane derlermiş.</p>
</body>
</html>
