<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span style="font-weight:bold;"><br /></span></p>

  <h2 class="sigil_not_in_toc" style="text-align: center;"><span style="font-weight:bold;">6</span></h2>

  <h2 id="sigil_toc_id_15" style="text-align: center;"><a id="bookmark1"></a><span style="font-weight:bold;">Operasyon</span></h2>

  <h3 id="sigil_toc_id_16"><a id="bookmark2"></a><span style="font-weight:bold;">24 Mart 2008 Saat: 00. 15</span></h3>

  <p>Nur saatlerdir sandalyeye bağlı oturmaktan uyuşmuş durumdaydı. Kendisini kaçıran adamların, işlerinin ehli oldukları her hareketlerinden belli oluyordu. Elleri arkadan profesyonel bir şekilde bağlanmış, kapısı sadece dışarıdan açılan bir odaya kapatılmıştı. Arkasındaki duvarda bir kamera tertibatı vardı. Başına da bir nöbetçi koymuşlardı. İçeride, üzerinde oturmakta olduğu sandalyeden başka, küçük bir masa ve lazımlık vardı.</p>

  <p>Nöbetçisi bunca saattir tek bir kelime bile etmemişti. Sırtı kapıya dönük bir şekilde öylece bekliyor, dışarıya çıkması gerektiği zamanlarda duvardaki düğmeye basıp kapıyı açtırıyordu. Kısaca Nur, oldukça sıkı bir güvenlik altında tutuluyordu. Akimda ise tek bir şey vardı: Kaçmak. Adamlar şimdilik sakin duruyorlardı ama eninde sonunda sorguya başlayacaklarından emindi. İşte o zaman hiç şansı kalmayacaktı. Sanki birini veya emrini bekliyorlardı.</p>

  <p>Neredeyse bir buçuk saattir kıpırdamadan bekleyen nöbetçisi, sıkıntılı bir oflamayla düğmeye basınca, Nur’un içinde bir umut ışığı belirdi. Kapının otomatik kilidi sert bir tıkırtı çıkartarak açıldı ve adam dışarıya çıktı. İki dakika sonra geri döndüğünde elinde koca bir fincan çay vardı. Nur, adamın çayından birkaç yudum almasını bekledikten sonra, “Su, ” diye mınidandı. Nöbetçi tam duyamamıştı. “Ne? ”</p>

  <p>Nur olabilecek en mahzun ifadesini takınarak kısık sesle konuştu. “Su... Çok susadım. ” Adam bıkkın bir ifadeyle kıza şöyle bir baktı. Bardağını küçük masanın üzerine bıraktıktan sonra düğmeye bir kez daha bastı.</p>

  <p>Nöbetçi çıkar çıkmaz Nur bağlı olduğu sandalye ile birlikte hafifçe doğruldu ve masaya yaklaştı. Yanağının dibinde duran küçük cam kapsülü diliyle ittirerek dişlerinin arasına getirdi ve küçük bir baskıyla kırdı. Ağzına düşüveren küre şeklindeki minik hapı, diliyle hafifçe ittirerek fincanın içine bıraktı. Odanın uzak köşesine doğru kuvvetlice tükürdü ve sandalyesiyle birlikte eski yerine geçti.</p>

  <p>Nöbetçinin kameraya işaret vermek yerine düğmeyi kullanması bu planı uygulama cesareti vermişti. Belki de tertibat çalışmıyor veya Nur’u fazla tehlikeli bulmadıklarından sıkı gözlemiyorlardı.</p>

  <p>Tahmin ettiği gibi nöbetçisi çok çabuk geri dönmüştü. Elinde bir şişe suyla plastik bir bardak vardı. Anlaşılan cam bir kez daha dışarıya çıkmak istemiyordu. Bardağı doldurup kızın ağzına dayadı. Boşalan bardağı ve şişeyi masanın üzerine bıraktı, çay fincanını yeniden eline alıp yerine geçti. Nur göz ucuyla adamı izliyordu. Fincanından koca bir yudum aldığını görünce içinden saymaya başladı. Yirmiye gelince durdu ve kafasını çevirip, “Bir bardak daha, ” diye seslendi. Nöbetçi sinirli bir şekilde fincanını masaya bıraktı. Bar-</p>

  <p>dağı doldurup Nur’a doğru bir adım atmıştı ki, boğuluyormuş gibi bir ses çıkararak elini boğazına götürdü. Zehirlendiğini anlamıştı. Elindeki fincanı bıraktı ve zile basmak için kendini ileriye doğru attı... Ama zehir bedenini çoktan ele geçirmişti. Cansız bedeni yüzüstü yere yığıldığında, parmaklarıyla duvar arasında bir karış mesafe kalmıştı.</p>

  <p>Nur sandalyesiyle birlikte kalkıp cesedin yanına gitti. Kırık fincan parçalarının en irisine yakın bir yerde yana doğru devrildi. Düğümü kesip bağlarından kurtulur kurtulmaz, adamı yüzüstü çevirdi ve belindeki silahı çekip aldı. Refleksleşmiş bir hareketle şarjörü kontrol etti: Doluydu. Şimdi sorun odadan nasıl çıkacağıydı. Kilit mekanizmasını inceleyecekti. Hatta düğmeye basmayı bile deneyebilirdi.</p>

  <p>Kapıya doğru gidiyordu ki bir çıt sesi duyuldu. Biri kilidi açmıştı.</p>

  <p>Temkinli bir şekilde dışarıya çıktı. Tam adımını atacakken yerde bir cep telefonu olduğunu fark etti. Sanki onun alması için konmuştu.</p>

  <p>Merdivenlere doğru ilerlerken güvenlik odasında masaya yığılmış iki adam fark etti. Monitörden tutulduğu odayı görüyordu. Demek ki kontrol ediyorlarmış diye düşündü. Ama biri ona yardım etmişti.</p>

  <p>Adamların boynuna dokundu. Sadece uyuyorlardı. Gizemli yardımcıları ondan daha insaflıydı.</p>

  <p>İki kat merdiven çıktıktan sonra çıkış kapısını buldu. Koridorlarda yatan altı beden daha görmüştü.</p>

  <p>Tam kapıdan çıkıyordu ki yanma aldığı telefonun çalmasıyla olduğu yerde sıçradı.</p>
</body>
</html>
