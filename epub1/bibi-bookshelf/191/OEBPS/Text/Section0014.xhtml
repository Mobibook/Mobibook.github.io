<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <p><br /></p>

  <h3><a id="bookmark3"></a><span style="font-weight:bold;">Saat: 18. 43</span></h3>

  <p>Trafik, Nur’un söylediği gibi gayet iyi akıyordu. Ara yolları da kullanarak, Hamamönü üzerinden Cebeci’ye on beş dakikadan daha az bir zamanda ulaşmışlardı. Arabayı Siyasal Bilgiler Fakültesi’nin birkaç sokak yukarısına park etmişler, cadde boyunca ilerledikten sonra karşıya geçip yine ara sokaklara girmişlerdi. Neyse ki Cebeci’nin fazla derinlerine dalmamışlardı bu sefer. Birkaç köşeyi döndükten sonra Yaren Çay Ocağı karşılarına çıkmıştı.</p>

  <p>İçeriye girer girmez Rauf Hoca meraklı gözlerini etrafta dolaştırmaya başlamıştı. Türünün son örneği bir Ankara kahvehanesiydi burası. İlk bakışta sade görünüyordu, ama etraf, gizemli bir ipucu arayan ve bu nedenle sinekten yağ çıkartmaya hazır birisi için çıldırtıcı ayrıntılarla doluydu. İlk göze çarpan şey, dipteki çay ocağının üstünde asılı duran devasa bakır davlumbazdı. Eğimli bakır yüzeyinin üzerine, kahvehanenin ismi ve kuruluş tarihi işlenmişti. İsmin etrafındaki süslemeler de bakır dövme tekniğinin harikaları sayılabilecek şeylerdi. Ocağın hemen arkasındaki yüksek rafa, yarım düzine kadar “şahi” nargile dizilmiş, uzun marpuçları ise, rafların yan tarafındaki çengellere asılmıştı. Şişelerindeki yaldız işlemelerin zarafeti ta girişten belli oluyordu. Tömbeki tütününün kokusu havaya damgasını fena halde basmıştı. Aklı başında hiç kimse gelip bu mekânda “elmalı nargile” istemeye cüret edemezdi.</p>

  <p>Sandalyeler, masalar ve üzerlerindeki mavi çuhalar oldukça sadeydi. Sandalye arkalıklarının denk geldiği yerlere rapt edilen ahşap destekler, kahvenin tüm duvarlarını çepeçevre dolaşıyordu. Üzerlerine dizi dizi sıralanmış, avuç büyüklüğündeki çiçek kabartmaları çok hoş görünüyordu. Fakat şaheser, duvar ile tavanın birleşim yerindeki süslemelerdi. Emsalleri gibi alçıdan değil, has, damarsız mermerden yapılmıştı. İç içe geçmiş kıvrımlı figürlerden oluşan bu süsleme, öyle büyük bir ustalıkla oyulmuş ve yerine oturtulmuştu ki, ek yerlerinin belli edecek en ufak bir falsosu bile yoktu.</p>

  <p>İçindeki birkaç tip de, tıpkı bu mekân gibi numunelikti. Kapının hemen dibindeki masada oturan zayıf, kirli sakallı adam, camın ardındaki sokak manzarasına anlamsızca dalıp gitmiş, içeriye birilerinin geldiğini bile duymamıştı. Sol köşede ise, muhtemelen artık birbirleriyle sohbet etmekten sıkılmış iki ihtiyar oturuyordu. Şişmanca olanı, yakın gözlüklerinin yardımıyla elindeki gazeteyi okumaya çalışıyordu. Yanındaki, ak bıyıklı amca, iki erkeğin arasında mekâna giren Nur’u hemen fark etmiş, kızı şöyle bir süzdükten sonra racona hürmeten başını öte yana çevirmişti.</p>

  <p>Köşeye, demir bir kafes yerleştirilmiş televizyonda haber kanallarından biri açıktı.</p>

  <p>Ocağın arkasında duran otuz yaşlarındaki garson, daha oturur oturmaz yanlarında bitti. O kabadayı görünümden beklenmeyecek bir saygıyla, “Hoş geldiniz, ” dedi.</p>

  <p>Rauf Hoca yüzüne bakmadan, “Hoş bulduk, ” diye cevap verdi. Etrafı kesmeye başlamıştı bile. Kendini dizginleyip garsona döndü. “Ben kahve alayım... ”</p>

  <p>“Nasıl yapayım? ”</p>

  <p>“Orta olsun... ”</p>

  <p>Hemen ardından Yiğit’in sesi duyuldu. “Bana da bir orta kahve. ”</p>

  <p>Garson “hay hay” der gibi kafasını salladı. Kısa bir süre, saf saf etrafı izlemekte olan Nur’a baktıktan sonra tekrar Yiğit’e döndü. “Yenge hanım ne alır? ”</p>

  <p>Yiğit afallamıştı. Tam garsona, “Ona da kahve, ” demek üzereyken toparlandı ve hafifçe Nur’un omzuna dokundu. Kız rüyadan uyanıyormuş gibi şöyle bir irkildi. Yiğit’e bakmak için kafasını çevirip masanın yanında dikilmiş mavi önlüklü adamı görünce durumu kavradı ve, “Soda, ” dedi. “Ben soda alayım. ”</p>

  <p>Garson tekrar kafasını salladı ve işe koyuldu. Soda şişesiyle bir bardağı Nur’un önüne bıraktıktan sonra hızla ocağın arkasına geçti. Rauf Hoca böyle bir mekânda Türk kahvesinin on beş dakikadan önce hazır olmayacağını bildiği için rahatça arkasına yaslanıp gözleriyle etrafı yemeye başladı. Gözlerini duvarlarda, masalarda, davlumbazın işlemelerinde milim milim gezdiriyor; şekilleri, motifleri zihninde parçalıyor, birleştiriyor, her birini bir anlama kavuşturmaya çalışıyordu. Şimdilik görebildiği, bir yere ya da bir fikre oturtabildiği hiçbir şey yoktu, ama hoca vazgeçmeyi akimın ucundan bile geçirmiyordu. ERKAN’ın şifresinin mekânların içinde gizli olduğundan emindi. Çünkü onlar insanlara, yani fanilere mümkün olduğunca az güvenirler ve az şey emanet ederlerdi. Eğer ortada bir şifre varsa, bu cansız bir yere ve oldukça kalıcı bir şekilde emanet edilmiş olmalıydı.</p>

  <p>Hocanın araştırması, burnuna çalınan nefis bir kahve kokusuyla bölündü. Şaşkın bir şekilde, çaktırmadan saatine baktı. Kahvehane geleneklerinde bir kayma yoktu. Siparişleri vereli neredeyse yirmi dakika olmuştu. Mekânın teferruatlarına dalıp zaman kavramını yitiren kendisiydi. Karşısında oturan Nur ile Yiğit’e baktı. Onlar da çok buradaymış gibi görünmüyorlardı. Nur kafasını önüne eğmiş, neredeyse uyuyacaktı. Yiğit ise elindeki iskambil kâğıtlarını durmadan karıştırıyordu.</p>

  <p>Kahvelerin gelişi bile herkesi kendine getirmeye yetmişti. Yiğit daha fincan masaya değmeden cebinden çıkardığı sigara paketini hocaya tutarken, Nur, garsondan açık bir çay istedi.</p>

  <p>Sigaralar yakılmış, masada hafiften bir sohbet başlamıştı. Yiğit’in kahveyle ilgilenmeye başlamasıyla boşta kalan kâğıtları Nur eline almış, kendine fal açıyordu. “Ne diyor kâğıtlar? ” diye takıldı Rauf Hoca.</p>

  <p>Nur, “Çok anlamam, ” diye cevap verdi. “Öylesine bakıyorum... ” Bir taraftan da kâğıtları açmaya devam ediyordu. Hafifçe gülümsedi. “Ama bir sürü erkek çıkıyor... ”</p>

  <p>Yiğit içinden, bu güzellikle şaşmam, ama dilini gören kaçıyordur, diye düşündü.</p>

  <p>Rauf Hoca ise kafasını uzatıp kartlara şöyle bir baktı. “Bütün papazları açmışsın. Oğlanlar görünürde yok. ”</p>

  <p>Kız sadece belli belirsiz başını salladı. Tamamlanmış fala şöyle bir baktıktan sonra, “Hiç iç açıcı değil, ” dedi ve kâğıtları çabucak toparladı. Desteyi yeniden karıştırmaya başlamıştı. Kendi kendine mırıldandı. “Zaten bugünün falı da başka türlü olamazdı... ”</p>

  <p>Gözlerini tavana doğru bir yere dikmişti. Sanki kâğıtları keserken tutmak için uygun bir dilek arıyordu. Birden durdu. Desteyi masaya bıraktı ve hafifçe, “Aaa, ” dedi. “Şu şekiller lokantadakilerle aynı! ”</p>

  <p>Rauf Hoca, kızı duymamış gibiydi. Kahvesini içiyordu. Yiğit, “Hangi şekiller? ” diye sordu.</p>

  <p>“Şunlar, ” dedi Nur. Parmağıyla duvar ile tavanın kesiştiği yerdeki süslemeleri gösteriyordu. “Hani o gittiğimiz lokantada menünün kenarındaki şekiller var ya. Onlarla aynı sanki. ”</p>

  <p>Yiğit kafasını yukarıya kaldırdı. Menüyü görmediği için şekiller kendisine bir anlam ifade etmiyordu. Yine de süslemelere dikkatlice bakıyordu. Rauf Hoca da konuyla ilgilenmeye başlamıştı. Yavaş hareketlerle, sanki gazete okuyacakmış gibi sakince gözlüklerini taktı. Artık ayrıntıları rahatça görebiliyordu. Elini çenesine yaslayıp şekilleri incelemeye başladı. Saniyeler geçtikçe yüzündeki ciddi ifade yerini bezginliğe bırakıyordu. Yeteri kadar baktığını düşünüp gözlüklerini çıkarmak için davranmıştı ki, eli havada donakaldı. Rauf Hoca’nın yüzüne sanki ağzında çok sıcak bir yudum varmış gibi bir ifade yerleşmişti. Güçlükle yutkundu. Hemen kendini toparladı ama ellerinin titremesine bir türlü engel olamıyordu. “Evet benziyor, ” dedi sakin bir sesle. “Ama her yerde vardır bu şekillerden... ”</p>

  <p>Yiğit’in önündeki gazeteyi alıp sayfalarını ağır ağır çevirmeye başladı. At yarışları bölümüne gelince cebinden kalemini çıkardı. Masanın kenarında duran, iskambil oyunları için hazırlanmış yaz boz kâğıtlarını da önüne aldı. Dışarıdan bakan birisi, at yarışı oynadığını zannedebilirdi. Oysa hocanın gözleri düzenli aralıklarla tavana doğru yöneliyor, şekillerin üzerinde hızla gezdikten sonra geri iniyordu.</p>

  <p>Yiğit ne olduğunun farkına varmıştı ama en azından şu an için hiçbir soru sormaması gerektiğini biliyordu. Sadece Rauf Hoca’nın yaz boz kâğıdının üzerine yazdığı rakamlara bakmakla yetiniyordu.</p>

  <p>Birden sesi kısık televizyonda ağabeyini gülümserken görünce dona kaldı. Yengesiyle yürüyorlar, kendisine sevgiyle bakan halkla tokalaşıyordu. Yaşlı bir köylü elini öpmek için atılınca omuzlarından kaldırıp o elini öptü. Yiğit bunların arşiv olduğunu elbette anlamış ama hâlâ onun ölümünü kabul etmek istemeyen kafası karışmıştı. Bir yandan ağabeyinin gülen, sevimli yüzüne sırıtıyor, bir yandan da gözü yaşarıyordu. Neden sonra partiden tanıdığı birkaç yüz arka arkaya geçti. Anlaşılan televizyondaki yaklaşan kongrede ağabeyinden açılan liderlik yarışının adaylarıyla ilgili bir haberdi.</p>

  <p>Ağabeyinin ölümü büyük haberdi. Ama büyük bir üzüntü içerisinde olan Yiğit cenaze işlerinden bunalmışken bir yandan da televizyonda ağabeyinin görüntüleriyle dolu haberleri izlemekten özenle kaçınmıştı. Varsın şimdi post için kapışsınlardı. Ağabeyi ölmüştü ya, gerisi yalandı. Adaylardan birinin bile onun ölümüyle ilgisi olma ihtimali içten içe onlara karşı düşmanlık hissetmesine neden oluyordu. Daha cenaze hazırlıklarında başlayan kulislerden elbette haberliydi. Rasih Bey’in telefon konuşmalarından ufak tefek sözler kulağına çalınmıştı ama önem vermiyordu kimin lider olacağına.</p>

  <p>Kendini toparlayabilmek ve yüzünü yıkamak için tuvalete gitti. Döndüğünde Ahmet Rauf Hoca işini bitirmek üzereydi. Kâğıdın üzerine yazdığı rakamların üzerini sertçe karaladı ve kalemini cebine koyup arkasına yaslandı. Az önceki halinden eser yoktu. Oldukça, hatta inanılmaz derecede rahat görünüyordu. Tok bir sesle, “Şefim! ” diye garsona seslendi. Adamın masaya yaklaşmasına fırsat vermeden üç çay işaret etti.</p>

  <p>Çaylar hemen geldi. Nur tekrar kâğıtları karıştırmaya dalmıştı. Yiğit ise meraktan kıvranıyor, ama ağzını bile açamıyordu. Rauf</p>

  <p>Hoca ise elinden hiç bırakmadığı çay bardağından büyük yudumlar alıyordu. Bardağı boşalınca önündeki gazeteyi eline aldı, Bir yandan, “Malum yaşlı adamız, yük boşaltıp geleyim, ” diyordu. Tuvalete gitme sırası ona gelmişti.</p>

  <p>Üst üste dört fal açan ve her birinde suratı biraz daha ekşiyen Nur en sonunda çayını bitirdiğinde hoca da sırıtarak masaya döndü.</p>

  <p>Garsona seslenip hesabı isteyen Yiğit heyecanla ayağa fırlayıp montunu giymeye başlamıştı bile. Beşinci falının ilk kâğıdını masanın üzerine henüz koymuş olan Nur ise hafif sitemkâr bir sesle, “Kalkıyor muyuz? ” diye sordu.</p>

  <p>“Evet, ” dedi hoca. “Benim önemli bir işim var... Kalksak iyi olur. ” Sonra hemen Yiğit’e döndü. “Sen Nur’la kal. Ben sizi ararım, bir yerde buluşuruz. ” Bakışları adeta “tek bir kelime bile etme” diye bağırıyordu.</p>

  <p>Yiğit, hocanın bakışma tehditkâr bir bakışla karşılık verdi ve, “Tamam, ” dedi. İçi içini yiyordu ama bu kahvehanenin ortasında hocayla bir tartışmaya girmeye hiç niyeti yoktu.</p>

  <p>Birlikte dışarı çıktılar. Sessiz ve sakin bir yürüyüşün ardından ara sokakları geride bırakıp caddeye ulaştılar. Tam karşıya geçecekleri sırada hoca durdu. “Yiğit, ” dedi ceplerini kurcalarken. “Ben şuradan bir taksiye atlayıvereceğim. ”</p>

  <p>Yiğit itiraz etmedi. Nur ise sanki Rauf Hoca yanlarında veya değil umurunda değilmiş gibi davranıyordu.</p>

  <p>Rauf Hoca, “Ben ararım seni, benim cebi al, ” diye telefonunu uzattıktan sonra arkasını dönüp yürüdü. Yiğit kaldırımın kenarında kalakalmıştı. Kendisini bir garip, sanki gece yarısı ormanın ortasında tek başına kalmış gibi hissediyordu.</p>

  <p>Rauf Hoca’nın ERKÂN hakkında anlattıkları inandırıcı olmasa da içlerinde birtakım işaretleri tek fark eden o gibi duruyordu.</p>

  <p>Derin bir nefes alıp cesaretini toplamaya çalıştı. Normalde, korktuğu zaman kendine iyice bir kızar, öyle toparlanmaya çalışırdı. Şimdi o bile aklına gelmiyordu. Köküne kadar haklı bir korkuydu içindeki. Hayatı boyunca hissettiği en gerçek duygulardan biriydi ve panzehiri yoktu. Ya vazgeçilecek ya da ne yapılacaksa bu korkuyla birlikte yapılacaktı.</p>

  <p>Nur, “Haydi, ” diyerek koluna girdi. Yiğit yan gözle kıza baktı. Güzel görünüyordu fakat suratında çok rahatsız edici bir ifade vardı. Korku değildi bu. Daha derin daha karanlık bir şeydi.</p>

  <p>Arabalarına yürürken ikisi de sessizdi. Nur’a, “Nereye gideceğiz? ” diye sordu. “Eve mi dönelim? ”</p>

  <p>Kız, ona bakıp alaycı bir gülümsemeyle, “Sence ilk bakacakları yer orası olmaz mi? ” dedi. Haklıydı. Sonra omzuna vurdu. “Bana bırak bunu. Yakında bir arkadaşımın evi var, Rauf Hoca arayana kadar otururuz. Ararsa tabii. ”</p>

  <p>Yiğit her şeyin kontrolünü yitirmişti. Nur, onu sürükleyecekti ve ellerinde bir ipucu varsa, bu Rauf Hoca’nın elindeydi.</p>

  <p>“Sence gerçekten bir şey buldu mu? ” diye sordu, ama kız omuz silkti. Bir yandan da esniyordu. Normaldi, kaç saattir yorucu bir tempo içindeydiler.</p>

  <p>Tam arabaya bineceklerdi ki sokağın içinde park etmiş bir arabanın farları yandı. Yiğit daha ne oluyor diyemeden Nur silahım çekmişti. Kız, “Arabadan uzaklaş, kaç! ” diye bağırarak ateşe başladı.</p>

  <p>Yiğit tam ters yöndeki caddeye koşacaktı ki, iki adam tarafından kapatıldığını gördü. Birden yanından ıslık çalan bir şey geçti. Ateş mi ediyorlardı? Ses çıkmamıştı. Sonra Nur’un önce omzunu, sonra bacağını tutarak yığıldığını gördü. Far ışığında kan değil, ufak oklar fark ediliyordu. Uyuşturucu ok kullanmışlardı, demek onları sağ istiyorlardı.</p>

  <p>Tam yanındaki duvara çarpan atış onu kendine getirdi, inşaat iskeleleri kurulmuş dar aralığa daldı. Karanlıkta neredeyse körlemesine iskeleden çıkıp hızla, diğer sokağa bakan bir pencereden atladı. Ondan sonra hiçbir şey düşünmeden koştu, koştu. O adamlar kimse Nur’u ele geçirmişlerdi.</p>

  <p><a id="bookmark4"></a></p>
</body>
</html>
