<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span style="font-weight:bold;"><br /></span></p>

  <p><span style="font-weight:bold;"><br /></span></p>

  <h3><a id="bookmark4"></a><span style="font-weight:bold;">8 Haziran 1453 Fethedilmiş İstanbul</span></h3>

  <p>Harabeye dönmüş imparatorluk sarayının sağlam kalmış odalarının birinde gergin bir sessizlik hüküm sürüyordu. Genç Sultan Mehmet, ağır adımlarla odada dolaşıp duruyor, Zağanos Paşa ile henüz bir haftalık sadrazamı Veli Mahmut Paşa da endişeli bakışlarını zemine devirmiş, öylece duruyorlardı.</p>

  <p>Fethin üzerinden on gün geçmişti. Sultan, sadık paşalarıyla birlikte düşmüş imparatorun sarayında ikamet etmekteydi. Etrafın yıkıntı halinde olması çok umurunda değildi. Çok daha önemli işleri vardı çünkü... Önemli ve tehlikeli işleri. Şimdilik her şey yolunda gidiyordu, ama rüzgâr her an yön değiştirebilir, kendisini tahtından bile savurup atabilirdi. Tarih o zaman adının önüne hangi unvanı koyardı kimbilir?...</p>

  <p>Kapı teklifsizce açıldı ve İshak Paşa elinde rulo edilmiş bir kâğıtla içeriye girdi. Genç padişah, İshak Paşa’nın karmakarışık suratını şöyle bir tarttıktan sonra sordu: “Konuştu mu?”</p>

  <p>İshak Paşa hafifçe eğilerek elindeki kâğıdı sultana uzattı. “Konuştu padişahım. İsimler burada.”</p>

  <p>Padişah kâğıda, sanki hem lanetli hem de korkutucu bir şeymiş gibi bir süre baktı. Nedense dokunmak, üzerinde yazan isimleri görmek istemiyordu. Yüzünü duvara çevirdi. “Kaç isim verdi?”</p>

  <p>“Elli isim padişahım.”</p>

  <p>Sultan Mehmet, “Az demiş,” diye homurdandı. “Her vakit çok diyen Çandarlı, bu sefer az demiş.”</p>

  <p>Bu sırada Zağanos Paşa lafa karıştı. “O vakit devam edelim padişahım. Bir elli isim daha alırız ağzından.”</p>

  <p>İshak Paşa aynı fikirde değildi. “Mecali yoktur. Devam edersek elimizde kalır.”</p>

  <p>“Madem mecali yoktur,” diye devam etti Zağanos Paşa. “O elli ismin ağzından ellişer isim daha alırız. Padişahımız emir ve irade buyursun, hepsini buraya getirelim.”</p>

  <p>Sultan Mehmet hışımla döndü. Yüzünü öfke bürümüştü ama dikkatli bakan birisi, gözlerinin derinliklerinde yatan endişeyi görebilirdi. “Aklını başına devşir paşa!” diye bağırdı. “Meseleyi daha fazla uzatmanın lüzumu yoktur. Bu kadarı şimdilik kâfi gelir. O ellisinin de derhal bakın icabına! Çandarlı’yı da bir süre sonra halledersiniz.”</p>

  <p>Padişah korkuyordu... Korkmakta da haklıydı. Babasına ve kendisine sadrazamlık yapmış, Koskoca Çandarlı sülalesinin Halil Paşa’sı, bir haftadır zindanda, işkencecilerin pençelerinde inim inim inliyordu. Böyle bir şeyi iki sene önce yapmaya yeltenseydi, bütün beyler bir haftaya kalmaz ayaklanır ve nihayetinde yağlı kement boynuna dolanıverirdi. Fakat Sultan Mehmet çok akıllıca davranmıştı. Önce Türkmen beylerinin saraydaki nüfuzunu iyice kırmış, çoğunu sınır boylarına göndermişti. Artık yeni gözdeleri olan, kudretli ve sadık paşalarının yanında güvendeydi. Kendisini daha önce bir kere tahtından indiren yeniçeriler ise fetihten kazandıkları ganimetlerle gayet mutluydular. Sadrazamın azledilmesine korktuğu gibi bir tepki göstermemişlerdi. Bu sükûnetin sağlanmasında, paşala-</p>

  <p>rının yaydığı, “Çandarlı Bizans’tan rüşvet almış,” dedikodusunun çok büyük payı vardı tabii ki.</p>

  <p>Halil Paşa’ya şahsi sebeplerden dolayı da çok kızgındı. Varna Savaşı öncesi babası Sultan Murad’a hitaben yazıp kendisine imzalattığı mektuptaki laflar hâlâ aklından çıkmıyordu: “Eğer siz padişah iseniz hücumu küffarı def için gelmek vaciptir ve eğer biz padişah isek emrimize itaat etmek sizlere vaciptir!”</p>

  <p>Mektubu ilk okuduğunda bu laflar çok hoşuna gitmiş, mührünü bastırıvermişti. Neyin altına imza attığı sonradan vurmuştu kafasına. “Göreyim benim oğlum nice padişah olur,” diyerek kendisini sağlığında tahta oturtan babasına karşı aczini ifade etmiş, padişahlığını şüpheli göstermişti. Çandarlı yedirmişti bu haltı kendisine. Babasının hayal kırıklığı dolu bakışlarını unutamıyordu.</p>

  <p>Savaş sonrası babası yine tahtı kendisine bırakıp Manisa’ya çekilmişti, ama Çandarlı rahat durmamıştı. Bu sefer de yeniçerileri ayaklandırmıştı. Babası Edirne’ye gelip tek bir bakışıyla askerleri kışlalarına göndermiş ve son nefesine kadar kalkmamak üzere tahtına oturmuştu. Kendisi ise hemencecik evlendirilmiş, Anadolu’da gezmeye gönderilmişti.</p>

  <p>Genç Mehmet, Çandarlı’nın kudretinin kaynağını bir türlü çözememişti. Babasının tavrını da anlayamıyordu. Taht için taç için evlatlar babalarını, kardeşlerini boğazlarken Sultan Murad tahtı iki kere kendisine terk etmişti. Sanki onu iktidardan soğutan, bildiği ama söyleyemediği bir şeyler vardı.</p>

  <p>Hoşnutsuz yeniçeriler kışlalarına döndükten sonra babasıyla baş başa kalabilmişler ve hiç unutmayacağı “O” konuşmayı yapmışlardı. Mehmet, Çandarlı’dan dert yanmıştı. “Neden halledivermedin şu herifi? Neden kendini de beni de oyuncak ettin elinde?!”</p>

  <p>Sultan Murad gülümsemiş ve, “Hiç sormamış olmanı niyaz ederdim,” demişti. “Ama hiç sormayacaksın diye de korkardım...”<br /></p>

  <p>Sonra anlatmaya başlamıştı. Çandarlı Halil Paşa, Derviş Edebali’nin soyundandı, Osmanlı içinde bir gücün temsilcisi idi. O güç ki, Timur’la savaşında ataları Beyazıd Han’ı cezalandırmış, Osman soyunu yalnız bırakmıştı.</p>

  <p>Kısa süre önce tahttan ikinci kez indirilip üçüncü kez şehzade durumuna düşmüş olan Mehmet şaşırmıştı. Elbette erenlerin, Kayı boyunu yeni imparatorluğu kuracak soy olarak seçtiğini biliyordu.</p>

  <p>Hikâyeyi küçükken hocası Akşemseddin’den dinlemişti... Atası Osman Gazi ve Karaman beyinin oğlu, halk arasında sevilen, hayli kerameti bilinen Derviş Edebali’nin kızını isterler. Edebali ikisini de reddeder, ta ki bir gece fakirhanesinde misafiri olan Osman bir rüya görene kadar.</p>

  <p>Osman Gazi rüyasında şeyhin koynundan çıkan bir ayın onun göğsüne girdiğini ve aynı anda göbeğinden, gölgesi cihanı kaplayan bir ağacın çıktığım görür. Gölgesi altında dağlar, her dağın altında sular çıkar.</p>

  <p>Genç adam uyanır uyanmaz dervişe gider ve rüyasını anlatır. Bunun üzerine Edebali der ki: “Oğul Osman! Sana müjde olsun ki Hakk-ı Teâla sana ve nesline padişahlık verdi. Mübarek olsun. Ve benim kızım Malhun Hatun, senin helalin oldu.”</p>

  <p>Böylece Osman Gazi, ileride çocukları Orhan Gazi ve Alaaddin Paşa’nın annesi olan Malhun Hatun ile nikahlandı. Kuruluşun kökeni bu rüyaydı. Bu olayın tanığı Derviş Durduoğlu Kumral Dede, şükran borcu olarak bir köy ve sözün senedi olarak Osman Gazi’nin kılıcını almıştı.</p>

  <p>Murad Han devam etti. “Şunu bil ki karşımızdakiler Timur’a bile söz geçirenlerdir. Akıncı İlyas’dan dinlemiştim. Timur’un ordusu Bursa’ya gelip otağını kurunca halk rahatsız olur. Emir Sultan Buhari’den bir çare bulmasını isterler. Emir Sultan şikâyetleri dinler ve bir kâğıda bir şeyler yazıp bunu, Timur’un karargâhında Koca Eskici derler bir demirciye vermelerini söyler. Akıncı İlyas da heyet içindedir. Giderler ve karargâhta Koca Eskici’yi bulup kâğıdı verirler. Ertesi sabah Timur’un ordusu gider.”</p>

  <p>Mehmet Sultan iyice sessizleşmişti. Nasıl bir teşkilattı bu? Yıldırım Beyazıd’ın kızı Hundi Hatun’la evli Seyyid Emir Sultan Buhari de mi onlardandı?</p>

  <p>Peygamber kanını Osmanlı soyuna karıştıran Emir Sultan hazretleri bu teşkilatta ise niye Beyazıd Han’ı yalnız bırakmıştı? Ankara savaşında neredeyse devlet yok oluyordu.</p>

  <p>Aklındaki soruyu dillendirdi. Murad Han önüne baktı. “Onu da ben ölünce öğrenirsin,” dedi. “Ama babam Mehmet Çelebi’ye ve o ölünce Düzmece Mustafa fitnesinin bertaraf edilmesinde bana yardım etti.”</p>

  <p>Mehmet etrafına baktı. Şimdi oturacağı tahtın ne olduğunu anca anlıyordu. Bulundukları odanın penceresinden, kapısından sürekli gölgeler geçiyordu. Baba oğlun ne konuştuğunu mu merak ediyorlardı?</p>

  <p>Katbekat güçlü kâfir askerlerine karşı korkusuzca saldıran Murad Han şimdi hiç olmadığı kadar güçsüz gözüküyordu. Elini oğlunun omzuna koydu. “Diyeceğim odur ki, oğul şunu hiç unutma,” diye fısıldadı. “Biz bu devlette baş değil, sarığız! Atamız Yıldırım Beyazıd’ın başına gelenleri unutma.”</p>

  <p>Genç Mehmet hiç unutmamıştı. Onlara devlet kurmaları için izin veren bir güç vardı. Ve o güç işlerine gelmediği zaman Osmanlı sarığını başından atabilirdi. Tahta geçer geçmez gürültüsüz bir tahkikata başlamıştı. Yıldırım Beyazıd’ın neden bu güç tarafından yalnız bırakıldığım da öğrenmişti.</p>

  <p>Öğrendikleri karşısında ilkin dehşete kapılmış, hatta babası gibi tahtı bırakıp çekip gitmeyi bile düşünmüştü. Osmanoğullarını devlet yapan sıradan bir güç değil, çok eski ve çok derin bir teşkilattı. Çandarlı da bu teşkilatın saraydaki en kudretli eliydi. Sultan Mehmet, Konstantiniyye’nin kaderi olduğuna o gün kanaat getirmişti. Herhangi bir padişah değil, ancak bir fatih bu teşkilatla başa çıkabilir, devletin gerçek başı olabilirdi. Ve o artık Fatih’ti...</p>

  <p>Zağanos ve Veli Mahmut paşalar odadan çıkmış, içeride bir tek İshak Paşa kalmıştı. Sultan Mehmet, adamın olduğu yerde dikilmekte olduğunu görünce sinirlendi. “Bekleme paşa! Yazdır fermanlarını...”</p>

  <p>İshak Paşa, “Başım üstüne,” dedi ama daha başka bir sıkıntısı vardı. “Padişahım...”</p>

  <p>“Ne var paşa?”</p>

  <p>“Hocanız Akşemseddin de isimlerin arasında.”</p>

  <p>Fatih Sultan Mehmet’in yüzü allak bullak oldu. Sessizlik hem korkutucu hem de neredeyse elle tutulacak kadar somuttu. Nihayet, “Ona dokunmayın,” dedi. “Gözetim altına alınsın. Daha sonra köyü Göynük’e göndeririz.”</p>

  <p>İshak Paşa eğilerek çekildi.</p>

  <p><a id="bookmark5"></a></p>
</body>
</html>
