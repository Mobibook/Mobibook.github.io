<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2 class="sigil_not_in_toc" style="text-align: center;"><span style="font-weight:bold;">5</span></h2>

  <h2 id="sigil_toc_id_12" style="text-align: center;"><a id="bookmark5"></a><span style="font-weight:bold;">Kurucuların Peşinde</span></h2>

  <div>
    <span style="font-weight:bold;"><br /></span>
  </div>

  <h3 id="sigil_toc_id_13"><a id="bookmark6"></a><span style="font-weight:bold;">23 Mart 2008 Saat: 20. 08</span></h3>

  <p>Yiğit neredeyse yarım saattir, sığındığı apartman girişinde Rauf Hoca’yı bekliyordu. Hafiften bir bahar yağmuru başlamıştı ve hızlanacak gibi görünüyordu. İsabet olmuştu. En azından el âlemin kapısının önünde dikilmek için geçerli bir bahanesi vardı artık. Yağmurdan korunuyormuş gibi görünüyordu. Oysa hâlâ hafif hafif titriyordu. Dizlerinin bağı yerine oturmamıştı bir türlü. Duyduğu her ayak sesine kulak kabartıyor, tek tük geçen arabaları ve insanları gözden kayboluncaya kadar tedirgin bakışlarla izliyordu.</p>

  <p>Ağır bir küfrün ardından, içinden, haydi hoca, haydi artık, diye söylendi. Hoca yirmi dakika önce Yiğit’e verdiği cebinden aramış, onu nereden alması gerektiğini sorup cevabı alınca hemen kapamıştı.</p>

  <p>Yiğit montunun kolunu sıyırıp saatine baktı. Yağmur hızlanmakla birlikte hocanın geç kalma süresi uzuyordu. Sağ taraftan, so-</p>

  <p>kağnı başından bir motor homurtusu daha duyuldu ve Yiğit bunun bir taksi olmasını umdu. Fakat gelen cart mavi bir arabaydı. Yine de gözlerini ayırmadan izlemeye başladı.</p>

  <p>Arabanın oldukça yavaş hareket etmesinden tedirgin olmuştu. Ya şoför acemi ya da bir yer arıyor, diye düşündü. “Aramak” kelimesi bile kalp atışlarını hızlandırmaya yetmişti. Bir iki adım geriye çekildi. Mavi araba ağır ağır geldi ve tam önünde duruverdi. Yiğit’in kafasının içinde bir ateş topu patlamıştı sanki. Dar girişte sıkışıp kalmıştı. Kaçacak hiçbir yer yoktu. Korkudan donakalmış ve kaderine razı bir şekilde beklemekteyken arabanın sürücü tarafının kapısı açıldı ve kasketli, gözlüklü, beyaz saçlı bir adam belirdi. Yiğit içgüdüsel olarak vücudunu ileriye doğru fırlatmıştı ama tanıdık bir ses yerinde kalmasını sağladı. “Benim evlat! ”</p>

  <p>Ses, kasketli ve gözlüklü adamdan çıkmıştı. Yani Rauf Hoca’dan... Anlaşılan hoca sadece bir araba edinmemiş, kıyafetlerini de bir güzel değiştirmişti.</p>

  <p>Yiğit koşturarak kendini ön koltuğa attı ve araba geldiği gibi ağır ağır yol almaya başladı. İçeriye sessizlik hâkimdi. Sadece teypten kısık sesli bir müzik duyuluyordu. Yiğit soğukkanlı olmaya çalışan bir sesle, “Nur’u kaçırdılar, ” dedi.</p>

  <p>Hoca cevap vermedi. İlk sokaktan sola döndü ve müziğin sesini biraz daha açtı. Çevirdiği düğmeyle birlikte yanındakinin de sesini açmış olduğunu bilmiyordu tabii ki. Yiğit, “Nur’u kaçırdılar diyorum sana! ” diye patlayıverdi. Hocanın cevabı hiç gecikmeden geldi. “İsabet olmuş. ”</p>

  <p>Yiğit kesinlikle bu cevabı beklemiyordu. Neden sonra ağzının açık kaldığını fark etti ve kapadı. Neler oluyordu?</p>

  <p>“Bak evladım, sen önce söyle bana, bu kızı bugün tanımadın mi? Sana Hikmet Tezer’in kızı olduğunu söylemişti, değil mi?</p>

  <p>“Evet, ” diyebildi.</p>

  <p>“Öyleyse şunu da benden öğren. Hikmet Tezer’in kızı filan yoktu. Uzun yıllar annesiyle yaşamış, tüm vaktini tarihe adamış bir adamdı. ”</p>

  <p>“O zaman Nur kimdi? ”</p>

  <p>“Ben de onu diyorum ya. Bir anda hayatına girmiş ve gün boyu başına gelenlere bak. Ne biliyorsun, bütün gün yapılan saldırıları onun planlamadığını. Bana çok tehlikeli biri gibi geldi ve yalanını açığa vurmadım. ”</p>

  <p>Yiğit’in aklına Nur’un evinde öldürdüğü adam geldi. Nasıl da soğukkanlılıkla vurmuştu. Elbette kıza tam anlamıyla hiç güvenmemişti ama güvenini sağlamak için onca tehlikeyi planlamasını asla akıl edemezdi.</p>

  <p>“Peki amacı neydi? ” diye sordu.</p>

  <p>“Bütün gün ne yaptıysanız o. Yani yanında durdu. Belki de örgüttendi. Kendileri ulaşacak ipuçlarını temizliyorlardı. ”</p>

  <p>Yiğit’in akimdan geçen tek soru bu değildi. Nur, ağabeyinin mektubunu nasıl ele geçirmişti, eğer o örgüttense kaçıranlar kimdi?</p>

  <p>Ortada kesinlikle çok bilinmeyenli bir denklem vardı.</p>

  <p>Yanındaki adam güvenilir miydi peki?</p>

  <p>“Eğer kızın yalancı olduğunu biliyorsan niye beni uyarmadın? En azından yanımızdan ayrılırken beni onunla bırakmamalıydın, ” dedi.</p>

  <p>“Yapma yahu! Kızla evime gelen sensin, unuttun mu? Bana bak, ben senin koruman değilim! Adam öldürmekten zevk aldığım da yok. Sen abinin neden öldüğünü öğreneceksin diye canımı daha fazla tehlikeye atamam! ”</p>

  <p>Yiğit kısa bir süre durdu ve Rauf Hoca’nın suratına doğru yapmacık bir kahkaha savurdu. “Sen, beni aptal mi zannettin? Abim de ben de umurunda değiliz. Bu işin sonunu görmeyi benden daha çok istiyorsun. Söyle hoca! Neden benimlesin? Neden bu işin peşindesin? ” “Abin de sen de umurumdasınız, ” dedi hoca sakince. Derin bir soluk aldı. “Ama haklısın... Benim de kendime göre nedenlerim var... ”</p>

  <p>“Neymiş o nedenler? ”</p>

  <p>“Anlatacağım Yiğit... Ama önce güvenli bir yere gitmemiz gerekiyor. ”</p>

  <p>“Na... Nasıl güvenli bir yer? ” diye sordu Yiğit. Sesi tedirgindi. Şu “güvenli yer” lafım hiç sevmemişti. Bu adam yanlarından ayrılıp nereye gitmişti, arabayı nereden bulmuştu?</p>

  <p>Hoca sakinlikle cevap verdi. “Dışarıda daha fazla dolaşanlayız. Şifrenin ilk kısmım yakaladığımızı biliyorlar. O yüzden saldırdılar zaten. Nur’u kaçırdılar ama Allah’tan sen geçmedin ellerine... Büyük ihtimal hedefleri sendin. Nur’u rapor almak veya elemanlarını daha fazla tehlikeye atmamak için geri çekmiş olabilirler. Şimdi sağlam bir yerde saklanıp biraz kafa çalıştırmamız lazım. ”</p>

  <p>“Şifre için mi? ”</p>

  <p>“Evet. Gördüğüm kadarıyla baya alengirli bir şey... ” “Gördüğüm kadarıyla mi? Hani elimizdeydi şifre? ”</p>

  <p>Rauf Hoca, Yiğit’in yine alevlenmek üzere olduğunu anlamıştı. “On beş dakikaya kadar tamamı elimizde olacak, ” diye açıklamaya başladı, ama lafını tamamlayamadı.</p>

  <p>Yiğit, “Yahu ne demek elimizde olacak? Kimler gönderecek? Başka kimleri karıştırdın sen?... ” diyerek bağırmaya başlamıştı bile. Fakat o da son cümlesini tamamlayamadı. Hocanın aniden ve köküne kadar bastığı frenin etkisiyle fırlayıp ön cama sıkı bir kafa attı ve koltuğuna geri yapıştı.</p>

  <p>“Artık dinleyecek misin beni? ” dedi hoca.</p>

  <p>Yiğit alnının ortasında peyda olan küçük şişliği ovuşturuyordu. “Anlat, ” diye buyurdu.</p>

  <p>Araba yeniden hareketlenmişti. Hoca müziğin sesini birazcık daha açtı. “Kahvehanenin tavanındaki süslemeleri hatırlıyor musun? ”</p>

  <p>“Evet. ”</p>

  <p>“Uzaktan dallı budaklı, karmaşık süslemeler gibi görünüyorlar ama değil. Motiflerin arasına Uygurca rakamlar gizlenmiş. ” “Neyce? ”</p>

  <p>“Uygurca evlat. Nur, tavan süslerinin lokantanın mönüsündekilerle aynı olduğunu söyleyince fark ettim. Rakamlar motiflerin içine çok ustaca yerleştirilmiş. Dikkatli bakmadığın sürece asla ayırt edemezsin... Neyse... Kahvede oturup bütün rakamları tek tek deşifre edemezdim. Çok fazlaydılar çünkü. Dikkat çekerdik. Garson çocuk, o olmasa bile kahvedekilerden biri mutlaka ERKÂN’ın adamıydı. Tekrar lokantaya dönüp mönüyü de alamazdım... Ben de birkaç arkadaşımı aradım. Mekânlara gidip çaktırmadan mönünün ve süslemelerin fotoğraflarını çekecekler. Ben de bu sırada, şu son kartvizitte yazan mekâna gittim. Görünüşte soğuk demirci. Ferforje falan yapıyor. Şifreyi dükkân kapısının işlemelerine gizlemişler. ” Yiğit şifrelerin neye benzediğini teorik olarak anlamıştı. Fakat Uygurca denen dille yakından uzaktan bir alakası olmadığı için durumu zihninde canlandıramıyor, dolayısıyla tam olarak kavrayamıyordu. Kendi kendine homurdandı. “Ulan başka dil bulamamışlar <span style="font-weight:bold;">mi? ”</span></p>

  <p>Hoca, Yiğit’i duymuştu. Hafifçe güldü. “Bu iş için kullanılabilecek en uygun alfabeyi bulmuşlar. Rakamları, süslemelerin içine gizlemek için yeterince kıvraktır. Daha da önemlisi Uygurca, Türklerin kullandığı en özgün ve en yetkin alfabelerden biridir. İlk yüksek medeniyeti temsil eder. ”</p>

  <p>“Derin bir Türklük takıntısının sonucu yani... Bu kadar mi hasta bu herifler? ”</p>

  <p>“Hasta?... ERKÂN’ı sakın küçümseme evlat. Onlar fantezi peşinde koşan bir grup manyak değil. Ne istediklerini bilen, amaçlarını unutmayan, dirayetli bir örgüt. En eskisi üstelik. ERKÂN’ın yanında Masonlar çocuk, Tapınakçılar delikanlı, Haşhaşiler acemi kalır... Bütün hikâyeyi anlatacağım sana. Kendimizi hele bir sağlama alalım da... ”</p>

  <p>Hoca yine o bildik heyecanlı havasına bürünmüştü. Konuşmaya başlamak için kendini zor tutuyordu. Yiğit ise hikâyeyi dinlemeye çok hevesli görünmüyordu. Aklı daha başka bir yerdeydi. Bir süre yolu izledikten sonra sordu. “Tam olarak nereye gidiyoruz? ”</p>

  <p>Rauf Hoca, “Güvenli evlerimizden birine, ” diye cevap verdi. “Evlerimiz” lafındaki o gizemli çoğulluk, Yiğit’in dikkatinden kaçmamıştı ama duyduğunu belli etmedi. Gözünün ucuyla görebildiği kadarıyla, hocanın yüzünde belirli bir ifade yoktu. Bu lafı kasten de söylemiş olabilirdi, ağzından kaçırmış da... Neredeyse kesin olan tek şey, hocanın göründüğü gibi “yalnız ve ihtiyar bir kurt” olmadığıydı. Yiğit bunu kafasının bir köşesine yazdı ve, “Oraya gitmeyelim, ” deyiverdi.</p>

  <p>Rauf Hoca afallamıştı. “Nereye gitmeyelim? ”</p>

  <p>“O eve işte... Daha önce gidip geldiğin bir yer değil mi orası? ” “Evet... Birkaç kez... ”</p>

  <p>“O zaman düşündüğün kadar güvenli olmayabilir. Benim bildiğim çok daha sağlam bir yer var! ”</p>

  <p>Hoca kafasını Yiğit’e doğru çevirdi. Arabayı da yavaşlatmıştı. “Neresiymiş orası? ”</p>

  <p>“Kennedy Caddesi’ne doğru dön! ”</p>

  <p>Rauf Hoca hafifçe sağa yanaşarak durdu. Alaycı bir hayranlıkla, Yiğit’in yüzündeki kendinden emin ifadeyi bir süre seyretti ve, “Tamam, ” dedi. Tekrar gaza basıp ilk sokaktan sağa saptı.</p>

  <p>Dikkat çekmeyecek bir hızla Kennedy Caddesi’ne doğru yol alıyorlardı. Karşılarına çıkan ilk kırmızı ışıkta durduklarında hoca hafifçe gülerek sordu. “Şu sağlam yer senin hiç gitmediğin bir yer mi yoksa? ”</p>

  <p>“Hayır, ” diye cevap verdi Yiğit. “Tam tersine, ömrümün ciddi bir kısmını harcadım ben orada... ”</p>
</body>
</html>
