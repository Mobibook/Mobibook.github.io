<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <p><br /></p>

  <h3><a id="bookmark3"></a><span style="font-weight:bold;">Saat: 01. 04</span></h3>

  <p>Tüneller gerçekten de hocanın dediği kadar dar ve karmaşıktı. Sürekli iki büklüm yürüyorlardı. Hatta geride bıraktıkları birkaç dehlizi emekleyerek geçmek zorunda kalmışlardı: Yollarını kaybetmemek için oldukça ağır hareket ediyorlardı. Önde yürüyen adamın elinde elektronik bir pusula vardı. Görevi doğru yönde ilerlemelerini sağlamaktı. Hocanın bir diğer adamı da en arkadan geliyordu. İkisinin de omuzlarında seyyar dipçikli otomatik silahlar asılıydı.</p>

  <p>Resim ve Heykel Müzesi’nin fotoğrafları hocanın bilgisayarına gelir gelmez bardan ayrılmışlar ve hemen arka sokakta kendilerini beklemekte olan penceresiz, kapalı kasa bir arabaya atlamışlardı. Kısa bir süre yol aldıktan sonra indiklerinde, Yiğit kendisini dar ve karanlık bir sokakta bulmuştu. Tam olarak nerede olduğunu kestirecek durumda değildi. Fırsatı da olmamıştı zaten. Hoca ve adamları tarafından neredeyse sürüklenerek bir binaya sokulmuş, bodrum kata indirilip tünelin içine atılıvermişti. İMC’nin operasyon takımı çok hızlı ve organize çalışıyordu.</p>

  <p>Neredeyse kırk dakikadır tünellerin içerisinde sürünüyorlardı. Yiğit bir anda, etrafında bir ferahlık hissetti. Adamlar ellerindeki lambaları yukarıya doğrultunca durum anlaşıldı. Genişçe, daire şeklinde bir sahanlığa gelmişlerdi. Tavan ayakta durabilecekleri kadar yüksekti. Yalnız küçük bir sorun vardı: Onlarca küçük tünel ağzı,</p>

  <p>sahanlığın duvarı boyunca sıralanmıştı. Öndeki adam şaşkın bir şekilde elindeki pusulaya bakıyor, hangi tünele girmeleri gerektiğini kestirmeye çalışıyordu. Rauf Hoca sabırsızca sordu. “Hangisinden devam ediyoruz? ”</p>

  <p>Adam elindeki feneri, sahanlığın sol tarafında şöyle bir gezdirerek, “Şunlardan biri olmalı, ” diye mırıldandı. Gösterdiği yerde en az altı yedi tane tünel ağzı vardı.</p>

  <p>Hoca, “Saçmalama, ” diye tıslayarak adamın elinden feneri kaptı ve duvara yanaşıp girişleri yakından incelemeye başladı. Parmaklarını taşlara sürtüyor, bir şey hissettiği zaman da yüzeye iyice yaklaşıp hafif üfürüklerle tozları kaldırıyordu. Birkaç dakika uğraştıktan sonra yine o ukala sesiyle, “İşte buradan, ” diye seslendi. Yiğit yaklaşıp ışığın yoğunlaştığı noktaya baktı. Hocanın parmaklarının hemen ucunda, taşa oyulmuş palmiyeye benzeyen bir ağaç figürü vardı. “Ne bu? ” diye sordu.</p>

  <p>“ERKÂN’ın kutsal hurma ağacı, ” diye cevap verdi hoca. Küçük tünele girmeden önce bir yudum su alıp anlatmaya başladı:</p>

  <p>“Bir rivayete göre Ahmet Yesevi’nin ilk hocası Arslan Baba dört yüz yıl yaşamış. Peygamberin gazalarının birinde sahabe aç kalmış. Onun duası üzerine Cebrail cennetten bir tabak içinde hurma getirmiş. Sahabeler hurmaları yerken tabaktan bir tanesi düşünce Cebrail, ‘Bu sizin ümmetinizden Ahmet Yesevi adlı bir erin kısmetidir, ’ demiş.</p>

  <p>“Hazreti Muhammet bunun üzerine, görevi kim üstlenmek ister, diye sormuş. Arslan Baba öne çıkmış. Hazreti Muhammet hurmayı ağzına atmış, o anda hurmanın üzerinde bir perde meydana gelmiş. Hazreti Muhammet, Arslan Baba’ya Ahmet Yesevi’yi nasıl ve nerede bulacağını tarif etmiş, terbiyesi meşgul olmasını söylemiş.</p>

  <p>“Yüzyıllarca yaşayan Arslan Baba daha sonra Türkistan’a giderek Yesi şehrinde okula giden Ahmet’le karşılaşmış. Çocuk, ona, ‘Ey baba, emanetimiz hani? ’ diye sormuş. Arslan Baba şaşırmış ve, ‘Ey veli çocuk sen bu olayı nereden biliyorsun? ’ dediğinde, ‘Allah bana bildirdi, ’ diye cevap almış.</p>

  <p>“Arslan Baba bunun üzerine damağından hurmayı çıkarıp teslim etmiş ve eğitimiyle meşgul olmuş. ”</p>

  <p>Artık ufak molanın sonu gelmişti, Rauf Hoca deliğe girerken, “İşte bu ağaç, o hurmadan yetişen ağacı temsil ediyor, ” dedi.</p>

  <p>Yiğit, bu yolda daha ne hikâyeler dinleyeceğini düşünüyordu ki, hocanın peşinden deliğe girdi. İlerledikleri tünel o kadar dardı ki, neredeyse sürünüyorlardı. Uzun bir süre gittikten sonra Rauf Hoca, küfürle karışık bir homurtu çıkartarak durdu. “Yine ne oldu? ” diye seslendi Yiğit.</p>

  <p>Hocanın sesi derinden geliyordu. “Yol bitti! ”</p>

  <p>“Allah kahretsin, ” diye bağırdı Yiğit. “Niye atlıyorsun ki ilk gördüğün işarete? Belki de tuzaktı. ”</p>

  <p>Rauf Hoca, “Yahu sussana, ” dedi dişlerini sıkarak. Yiğit sesteki güç ve sertliği bir daha fark etti. Operasyon başladığından beri adamda farklı bir karakter peydah olmuştu.</p>

  <p>Şimdi, Rauf Hoca duvara hafif hafif vuruyordu. Çıkan sesleri iyice dinledikten sonra arkasına seslendi. “Bir tüfek gönderin buraya! ” Adamlardaki tüfeklerden bir tanesi, elden ele ön tarafa iletildi. Rauf Hoca hiç vakit kaybetmeden duvarı dipçiklemeye başladı. Umutsuz birkaç denemenin ardından, önce küçük bir çıtırtı duyuldu ve duvarı oluşturan taşlar yavaş yavaş dökülmeye başladı. Hoca tüfeği bıraktı. Molozları ileriye doğru ittirerek, deliği geçebileceği kadar genişletti ve içeriye girdi.</p>

  <p>Yiğit delikten geçerken, Rauf Hoca çoktan ayağa kalkmış, etrafına bakınıyordu. Sürekli hareket eden fenerin ışığında görebildiği kadarıyla çok geniş bir mekândaydılar. Etraflarını çapı yirmi adım kadar olan daire şeklinde bir duvar çevrelemişti. Kubbeli tavan ise yerden en az on metre yukarıdaydı. Duvarın ve kubbenin işlemeleri, bu cılız ışığın altında bile muhteşem görünüyordu.</p>

  <p>“İşte Sır Odası, ” diye fısıldadı hoca. Sesi sanki ciğerlerinin derinliklerinden kopup gelmişti. İçeriye giren adamın elindeki fenerin ışığı, bir an için hocayı aydınlattı. Yiğit irkilmişti. Rauf Hoca’nın yüzünü çok garip zevk ve hırs karışımı bir ifade bürümüştü. Gözlerinde aynı anda binlerce kıvılcım birden çakıyordu.</p>

  <p>Adamlardan biri, “Bakın, ” diye seslendi. Işığını, duvarın dibine yerleştirilmiş adam boyundaki bir gemici lambasına doğru tutuyordu. “Yakın hemen şunu, ” diye buyurdu hoca. Adamlardan iri olanı, kimbilir kaç yıldır olduğu yerde durmaktan pas tutmuş devasa manivelaya bastırıp lambanın camını kaldırdı. Diğeri de uzanıp güç de olsa fitili bir kenarından tutuşturmayı başardı. Başlangıçta ölgün bir şekilde salman alev, fitilin yağıyla beslendikçe büyüyordu. Nihayet manivela da serbest bırakılıp cam yerine oturunca Sır Odası aydınlığa kavuştu.</p>

  <p>Fenerin canlı ama durmaksızın titreyen ışığı, odanın ihtişamını ürkütücü bir şekilde ortaya çıkartmıştı. Huzmeler, duvardaki süslemelerin altın çerçevelerinde oynaşıyor, çıkan her ses, yüksek kubbede yankılanıp korkunç uğultulara dönüşüyordu. Sadece tavan ve duvarlar değil, yer de işlemeliydi. Mermer zemin, bir uçtan bir uca Selçuklu üslubunda kıvrımlı şekillerle bezenmişti. Odadaki en ilginç şey ise, zeminin tam ortasındaki alçak bir kaidenin üzerine yerleştirilmiş, bodur bir serviyi ya da süs çamını andıran ağaç heykeliydi.</p>

  <p>Yiğit bu garip mekânın güzelliğinden gözlerini kaçırıp hocaya baktı. Rauf Hoca süslemeleri incelemeye çoktan başlamıştı bile. Yaklaşıp parmaklarını usulca duvarda gezdirmeye başladı. Süslemelerin, sadece göze hoş gelen şekillerden ibaret olmadığını anlamıştı. Tarzları farklı da olsa, aynı şekilleri daha önce de görmüş olduğunu hatırladı. Hem de bugün. Yiğit hayretle fısıldadı. “Bunlar Uygurca!... ”</p>

  <p>Hoca zor duyulur bir sesle, “Evet, ” diyebildi. Kalbinin atışı sesine karışıyordu.</p>

  <p>“Ne yazıyor? ”</p>

  <p>“İsimler evlat... İsimler... Bu... Bu bir soy ağacı. ”</p>

  <p>Yiğit, hocanın parmaklarını takip etmeye başladı. Her şekil, daha doğrusu her isim altın işlemeli bir çerçeve içine alınmıştı ve çerçeveler ağaç dalma benzer figürlerle birbirlerine bağlanıyorlardı. Duvarın üst kısımlarına çıktıkça isimler seyreliyor, fakat çerçeveleri bağlayan dallar giderek kalınlaşıyordu. Rauf Hoca elindeki feneri yukarıya doğrulttu ve ışığı yavaş yavaş kubbeye doğru kaydırmaya başladı. Kubbenin duvara yakın olan alt kısmına, bir dizi isim çepeçevre işlenmişti. Onlardan çıkan kalın dallar, daha üstteki dört çerçeveye kavuşuyordu. Hoca duraladı. Sanki göğsü sıkışıyormuş gibi zor bir nefes aldıktan sonra ışığı ilerletmeye devam etti. Kubbenin tam merkezindeki; o son dört isimden çıkan dalların buluştuğu tek, nihai ve en görkemli çerçeveye gelince durdu. Rauf Hoca donup kalmıştı. Soluk bile alamıyordu.</p>

  <p>“O... Ne yazıyor? ” diye sordu Yiğit.</p>

  <p>Hoca sakinlikle yanıtladı. “Osman oğlu Aleaddin... ” Sonra gırtlağından deli bir kahkaha yükseldi. “Tabii ki, tabii ki Osman oğlu Aleaddin! Başka kim olacak... Basit, çok basit, her zamanki gibi basit. Yıllardır nasıl akıl edemedik ki bunu? ”</p>

  <p>Yiğit, hocayı omzundan tutup sarsarak bu histeri nöbetine bir son verdi. “Kim bu Aleaddin? ”</p>

  <p>“Osman’ın; Osmanlı’ya ismini veren, bütün padişahların atası olan Osman’ın ikinci oğlu. Babası öldükten sonra taht kavgasına girmeden saltanatı kardeşi Orhan’a bırakan, ilk parayı bastırtan, orduyu düzene koyan, yani devleti devlet yapan Aleaddin Paşa... Neredeyse Osmanlı’nın ikinci kurucusu. ”</p>

  <p>“Besbelli güzel adammış, ” dedi Yiğit. Kubbeyi işaret ederek devam etti. “Peki isminin orada ne işi var? ”</p>

  <p>Rauf Hoca, feneri Yiğit’in suratına çevirdi. “ERKAN’m sırrının atası olduğu için. Yedi yüz yıldır Aleaddin Paşa’nın soyunu koruyormuş. En büyük sırları buymuş işte! ”</p>

  <p>“E, hani ERKÂN Osmanlı’dan nefret ediyordu? Sonuçta Aleaddin de Osman’ın oğlu, değil mi? ”</p>

  <p>“Öyle ama fazla da bir seçenekleri yok. Unutma; beylik hakkı Kayı boyundadır. Bu kural bozulamaz ve Kayı’dan bir veliaht varken, başka hiç kimse bey olamaz. Osman’ın bir oğlundan yürüyen soy anlaşmayı bozup Kardeşlik’e ihanet ettiyse, o zaman diğer oğlundan yürüyen soy başa geçer. Bu kadar basit. ”</p>

  <p>İçinden, basitse niye akıl edemedin, diye geçiren Yiğit. “Bir nevi yedek hanedanlık, ” diye mırıldandı.</p>

  <p>“Aynen öyle. ERKAN bunu daha Osman Bey sağken planlamış olmalı. Hiçbir Türkmenin iktidarına itiraz edemeyeceği yedek bir hanedan. Anlaşılan işler fazlasıyla ters gitmiş, ki ciddi bir darbe yapıp hanedanı değiştirecek fırsatları olamamış. Fakat vazgeçmemişler. Aleaddin Paşa’nın soyunu korumuşlar. Zaman geldiğinde Kayı’nın yeni beyini tahtına oturtmak için... ”</p>

  <p>Yiğit dehşet dolu gözlerle duvarlara bakındı. “Bunların hepsi Aleaddin Paşa’nın torunları mi yani? Burada binlerce isim var. ” “Hayır evlat, ” dedi hoca. “Bu isimler arasında tahminim on beş ile yirmisi gerçek veliahtları gösteriyor. Bizi ilgilendiren ise en genci, yani hâlâ hayatta olanı. ”</p>

  <p>“Nasıl bulacağız? Hadi bulduk diyelim son veliahdı nasıl anlayacağız? ”</p>

  <p>Rauf Hoca hafif bir tebessümle delikanlıya baktı. “Son bulmacamız da bu işte. Hayattaki veliahta gelince: Bu baş aşağı çevrilmiş bir soy ağacı. En genç isim de en alttaki doğal olarak. ”</p>

  <p>Yiğit, hocanın ince alayını umursamadan döndü ve duvara doğru ilerledi. Aklına yine ağabeyi gelmişti. Kimbilir kaç zaman önce onun da bu garip odada dolanıp tıpkı az önce kendisinin de yaptığı gibi hayran hayran süslemelere bakmış olabileceğini düşündü. Demek bir ismi, sadece bir ismi öğrendiği için öldürülmüştü ağabeyi. Bu çok acıydı ve kendisi dışında hiç kimsenin de umurunda değildi. Rauf Hoca çantasından bilgisayarını çıkartmış, son bulmacanın da parçalarını birleştirmeye hazırlanıyordu.</p>
</body>
</html>
