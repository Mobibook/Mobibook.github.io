<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <p><br /></p>

  <h3><a id="bookmark2"></a><span style="font-weight:bold;">Saat: 17. 26</span></h3>

  <p>Sessiz yolculukları yarım saat kadar sürmüştü. Arabayı güç bela park edip Ulus Meydanı’ndan yukarıya doğru yürümeye başlamışlardı. Nur hızlı adımlarla önden gidiyordu. Adres aramak ya da sormak gibi bir derdinin olmadığı, kendinden emin yürüyüşünden anlaşılıyordu.</p>

  <p>Kalabalık caddeyi birkaç dakika önce arkalarında bırakmışlar ve ara sokaklara girmişlerdi. Etraf o kadar tenha değildi ama yine de tedirginlik veriyordu. Yiğit, Rauf Hoca’yla beraber Nur’u yakından izlemeye çalışıyordu. Sekiz yıl Ankara’da yaşamıştı, ama bu sokaklarda tek başına yolunu bulması neredeyse imkânsızdı. Neyse ki daha fazla endişelenmesine gerek kalmadı. Aradıkları lokantanın tabelası, yürüdükleri kaldırımın sırasında, yirmi metre kadar ilerideydi: Neslihan Lokantası...</p>

  <p>İçeriye girdiler. Bulundukları muhite nazaran lüks sayılabilecek, genişçe bir yerdi burası. Rauf Hoca bir bakışta on sekiz masa saydı. Lokantanın yansından fazlası doluydu. İki garson ve on üç, on dört yaşlarındaki komi çocuk, müşterilere yetişmek için koşuşturup duruyorlardı. Rauf Hoca sağ köşedeki, mekânı tamamen gören masayı gözüne kestirdi ve o yöne doğru yürümeye başladı. Tam sandalyesini çekmişti ki Nur, “Tuvaletin dibi burası, ” diye mızıldandı.</p>

  <p>“Peki, ” dedi hoca. Neyse ki yan masa da boştu. Oturdular. Yiğit ile Nur montlarım çıkarıp masaya yerleşmeye çalışırlarken Rauf Hoca etrafı izlemeye başlamıştı bile. Oldukça basit, var olan diğer binlerce lokanta gibi bir yerdi burası. Girişte, kendilerine göre sol tarafta yemek tezgâhı duruyordu. Ardındaki aşçı, usta hareketlerle tabakları doldurmakla meşguldü. Tam karşısındaki masada ise patron oturmaktaydı. Hesap işleriyle meşgul gibi görünse de bir gözü sürekli elemanlarının üzerindeydi. Hoca elli yaşlarının üzerindeki bu adama dikkatle baktı. Kafasında kalan saçları ve pala bıyığı kırlaşmıştı ama hâlâ sert görünüyordu. Duruşundan ve kıyafetinden “eski adam” olduğu belli oluyordu. Hoca hafızasını iyice zorladı. Hayır; hiçbir yerden tanımıyordu. Aşçıyı, garsonlar ve komi çocuğu da daha önce hiç görmediğinden emindi.</p>

  <p>Kişilerden umudu kesince, dikkatini mekâna verdi. Duvarlarda uyduruk birkaç tablo dışında hiçbir şey yoktu. Gözleri bir yazı aranıyordu, bir dörtlük, bir özlü söz... Ya da en azından çerçevelenmiş bir fotoğraf, bir tablo... Ama hiçbiri yoktu. Koca lokantanın duvarlarında okunabilecek tek şey, patron masasının hemen üzerinde duran, “Benim hakkımda ne düşünüyorsan Allah sana iki katını versin” yazısıydı.</p>

  <p>Garsonun yanlarına gelmesiyle birlikte, Rauf Hoca etrafa bakmayı kesti. “Ne verelim abi? ” deyiverdi adam. Siparişleri derhal almak istiyordu, zira lokanta giderek dolmaktaydı.</p>

  <p>Rauf Hoca, kendisini de garsonu da yormayacak, hızlı tarafından bir kuru fasulye-pilav söylemek için ağzını açmıştı ki, Nur araya girdi. “Ben menü alabilir miyim? ”</p>

  <p>Garson asık bir suratla dönüp girişe doğru yürümeye başladı. Masanın başındaki patrona bir şeyler fısıldayarak eğildi ve alttaki çekmeceyi açtı. Hiç de iyi şeyler söylemediği, pala bıyıklı patronun, masalarına doğru yan yan bakmasından anlaşılıyordu. Garson gittiği gibi hızla döndü ve kartona basılmış, plastikle kaplanmış iki menüyü hocanın ve Nur’un önlerine koyuverdi. Yiğit’in, ben eşek başı mıyım burada, diye bağıran bakışlarını görmezden gelerek siparişleri beklemeye başladı.</p>

  <p>Nur menüyü enikonu okuyordu. Rauf Hoca ise, seçimini çoktan yapmış olmasına rağmen önündeki kartona şöyle bir göz gezdirdi. Kenarlarında dallı-güllü, uyduruk bir süsleme bulunan, basit bir menüydü işte. Tıpkı bu lokanta gibi sıradan bir şeydi.</p>

  <p>Garson nihayet siparişleri alabilmişti. Bir son dakika kararı olarak Yiğit’in söylediği salataları da notlarının arasına ekledikten sonra, iki masa ötede boş tabakları toplamaya çalışan çocuğa seslendi. “Oğlum üç salata al buraya! ”</p>

  <p>Çocuk, garsonun işaret ettiği masaya şöyle bir baktı. Garip bir aceleyle, elindeki boş tabakları gerisin geriye masaya bıraktı ve tezgâha doğru koşturmaya başladı. Salataları dolaptan alıp gelmesi, yarım dakikayı bile bulmamıştı. Yiğit metal kayık tabağı özenle önüne yerleştiren çocuğun omzuna hafif bir şaplak atarak, “Sağ olasın, ” dedi. Çocuk oldukça mutlu bir şekilde gülümsedi ve derhal işinin başına döndü.</p>

  <p>Yemeklerinin gelmesi de fazla uzun sürmemişti. Nur ile Yiğit neredeyse kıtlıktan çıkmış gibi yiyorlardı. Karşılarında oturan Rauf Hoca ise, her nedense biraz isteksiz görünüyordu. Çatalını fasulyesine ve pilavına ağır ağır daldırıyor, belli etmemeye çalışarak, gözlerini masanın üzerindeki yarısı boşalmış salata tabaklarında gezdiriyordu. Hali düşünceli değildi. Sanki iştahını kaçıran bir şeyler olmuş gibiydi...</p>

  <p>Yemeklerini bitirmeleri fazla uzun sürmemişti. Yiğit çatalını bırakıp son lokmasını da yuttuktan sonra derin bir soluk aldı. Öyle hızlı ve iştahlı yemişti ki, adeta yemekten yorulmuştu. Elini hemen montunun cebine attı ve sigara paketini çıkardı. Tiryaki değildi, sadece arada bir tane keyif için tüttürürdü. Kendisi bir tane yakmadan önce paketi hocaya uzattı. “Yok, ” dedi Rauf Hoca. “Kahveyle içerim ben. Cebeci’deki ikinci adresimizde. ”</p>

  <p>Yiğit kafasını salladı. Cildin arasından çıkan kartvizitlerin ikincisi Cebeci’de, Yaren Çay Ocağı diye bir yere aitti. Paketi Nur’a uzattı. Kız hayır demedi. Yiğit sigaraları yaktıktan sonra gözlerini Rauf Hoca’ya dikerek ve oldukça alçak bir sesle, “Biraz daha oturmayalım mi burada? ” diye sordu.</p>

  <p>“Gerek yok, ” dedi Hoca. “Gidelim. ”</p>

  <p>Yiğit üsteledi. “Dursaydık biraz daha... Baksaydık... ”</p>

  <p>Rauf Hoca sesini biraz yükseltti. “Sen yerken baktım ben. Göreceğin başka bir şey varsa buyur, yoksa gidelim! ”</p>

  <p>Nur bir tepki vermemişti. Rauf Hoca ekibe katıldığından beri doğal olmayacak kadar sessizdi, ama kitap cildini bıçakla keserkenki kararlılığı, hâlâ çok dikkatli olduğunu belli ediyordu.</p>

  <p>Yiğit sinirli sinirli gülümsedi ve arkasına dönüp garsona doğru seslendi. “Üç çay getirsene buraya! ”</p>

  <p>Garson, Yiğit’in buyurgan sesine zehir gibi bir bakışla karşılık verdi ve siparişi masayı silmekte olan komi çocuğa iletti. “Üç çay al abine! ”</p>

  <p>Çaylarını da bitirip çıktılar. Aynı yolu, arabalarına doğru gerisin geri yürüyorlardı. Caddeye henüz çıkmışlardı ki, Rauf Hoca, yine önden gitmekte olan Nur’a seslendi. “Arabayı almayalım isterseniz. Şuradan metroyla gidiveririz. ”</p>

  <p>Nur kafasını çevirip kısa bir bakış fırlattı. “Trafik o kadar kötü değil. Hem arabayı almak için bir daha buraya geri dönmeyeyim. ” Hoca üstelemedi. Yürümeye devam ettiler.</p>
</body>
</html>
