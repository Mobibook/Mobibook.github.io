<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span style="font-weight:bold;"><br /></span></p>

  <h2 class="sigil_not_in_toc" style="text-align: center;"><span style="font-weight:bold;font-style:italic;">7</span></h2>

  <h2 id="sigil_toc_id_18" style="text-align: center;"><a id="bookmark7"></a><span style="font-weight:bold">Miras</span></h2>

  <h3 id="sigil_toc_id_19"><a id="bookmark8"></a><span style="font-weight:bold;">24 Mart 2008 Saat: 18. 00</span></h3>

  <p>Siyah camlı Mercedes, Atakule’nin otoparkına girdiğinde Yiğit som dolu gözlerle Cüneyt’e bakarak, “Burası mi? ” dedi. Gün boyu kendisi ile ilgilenen ERKAN’ın adamına güveniyordu artık.</p>

  <p>Cüneyt, önce Nur’a, sonra da ona gülümseyerek baktı. “Evet, yemek Atakule’de. Siz nasıl bir yer bekliyordunuz ki? ”</p>

  <p>Yiğit elini açtı. “Bilmem ki, ama bu kadar göz önünde bir yer kesinlikle beklemiyordum. ”</p>

  <p>Araba durur durmaz, siyah takım elbiseli bir genç kapıyı açtı. Bir eliyle de ceketini ilikliyordu. Ve Yiğit’e hayranlıkla bakıyordu.</p>

  <p>Yukarı çıkacak asansöre yaklaşırken bir görevlinin, iki milletvekili ve bir işadamına, “Bugün kapalıyız, ” dediği duyuldu. “Kapalıyız” dendiğini duyunca Yiğit de durakladı ama Cüneyt tereddütsüz ilerleyince takip etti. Nitekim onlar gelir gelmez asansörün kapısı açıldı ve içeri buyur edildiler.</p>

  <p>Ankara’ya üstten bakan döner restorana girdiklerinde sadece bir masaya servis açıldığını ve genç bir adamın onları karşılamak için kalktığım gördüler. Restoranda onlardan başka müşteri yoktu.</p>

  <p>“Hoş geldiniz, ” diyen adam onları masaya buyur etti ve karşılarına oturdu. Yüzü tanıdık değildi, Yiğit, ERKÂN’ın lideri nereden çıkacak diye hâlâ etrafına bakıyordu.</p>

  <p>Genç adam gülümseyerek, “Yiğit Bey, ” dedi. “Birini mi bekliyorsunuz? ”</p>

  <p>“Bilmem, birisi gelecek mi? ” diye karşılık verdi.</p>

  <p>“Hayır efendim. Beklemiyoruz, ” dedi adam. “Anlıyorum beni pek genç buldunuz. ”</p>

  <p>Nur’dan destek almak ister gibi baktı Yiğit, ama o yine sessizliğe bürünmüştü.</p>

  <p>“Belki muhabbet için genç değil, ” dedi. “Ama böylesi eski ve gizli bir örgütün liderinin daha yaşlı olmasını bekliyor insan. Ayrıca Ahmet Rauf Germiyangil örgütte yükselmenin çok zor ve zamanla olduğunu söylemişti. ”</p>

  <p>Genç adamın ifadesi ciddileşti. “Eh, bir anlamda haklı ama örgütteki konumumu açıklayamasam da sizi temin ederim ki her şeyi anlatmak ve sorularınıza yanıt vermekle yetkiliyim. İsterseniz yemeklerimiz gelirken... ” Bir el işareti yaptı. “... Tarihimizle ilgili kısa bir özet yapayım. ”</p>

  <p>Üç garson hızla mezeleri getirirken anlatmaya başlamıştı bile. “Örgütümüzün Ahmet Yesevi tarafından kurulduğunu biliyorsunuz zaten. Profesör Doktor Ömer Lütfi Barkın’ın <span style="font-style:italic;">Kolonizatör Türk Dervişleri</span> çalışmasında belirttiği gibi bu dervişler ele geçirilen topraklarda hem İslam’ı yayıyor hem de ellerinde silahlarla savaşıyorlardı. Bu nedenle onlara Alp Eren deniyordu. Bu kitabı okumuş muydunuz? ”</p>

  <p>Nur, evet diye başını sallıyordu ama Yiğit ismini bile duymamıştı.<br /></p>

  <p>ERKÂN’ın sözcüsü önemli değil gibisinden elini salladı. “Zaten okumuş olsaydınız şaşardım. Kitabı bulmak zordur. Neyse devam edeyim. Moğol istilasının Anadolu’nun Türkleşmesinde hızlandırıcı bir etkisi olmuştu. Zira onlardan kaçan Türkmenler, Horasan diyarının esnafı buralara geldiler. Biz o sırada Ahi teşkilatı içindeydik. Küçük grubumuzun adi Akı idi. ”</p>

  <p>Genç adam konuşmaya ara verip mezelerden aldı, suyundan içerken Ankara’ya bir bakış attı. Yiğit henüz soru sormaya gerek görmüyordu. Onun merak ettiği, konunun ağabeyine ne zaman geleceğiydi.</p>

  <p>Nihayet sözcü bir iç çekti. “Tarihimizin en zor dönemlerinden biri Babailer isyanı zamanıydı. Örgüt Selçuklu idaresinin adaletsizliklerine isyan etmişti. İsyanı başlattık ama kendimizi ilk başlarda ortaya koymadık. Üzücü sonuçlar üzerine strateji değişikliğine karar verildi. Daha sessiz, yavaş ve derinden çalışmalıydık. Gizliliğin örgütün vazgeçilmezlerinden olması o dönemde başlamıştır. Daha sonra Bektaşilik bunu bizden aldı. ”</p>

  <p>Nur birden irkildi. “Ben sizin Bektaşi olduğunuzu düşünmüştüm, ” dedi. Masaya oturduğundan beri ilk kez konuştu.</p>

  <p>“Hayır, hayır. Bazı bağlantılar olmuştur ama Yesevviyelik ile Bektaşilik aynı değildir, ” dedi sözcü ve devam etti. “Moğollar, Konya merkezli Anadolu Selçuklularının gücünü azaltınca sizin ‘Anadolu Beylikleri’ dediğiniz ama esasında ‘Horasan Erenleri’ yönetimi geldi. ”</p>

  <p>Yiğit, “Nasıl yani? ” diye araya girdi.</p>

  <p>Genç adam güldü. “Kusura bakmayın tarihimizi çok ana hatlarıyla geçiyorum. Size vereceğim bazı kitaplardan sonra uzun ve ayrıntılı özel tarihçemizi bizim evlerimizden birinde okuyabileceksiniz. Bu nedenle sorunuzu şöyle yanıtlayayım: O dönemde güç beyliklerde değil bizdeydi. Ama bu noktaya kolay gelinmedi, özellikle Mevlana Celaleddin Rumi güçlü bir düşmandı. ”</p>

  <p>Nur, “Mevlana rakibiniz miydi? ” dedi.</p>

  <p>Sözcü buluştuklarından beri ilk defa yüzünü buruşturdu. “İsmini bile telaffuz etmek istemem. Hiç sevmem, ” dedi.</p>

  <p>Yiğit’in kaşları çatılmıştı. Mevlana ne yapmıştı ki bu örgüt ondan bu kadar nefret ediyordu? Şu ayrıntılı tarihçeyi çok merak etmeye başlamıştı.</p>

  <p>Genç adam birkaç lokmayı daha ağzına atıp çiğnerken, “Nefis. Gerçekten çok güzel. Buyrun siz yiyin, ben devam ederim, ” dedi. Yiğit bu adamın birkaç yıla kalmadan şişmanlayacağını düşündü.</p>

  <p>“Nerede kalmıştım? ” diyerek elini alnına götürdü adam. Sonra, “Ha, ” diye anlatmaya devam etti.</p>

  <p>“Biz Anadolu’daki esas güçtük. İdare bizdeydi ama isteğimiz bu değildi ki. Yönetim yozlaşmaktır, bizim esas işimiz gönüllerle olmalıydı. Bu nedenle büyük bir imparatorluğun kurulması için plan yapıldı. O dönem Şeyh Edebali’nin kızını hem Erdungrıl’ın oğlu Ataman hem de Karaman Beyi’nin oğlu istiyordu. ”</p>

  <p>Yiğit önündeki karışık ızgara tabağındaki köfteyi keserken sordu. “Erdungrıl ve Ataman kim? ”</p>

  <p>Bir an ses kesildi. Başını kaldırdığında sözcünün, sanki en eğlenceli kısımlara gelmiş gibi neşeyle gülümsediğini gördü. “Erdungrıl sizin bildiğiniz Ertuğrul. Ataman ise adi Osman olarak anılmaya başlamadan önce imparatorluğa ismini veren. Batı’nın Osmanlı’ya Ottoman demesinin sebebi bu isimdir. ”</p>

  <p>Yiğit, “Allah Allah, ” dedi. Neler öğreniyordu?</p>

  <p>Nur, “Bunlar söylenir zaten, ” dedi. Sanki anlatılanları daha önce duymuş gibiydi.</p>

  <p>Genç adam devam etti. “Ataman pek hırçın bir gençti. Halk arasında kerametleriyle bilinen Şeyh Edebali’yi sık sık ziyaret ederdi. Bu gelişlerinin birinde Malhun Hatun’u gördü ve âşık oldu. Belki de beyliği için politik bir tercihti, bilemem ama sonuçta şeyhten kızını istedi. Edebali hem onu hem de Karaman Beyi’nin oğlunu reddetti. Sonra şu meşhur rüya olayı oldu. Örgüt bunu Hakk-ı Teâla’nın işareti olarak kabul etti. Böylece kurulacak imparatorluğun adresi belli olmuştu. ”</p>

  <p>Sözcü birkaç lokma almak için ara vermişti. Yiğit hâlâ Osmanlı İmparatorluğu’nu kurduk diyenlerle karşılıklı yemek yediğine inanamıyordu. Hikâye miydi bunlar?</p>

  <p>“Örgüt bütün camilerde Osmanlı soyunun övülmesini, propagandasının yapılmasını emretti, ” diye yine başladı adam. “Osman çok akıllı bir adamdı. Kendisine sunulanı çok iyi anlamıştı. İlk doğan oğlu Aleaddin Paşa’yı Edebali’nin yanına bıraktı. Orhan ise savaşçı ve atik bir gençti. İki oğlan babaları öldüğünde bir konuşma yaptılar. Esasında büyük oğlanın hakkı olan beylik Orhan’a kaldı. Zira Aleaddin Paşa daha büyük bir konumdaydı. ”</p>

  <p>Nur, “Ahilerin başıydı, Akı’da da üst düzeyde, değil mi? ” diye onaylanması için sordu.</p>

  <p>Sözcü başını salladı. “Akı’daki konumu Osmanlı Beyliği’nde baş olmaktan birkaç gömlek büyüktü tabii. Kardeşinin danışmanı gibi davrandı. Askerlerin kıyafetini çizdi, parayı bastırdı. ”</p>

  <p>Yiğit dikkatle dinliyordu. Zira Ahmet Rauf Hoca’nın Aleaddin Paşa hakkında dediklerini unutmamıştı. Onun soyu için yapılıyordu her şey. Ağabeyi de belki o soyun sırrını korumak pahasına ölmüştü.</p>

  <p>“Her şey iyi gidiyordu, ” diye devam etti genç adam, hüzünlü bir olaya geliyordu belli ki, suratı asılmıştı. “Ta ki Yıldırım Beyazıd Han, babasının yerine geçmek için fazla hırslı davranana kadar. Kosova Savaşı’nda Sırpların yenildiği belli olmuştu. Yıldırım’ın adamları Miloş Kobile adlı bir Sırbı bir bahaneyle Murad Hüdavendigar’a kadar yaklaştırdı ve onun padişahı bıçaklamasına engel olmadılar. Aynı savaşta kardeşi Yakub Çelebi de sol kanadı komuta ediyordu. Baban çağırıyor denilerek o da getirildi ve öldürüldü. Beyazıd başa geçmişti ama Akı yaptığını unutmadı. Seyyid Emir Külal’ın oğlu Emir Sultan Buhari’yi kızı Hundi Hatun’la evlendirip damadı yapması da bu tavrı değiştirmedi. Timur’la savaşta fazla diklenen, gururlanan Osman soyunun burnu sürtüldü. ”</p>

  <p>Demek Ankara Savaşı’ndaki yenilginin sebebi buydu, diye düşündü Yiğit.</p>

  <p>“Fetret Devri, Osmanlı tarihinin en karanlık alanlarındandır. Normalde böyle bir yenilgi Osmanlı’yı parçalardı ama örgüt buna izin vermedi. Toparlanmayı sağladı ama II. Murad zamanı önemli bir hata yaptık. Osmanlı fazla büyüklenmişti ve biz ona dersini vermiştik ama örgütün bu yaptığı da büyüklenmeydi. Ve II. Murad, Düzmece Mustafa için yardım istediğinde duygusal davranıldı. Kendimizi ve Osmanlı’nın iplerini tuttuğumuzu çok açık ettik. Felaket yakındı. ”</p>

  <p>Öyle bir yere gelmişlerdi ki, Nur da, Yiğit de çatallarındaki eti ağızlarına götürmeyi unutarak devam etmesini bekliyordu. Sözcü gözleri kızararak baktı onlara.</p>

  <p>“Çoğu insan Sultan Mehmet’in üç kere tahta çıktığını bilmez. İlk çıktığında Varna Savaşı nedeniyle babası geri geldi, İkincisinde Çandarlı’nın kontrolünde yeniçerilerin huzursuzluk çıkarmasıyla babası bir daha geldi ve oğlunu evlendirip Manisa’ya gönderdi. Üçüncüsünde ise artık babası ölmüştü; hem İstanbul hem örgüt hem de Çandarlı için bilenmişti. ”</p>

  <p>Bir an düşmanına saygı duyan bir adam gibi başını dikleştirdi sözcü. “Mehmet bir fenomendi. Fazla ketum, düşünceleri kontrol edilmezdi. Tahta geçmeden önce sık sık İstanbul’a gezmeye gittiğini ve bu şehri o zaman almayı kafasına koyduğunu biliyor muydunuz? ” Yiğit hayır anlamında kafasını salladı. Fatih’in üç kez tahta çıktığını da ilk kez duymuştu. Örgütün adamının özellikle Sultan Mehmet’e “Fatih” demediğini de fark etmişti.</p>

  <p>“Sultan Mehmet’in fetih sonrası ilk işi Çandarlı’yı zindana atıp işkenceyle örgütten isimler elde etmek oldu. Osman soyunun, bizi kendilerini yöneten efendileri olarak gördüğünü ve kurtulmak isteyeceğini fark etmiştik. Bu nedenle darbe en azından bizim açımızdan sert ama öldürücü olmadı. Gölgelere çekildik. Sultan Mehmet, Türkmenleri iyice dışladı. İstanbul’a yerleşenlerden Rum Mehmet adlı vezirinin aklıyla vergi istedi. Devşirmelere güvendi. Uzun Hasan’la mücadelesine dek Türklüğü sahiplenmedi. ”</p>

  <p>Nur’la Yiğit bakıştı. Anlaşılan örgüt Fatih Sultan Mehmet’ten hiç haz etmiyordu.</p>

  <p>Sözcü devam etti. “Biz gölgelere çekildik ve zamanımızı beklemeye başladık ama OsmanlI’nın darbesini son yiyen olmadık. Bir Kalender Dervişi II. Beyazıd’ı öldürmek isteyince bunlar tasviye edildi. II. Beyazıd, Dimetoka’daki Kızıldeli dergâhından Balım Sultan’ı</p>

  <p>Eskişehir’e getirdi ve büyük imkânlar verdi. Böylece Bektaşiliği kontrol etmek ve bizim boşluğumuzu doldurmak istiyordu. ”</p>

  <p>Nur, “II. Beyazıd Bektaşi miydi? ” diye sordu.</p>

  <p>Genç adam hemen, “Hayır, ” dedi. “O da Dimetoka doğumluydu ve Bektaşileri desteklemesinden öyle zannedilir ama esas olarak Bâyrammiyye Tarikatı’nın şeyhi Muhyiddin Mehmed el- Iskilîbi’ye bağlıydı. Şeyh Yavsi diye de bilinen bu adamı sık sık saraya davet edip sohbet ederdi. Neyse Kalenderlerden sonra Yavuz Sultan Selim tarafından Kızılbaş denilen Alevilere, Türkmenlere büyük darbe vuruldu. Ve nihayet 1826’da Vaka-yı Hayriye denilen Yeniçeri Ocağı’nın kaldırılmasıyla Bektaşilik de tasfiye edildi. ”</p>

  <p>Yiğit, “Ne ilgisi vardı? ” diye sorunca hem Nur hem de sözcü cehaletine biraz şaşırdılar.</p>

  <p>Nur, “Çünkü Yeniçeri Ocakları Bektaşi Tarikatı’mn kontrolündeydi. Hatta onlara ‘Hacı Bektaş Oğullan’ bile denirdi, ” diye cevapladı sorusunu.</p>

  <p>Genç adam devam etti. “II. Mahmud, Bektaşilerin önde gelen adamlarını sürdü veya öldürttü. Mallan, dergâhları Nakşibendilere verildi. Ama Bektaşiler zamanla Nakşiler başta olmak üzere diğer tarikatlara sızdılar. Çöküş Devri’nde Osmanlı ile beraber tarikatlar da güçlerini yitirdiler. Daha doğrusu yozlaştılar. Biz Ankara’da gelişmeleri izliyor, gücümüzü koruyorduk. Bu arada Büyükada’daki oluşumu fark etmiştik. ”</p>

  <p>Nur, “Yahudiler, Masonlar, ” diye mırıldandı. Yiğit yine cahil olduğu bir konuya girildiğinden rahatsız oldu. Oysa Nur her şeyi biliyordu.</p>

  <p>“Evet, ” dedi sözcü gülerek. “Çok zor oldu ama içlerine sızabildik. O sıralar kendi çıkarları için Türkçülüğü finanse ediyorlardı.</p>

  <p>Daha sonra savaşta Osmanlı’ya karşı Yahudilerden oluşan Katır birliklerini kuran Jan Jabotinsky, Jön Türkler’i destekliyordu. Alman hükümetinin Lenin’i desteklemesini sağlayan Parvus İstanbul’da Türkçülük makaleleri yazıyordu, eserlerinde Tekin Alp ismini kullanan Türkçü yazar Moise Cohen adlı bir Yahudiydi. Bunların hepsi üzerinde uzun uzun durulmaya değer ilginç adamlar. ”</p>

  <p>“Peki amaçları neydi? ” diye sordu Yiğit.</p>

  <p>Sözcü güldü. “Biliyorum, burada oturmuş size Türkçülüğün Siyonist bir proje olduğunu söylüyorum. Bu inanılmaz gibi ama amaçları İsrail’i kurmak için Türklerin ilgisini Ortadoğu’dan çekmekti. Araplar onlar için kolay lokmaydı. Yeter ki, aradan Türkleri çeksinler. Onların planlarını öğrenince, bunca parasal kaynağı olan güçlü planı kendimiz için kullanmaya karar verdik. Bu sırada Abdülhamit Han bizi buldu. ”</p>

  <p>Nur, “Buldu mu? ” diye bağırdı. “Ama... ”</p>

  <p>Genç adam, Nur’a doğru yaramaz bir çocuk gibi parmak salladı. “Peki buldu da niye siz öğrenmediniz, değil mi? ”</p>

  <p>Yiğit cümlenin içindeki “çoğul” eki iyi algılamıştı. Zaten dün de Ahmet Rauf Hoca’dan böyle şüphelenmemiş miydi? Nur’a bakıp, “Siz, ” diye tekrar etti.</p>

  <p>Nur gözlerini ona dikti. “Anlatacağım ama fırsat olmadı, ” dedi. Sözcü, “Yiğit Bey, Nur Hanım da gizli bir örgüte bağlı ama merak etmeyin sizin maceranızdaki rolü kişiseldi, ” dedi.</p>

  <p>Sormanın zamanı geldiğinde. “Peki o zaman kimsin sen Nur? ” dedi Yiğit. “Ahmet Rauf, Hikmet Tezer’in kızı olmadığını söyledi. ” Nur bunalmış gibiydi; sanki seni kurtaran insana nasıl davranıyorsun gibisinden kırgın bakışlarla kimliğini çıkardı. Kartın üzerinde, “Nur Tezer” yazıyordu. “Kızı değil abisinin kızıyım ama onu çok severdim, ” dedi. “Senin çok ters biri olduğunu bildiğimden yeğeni yerine kızı demeyi uygun buldum. ”</p>

  <p>Sözcü, “Kırılmaya gerek yok, ” diye atıldı. “Hepimiz aynı taraftayız unutmayın. ”</p>

  <p>Garsonlar boş tabakları almaya geldiğinde kısa bir sessizlik oldu.</p>

  <p>“Abdülhamit Han bizi Yıldız istihbaratı sayesinde buldu. Biz de şaşırdık. Liderimizi görüşmeye çağırdı. Ona Osmanlı İmparatorluğu için bir şey yapamayacağımız, çöküş sonrasına hazırlandığımız söylenildi. Bize yapılanlar için özür diledi ve başarılar diledi. Bir şekilde bizimle ilgili bildikleri Mustafa Kemal Paşa’nın eline geçti. Sonrasını biliyorsunuz. Bir daha kuruculuk görevimizi yerine getirdik. Kurtuluş Savaşı’nda her türlü desteğimizi ona verdik. Mustafa Kemal Paşa’nın hedefleri bizim için çok uygundu. Bu nedenle Cumhuriyet kurulurken sadece destek olduk, İzmir suikastının açığa çıkmasını sağladık, ama İsmet İnönü döneminde yine zorluklar başladı ve Ahmet Rauf Germiyangil’in de içinde olduğu İMC kuruldu. ”</p>

  <p>Yiğit, “Niye? ” diye sordu.</p>

  <p>“Cumhuriyet kurulunca onun muhafızı olacak güçler şöyle bir evhama kapıldılar: ERKÂN, Türkiye Cumhuriyeti’ni iki imparatorluk arasında geçiş dönemi olarak görmektedir.</p>

  <p>“Bu nedenle Ahmet Rauf Germiyangil’in bağlı olduğu örgüt bizimle mücadeleye başladı. Cumhuriyet’e bağlı olduğumuz için saldırıya geçmedik, savunmada kaldık. Ama bizi rahat bıraksalar bazı olayların bu ülkenin başına gelmesini engelleyebilirdik. O kötü oldu... ”</p>

  <p>Tam Yiğit nedenini soracaktı ki, sözcü, “Sonra anlatırım, ” dedi.</p>

  <p>“Ve geldik günümüze. ERKÂN artık zamanın geldiğini düşündü. Zira dünya hızla değişiyordu ve artık ERKÂN’ın uzun süredir hazırlandığı planlar yürürlüğe girmezse sonumuz felaket olacak. Örgütümüz ilk olarak Türk milletine bir hedef, bir vizyon sunacak. Zira şu anda en önemli tehlike hedefsizlik. Avrupa Birliği’ne üye olmak bir hedef değil, yararımıza bir şey de değil. Halk da bunu biliyor, devlet de. Ama kimse bu devlete başka bir vizyon sunmuyor. ” Yiğit, ağabeyini sormanın vakti geldiğini düşündü. “Peki ya abim? ”</p>

  <p>Sözcü iç çekti. “O düşündüğümüz liderdi. Destekliyor ve koruyorduk. Önce partinin, sonra da ülkenin başına geçecekti. ”</p>

  <p>Yiğit kızgın bir tavırla çenesini kaldırdı. “Pek iyi koruyamamışsınız. ”</p>

  <p>Genç adam, “Üzgünüz, ” dedi. “O olayda bir şehit daha verdik. ” Yiğit şaşırmıştı. “Yakup Bey, sizin adamınız mıydı yani?! ” diye bağırdı gayri ihtiyari.</p>

  <p>Sözcü başını iki yana salladı. “Hayır. ”</p>

  <p>Yiğit birden ayağa fırladı. Masa sallandı. “Yengem! ”</p>

  <p>“Rica ederim oturun, ” dedi ERKÂN’ın adamı. Kelimelerdeki bir şey farklı bir güç taşıyordu. Yiğit’in dizlerinin bağı çözüldü, olduğu yere çöktü. Nur sakin olması için elini ve omzunu tutuyordu.</p>

  <p>“Evet, yengeniz Zeynep Hanım abinizin hem eşi hem de korumasıydı. Ama merak etmeyin kandırmaca yok, abiniz onun kim olduğunu biliyordu. Birbirlerini seviyorlardı. Abiniz kendisine düşen sorumluluğu anlamış ve bu ağır yükü üstlenmiş biriydi. ”</p>

  <p>Yiğit giderek kızıyordu. Ağlarken, “Niye abim ha? ” dedi. “O çok değerli soyunuz ne yapıyordu? Şimdi ne yapıyorlar ha?! ”</p>

  <p>Sözcü şaşkınlıkla ellerini açtı. Sonra gülümsedi. “Germiyangil Sır Odası’nda son ismi size nasıl tercüme etti? ”</p>

  <p>Yiğit şöyle bir düşündü. “Bilmem kim oğlu Orhan demişti. Onu nasıl bulacağımı söyleyin bana... ”</p>

  <p>“Yiğit Bey, ” diye sakince devam etti sözcü. “O Germiyangil’in size söylediği son yalanmış... ” Ağır hareketlerle yerinden doğruldu. Bariz bir şekilde titreyen elini beline götürdü ve kadife bir kese çıkardı. Nur ile Yiğit adamın ne yapmaya çalıştığını anlamamışlardı. Sözcü, sanki ibadet edermiş gibi kesenin ağzını açtı ve kaim baklalı, som altından, uzunca bir zincir çıkardı. Keseyi aceleyle cebine soktuktan sonra zincirin sallanan ucunu diğer eline aldı. Kutsal bir şeyi sunmaya hazırlanıyor gibiydi. “İzin verirseniz, ” dedi heyecanlı bir sesle. “Size son ismin doğrusunu ben söyleyeyim: Murat oğlu Oğuz! ” Yiğit’in kalbi durmak üzereydi. Murat babasının ismiydi. Sözcü, Yiğit’e doğru tek bir adım yaklaştı. “Ahinizin ölümü sonrası, soydan tek kalan sizsiniz. Aleaddin Paşa’nın, yani Osman Gazi’nin büyük oğlu Aleaddin Paşa’nın soyu, Türkiye’nin geleceğinin sorumluluğunu yüklenecek kişi sizsiniz! Ve artık Altın Köstek’i sahibine iade etmenin zamanı geldi. ”</p>
</body>
</html>
