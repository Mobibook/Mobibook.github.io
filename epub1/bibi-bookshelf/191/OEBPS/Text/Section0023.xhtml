<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <p><br /></p>

  <h3><a id="bookmark6"></a><span style="font-weight:bold;">Saat: 02. 10</span></h3>

  <p>Nur, ERKÂN’ın adamlarıyla aşağıya doğru kıvrılarak uzanan merdivenlerden koşarak iniyordu. Tökezlemesi halinde, vücudundaki tüm kemikler kırılana kadar yuvarlanacağını biliyordu ama, duramazdı. Sır Odası’na çok yaklaşmıştı.</p>

  <p>Ankara Palas’ın önüne geldiğinde gündüz Yiğit’i kovalayan takım elbiseli adam tarafından karşılanmıştı. İçeriye girmişler ve doğruca bodrum katma inmişlerdi. Orada silahlı dört kişi daha vardı. Kendisini Cüneyt diye tanıtan adam, eline küçük bir fener, dolu bir silah vermiş, takip etmesini söylemişti.</p>

  <p>Hiç bitmeyecekmiş gibi görünen merdivenlerin nihayet sonuna gelmişlerdi. İki soluk alımı kadar dinlendikten sonra ışığı etrafa tuttu. Dar bir koridordaydı. Tam karşılarında yine merdivenler vardı. Fakat bu sefer yukarıya çıkıyorlardı. Nur lanet okuyarak adamları takip etti.</p>

  <p>ERKÂN’ın adamları da buraya ilk kez geldiklerini söylemişlerdi. Sır Odası’nda hiç böyle bir tehlike yaşanmamıştı.</p>

  <p>Nur önündeki adamın kafasının tavana çarptığını görünce eğildi. Merdivenler beklediğinden çok daha kısa çıkmıştı. Tarif edilen kapı bu olmalıydı.</p>

  <p>Öndeki adam kapının yanındaki bir taşı ittirdi. Çok seri hareket etmeliydiler.</p>

  <p>Takım lideri Sır Odası’na bakan bazı delikleri işaret etti. Nur, Yiğit’e silah doğrultmuş Rauf Hoca’yı görebiliyordu. Adam işlediği cinayetleri itiraf ediyordu. Hiç hoşlanmamıştı zaten ondan.</p>

  <p>İçeride Rauf Hoca ve Yiğit dışında dört adam daha vardı. Nur, adam ateş etmeden harekete geçmeye karar verdi. Hemen el işaretleriyle her delikten bir adamı hedef almalarını işaret etti. Rauf Hoca onundu.</p>

  <p>Sır Odası’na gireceği kapıya gelince bir nefes aldı. Yiğit’in, “Öldürdünüz mü kızı? ” sorusunun ardından Rauf Hoca’nın nefes alışının sesini duydu. Ateş edecekti adam. Nur’un nişan alacak vakti yoktu. Sürpriz etkisi yaratmak için silahını yanında tutarak odaya daldı.</p>

  <p>“Öldürmedi geri zekâlı, ” dedi gülümseyerek.</p>

  <p>Rauf Hoca’nın adamları üzerinde gerçekten beklediği sürprizi yaratmıştı. Aynı anda deliklerden açılan ateş üzerine dördü birden yığıldı ama Nur ateş ettiğinde Rauf Hoca hiç telaşa kapılmadan Yiğit’in üzerine atıldı.</p>

  <p>ERKÂN’ın adamları içeri girdiğinde Rauf Hoca silahını Yiğit’in kafasına dayamıştı. Küçük bir sessizliğin ardından, “Silahlan bırakın, ” diye emretti.</p>

  <p>Nur, ERKAN’ın adamlarına endişeyle baktı. Bu adamlar acımasızdı. Sırlarının açığa çıkmasmdansa Yiğit’i de, onu da gözden çıkarabilirlerdi ama namlularının yere doğru çevrili olduğunu görünce rahatladı.</p>

  <p>Durum kilitlenmiş gibiydi. Nur, “Saçmalama Rauf Hoca, bu adamlar senin bu odadan böyle çıkmana izin vermez. Onlarla anlaş. Yiğit de, ben de onlar için önemli değiliz. ”</p>

  <p>Rauf Hoca gülerek, “Sen öyle san, ” diyordu ki herkesin unuttuğu kişi harekete geçti.</p>

  <p>Yiğit, Nur içeri girdiğinde olanlara hazır değildi. Eri azından Ahmet Rauf Hoca ateş ettiğinde hızla harekete geçip ölse bile ağabeyinin katilini de yanında götürmek istiyordu. Tek istediği adama yaklaşabilmekti.</p>

  <p>Rauf Hoca, onu rehin aldığında, aslında Yiğit’in istediği şeyi yapmış olduğunun farkında değildi. Yiğit, onun ilgisi Nur ve diğer adamlara yönelikken dikkatini bir hamleye vermişti. Sanki bayılıyormuş gibi kafasını öne eğmeye başladı, vücudunu zımba gibi germişti. Herkes onun yığılacağım zannederken bütün gücüyle kafasını arkaya fırlattı. Darbe tam suratının ortasından Rauf Hoca’yı buldu!</p>

  <p>Genç adam birçok kavgaya karışmıştı eskiden ve en sevdiği şey rakibine kafayı gömmekti. Ama bu sefer hamlesi geriye olmuştu.</p>

  <p>Ahmet Rauf Hoca yediği darbeyle geriye savruldu, ağzı burnu kan içinde kalmıştı. Yine de son bir hamleyle silahını kaldırıyordu ki ateş sesleri duyuldu. Nur ve ERKÂN’ın adamları aynı anda vücudunu kalbura çevirmişlerdi.</p>

  <p>Yiğit, ölmüş adamın başına gidip tükürdü. Bu fanatik, ağabeyinin, yengesinin ve doğmamış çocuğunun, Hikmet Tezer’in ölümünü emretmişti. Birden Nur’un silahını diğer adamlara doğrulttuğunu gördü. Oysa onu da onlardan sanıyordu.</p>

  <p>Nur, “Gitmemize izin verecek misiniz? ” diye sordu.</p>

  <p>Cüneyt, “Elbette efendim. Sorun yok, ” diye gülümsedi.</p>

  <p>Yiğit hâlâ merakla onlara bakıyordu.</p>

  <p>Nur, “O zaman silahlarınızı yere bırakın, ” dedi. İsteğinin itirazsız yapıldığını görünce şaşırdı.</p>

  <p>“Nur Hanım, ikinizi de bugün kurtarmaya çalıştığımızı unutmayın. Zaten Yiğit Bey, benden kaçmasaydı olaylar buraya kadar gelmezdi, ” dedi Cüneyt. Yiğit o zaman tanıdı onu. Bıçaklı serseri kaçtıktan sonra yanma gelen güneş gözlüklü adamdı. “Buyrun çıkalım artık. İsterseniz sizi bir otelde misafir edeceğiz. ”</p>

  <p>Yiğit’le Nur’un tereddütle birbirlerine baktığım görünce ekledi. “Yarın akşam tüm sorularınızın yanıtlanacağı bir yemek planladık, ” dedi. “Lütfen artık bize güvenin. ”</p>
</body>
</html>
