<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span style="font-weight:bold;"><br /></span></p>

  <p><span style="font-weight:bold;"><br /></span></p>

  <h3><a id="bookmark0"></a><span style="font-weight:bold;">Saat: 14. 23</span></h3>

  <p>Hesapta olmayan bir cinayetin soğuk havası her ikisini de sessizleştirmişti. Evden çıkalı beri birbirlerine tek bir kelime bile etmemişlerdi. Yüzüncü Yıl’ı yarım dakika kadar önce geride bırakmışlardı. Ahmet Rauf Hoca’nın Ayrancı’daki evine doğru tatminkâr bir süratle yol alıyorlardı. Altgeçitten Çetin Emeç Caddesi’ne çıktıklarında kız sessizliği bozdu. “Cep telefonunu da dinlerler ama adresi hemen tespit edemezler. Aklında bulunsun! ”</p>

  <p>Yiğit bir süre cevap vermedi. Doğruca ön camdan caddeye bakıyordu. Evden çıkarken suratında olan o alık ifade hemen hemen yok olmuştu. Artık daha kendi gibi görünüyordu. Kafasını yavaş yavaş kıza doğru çevirdi. “Birini öldürmüş olman, bana ukalalık yapabileceğin anlamına gelmez. Aklında bulunsun! ”</p>

  <p>Nur kısa bir kahkaha attı. “Şoktan çabuk çıkmışsın bakıyorum... ” “Öyle, ” diye cevap verdi Yiğit. Yüzü hâlâ kıza dönüktü. Dik dik bakarak sordu. “Nesin sen? ”</p>

  <p>“Ben, benim... Bildiğin Nur Tezer... ”</p>

  <p>“Gözünü kırpmadan adam öldürebileceğini bilmiyordum. ” “Artık biliyorsun... ”</p>

  <p>“Vay be... Daha on beş dakika önce ‘ikimizi de öldüreceksin’ diye viyaklıyordun. Ürkek kız numaralarında da çok başarılı olmalısın. ”</p>

  <p>“Numara yapmıyordum ve viyaklamakta da haksız değilmişim. Gerçekten ikimizi de öldürüyordun. İyi silah kullanıyor olmam bizi ölümsüz yapmıyor. ”</p>

  <p>Yiğit dişlerini gıcırdatarak sordu. “Kimsin sen? ”</p>

  <p>Kız oralı bile olmamıştı. “Sen abinin ölümünün peşine düşerek bugünlük merak hakkım doldurdun. Benim hakkımda da bilmen gerektiği kadarını bileceksin. Adım Nur Tezer ve babamın katillerini arıyorum. ”</p>

  <p>“Öyle olsun, ” dedi Yiğit ve arkasına yaslandı. “Yalnız benim de birtakım meziyetlerim vardır. Sonra uyarmadı deme. ”</p>

  <p>“Ne gibi meziyetler? ”</p>

  <p>“Çok sağlam tokat atabiliyorum mesela... ”</p>

  <p>Kız hafifçe yan tarafa baktı. Yiğit espri yapıyor gibi görünmüyordu. Önüne döndü ve yolun geri kalanı boyunca bir daha ağzını açmadı.</p>

  <p>Arabayı, gidecekleri evin bir sokak aşağısına park etmişlerdi. Birlikte yürümeye başladılar. Sakin ve güzel bir muhitti burası. Kaldırımlardaki ağaçlar, apartmanların küçük ama bakımlı bahçeleri yeşermeye başlamışlardı. Havada Ankara’ya özgü bir bahar kokusu vardı. Aldıkları soluk hâlâ soğuktu ama güneş tepelerini yakmaya başlamıştı bile. Daha da güzelleşecek daha da yeşillenecek, uzaktan gri görünen bu şehrin sokaklarında yürümek eşsiz bir zevk haline gelecekti. Çirkin bir kadın gibiydi başkent. Tadına varmak için her zaman yakından yaşamak gerekirdi...</p>

  <p>Sokağın ortalarına geldiklerinde Nur, “Şu beyaz apartman mi? ” diye sordu.</p>

  <div>
    <p>Yiğit, “Rengini bilmiyorum. On yedi numara, daire bir, ” şeklinde bir cevap verdi. On yedi numaranın o beyaz apartman olduğu aşikârdı. Telefonda, “Hemen giriş katı, ” demişti Ahmet Rauf Hoca.<br /></p>
  </div>

  <p>Apartmana yaklaştıklarında, kız adımlarını iyice yavaşlattı. Bahçe kapısını açarken dikkatle eve bakıyordu. Göründüğü kadarıyla, zemin katta tek bir daire vardı. Ön cephesindeki pencereler oldukça genişti. Ortadaki sürmeli cam kapı da doğrudan apartmanın bahçesine açılıyordu. Kapının ardı büyük ihtimalle mutfaktı. Nur severdi böyle daireleri. Bahçeyle aynı seviyede oldukları için, sakinleri müstakil bir evde yaşıyormuş gibi hissederlerdi. Bahar ve yaz aylarında o cam kapıyı açıp mutfakta kahvaltı etmenin tadına doyum olmazdı. Güvenlik zafiyetleri kafaya takılmazsa, mükemmel dairelerdi bunlar.</p>

  <p>Küçük bahçeyi çabucak geçip dış kapının önüne geldiler. İşlemeli, demir bir kapıydı bu. Çok güzel görünüyordu. Baştan aşağı siyaha boyanmış olmasına rağmen ihtişamından bir şey kaybetmemişti. Ustaca kıvrılmış demir çubukların oluşturduğu büyük bir ağaç figürü, kapının üst yarısının tamamını kaplamıştı. Hoş kapı, diye geçirdi Nur içinden ve en alttaki zile basmak üzere olan Yiğit’in eline yapıştı. “Gerek yok, ” dedi hafif bir sesle. “Açık... ”</p>

  <p>Apartman kapısını birazcık daha ittirip içeriye girdiler. Koridor sessiz, serin ve Yiğit otomat düğmesine basana kadar karanlıktı. Tam karşılarında yukarıya doğru kıvrılan merdivenler, sol taraflarında da tek bir kapı vardı. Yiğit birazdan ağabeyinin kitabına kavuşacağının heyecanıyla zile doğru bir hamle yapmıştı ama eli havada asılı kaldı. Gördüğü şeyi kızın da fark edip etmediğini anlamak için kafasını hafifçe çevirdi. Nur çoktan elini beline atmış olduğuna göre aynı şeyi o da görmüştü: Bir numaralı dairenin kapısı dört parmak kadar açıktı ve pervazındaki zorlama izleri iki adım öteden bile belli oluyordu.</p>

  <p>Yiğit biraz kenara çekilip kızın öne geçmesine izin verdi. Gizemli ortağı, bir taraftan belindeki silahı çıkarmaktayken diğer elinin parmaklarıyla kapıyı hafifçe itti. Giderek genişleyen aralıktan karşıdaki duvara yaslanmış portmantoyu ve hemen yanındaki vitray işlemeli kapıyı görebiliyorlardı. Sağ ayağım eşiğe henüz basmıştı ki, apartman silah sesleriyle çınlamaya başladı. Birisi vitraylı kapının arkasına saklanmış, üzerlerine kurşun yağdırıyordu. Sesten ziyade, kulağının dibinden geçen merminin etrafındaki şok dalgasının, yanağında tokat gibi patlamasından ürken Yiğit yere çöküp kapının sağ tarafına sığındı. Kapının ağzında, çok daha açık bir pozisyonda kalan Nur ise, çaresiz kendisini ileriye doğru fırlattı ve evin girişine boylu boyunca uzandı.</p>

  <p>Duvarlara ve merdiven korkuluklarına çarpan mermiler daracık apartman koridorunda korkunç sesler çıkartıyordu. Silahtan beş altı kez daha ateş edilmesinin ardından sessizlik oldu. Ardından da telaşlı bir ayak sesi duyuldu. Evin ön tarafına doğru ilerliyordu. Nur, adamın kaçmaya çalıştığını anlamıştı. Ayağa kalktı. Tabancasını iki eliyle sıkıca kavrayarak temkinli ama yine de hızlı bir şekilde salona girdi. Çok geç kalmıştı. Adam pencereden bahçeye atlamıştı bile.</p>

  <p>Yiğit herkesin silahlı olduğu bu macerada kendisini çıplak hissetmeye başlamıştı. Ama kendince çok önemli bir şey fark etmişti. Bahçe duvarını aşıp kaçan adamı çok kısa bir an görse de, üzerindeki değişik kıyafetlere rağmen tanımıştı. Kendisini bugün bıçaklamaya çalışan serseri idi bu. İçinden, ortalığı ayağa kaldırdı eşşoğlu eşek, diye söylendi. Artık işin içinde tesadüf diye bir şey kalmamıştı.</p>

  <p>Nur ateş etmemişti. Tabancasını beline yerleştirdi ve etrafına bakındı. Her şey tam beklediği gibiydi: Karıştırılmış çekmeceler, altüst edilmiş bir vitrin ve darmadağın olmuş bir salon... Neyse ki görünürde Ahmet Rauf Germiyangil’in cesedi yoktu... Şimdilik.</p>

  <p>Nur, nihayet içeriye giren Yiğit’e, “Kapıyı kapat, ” diye fısıldadı. Zira apartman ayaklanmaya başlamıştı. Üst katlardan bir kadın, “Rauf Bey? İyi misiniz? ” diye bağmyordu. Yiğit burada fazla oyalanamayacaklarını düşündü. Ankara polisi, hele olay mahalli bu muhitler olunca, oldukça hızlı davranırdı. Evi telaşla aramaya başladılar ve hocayı en dip odada buldular.</p>

  <p>Ahmet Rauf Germiyangil gardırobun hemen dibinde, yüzüstü yatıyordu. Elleri ve ayakları sıkı sıkı bağlanmış, ağzına da bir çaput tıkıştırılmıştı. Sol yanağında belirgin bir şekilde duran beş parmak izi ve ruh halini açıkça yansıtan, faltaşı gibi açılmış gözleri dışında sağlam görünüyordu. Yiğit, adamın ellerindeki ve ayaklarındaki bağları çözmeye başladı. Nur ise bir eliyle ağzındaki çaputu çıkartmaya çalışıyor diğer elini de olası bir çığlığı hemen bastırmak üzere hazırda tutuyordu.</p>

  <p>Neyse ki Ahmet Rauf Hoca beklediklerinden çok daha sakindi. Ağzı serbest kalınca bağırmamış, sadece hafif hafif söylenmeye başlamıştı.</p>

  <p>“Korkmayın, ” dedi Nur.</p>

  <p>Hoca davudi bir ses tonuyla konuşmaya başladı. “Ne korkması kızım?! Sadece kızgınım, aniden saldırdı pezevenk, hile yaptı. Yoksa bu yaşta icabına bakardım. Siz kimsiniz? ”</p>

  <p>Yiğit yumuşak bir sesle cevap verdi. “Beni tanımadınız mi? Yiğit... Oğuz’un kardeşi... ”</p>

  <p>“Ha... Ha... Tamam... Kitap için, ” diye kafasını salladı Ahmet Rauf Hoca. “Po... polisi arayalım hemen. ”</p>

  <p>Nur’un telaşı yüzünden okunuyordu. Hocayı hafifçe doğrultup gardıroba yasladı. “Ne istiyordu o adam sizden? ”</p>

  <p>“Bilmiyorum, ” dedi adam. “İçeri girdiğini duymadım bile. Geldi yardım gibi bir şeyler gevelerken vurdu, bağladı beni, sonra da evi dağıtmaya başladı. ”</p>

  <p>“Biz geldiğimizde adam ne kadar zamandır evdeydi? ”</p>

  <p>“Onu da bilmiyorum ki. Ben bayılır gibi oldum bir ara... Çok olmadı galiba... Hemen geldiniz. ”</p>

  <p>Yiğit telaşla ayağa fırladı. Saldırganı bugün ikinci kez gördüğünü nedense açıklamamıştı. Kulağının dibinden geçen kurşunun sersemliğinden olacak, olan biten kafasına daha yeni dank ediyordu. “Kitap! ” diye bağırdı. “Onu almaya gelmiş olmalı. Abimin kitabı nerede? ”</p>

  <p>Yanıtı beklemeden salona doğru fırlamaya kalktı. Tam bir adım atmıştı ki, Ahmet Rauf Hoca sakin bir sesle, “Yavaş ol evlat, portmantonun üstünde, ” deyiverdi. “Geleceksin diye oraya koymuştum. ”</p>

  <p>Yiğit kısa koridoru içinden onlarca dua ederek hızla adımladı. Elini, kapının tam karşısındaki portmantonun üzerine atınca suratındaki gerginlik bir anda kayboluverdi. Parmakları cilt bezinin pütürlü yüzeyine dokunmuştu. Kitabı eline alıp şöyle bir baktı. Büyükçe bir ciltti. Oldukça uzun ve İngilizce bir ismi vardı. Hiç üzerinde durmadı ve hemen kapağını çevirdi. Gülümsedi. Ağabeyinin kitabını bulmuştu. İlk sayfanın sol üst köşesinde küçük bir yazıyla T74312 yazıyordu! Öyle mutluydu ki, dışarıda, apartman koridorlarından yükselen telaşlı sesleri duymuyordu.</p>

  <p>Geldiği gibi hızla odaya geri döndü ve kitabı sessizce gösterdi. Rauf Hoca sadece kafasını sallamakla yetindi. Kız ise gözlerini yine bir noktaya sabitlemiş, düşünüyordu. Sessiz geçen birkaç saniyenin ardından, tam direktiflerini vermek için ağzını açmıştı ki, kapının zili uzun uzun çalmaya başladı.</p>

  <p>Ahmet Rauf Hoca, “Komşulardır, ” diye mırıldanarak ayağa kalkarken. Nur, adamın omuzlarından tuttu ve gözlerinin ta içine baktı. “Rauf Hoca, ” dedi. “Komşularınızla ve hele ki polisle hiç uğraşacak vaktimiz yok! Anlatabiliyor muyum? ”</p>

  <p>Hoca daha saldırıyla bu ikisi arasındaki bağlantıyı yeni yeni anlıyordu. Anlayışlı bir ifadeyle kafasını salladı.</p>

  <p>“Evin bir arka bahçesi var değil mi? ”</p>

  <p>Hoca tekrar kafasını salladı.</p>

  <p>“Çok güzel. O zaman biz şimdi gidiyoruz, siz de polise ya da komşularınıza bizden bahsetmiyorsunuz. Anlaştık mi? ”</p>

  <p>Ahmet Rauf Hoca bir kez daha kafasını sallamaya başlamıştı ama aniden durdu. “Peki adamın niye ateş ettiğini sorarlarsa ne diyeyim? ”</p>

  <p>Kapının zili artık durmamacasına çalıyordu. Nur da istemeden bu olayın içine karışan adamın gözlerinin içine dik dik bakmaya devam ediyordu. Bu soruya verecek bir sürü cevabı vardı elbet. Tam bir tanesini söylemek üzereydi ki, Yiğit araya girdi. “E, bizimle gelsin o zaman? ”</p>

  <p>Nur sinirle fısıldadı. “Nereye gelsin bizimle? ”</p>

  <p>Yiğit her zamanki gibi lafının arkasmdaydı. “Rauf Hoca’nın başı abimin kitabı yüzünden derde girdi. Böyle ortada bırakamayız, ” dedi. Sonra adama döndü. “Hocam var mi Ankara’da bir tanıdığınız, akrabanız falan? ”</p>

  <p>Ahmet Rauf Hoca, “Ben kendi başımın çaresine bakarım da, sizin belki benim yardımıma ihtiyacınız olacak çocuklar, ” diyerek ikisinin şaşkın bakışmalarına neden oldu. Hoca devam etti. “Bu saldırgan benim için gelmedi değil mi? Sanırım işin içinde bu kitap da var. Öyleyse ben de sizinle gelsem iyi olur. ”</p>

  <p>Zil şiddetle çalmaya devam ediyordu. Yiğit, Nur’a bakıp, “Gerisini dışarıda konuşsak iyi olacak, ” dedi. Hoca belki de ortada dönenlerle ilgili bilgi verebilirdi.</p>

  <p>Kız dişlerinin arasından, “Tamam, ” diye tısladı ve pencereye doğru yürüdü. Ama ekibe üçüncü bir kişinin katılmasından pek mutlu olmamış bir ifadesi vardı.</p>

  <p>Bulundukları oda, apartmanın arkasındaki genişçe bir avluya bakıyordu. Karşıdaki binayla aralarında alçak bir duvar vardı. Önce Nur cami açıp beton zemine atladı. Keskin bakışlarla etrafını kolaçan etmekteyken, Yiğit, Ahmet Rauf Hoca’ya yardım ediyordu.</p>
</body>
</html>
