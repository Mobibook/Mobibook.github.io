<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h3 class="sigil_not_in_toc"><span style="font-weight:bold;"><br /></span></h3>

  <h3 class="sigil_not_in_toc"><span style="font-weight:bold;"><br /></span></h3>

  <h3 id="sigil_toc_id_8"><a id="bookmark11"></a><span style="font-weight:bold;">16 Mart 2008 Cihangir - İstanbul</span></h3>

  <p>Soğuk bir esinti Yiğit Gündüz’ün tişörtünün içine dolup titremesine neden oldu. Bahar gecesiydi, ama daha havalar ısınmamıştı. Elinde bira şişesi Boğaz Köprüsü’nün ışıklarını seyrediyordu. Pencere pervazının üzerine tünemiş, bacaklarım boşluğa sallandırmıştı.</p>

  <p>Kafasını eğip sekiz kat aşağıya, zemine baktı. Beş duble viskinin üzerine içtiği ikinci biraydı bu. Kafası oldukça ağırlaşmıştı, ama dengesini koruyabiliyordu. Sık sık tırmanış yapan tecrübeli bir dağcı olarak yükseklik korkusu yoktu.</p>

  <p>Birazcık öne eğilsem, bacaklarımla kendimi biraz ileri itsem, diye düşündü. Bu işe yaramaz bedenini yerden kazısalar ne mutlu olacaktı. Ama bir türlü o küçük itkiyi yapamıyordu. Korkak herif diye söylendi. Kızgındı.</p>

  <p>O yapamıyordu, ama üzerine oturduğu şu pervaz niye kırılmıyordu ki. Elleriyle bir yere tutunuyor da değildi. Düştüğü anda bir melek gibi kanatları olmadığına göre sert zemine yapışırdı.</p>

  <p>Orada, kendini boşluğa atacak cesareti bulmak için ne kadar oturacaktı bilinmez, telefon çalmaya başladı. Gecenin üçünde arayan münasebetsize küfretti. İlgilenmeyecek, açmayacaktı.</p>

  <p>Telefon ısrarla çalmaya devam ederken dehşetle önemli bir ayrıntıyı fark etti... Çalan ne ev telefonu ne de iki yıldır kullandığı kontürlü hattıydı. Çalan ağabeyinin kendisine hediye ettiği telefondu. Bu numara sadece birkaç kişide vardı.</p>

  <p>Artık buz kesmiş ayaklarını içeri çekmeye çalışırken önce koltuğun üzerine devrildi, ardından yere yuvarlandı. Kalkmak yerine ellerinden destek alıp sürünmeyi tercih etti.</p>

  <p>Bir çekmeceye attığı telefona ulaşması en az iki dakikasını aldı ama çalmayı kesmemişti. Nihayet eline aldığında ekranda rakam yerine özel numara yazdığını gördü. Sinirli bir sesle alo, dedi. “Yiğit!”</p>

  <p>Sesi tanımıştı. Bu ağabeyinin danışmalarından biriydi. “Buyrun Rasih Bey,” dedi dilini içki yüzünden zor döndürerek.</p>

  <p>“Yiğit bu saatte aradığım için kusura bakma ama abin..” Kafasını toparlayamıyordu. “Ne abisi?...” dedi. Politika işlerinden nefret ederdi, o yüzden ilgilenmiyordu ağabeyinin son zamanlarda yaptıklarıyla. Hamile yengesiyle oraya buraya sıkıcı seyahatler yapıyor olmalıydı.</p>

  <p>Rasih Bey sözlerinin yarısında hıçkırarak devam etti. “Abini kaybettik evladım. Bir kaza olmuş...”</p>

  <p>Yiğit’in gözleri birden açılmış, kafasındaki bulutlar güçlü bir rüzgâr tarafından sürüklenmişti. “Öldü mü yani?! Abim!”</p>

  <p>“Evet Yiğit. Zeynep Hanım ve şoför Yakup Bey de...”</p>

  <p>“Nasıl olur ya?!” Bağırıyordu artık. “Hastanede filan olmasınlar? Belki de doktorlar...”</p>

  <p>Rasih Bey sözünü kesti. “Hayır evladım, haber kesin. Bir kamyon arabalarını altına alıp otuz metre sürüklemiş. Kaza yerindeki polislerle bizzat konuştum. Yiğit... Çok üzgünüm...”</p>

  <p>Yiğit artık konuşamıyordu. Rasih Bey’in sesi de sanki bir tünelin ucundan geliyordu. Artık adamın dediklerini tam olarak anlamıyordu.</p>

  <div>
    <p>Yine de cenazenin Ankara’ya getirileceği söylenince algılayabildi. Mırıltıyla, “Oraya geliyorum,” dedi.<br /></p>
  </div>

  <p>Rasih Bey, “Yiğit sakın araba kullanmaya kalkma,” diye atıldı panikle.</p>

  <p>Yiğit kendisinden beklenmeyecek bir sakinlikle, “Merak etmeyin sabah ilk uçağa atlarım,” dedi. “Yalnız birisi benim için yer ayarlasın ve havaalanında karşılasın lütfen.”</p>

  <p>Telefonu kapattığında sırtüstü yatmış, gözünü tavana dikmişti. Öyle garip hissediyordu ki kendini. Birden gözleri hâlâ açık olan pencereye kaydı. Hıçkıra hıçkıra ağlamaya başladı.</p>

  <p>Ne adaletsiz bir dünyaydı bu!</p>

  <p>O biraz önce değersiz ve boş hayatına son vermeyi düşünürken, ağabeyi; büyük hedefleri ve idealleri olan, ülke liderliğine en yakın aday gösterilen o mükemmel insan, bir kaza sonucu ölmüştü. Üstelik hamile karısıyla.</p>

  <p>Ellerini havaya kaldırıp, “Yanlış insan Allah’ım!... Yanlış insanı aldın yanına!” diye bağırdı.</p>
</body>
</html>
