<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <p><br /></p>

  <h3><a id="bookmark5"></a><span style="font-weight:bold;">Saat: 01. 39</span></h3>

  <p>Yiğit dalıp gittiği kasvetli düşüncelerden hocanın sesiyle uyandı. Kendisini çağırıyordu. Rauf Hoca yere bağdaş kurmuş, bilgisayarı önüne açmış, ekrana bakarak düşünüyordu. Gidip yanma diz çöktü. “İşte anahtar, ” dedi hoca ekranı işaret ederek.</p>

  <p>Yiğit şaşkın bir ifadeyle, “Hani? ” diye sordu. Çünkü ekranda, Resim ve Heykel Müzesi’nin kapısından başka bir şey göremiyordu. Rauf Hoca resmi büyütüp üzerinde müzenin ismi yazan yay şeklindeki alınlığı yakınlaştırdı. “İşte bunlar, ” dedi, alınlığın iki ucunun üstlerinde kalan üçgen şeklindeki boşluklara oyulmuş figürleri göstererek. Yiğit ekrana dikkatle bakmaya başladı. İşlemeler her iki uca simetrik olarak yerleştirilmişlerdi ve birbirlerine çok benziyorlardı. “Peki nereyi açıyorlar? ” diye sordu Yiğit.</p>

  <p>Hoca kafasını ekrandan ayırmadan, elindeki feneri zeminde gezdirerek cevapladı.</p>

  <p>Yiğit ışığı takip etti. Mermer zemindeki işlemeler, müzenin kapı süslemelerine çok benziyorlardı. Üstelik bunlar da rasgele oyulmuş şeyler değildi. Her süsleme yaklaşık üç karış uzunluğundaki dikdörtgenlerin içlerine yerleştirilmişti. “Kapıdaki şekillerin aynısını bu odada mi arayacağız yani? ” diye sordu Yiğit. Koca zeminde bu dikdörtgenlerden yüzlerce olmalıydı.</p>

  <p>Rauf Hoca umursamaz bir sesle, “Aynen öyle, ” diye cevap verdi. Aklındaki soru, benzer oymayı bulunca ne yapacaklarıydı.</p>

  <p>“İyi de, ” diye devam etti Yiğit. “Süslemeler zeminde dikdörtgen içinde, kapıdakiler ise üçgen çerçevede. Nasıl anlayacağız? ” Hoca, “Şöyle, ” diyerek, fotoğrafı iyice büyüttü. Ekrandaki her iki işlemeyi de bir üçgenin içinde kalacak şekilde kesti ve bu üçgenleri hipotenüslerinden birbirlerine yapıştırarak birleştiriverdi. “Al sana dikdörtgen. ”</p>

  <p>Bilgisayarıyla birlikte ayağa kalktı ve adamlarını yanma çağırdı. Fotoğrafa iyice bakmalarını söyledikten sonra, adamları odanın iki ayrı ucuna gönderdi. Yiğit’e, “Sen de karşıdan başla, ” dedi. Kendisi de hiç vakit kaybetmeden çömelip oymaları incelemeye başladı.</p>

  <p>Bu iş tahmin ettiklerinden de belalı çıkmıştı. Zaten birbirlerine çok benzeyen süslemeleri, bu loş ışıkta birbirlerinden ayırt etmek çok zor oluyordu. Birkaç defa boş yere heyecanlanmışlar, kaldıkları yeri kaybettikleriyle kalmışlardı. En büyük korkuları ise, tabii ki doğru oymayı atlamış olmalarıydı. Fakat arama sırasında çok önemli olan bir şeyi de fark etmişlerdi. Her dikdörtgenin ortasında, figürlerin arasına gizlenmiş, sacayağı şeklinde üçer delik vardı.</p>

  <p>Hocanın adamlarından bir tanesi, “Galiba buldum, ” diye seslendi. Yiğit bağırdı. “Galiba mi, emin misin? ”</p>

  <p>“Galiba, ” dedi adam. “Fotoğrafı görmem lazım. ” Hoca kaldığı kareye kalemini bıraktı ve bilgisayarı kucakladığı gibi adamın yanına gitti. Uzun bir süre oymayı inceledikten sonra parıldayan gözlerle seslendi. “Evet bu! ”</p>

  <p>Yiğit, hocanın yanma fırladı. Bir fotoğrafa ve bir de yerdeki şekle baktı. Evet, doğru dikdörtgeni bulmuşlardı. Heyecanla, “Şu delikler bir işe yarıyor olmalı, ” dedi. “Belki üçünü birden aynı anda ittirmeliyiz... ”</p>

  <p>İki parmağını deliklerden birinin içine sokmak üzereydi ki Hoca, “Aman, ” diyerek eline yapıştı.</p>

  <p>“Ne var yahu? ” diye çıkıştı Yiğit. “Başka bir şansımız var mi ki? ” “Yok tabii, ” dedi hoca. “Bu delikler bir şekilde ittirilecek ama uygun bir şeyle. ”</p>

  <p>Yukarıyı işaret etti. “Bu kubbeleri tek bir kilit taşı ayakta tutar ve basit bir mekanizmayla o taşı yerinden çıkartabilirsin. ERKAN içeriye girmeyi beceren birinin deneme yanılma yöntemiyle sırra ulaşmasına izin verecek değil herhalde. Yanlış deliği yanlış bir şeyle dürtersen, tavanı başımıza çökertirsin. O yüzden çok dikkatli olmalıyız. Tek bir deneme hakkımız var. ”</p>

  <p>Yiğit yan gözle tavana baktı. Bu kubbenin tepelerine indiğini hayal etmesi bile korkutucuydu. Tıpkı hocanın yapmakta olduğu gibi, yerdeki şekille bilgisayardakiyle tekrar tekrar karşılaştırdı. Birbirleriyle aynı olduklarından emin olunca, “Peki neyle dürteceğiz bunları? ” diye sordu.</p>

  <p>“Şunu süs olsun diye koymadılar herhalde buraya, ” dedi hoca. Parmağıyla odanın ortasındaki ağaç heykelini işaret ediyordu. Gerçekten de heykel, üç kıvamlı ayağının üzerinde duruyordu. Yaklaştılar. Ağaç yekpare ahşaptan oyulmuştu ve işlemeleri, zemindekilerle çok benziyordu. Aradaki kaide olmasa, yerdeki mermer dalların kıvrıla kıvrıla yükselip bir ağaç şeklini aldığı zannedilebilirdi.</p>

  <p>Adamlardan biri, “Bakın, ” diyerek, ağacın bodur gövdesinin alt kısmına çakılmış kulpları gösterdi. Yerinden oynatılması gereken bir şeydi besbelli. Kulplara yapıştılar. Hoca, “Üç deyince, ” diye seslendi ve saymaya başladı. Birlikte yüklendikleri anda ayaklar kaideden ayrıldı. Beklediklerinden çok daha hafif olduğu için biraz sendelemişlerdi. Dengelerini sağladılar ve temkinli adımlarla dikdörtgene doğru yürümeye başladılar.</p>

  <p>Anahtar süslemenin üzerine geldiklerinde telaşlan iyice artmıştı. Rauf Hoca bütün ayakların deliklerle aynı hizaya geldiğinden emin olunca tekrar seslendi. “Ayaklar deliklere aynı anda girmeli. Çok dikkatli! Hazır, bir iki üç! ”</p>

  <p>Ağacı aynı anda bırakmayı başarmışlardı. Ayaklar, yuvalarına oturdukları anda derinden yükselen küçük bir tıkırtı odanın duvarlarında yankılandı. Daha sonra ise hiçbir şey olmadı...</p>

  <p>Gözden kaçırdıkları başka bir şey olup olmadığını anlamak için etraflarına bakındılar. Tavan tepelerine çökmemişti ama oda da olduğu gibi duruyordu. “Eee? ” dedi Yiğit. “Yanlış mi yaptık? ” Hoca, “Hayır, ” diye cevapladı. “Sanırım eksik yaptık. ”</p>

  <p>“Daha ne ki? Anahtarı bulduk, ağacı da yerine koyduk... ” Hoca sakin olmaya ve düşünmeye çalışıyordu. Kendi kendine mınidandı. “Kuralları hatırla. Çözüm her zaman en basit olandır... Çözüm her zaman en görünürde olandır... ”</p>

  <p>Yiğit, hocayı mırıltılarıyla baş başa bırakıp heykele iyice yaklaştı. Parmaklarını ahşap yüzeyin üzerinde gezdirmeye başladı. Kısa bir süre sonra, parmaklarının ucunda, ahşabın o pütürlü dokusuna ait olmayan bir şey hissetti. Oldukça pürüzsüz bir şeydi bu. Cama benziyordu. Yanında duran adamın elinden feneri kaptı ve ışığı ağaca yöneltti. Doğru hissetmişti. Ağacın oymalarının arasında, daire şeklinde küçük bir cam yüzey vardı. Parmağıyla ittirmeye çalıştı ama olmadı. Cam, ahşaba iyice kakılmıştı. Fakat, cami ittirmeye çalışırken çıkan geniş ses dikkatini çekmişti. Ağaca birkaç fiske attı. Bu şeyin içi kesinlikle boştu. Feneri iyice yaklaştırıp heykelin etrafında dolaşmaya başladı ve umduğu şeyi kısa süre içinde buldu. “Bu nesne açılıyor, ” diye seslendi. Yanında bitiveren Rauf Hoca’ya menteşeleri gösterdi.</p>

  <p>Ağacı kapalı tutan mandalları bulmaları fazla zor olmadı. Oyma kıvrımların arasına ustalıkla gizlendikleri için o ana kadar görememişlerdi. Tepeye yakın bir yerden, gövdenin altına kadar yerleştirilmiş dört mandalı teker teker açtılar.</p>

  <p>“Yanlara geçin. Açılırken önünde durmayın, ” dedi hoca.</p>

  <p>Adamlar, oymalardan kavrayarak ağacı iki yana doğru çekmeye başladılar. Menteşeler çıtırdadı ve heykel keskin bir ahşap gıcırtısı çıkartarak ikiye ayrıldı. Korku ve merak dolu gözlerle odaya bakındılar. Her şey aynen olduğu gibi duruyordu. Rauf Hoca yan taraftan kafasını uzatarak gövdenin içine baktı: Bomboştu.</p>

  <p>“E, daha ne? ” diye homurdandı Yiğit.</p>

  <p>Hoca sakin kalmaya çalışıyordu. “Doğru yoldayız ama hâlâ bir eksiğimiz var. Atladığımız bir şey olmalı. ”</p>

  <p>“Öyle, ” dedi Yiğit. Küçük camlar aklından tamamen çıkmıştı.</p>

  <p>Rauf Hoca elindeki fenerin ışığını Yiğit’in gösterdiği minik pencerelerin her iki tarafına tuttuktan sonra hayretle, “Bunlar mercek, ” diye mırıldandı. Heykelin bütün yüzeyini ağır ağır inceledi. Daha başka pencereler de vardı. Durdu. Düşünüyordu. Oldukça ciddi görünen yüzü birden aydınlanıverdi ve hemen ardından o meşhur kahkahası patladı. Ötedeki duvarın yanında durmakta olan büyük gemici lambasını işaret ederek adamlara buyurdu. “Getirin şunu! ”</p>

  <p>Adamlar koşarak lambayı getirdiler. Yüzündeki ifadeden Yiğit’in bulmacanın son parçasını çözdüğü anlaşılıyordu. “Fenerleri söndürün, ” dedi hoca. Sır Odası’nda soluklar tutulmuştu.</p>

  <p>Dev lamba heykelin içine yerleştirildi ve ağacın kanatlan kapatıldı. Artık oda neredeyse zifiri karanlıktı. Sadece ağacın etrafındaki küçük pencerelerden sızan ışık çizgileri görünüyordu. Merceklerin topladığı huzmeler, altından birer ok gibi yol alıp hedeflerine saplanıyorlardı. Işıkların aydınlattığı yirmi kadar Uygurca yazılmış ismin dışında her yer kapkaranlıktı.</p>

  <p>Hoca, “İşte bu kadar, ” diye fısıldadı. “Buraya kadar ERKÂN, sırrın benim artık. ”</p>

  <p>Zafer sarhoşluğuna dair hiçbir belirti göstermeden hemen not defterini çıkardı ve en tepeden başlayarak isimleri sırayla not etmeye başladı. Birkaçını ancak yazmıştı ki, Yiğit yanma geldi. “Ne yapıyorsun? ”</p>

  <p>“Aleaddin’in soyunu yazıyorum. İşte bu kadar Yiğit. Sırrı çözdük. ”</p>

  <p>Delikanlı sinirli ve sabırsızdı. “Yahu ölmüş adamlarla ne uğraşıyorsun, ” dedi. “Şu hayattakinin ismini ver bana. ”</p>

  <p>“Yiğit sırayla... ”</p>

  <p>“Sondan başla o zaman! Abim hangi ismin uğruna öldü ben onu öğrenmek istiyorum. ”</p>

  <p>Hoca, Yiğit’in alev alev yanan gözlerine baktı. O son ismi çok merak ediyordu ama okumayı da hiç istemiyordu. Soyağacının en altındaki ismi buldu ve oraya doğru yaklaşmaya başladı. Hoca çerçevenin içindeki Uygurca harflere donuk bir yüzle bakmaya başladı. Sanki bir anda bu dili okumayı unutmuş gibi bir hali vardı.</p>

  <p>Yiğit sert bir sesle. “Kimmiş? ” diye sordu.</p>

  <p>Hoca sanki Yiğit’i ilk kez görüyormuş gibi baktı. Gözleri açılmış titriyordu. Dudakları yavaş yavaş kıpırdadı. “Turhan oğlu Orhan... Biraz sabret. ”</p>

  <p>Turhan oğlu Orhan... Yiğit bu ismi içinden tekrar edip duruyordu. Nasıl bir insan olduğunu çok merak ediyordu. Acaba kendisi yüzünden insanların öldüğünden haberi var mıydı? Biliyorsa üzülüyor muydu acaba? Yoksa bunu soylu kanından gelen bir hak olarak mi görüyordu? Öğrenecekti... Er ya da geç öğrenecekti.</p>

  <p>Bu kişiyi bulunca ağabeyini öldüren kişileri de bulmuş olacaktı.</p>

  <p>Rauf Hoca bütün isimleri defterine geçirmişti. Adamlarından bir tanesi, ağaca doğru yönelip menteşeleri açmaya başladı. “Bırak kalsın, ” dedi hoca. “Buraya geldiğimizi bilsinler. Sim öğrendiğimizi bilsinler. ” Garip bir hali vardı. “Artık gitmemiz lazım, ” diye mırıldandı.</p>

  <p>Yiğit çoktan çıkacakları deliğe yürümeye başlamıştı ki Rauf Hoca yarı çınlayan bir sesle, “Sen kalıyorsun Yiğit! ” dedi.</p>

  <p>Yiğit, “Ne diyorsun sen? ” diyerek arkasını dönünce bir silahın kendisine yönelmiş olduğunu gördü. Tutan da Rauf Hoca’ydı!</p>

  <p>Bir an sessiz bakıştılar. “Delirdin mi Rauf Hoca?! ” dedi hafifçe gülümseyerek. “Ben ERKÂN’dan filan değilim. ”</p>

  <p>“Biliyorum, ” dedi adam. Yüzünde üzgün, sıkıntılı bir ifade vardı. “Ama üzgünüm evlat. Ölmelisin. ”</p>

  <p>Yiğit öylesine afallamıştı ki, elleri yanlarına düşmüş öylece duruyordu. “Sırla soyla falan ilgilenmediğimi biliyorsun, ” dedi. “Kimseye de söylemem. Abimin neden öldürüldüğünü öğrenmek istiyordum ve buldum. Şimdi sormam gereken bir hesap var... İndir şu silahı. ”</p>

  <p>Rauf Hoca acı dolu ama merhametten yoksun bir ifadeyle kafasını iki yana salladı. “İşler bildiğin ya da bildiğini sandığın gibi değil evlat. Oğuz sırra ulaştığı için ölmedi... O... O... Neyse, bunu sana anlatmanın hiç gereği yok, çünkü sana daha fazla acı vermekten başka hiçbir işe yaramayacak. Abinden daha huzurlu bir şekilde ölmeni istiyorum. ”</p>

  <p>Yiğit’in yüzü bir dehşet ifadesiyle buruştu. “Sendin değil mi?! ” dedi. “Abimi öldüren sendin! ”</p>

  <p>Rauf Hoca başım eğdi, sanki anlayış bekliyordu. “Gurur duyacağım bir iş değildi. Hikmet Tezer’i öldürmek de öyle. Ama bu ülkeyi korumak her şeyden önemlidir bizim için. ”</p>

  <p>Yiğit karşısındaki adamın fanatikliğini görüyordu. Gün boyu nasıl bir hırs ve tutkuyla şifreleri çözmeye çalıştığına tanık olmuştu. “Peki neden? ” diye sordu.</p>

  <p>Rauf Hoca bir nedenle anlatmaya çok istekliydi. “Geçen sene Oğuz’la çok samimiydik, o da benim gibi ERKÂN’ın peşindeydi. Sonra bana bazı ipuçları ele geçirdiğini ve yaklaştığını söyledi. O kitabi bile bana verdi. En büyük hatam o sıralarda ele geçirdiği ipuçlarını öğrenmek için ısrar etmemem oldu. Sonra birden uzaklaştı, aramıza mesafe koydu, ne arıyor ne de telefonlarıma çıkıyordu. Politikada da hızla yükselmeye başlayınca aklıma bir tek şey geldi... ”</p>

  <p>“ERKAN’ı bulduğunu ve anlaştığını düşündün, ” diye tamamladı Yiğit.</p>

  <p>Rauf Hoca güldü. “Aynen öyle. Seni üzmek istemem ama ne kadar isabetli bir iş yapmış olduğumu da az önce anladım. Yönetimi ERKÂN’ın bir adamının ele geçirmesine izin veremezdim. Hikmet Tezer de tam o sırada Ali Fuat Paşa’nın kayıp sayfalarını bulduğunu söyleyince... ”</p>

  <p>“Ne vardı onlarda? ”</p>

  <p>“ERKAN’ı bulacağımız adres evlat. Atatürk mücadelenin merkezi olarak niye Ankara’yı seçti zannediyorsun. Bir şekilde onları öğrenmişti ve Ali Fuat Cebesoy’u onlarla temas için gönderdi. Zaten o sıralarda milli mücadeleye destek için birçok tarikata, gruba mektup yazmıştı. ”</p>

  <p>“Sonra... ”</p>

  <p>“Hikmet Tezer’den o kâğıtları alırsam ERKÂN’a ulaşacaktım, abini izlememe de gerek kalmayacaktı ama fazla sabırsız davranmıştım. Yaşlı adam pimpirikliydi ve bilgilerin olduğu kâğıtları saklamıştı. Artık bütün ipuçlarını kaybettim, diye düşünürken sen çıktın ortaya. ”</p>

  <p>Şimdi, Yiğit, bu adamın bakışlarında büyük bir çılgınlık fark ediyordu. Birazdan onu öldürecekti ama anlatmaya devam ediyordu.</p>

  <p>“Abinin telefonunu hâlâ dinliyorduk ve senin Nur denen bu kızla konuşman bana geldi. Oğuz’la Hikmet Tezer’in tanıştığını, hatta ona mektup bırakacak kadar güvendiğini bilmiyordum. Belki de kayıp sayfalar o mektubun içindeydi. Mektubu ele geçirmek için adamımı yolladım. ”</p>

  <p>“O bıçaklı serseri! ” diye bağırdı Yiğit. “Ama o beni öldürmeye niyetliydi. ”</p>

  <p>“Evet, nasıl olursa olsun mektubu al demiştim çünkü. O elinden kaçırdı ama yerinizi tespit edince ikinci bir adam yolladım. ”</p>

  <p>Bu Nur’un öldürdüğü olmalıydı.</p>

  <p>Yiğit gün boyunca yaşadığı bütün tehlikelerin nedeni ve ağabeyinin katili olan adamla karşı karşıya olduğuna hâlâ inanamıyordu. Nasıl da yardımcı olmuştu?!</p>

  <p>“Onu bir şekilde atlattınız sanırım, ” diye devam etti Rauf Hoca. “Gerçi iyi de oldu, zira sen beni arayıp da kitabı istediğinde hem bilginin hem de senin kucağıma düşeceğinizi anladım. Siz geldiğinizde o saldırıya uğrama mizansenini yarattık ki hem güveninizi kazanayım hem de size katılabileyim. ”</p>

  <p>“Peki Nur’un kaçırılışı? ”</p>

  <p>Rauf Hoca güldü. “Şifreleri fark edince Nur’la işim kalmamıştı. Kahvede tuvalete gidince adamlarıma haber verdim. Onu ayak altından çekmek gerekiyordu. Böylece senin kaçacağın o mizansen yaratıldı. ”</p>

  <p>“Öldürdünüz mü kızı? ” diye sordu. Rauf Hoca silahı kaldırdığına göre bu son sorusu olacaktı.</p>
</body>
</html>
