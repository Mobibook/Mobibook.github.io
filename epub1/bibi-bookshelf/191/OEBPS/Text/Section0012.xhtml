<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <p><br /></p>

  <h3><a id="bookmark1"></a><span style="font-weight:bold;">Saat: 15. 31</span></h3>

  <p>Çevre yolunda vasat bir hızla yol alıyorlardı. Araba şimdilik sessizdi...</p>

  <p>Arka pencereden evi terk ettikten az sonra kulaklarına polis sirenleri çalınmaya başlamıştı. Adımlarım sıklaştırmışlar, birkaç sokak yukarıdan dolanarak kendilerini arabaya atmışlardı. Ne tarafa doğru yol alacakları da kısa bir tartışma konusu haline gelmişti. Yiğit uzak bir muhitte, ara sokaklardan birine girip beklemeyi önermişti. Plakaları tespit edilmiş, polis de anayolları tutmuş olabilirdi. Nur ise, polisten ziyade, peşlerindeki adamların daha tehlikeli olduğunu söylüyordu. Sokağın birinde açık hedef olarak beklemektense, başkentin etrafında hızla tur atmak daha güvenliydi. Direksiyonda olduğundan, kazanan o olmuştu.</p>

  <p>Yiğit otobana çıktıklarından beri kucağındaki kitabı karıştırıp duruyordu. İlk bulduğu anki sevinci yok olup gitmişti. Kitabı bulmuşlardı ama, kitap kitaptı işte. Ne anlama geldiğini, daha doğrusu ağabeyinin ne anlatmaya çalıştığını bulmaları gerekiyordu. Sayfalara tek tek bakmıştı. Üzerlerinde değil bir işaret, bir çizik bile yoktu. Ne yanında ne önünde ne kapak içlerinde ne de herhangi bir yerinde, bulmayı umut ettiği gibi bir not, rakam şekil... Hiçbir şey yoktu. Geriye tek bir seçenek kalıyordu: Ağabeyinin anlatmak istediği şey kitabın içeriğinde gizli olabilirdi. Bunun için de kendisinde fazla olmayan bir şey gerekiyordu: Tarih bilgisi. Zira, cildin üzerinde yaldızlı harflerle yazılı olan İngilizce başlığın kaba tercümesi <span style="font-style:italic;">Ortaçağ Bizans Yazmaları Işığında Osmanlı Devleti’nin Kuruluş Dönemi’ydi.</span></p>

  <p>Yenilmiş bir ifadeyle hocaya baktı. Nur dikkatle yola bakıyor gibi görünse de bir gözüyle dikiz aynasından, arka koltukta varlığını unutturacak kadar sessiz bir şekilde oturan Ahmet Rauf Hoca’yı izliyordu. Hocanın suratında sanki içinde bulunduğu maceradan memnun bir sırıtma vardı.</p>

  <p>Nihayet sahne alma sırası gelmiş gibi sordu. “Evet gençler, öncelikle adamakıllı tanışalım. Yiğit’i biliyorum ama bu hanım kim? ” Nur ağzını açmayınca, Yiğit, “Nur Hanım, ” dedi. “Hikmet Tezer’in kızı, ” dedi. İkisi arasındaki sessiz gerilim hissedilmeyecek gibi değildi.</p>

  <p>“Ya! Memnun oldum, ” dedi Rauf Hoca. “Hikmet Bey’le bir, iki kere yazışmıştık ama şahsen tanışamadım. Nasıllar? ”</p>

  <p>Nur, “Öldü, ” dedi. “Öldürüldü. ”</p>

  <p>Hocanın tebessümü dönüvermişti. “Üzüldüm. Hiç haberim olmadı. ”</p>

  <p>Yiğit, “Abimin kaza geçirdiği gece olmuş, ” diye ekledi. “Şu anda birlikte olma nedenimiz de bu iki acı olay, kaybımız. ”</p>

  <p>Hoca düşünceli bir şekilde, “Abinin cenazesine gelmiştim ama o kalabalıkta sana yaklaşıp taziyelerimi sunmak mümkün olmadı, ” dedi. “Geleceğin lideriydi o. ”</p>

  <p>Sonra parmaklarıyla ikisini işaret etti. “Anlaşılan kendinizi olmadık işler içinde buldunuz. Ha? Hem de bir şekilde ben de dahil oldum buna. Anlatın bakalım belki yardımım olabilir. ”</p>

  <p>Nur yine ağzını açmadığı için iş Yiğit’e düşmüştü. Kızın telefonundan başlayarak ağabeyinin mektubunu, uğradığı garip saldırıyı, siyah takım elbiselileri, Nur’un tekrar karşısına çıkıp kendisini kurtarışını özetledi. Sıra kasadakilere gelince Ahmet Rauf Hoca belirgin bir şaşkınlıkla ön koltuğa abanmış dinlemeye devam ediyordu.</p>

  <p>Pasaportları, tuvaletteki rakamı bulunca kitabı aramalarını ve ağabeyinin ödünç verdiğini anlayınca kendisine geldikleriyle özeti bitirmişti.</p>

  <p>Nur elbetteki bu hareketli hikâye içindeki iki önemli eksiği fark etmiş, Yiğit’le bakışmıştı. Kasada buldukları yüzüğe ve evde bıraktıkları cesede değinilmemişti. Belki de bir planı vardı, araya girmeye gerek görmedi.</p>

  <p>Ahmet Rauf Germiyangil bir süre sessiz kalıp, “Vay be! ” diye patladı. Zaten yapı itibariyle heyecanlı birine benziyordu. “Bunlardan bir tek sonuç çıkıyor çocuklar... ”</p>

  <p>Yiğit tamamladı. “Nur’un babası Hikmet Bey’in öldürülmesiyle abimin öldüğü kaza arasında bir bağlantı var. Daha doğrusu birileri tarafından kaza süsü verilen suikastla. ”</p>

  <p>Ahmet Rauf Hoca onaylar gibi kafasını salladı. “Peki kitaba gelirsek. Onda bir ipucu mu var sizce? ” Sanki anlatacağı şeyler vardı ama hâlâ zemin yokluyor gibiydi.</p>

  <p>Yiğit bir daha kitabın ismine, ardından Nur’a bir bakış attı. Sıra yüzüğe gelmişti. “Kasadan sadece pasaportlar çıkmadı, ” dedi. “Bir de yüzük çıktı. Nur bu yüzüğün çizimini babasının notları arasında gördüğünü, çok gizli bir örgütle bağlantılı olduğunu düşündü. Ama bilgimiz bu kadar. ”</p>

  <p>Hocanın kaşları çatılmıştı. “Yüzük yanınızda mi? Görebilir miyim? ” dedi.</p>

  <p>Yiğit bir an tereddüt ettiyse de dayanamadı. Cebinden yüzüğü çıkarıp hocanın neredeyse heyecanla titreyen parmaklarına bıraktı.</p>

  <p>Ahmet Rauf Hoca bir süre sessizce baktı ve nihayet, “ERKAN! ” diye fısıldadı. Tam bu sırada Nur hemen önündeki araba yavaşladığı için direksiyonu aniden sola kırıp kendilerini bir çarpışmadan kıl payı kurtardı.</p>

  <p>Bu kaza tehlikesinin yarattığı heyecan geçtiğinde Yiğit, “Nedir bu ERKÂN? ” diye sordu. Bir yandan elini uzatıp yüzüğü geri almıştı. Rauf Hoca geri verdiği için belirgin bir şekilde üzgündü.</p>

  <p>Rauf Hoca dudaklarını bir süre büzdükten sonra fısıldadı. “O elindeki ERKÂN’ın yüzüğü! ”</p>

  <p>Yiğit, “Hiç duymadım, ” dedi. Nur da olumsuz anlamda kafasını sallıyordu.</p>

  <p>“ERKÂN’m... Belki de ismi başkadır, ama haklarında bildiğim çok kısıtlı bilgiden biri bu. ”</p>

  <p>Rauf Hoca’nın suratına sinir bozucu, ciddiyet ile histeri karışımı bir ifade yerleşmişti. “Bu yüzüğü örgütün üçüncü dereceden üyeleri takar, ” diye devam etti. “Üzerindeki şahini, şahinin pençelerindeki kalemi fark ettiniz mi? ”</p>

  <p>Yiğit ile Nur kafalarını salladılar. Hocanın bahsettiği işaretler, yüzüğün üzerine öyle ustalıkla yerleştirilmişti ki, daha ilk bakışta göze çarpıyordu. Elbette görmüşlerdi...</p>

  <p>“Kökenleri Türklerin Müslümanlığı kabul edilişine kadar dayanır bunların... Ama tam kurucuları Ahmet Yesevi’dir. ”</p>

  <p>Yiğit hafifçe gülümsedi, içinden, mecbur dinleyeceğiz, diye geçirdi. Bu adamı yanlarına almakla hata ettiklerine çoktan kanaat getirmişti. Ortada örgüt filan olduğu belliydi, ama bu kadarı abartılı, gerçekleri bulandıran efsanelerdi. Anlaşılan Ahmet Rauf Hoca kendi kafa karışıklığını onlara sunacaktı.</p>

  <p>Hoca devam etti. “... Selçuklular zamanında AKI diye bilinirlerdi. O zamanlar fazla organize değillerdi. İmparatorluğun yıkılmasının ardından yeniden toparlanıp gizli örgüt modeline geçtiler. İsimlerini de ERKÂN olarak değiştirdiler. Anlamını bilir misin ERKÂN’ın? Hem ‘destek’ anlamına gelir hem de ‘başkan, ileri gelen’ anlamına. Bunlar toplumun dört temel ayak üzerinde yükseldiğini düşünürler: Askerler, âlimler, çiftçiler ve zanaatkârlar ile tüccarlar. Bu dört destek, aynı zamanda toplumu ve tabii ki devleti yöneten güçlerdir. ERKÂN’ın dört sembolü vardır: Kılıç, askerleri temsil eder; kalem âlimleri; orak çiftçileri çekiç ise zanaatkârları ve tüccarları. İşte o elindeki yüzük var ya, ERKÂN’ın ‘üçüncü dereceden kalem erbabı’ bir üyesine ait. Yani okumuş yazmış birisine; muhtemelen bir öğretim görevlisine ya da bir siyasetçiye... Şimdi söyle bana. Abinin parmaklarında bu yüzüğü daha önce gördün mü? ”</p>

  <p>Yiğit şöyle bir silkinip kendine geldi. Nur da aynen bu sözlerle aynı soruyu sormuştu. Hâlâ avucunda duran yüzüğe şöyle bir baktıktan sonra yine, “Hayır, ” diye cevap verdi. “Abimin taktığını hiç görmedim... ”</p>

  <p>“Oğuz’un ERKAN üyesi olduğunu zannetmiyordum zaten, ” diye mırıldandı Hoca. “O genç yaşında üçüncü aşamaya kadar yükselemezdi... ”</p>

  <p>Yiğit, hocanın büyüsüne kapıldığı için kendine kızıyordu ama yine de sormadan edemedi. “Çok mu geç ulaşılır bu üçüncü aşamaya? ” “Oldukça geç... ERKÂN üyelerini gençler arasından seçer ve örgüt içinde yükselmek zordur. Örneğin, kılıç erbabı; yani asker bir</p>

  <p>üye daha askeri lise zamanındayken katılır örgüte. Bu ilk aşamadakilere ‘Gerdanlılar’ denir. İsimlerini boyunlarında taşıdıkları kolyelerden alırlar. Kolyelerin ucunda sınıflarının sembolleri vardır. Askerse kılıç, tüccarsa çekiç... Örgüte kendini yeterince ispat ederse, en iyi tahminle harp okulu üçüncü sınıftayken terfi edip ‘Bilekliler’ sınıfına atlar. Sağ bileğinde üzerine sınıfının sembolü işlenmiş olan bir künye taşır. ‘Yüzüklüler’e geçmesi ise en erken yarbaylığında olur ve elindeki gibi bir yüzük takmaya başlar. Sembol de şahinin pençesindedir. Yüzüklüler, başarılı bir ERKAN üyesinin görebileceği en son aşamadır. Çünkü bir üst rütbe ‘Köstekliler’dir ve sadece dört kişiden oluşurlar... Her sınıftan sadece bir kişi yükselebilir bu aşamaya ve sembolünü taşıdığı ERKÂN’ın lideri olur. Köstekliler, ERKÂN’ın beyin takımıdır, yegâne karar organıdır, ama en büyük değillerdir. En tepede, en kudretli tek bir kişi vardır. Bu adam ERKÂN’ın ruhu, büyük sırrın taşıyıcısı; yani ‘Altın Kösteğin Emanetçisi’dir. ”</p>

  <p>Yiğit, hocaya dik dik baktı. Zira gözlerindeki şaşkınlığı gizlemenin tek yolu buydu. Rauf Hoca’nın söylediği her şey baştan aşağıya yalan ya da saçma olabilirdi ama bildiği tek bir şey vardı: Karşısındaki bu yaşlı adam ağzından çıkan her söze sonuna kadar inanıyordu ve herhangi birisinin böylesine bir imana kayıtsız kalması neredeyse olanaksızdı. “Peki kim bu adamlar? Ve dertleri ne? ” diye sordu Yiğit.</p>

  <p>Rauf Hoca küçük gözleriyle karşısındaki delikanlının bakışlarındaki şaşkınlığı yakaladı ve ilk sorunun cevabını verdi: “Türkmen-ler evlat... Türkmenler... ” Ve hiç beklemeden hemen ikinci soruya geçti. “İstedikleri şey ise imparatorluk... Yeni ve büyük bir Türk İmparatorluğu!... ”</p>

  <p>Yiğit’in gözleri hayretle açılmıştı. Nur’dan bir destek bekledi ama o dikkat çekici bir şekilde sessizliğe bürünmüştü. Ağzındaki çarpık gülümseme ise hocayla dalga geçer gibiydi.</p>

  <p>Yiğit, “Yani, ” diye mırıldandı. “Osmanlı’yı yeniden mi canlandırmaya çalışıyorlar? ”</p>

  <p>Rauf Hoca güldü. “Yeni ve büyük bir Türk İmparatorluğu diyorum evlat... Sen OsmanlI’nın Türk İmparatorluğu olduğunu mu düşünüyorsun? ”</p>

  <p>“E... Evet aslında daha çok bir İslam imparatorluğudur Osmanlı... ”</p>

  <p>“Demek OsmanlI’nın bir İslam imparatorluğu olduğunu da düşünüyorsun, öyle mi? ”</p>

  <p>Yiğit susmak zorunda kaldı. Öyle bir hale gelmişti ki, artık ne düşünmesi gerektiğini bile bilmiyordu. Hoca sessizliğe bir süre müsaade ettikten sonra devam etti. “Osmanlı dediğin bol İslam soslu bir Bizans yemeğidir evlat. Çeşnisinde de azıcık Türklük vardır o kadar... Kısaca ERKÂN’ın Osmanlı’yı yeniden diriltmek gibi bir amacı olamaz. Yıkılmasına o kadar sevinmişlerken üstelik... ”</p>

  <p>Yiğit yeniden sırıtmaya başlamıştı. “Osmanlı’yı o gizli örgüt yıktı yani... ”</p>

  <p>“Çaba göstermediklerini söyleyemem ama yıkacak kadar güçlü değillerdi. Çünkü Fatih Sultan Mehmet, Türkmenleri yönetimden uzaklaştırdı, torunu Yavuz Sultan Selim de Anadolu’dan. Ortada imparatorluğu yıkacak Türkmen kalmamıştı pek... Uzun hikâye evlat. Aslında en başından anlatmam gerekir ama sanırım fazla vaktimiz yok. ”</p>

  <p>“Peki kitabın ERKÂN’la bir ilgisi olabilir mi? ” diye sordu Yiğit. Hoca, “Büyük bir ihtimalle, ” dedi.</p>

  <p>“Bir anlamı olabilir mi peki? ”</p>

  <p>“Her kitabın bir anlamı vardır... ”</p>

  <p>Yiğit’in içinden hocayı arabadan atmak gibi bir istek geçti, ne var ki, yaklaşık yüz on kilometre hızla yol alıyorlardı. Bir sabır nefesi aldıktan sonra tekrar sordu. “Yani abim diyorum, bize bu kitabı bıraktığına göre, anlatmak istediği bir şeyler olmalı. Üzerinde bir işaret yok, ama içeriği bizi bir yerlere götürebilir belki... ”</p>

  <p>“Kitabın konumuzla, yani abinin burnunu soktuğunu düşündüğümüz durumla bir ilgisi yok diyemem, ” dedi Rauf Hoca. “Hatta çok ilgisi var. Abinin bu kitabı özel olarak seçtiğine adım gibi eminim. Fakat içeriğinin bizi bir yerlere ulaştıracağını hiç zannetmiyorum. ”</p>

  <p>“O zaman tahminim doğru. Abim bu kitapla bize bir şeyler anlatmaya çalışıyor. ”</p>

  <p>“Hayır sadece doğru yolda olduğumuzu göstermeye çalışıyor. Sakladığı şeyin ise kitabın içeriğinde gizli olduğunu hiç zannetmiyorum. ”</p>

  <p>Nur’un aklına başka bir soru gelmişti. “Oğuz kitabı size ne zaman vermişti? ”</p>

  <p>“Bir yıl kadar oluyor. ”</p>

  <p>“Niye almıştınız peki? ”</p>

  <p>“Aslında ben almamıştım... Bir gün Oğuz’la sohbet ediyorduk, konu OsmanlI’dan açılmıştı. Bana bu kitabı okumamı önerdi. Aslında okuyacak vaktim yoktu ama çok ısrar edince aldım. ” “Oğuz bunca zamandır geri istemedi mi kitabını? ”</p>

  <p>“Hayır. Ben de çok şaşırdım ama istemedi işte. Oğuz’un kitaplarının ne kadar kıymetli olduğunu herkes bilir. İade etmek için ara-dun ama her defasında bir aksilik çıktı. Ya bir yerlerdeydi ya işi vardı... Başka birine bırakmamı da istemedi... ”</p>

  <p>Nur birkaç saniyeliğine yolu boş verip dikiz aynasından adama baktıktan sonra, “Peki, ” dedi. “Size kitapla ilgili başka bir şey söylemedi mi? ”</p>

  <p>Rauf Hoca elini çenesine koydu. “Hatırlamaya çalışayım, tabii üzerinden bu kadar zaman geçti. Eee... Sahaftan aldığını söylemişti. Kitabı tezgâhta görünce çok şaşırmış. Çok da sevinmiş... Eline geçtiğinde parça parçaymış. Sayfalarını birleştirmiş, ciltlemiş falan... Bunlardan başka bir şey... ”</p>

  <p>Yiğit lafını bitirmesini beklemeden arkasına döndü. “Sahaf dedin, değil mi? Hangi sahaf olduğunu söyledi mi? ”</p>

  <p>“Yok... Hayır. ”</p>

  <p>“Nereden aldığını da mi söylemedi? Yani hangi şehirden, ne zaman? ”</p>

  <p>“Hayır... Yo! Bir dakika... Londra demişti sanki... Ya da... Ya da ben karıştırıyorum. Aramızda bir Londra muhabbeti geçmişti ama kitapla ilgisi var mi hatırlamıyorum. ”</p>

  <p>Yiğit suratını buruşturarak homurdandı. Zorlama bir soru daha sormak üzereydi ki, arabanın yavaşlamakta olduğunu fark etti. Önüne döndü. Nur, otobanın kenarındaki bir benzinciye girmek üzereydi.</p>

  <p>Kız, arabayı en yakındaki pompanın yanında durdurdu ve, “Evet, ” dedi. “Beş dakika ihtiyaç molası. ”</p>

  <p>Rauf Hoca tuvalete gitmek için yanlarından ayrıldığında Nur, Yiğit’e yaklaştı. “Ver bakalım şu kitabı! ”</p>

  <p>Yiğit gözleri az ileride, tuvalete giren yaşlı adamın üzerindeydi. Nur’un sözlerini duymuştu tabii ki, ama tepki vermeyi bilerek geciktirdi. Önce yavaş yavaş kafasını çevirdi, sonra aynı ağırlıkla kitabı uzattı.</p>

  <p>Kız parmaklarını bir süre kitabın yüzeyinde gezdirdi. Hafifçe kaykılıp arka cebinden küçük bir çakı çıkardı. Yiğit’in, “Yapma! ” demesine kalmadan, şaşkın bakışları altında bıçağı cildin kenarına sapladı ve aşağı doğru sertçe çekti. Mavi cilt bezi kapaktan ayrılmış, altındaki kalın kartonun gri yüzeyi ortaya çıkmıştı. Göründüğü kadarıyla Oğuz Gündüz, kitabı ciltlerken çift kat karton kullanmıştı. Mavi bez tamamen sökülüp atılınca, serbest kalan kartonlar birbirlerinden ayrıldı ve Nur’un kucağına üç kartvizit düştü. Kız kartların her birine hızlıca baktı ve, “Buyur! ” diyerek yan tarafına uzattı.</p>

  <p>Yiğit eline tutuşturulan kartvizitleri incelemeye başladı. Basit, gösterişsiz şeylerdi bunlar. İlki bir lokantaya, ikincisi bir demirciye, sonuncusu da bir kahvehaneye aitti.</p>

  <p>Üzerlerinde kişi ismi yoktu. Sadece dükkân isimleri, telefonları ve adresleri yazıyordu.</p>

  <p>Ahmet Rauf Hoca gelir gelmez kesilmiş cildi ve Yiğit’in elindeki kartları görmüştü. Soru dolu bakışları üzerine Nur, “Cildin içinden çıktılar, ” dedi.</p>

  <p>Hoca elini ön tarafa uzatıp heyecandan çatallanmış bir sesle, “Bakabilir miyim? ” diye sordu. Yiğit, Nur’a kaçamak bir bakış fırlattı. Kızın kayıtsız ifadesini görünce, kartvizitleri Rauf Hoca’nın ıslak avuçlarına teslim etti. Bir süre sonra arka koltuktan hafif bir mırıltı yükseldi. “Oğuz başarmış demek... ”</p>

  <p>Yiğit neredeyse sıçrayarak arka koltuğa döndü. “Neyi başarmış?! ”</p>

  <p>Hoca, “Kasadan çıkan yüzük, tuvalete yazılan kod, kitaptan çıkan kartlar, ” diye mırıldanmaya devam etti. “Sanırım Oğuz, ERKAN’ı deşifre etmiş... Ya da en azından sırra giden yolu öğrenmiş... ”</p>

  <div>
    <p>“Ne sırrı? Ne yolu? ”<br /></p>
  </div>

  <p>“Altın Köstek’e giden yolu... ERKÂN’ın planının en önemli parçasıdır o. Altın Köstek’in ne olduğunu sadece kardeşliğin Köstekli Beyler’i bilir. Tabii bir de Emanetçisi. Kösteğin Emanetçisi olduğuna göre, bir de gerçek sahibi olmalı, değil mi? İşte ERKÂN bunun için vardır... Zamanı geldiğinde Altın Köstek’i sahibine geri vermek için! ”</p>

  <p>“Yani abim o Köstek’in gerçek sahibini mi öğrenmiş? ”</p>

  <p>“Büyük ihtimalle... Ve eğer bunu öğrenmişse, Köstek’in ne işe yaradığını da öğrenmiş olması gerekir... Ya da ne anlama geldiğini... Sonuçta ERKÂN’ın en büyük sırrına ermiş ve korkarım bu da hayatını kaybetmesine neden olmuş. ”</p>

  <p>Yiğit’in yine gözleri dolmuştu. “Şimdi anlaşılıyor. Haklıymışım. Hafızasına güvenmediği için sırra giden yolu sadece kendi görebileceği şekilde gizlemiş. Kitabın numarasını tuvaletin zeminine yazmış ve... ”</p>

  <p>“Kitabı da size emanet etmiş, ” diye araya girdi Nur. Dikiz aynasından hocanın gözlerine dik dik bakıyordu.</p>

  <p>Rauf Hoca bakışları kaale almadı. “Oğuz’un güvenine mahzar olduğum için mutluyum, ” dedi. Sonra Yiğit’e döndü.</p>

  <p>“Abinin kitabın kodunu banyoya, sadece hafıza sorunları yüzünden yazdığını da zannetmiyorum. Senin için de bırakmış olabilir. Tamam, mektupta kaçıp gitmeni istemiş ama lafını dinlememe ihtimalini de hesaba katmıştır. Kaçmayıp burada kalıp ölümünün peşine düşersen atacak sağlam bir adımın olsun diye yazmıştır o kodu oraya. ”</p>

  <p>“Doğru, ” dedi Yiğit. “O kod beni sana getirdi ve sen de bana şu ana kadarki en sağlam ipucunu verdin. ” Derin bir nefes aldı ve kendinden emin bir sesle devam etti. “Pekâlâ, Nereden başlıyoruz? ”</p>

  <p>Nur’dan ses çıkmadı. Hâlâ dikiz aynasından arka koltuğa bakıyordu.</p>

  <p>Hoca elindeki kartvizitleri öne doğru uzatırken, “Hiç fark etmez, ” diye cevap verdi. “Başlayacağımız şeyin ne olduğunu bir öğrenelim de... ”</p>

  <p>Yiğit kartlan montunun en sağlam cebine yerleştirdi. “Gitmeden öğrenemeyiz hocam! Bu mekânlara gitmeden en ufak bir tahmin bile yürütemeyiz. ”</p>

  <p>Nur araya girdi. “Ben acıktım. ”</p>

  <p>Yiğit gülümsedi. “İyi, ” dedi. “Şu lokantadan başlayalım o zaman. Üzerine de kahve içeriz. ”</p>

  <p>Nur bir hedefe doğru yol almanın heyecanından olacak, gaza iyice abanıyordu. Gidecekleri lokanta Ulus’a yakın bir muhitteydi. Seçtiği yoldan anlaşıldığı kadarıyla, Ulus’a arkadan, yani İstanbul yolu üzerinden girme niyetindeydi. Öyle de oldu...</p>
</body>
</html>
