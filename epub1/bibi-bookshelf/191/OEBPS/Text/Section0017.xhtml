<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <p><br /></p>

  <h3><a id="bookmark7"></a><span style="font-weight:bold;">Saat: 20. 43</span></h3>

  <p>Arabayı uygun buldukları ilk sokakta park ettiklerinde yağmur kesilmişti. Caddeye çıkıp yokuş aşağı yürümeye başlamışlardı. Bu sefer önden giden Yiğit’ti. Rauf Hoca omzundaki büyükçe sırt çantasıyla kendisini takip ediyordu. Yükü oldukça ağır olmalıydı. Arabanın bagajından çıkmıştı ve Yiğit içinde ne olduğunu sormamıştı.</p>

  <p>Trafiğin rahat bir anını yakalayıp karşı kaldırıma geçtiler. Yiğit biraz yavaşlamıştı. Sağ taraflarında sıra sıra yükselen binaların kapı numaralarına bakıyordu. Bir apartmanın önünde durdu ve elini gözüne siper ederek üçüncü katın balkonunda asılı duran tabelayı okudu. Sonra seri adımlarla kapıya doğru yürüdü ve zile bastı. Kısa bir süre sonra zilin yanındaki diyafondan bir kadın sesi yükseldi.</p>

  <p>“Kim o? ”</p>

  <p>Yiğit cihaza doğru konuştu.</p>

  <p>“Naile Hanım’ı görecektim. ”</p>

  <p>“Kendisi adliyede. Konu nedir? ” Hoca akşam saatinde ne adliyesi, diye düşündü.</p>

  <p>“Ödeme yapacaktık kendisine... İcra davamızla ilgili. ”</p>

  <p>Diyafondaki ses kesildi ve hemen ardından kapı açıldı. Yiğit içeriye adımım atmıştı ki Rauf Hoca koluna yapıştı. “Nereye gidiyoruz? Kim bu Naile Hanım? Adliye bu saatte açık mi olur? Ödeme ne... ”</p>

  <p>“Yahu sus! ” diye tısladı Yiğit ve merdivenleri tırmanmaya başladı. Birinci katın sahanlığına geldiğinde durdu etrafı dinledi. Apartmanda çıt çıkmıyordu. Sessiz adımlarla merdivenlerin tam karşısındaki pencerenin yanma gitti ve metal kolu ağır ağır çevirmeye başladı. Paslanmış metal çerçevelerden yükselen ince birkaç gıcırtıdan sonra pencere açıldı. Yiğit aşağıdaki küçük arka avluya baktı. Binanın ön tarafına göre sadece bir kat yukarıdaydılar ama bu küçük avlu kot farkından dolayı yarım kat daha derinde kalıyordu. Hoca’ya doğru fısıldadı. “Atlayabilirsin, değil mi? ”</p>

  <p>Rauf Hoca cevap olarak sırtındaki çantayı Yiğit’in kucağına tutuşturdu. Çevik bir hareketle pencerenin pervazına basıp dışarıya sarktı ve yağmur borusunu yakalayarak aşağıya doğru kayıverdi. Yiğit bu kadar rahat ve sessiz bir iniş beklemiyordu. Çantayı hocaya attı. Sırf onun inişini taklit etmiş olmamak için pencereden sarktı ve kendini bahçeye bırakıverdi. İnişi, daha doğrusu kontrollü düşüşü biraz acılı ve oldukça gürültülü olmuştu.</p>

  <p>Hiç vakit kaybetmeden alçak duvarı aştılar ve arkadaki apartmanın bahçesine geçtiler. Kimseye görünmemeye çalışarak sessizce binanın yan tarafına geçtiler. Geçmeleri gereken bir duvar daha vardı ve bu biraz yüksekti. Yiğit, hocanın yardımıyla duvarın üzerine çıktı. Yardım etmek için elini uzatmıştı ki, Rauf Hoca usta bir sıçrayışla duvarı yakaladı ve vücudunu hiç zorlanmadan yukarıya çekiverdi. Yiğit bu üstün performansı hayranlık dolu bir ifadeyle takdir etmekten kendini alamamıştı.</p>

  <p>Görünürde aşağıya kayacak bir yağmur borusu olmadığı için birlikte atladılar. İndikleri yer, apartmanların aralarına sıkışmış, bakımsız, bir zamanlar sarıya boyalı olan iki katlı bir binanın arka avlusuydu. Hoca bu yapıyı bir şeylere benzetmeye çalışmaktayken,</p>

  <p>Yiğit doğruca gidip karşılarındaki bodur metal kapıya sert birkaç yumruk attı. Yarım dakikalık bir sessizlikten sonra kapının ardından boğuk ve tehditkâr bir ses duyuldu.</p>

  <p>“Kim o? ”</p>

  <p>“Ben! ” dedi Yiğit sadece ve kilit şıkırdamaya başladı.</p>

  <p>Açılan kapının aralığında, kısa boylu, göbekli bir adam belirmişti. Uykusundan uyandırıldığı besbelliydi. Pantolonunu üzerine şöyle bir geçirmiş, ayağındaki postalların bile üzerine basmıştı. Bir eliyle gözlerini ovuşturuyor, diğer eliyle önden iyice seyrelmiş ama geriye kalanları inatla uzatılıp atkuyruğu şeklinde toplanmış siyah kıvırcık saçlarını düzeltmeye çalışıyordu.</p>

  <p>“N’aber Vedat? ” dedi Yiğit.</p>

  <p>Adam, “İyiydim, ” diye cevap verdi. Sesi aksiydi ama gülümsüyordu. Geriye çekilip misafirlerini içeriye buyur etti.</p>

  <p>Küçücük bir odaya girmişlerdi. Öyle ki, bir zamanlar kömürlük olarak kullanıldığı ayan beyan ortada olan bu yerde üç kişi “kalabalık” anlamına geliyordu. Sağdaki duvarın dibine sıkıştırılmış somya, mekânın neredeyse yarısını kaplamıştı. Demir kapının tam karşısındaki uyduruk tahta kapı da binanın içine açılıyor olmalıydı. Yiğit bu sıkıntılı durumdan kurtulmak için lafı hiç dolandırmadan konuya girdi. “Mekân bana lazım. ”</p>

  <p>Vedat kırık birkaç dişini göstererek sırıttı. Yiğit bundan altı yedi yıl kadar önce aynı taleple karşısına geldiğinde yanında hoş bir kadın vardı. Kafasıyla hocayı işaret ederek ve manidar bir ifadeyle, “Amca? ” diye sordu.</p>

  <p>“Terbiyesizleşme lan! ” dedi Yiğit gülerek. “Bırak geyiği anahtarları ver. ”</p>

  <p>Vedat yatağın ayakucunda, duvardaki çiviye asılı duran deri montun ceplerini karıştırdı. Çıkardığı bir tomar anahtarı Yiğit’e uzatırken sordu. “Başın mi dertte senin? ”</p>

  <p>“Öyle, ” diye cevap verdi Yiğit. “Senin de başını belaya sokuyorum haberin olsun. ”</p>

  <p>Vedat omzunu silkti. “Benim başım hep belada zaten. Ha bir eksik, ha bir fazla... ”</p>

  <p>Gülüştüler. “Çıkıyoruz biz, ” dedi Yiğit.</p>

  <p>Vedat yatağın üzerine oturmuştu. “Tamam. Ben buradayım. Bir şey olursa seslen yeter. Mekân bu gece on bir, on ikiye dek senin. Her şeyin yerini biliyorsun zaten... ”</p>

  <p>Yiğit tam mekâna çıkıyordu ki arkadaşı kolunu tuttu. “Dostum, ” dedi ve sanki boğazında bir yumru varmış gibi yutkunarak devam etti. “Başın sağ olsun. Sıkı adamdı abin. ”</p>

  <p>Yiğit midesine yumruk yemiş gibi oldu. Sadece, “Sağ ol, öyleydi, ” diyebildi.</p>

  <p>“Eyvallah” anlamında küçük bir baş selamı çaktı ve tahta kapıyı açarak dışarı çıktı. Peşinden gelen Rauf Hoca nasıl bir mekânda saklanacaklarını artık aşağı yukarı tahmin edebiliyordu. Eğer düşündüğü gibiyse Yiğit kocaman bir “aferin”i hak ediyordu.</p>

  <p>Dar bir merdiveni izleyerek bir üst kata çıktılar. Burası binanın ön cepheden girişiydi. Sağa dönüp yeniden merdivenleri tırmanmaya başladılar. Etraftaki manzara hocanın tahminini biraz daha güçlendirmişti. Basamaklar sigara izmaritleriyle doluydu. İçlerinden bazılarının üzerinde kalın ruj lekeleri vardı. Sprey boyayla, çakmak isiyle ya da kazınarak çizilmiş yazılar ve şekiller, tüm duvarı merdiven boyunca kaplamıştı. Basamakların sonundaki siyaha boyalı kapının önünde durdular. Yiğit elindeki anahtarlardan biriyle kapının asma kilidini açtı ve sanki kendi evine giriyormuş gibi hocayı içeriye buyur etti. Eşikten içeriye adımı atan hocayı oldukça eskimiş bir koku karşıladı. Alkol, ter, sigara dumanı ve parfüm karışımı; kötü ama iğrenç denemeyecek kadar da samimi bir kokuydu bu. En azından, burada geçirdiği onca zamandan sonra Yiğit’e öyle geliyordu.</p>

  <p>İçerisi oldukça karanlıktı. Rauf Hoca kapının ağzında kalmıştı. Yiğit ise bu mekânı ışığa ihtiyaç duymayacak kadar iyi tanıyordu. Neredeyse bir yıldır uğramıyor olsa da, her şeyin bıraktığı gibi durduğundan emin bir şekilde ilerledi ve tavandaki birkaç spot lambayı yaktı. “Çok güzel, ” diye mırıldandı hoca mekânı görür görmez. Tam düşündüğü ve hayal ettiği gibi bir bardaydılar. Yaşı ve konumu itibarıyla hiç “takılma” şansı olmamıştı, ama buranın, müşterilerine ucuz içki, yüksek müzik, yetenekleri ve istekleri doğrultusunda seviyeli ya da seviyesiz ilişkiler sunan yerlerden biri olduğunu biliyordu.</p>

  <p>Ancak orta halli bir apartman dairesinin salonu büyüklüğündeydi burası. Tam karşıdaki bar, duvarı boydan boya kaplıyordu. Ardındaki raflar ise içki şişeleri ve bardaklarla doluydu. Barın önündeki yüksek tabureler dışında, sol duvarın dibindeki iki masanın etrafına yerleştirilmiş birkaç sandalyeden başka oturacak yer yoktu. Bunlar da zemine sabitlenmişti. Zira olası bir kavga sırasında sandalyelerin havada uçuşmaya başlamasına hiçbir mekân sahibi tahammül edemezdi.</p>

  <p>Yiğit, hocaya “kapıyı kapatmasını” rica ettikten sonra doğruca barın arkasına geçti. Raflardan litrelik bir votka şişesi ve kalın dipli iki küçük bardak alıp tezgâhın üzerine koydu. İlk bardağı doldururken Rauf Hoca’ya baktı. “İçersin, değil mi? ”</p>

  <p>“İyi olur, ” diye cevap verdi hoca. Bara yakın olan masaya oturdu ve sırt çantasını açtı. Yiğit bir taraftan bardağı dolduruyor, yan gözle de hocayı izliyordu. Çantadan önce bir dizüstü bilgisayar çıktı. Sonra kalın antenli bir cep telefonu ve ara kablolar. Hoca son olarak masanın üzerine büyükçe bir bloknotla birlikte birkaç kalem koydu. Çantayı yere bırakıp bilgisayarı açtı. Belindeki kemerde asılı duran, iri, eski model bir cep telefonuna benzeyen aleti çıkarıp ara kablolardan biriyle bilgisayara bağladı. Elini kaim antenli telefona atmıştı ki Yiğit araya girdi. “Masalara servis yapmıyoruz! ”</p>

  <p>Rauf Hoca gülümseyerek ayağa kalktı ve bara doğru ilerledi. “Güzel mekân, ” dedi küçük bardağı eline alırken. “Demek ömrünün önemli bir kısmını burada harcadın. ”</p>

  <p>“Öyle, ” diye cevap verdi Yiğit. “Bir zamanlar her akşam uğramazsam rahat etmezdim. ”</p>

  <p>“Ne oldu da kestin ayağını? ”</p>

  <p>Yiğit gülümsedi. “Yaşlandım. Kafam müziği kaldırmaz oldu... Birkaç senedir doğru düzgün uğramıyordum. ”</p>

  <p>“Arka kapının yolunu unutmamışsın ama... ”</p>

  <p>“O yol unutulur mu hiç! Pencereden polis arabasını gördüğümüz anda arka taraftan tüyerdik. Bazen de mühürlenirdi burası. O zaman da arka kapıdan girerdik. Polis mekânı kapalı zannederdi ama içeride elli kişi olurdu. ”</p>

  <p>“Peki aşağıdaki çocuk? Sağlam mıdır? ”</p>

  <p>“Şüphen olmasın. O akşama kadar uyur, on bir buçuk gibi mekânı bizden teslim almaya gelir. Gerekirse bari bu gece hiç açmaz ve ağzını açıp soru bile sormaz. Hiç merak etme hocam. Burada olduğumuz kimsenin aklına gelmez. Takip etmiş olsalar bile izimizi Avukat Naile Hanım’ın bürosunu kadar sürebilirler. ”</p>

  <p>Hoca kafasını salladı. Yiğit’in böyle üst perdeden konuşmasını, içkinin ve kendisini yabancı hissetmediği bir yerde olmanın etkisine bağlıyordu. Elindeki bardağı tek yudumda boşaltıp tezgâha bıraktıktan sonra, “Haydi, ” dedi. “İşimize bakalım. ”<br /></p>

  <p>Yiğit, “Tamam, ” diye cevap verdi. “Daha şifre çözeceğiz... ” Küçük bardağı bir kez daha ağzına kadar doldurup barın arkasından çıktı. Hocanın yanındaki sandalyeye oturmadan önce masanın üzerindekilere şöyle bir baktı. “Sağlam tesisat kurmuşsun. ”</p>

  <p>Rauf Hoca bir şey demedi. Kalın antenli telefonu bilgisayara bağlamaya çalışıyordu. Bilgisayarının ekranında, Yiğit’in daha önce hiç görmediği bir işletim sisteminin görüntüsü vardı. Kendi kendine konuşuyormuş gibi mırıldanarak, “İnternet bağlantımız tamam, ” dedi. “Bakalım resimler gelmiş mi? ” Hızlıca birkaç tuşa basarak, ekranda internet gezginine benzeyen bir pencere açtı. Yiğit bu bilgisayarın üzerinde fare ya da ona benzer bir aletin olmadığını daha yeni fark etmişti. Her şey klavyeden girilen komutlarla hallediliyordu. Nihayet ekranda, sıradan bir bilgisayar kullanıcısının anlayabileceği bir şeyler belirmişti. Küçük pencereler halinde yan yana dizilmiş yirmi kadar resimdi bunlar. Rauf Hoca, “Hepsi gelmiş! ” diye keyifli bir çığlık attı ve aceleyle tuşlara basmaya devam etti. Bir taraftan da konuşuyordu. “Şimdi bendeki fotoğrafları da atalım bilgisayara... ”</p>

  <p>Yiğit, hocanın soğuk demircide çektiği fotoğraflardan bahsettiğini anlamıştı. Bilgisayara bağlı olan o büyük, garip alete bakıp duruyordu. Üzerindeki objektifi yeni fark ediyordu. Fotoğraf makinesine benziyordu, ama ekranı ve tuşlarıyla cep telefonu gibi de görünüyordu. Nihayet dayanamayıp, “Bu nedir? ” diye sordu.</p>

  <p>Hoca parmaklarını klavyeden ayırmadan cevap verdi: “Cep telefonlu bir fotoğraf makinesi diyebiliriz. Çektiğin fotoğrafları anında başkasına gönderebiliyorsun ya da bu şekilde bilgisayara atıyorsun. ” Yiğit “hım”ladı. Aleti dikkatlice eline alıp sağma soluna baktı. Üzerinde marka ya da benzeri bir işaret yoktu. Hocanın, “Hazır, ” demesiyle birlikte kafasını kaldırdı. Bilgisayarın ekranında tanıdık bir fotoğraf duruyordu. Gittikleri lokantanın mönüsüydü bu. Oldukça yüksek çözünürlükte çekilmişti. Rauf Hoca mönünün kenarındaki süslemeleri defalarca büyütmüştü ama fotoğrafın kalitesinde en ufak bir bozulma olmamıştı.</p>

  <p>Hoca elindeki kalemin ucuyla ekrana dokunarak, “Bak şimdi, ” diye devam etti. “Şu içe doğru kıvrılan dal motifleri var ya, onlar süslemenin standart motifleri. Hem rakamları gizlemeye yarıyorlar hem de rakam dizilerinin arasını belirtiyorlar... ”</p>

  <p>Yiğit tam olarak anlamamıştı. Boş boş hocanın suratına bakıyordu. Rauf Hoca kaleminin ucuyla dal motifinin hemen yanındaki şekle dokundu. “Bizi ilgilendiren şekiller ise bunlar. Şunu görüyor musun? Şu ters C’yi? ”</p>

  <p>Yiğit kalemin ucuna dikkatle baktı. Şekil, ters yazılmış bir C harfine benziyordu. “Evet gördüm, ” diye cevap verdi.</p>

  <p>“Hah! ” dedi hoca. “O Uygur Alfabesi’nde ‘bir’ rakamıdır. Hemen yanında bir ters ‘C’ daha var. Onun yanındaki ‘M’ harfine benzeyen şekil de ‘üç’ rakamıdır. Sonra yine ters ‘C’ ve yine ‘M’. Sondan bir önceki şekil, yani içinde bir çentik olan ‘U’ harfi gibi duran şey ise ‘dört’ rakamı. Yanında yine ‘bir’ var. Şimdi baştan alalım: ‘bir’, ‘bir’, ‘üç’ ‘bir’, ‘üç’, ‘dört’, ‘bir’. Anladın mi? ”</p>

  <p>Yiğit kafasını salladı.</p>

  <p>Hoca fotoğrafı birkaç kez küçülttü ve devam etti. “Şifrenin ilk yedi rakamı böyle. Sonra bir dal motifi geliyor. Yani boşluk. Ve hemen ardından tekrar ‘bir’ rakamı. Bir dal motifi daha ve ‘yüz otuz altı’. Bu şekilde devam ediyor. ”</p>

  <p>Yiğit sıkkın bir ifadeyle, “Çok hoş, ” deyiverdi. “Rakamların ne anlama geldiğini ayrı bir konu başlığında ele alacağız herhalde? ” Hoca ciddiyetini hiç bozmadan, “Aynen öyle, ” diye cevap verdi. “Şimdi şu kâğıdı kalemi al eline, söylediğim rakamları yaz! ” “Peki, ” dedi Yiğit. Bloknotu önüne aldı ve hocanın ağzından çıkan rakamları, boşluklara dikkat ederek yazmaya başladı. On dakika kadar sonra önündeki kâğıtta uzunluğu neredeyse bir satırı bile bulmayan ama yine de kocaman bir bela duruyordu. Çıkan şifre aynen şöyleydi:</p>

  <p>1131341 1 136 139 142 171 172 182 185 182 182 183 371 2 2 3 45</p>

  <p>“Ulan bu ne? ” diye bağırdı Yiğit. Rauf Hoca bilgisayarda diğer resimleri sıraya sokmaya çalışıyordu. “Sakin ol, ” dedi. “Kafam bulandırma. Önce hepsinin dökümünü alalım, sonra düşünürüz. ” Kahvehaneden gelen görüntüler oldukça fazlaydı. Süslemeler, mekân boyunca dolaştığı için parçalar halinde fotoğraflanmışlardı. Deşifre işlemine başlamadan önce süslemelerin başının ve ucunun belirlenmesi gerekiyordu. Neyse ki hocanın arkadaşları fotoğrafları göndermeden önce güzelce numaralandırmışlardı.</p>

  <p>Rauf Hoca ilk fotoğrafı ekrana aldı ve büyüttü. Tam rakamları okumaya başlayacakken durdu. “Bak bunu fark etmemiştim, ” diye mırıldandı kendi kendine. Elindeki kalemin ucu, süslemelerin en başına yerleştirilmiş bir şekli işaret ediyordu. Bu çift başlı bir Selçuklu Kartalı’ydı.</p>

  <p>“Ne anlama geliyor ki? ” diye sordu Yiğit.</p>

  <p>Hoca dudaklarım büzerek cevapladı. “Bilemiyorum, göreceğiz... ” Bir süre daha baktıktan sonra gözlerini şekilden çekti ve, “Yaz, ” dedi. “İlk yedi rakamı okuyorum. İki, altı, yedi, bir, üç, dört, iki... Boşluk ve bir... ”</p>

  <p>Kahvehanenin tavan süslemeleri arasına gizlenmiş bütün Uygurca rakamları okudu ve Yiğit’in önündeki kâğıda baktı. İkinci mekândan elde ettikleri şifre şöyle bir şeydi:</p>

  <p>2671342 1 76 82 2 5 6 7 24 29 35 3 25 33 4 8 19 35 5 46 47 48 58 84 119 6 8 106 143 151 7 8 19 20 36 8 24 25 9 16 24 10 26 11 9 16 13 6</p>

  <p>Hocanın da cam sıkılmaya başlamıştı. Kafasındaki soruları bir kenara atarak, demir atölyesinin kapısını ekrana aldı. Bu fotoğraftan çıkacak rakamları hayal etmek bile hocanın içini daraltıyordu. Koca kapı baştan aşağı motiflerle bezenmişti. İnce işlemeler öylesine iç içe geçmişti ki, motiflerin arasına sıkışmış Uygurca rakamları görmek için, resmi defalarca büyütmek zorunda kaldı. Ekrana iyice yaklaşarak rakamları okumaya başladı:</p>

  <p>1751347 1 86 132 152 2 89 136 181 3 8 16 46 48 186 4 2 5 6 30 54 60 5 19 74 6 79 100 80 101 106 110 7 3 133 138 133 25 26 8 4 10 59 147 146 154 156 168 169 172 199 370 9 23 22 10 34 İl 20</p>

  <p>Son rakam dizisi de kâğıttaki yerini almış ve bara derin bir sessizlik çökmüştü. Rakamlara boş boş bakmaktan sıkılan Yiğit, “Anladığım kadarıyla bir bilgisayar programcısına ihtiyacımız olacak, ” dedi.</p>

  <p>Hoca kendinden emin bir şekilde, “Hayır, ” diye cevap verdi. “ERKAN’ın şifreleriyle ilgili bu güne kadar öğrendiğim iki önemli şey var. Birincisi, sistem kesinlikle tekniğe dayanmıyor. Şifreleri çözmek için bilgiye; özellikle tarih bilgisine, genel kültüre, akla ve mantığa ihtiyaç var. Yani bilgisiz biriysen, istersen dünyanın en büyük kriptografı ol, bir işe yaramıyor. İkincisi de şifrelerin ipuçları ya da anahtarları yine şifrenin içinde saklanıyor. O yüzden dikkatli bakmalıyız. Çünkü çözüm insanı üzecek derecede basit. ”</p>

  <p>Yiğit rakamlara bir süre daha baktı. “Haklısın. Rakam dizilişlerinin hiçbir tutarlılığı yok. Ama üçünün de ortak bir yönü var. ” “İlk yedi rakamı diyorsun, değil mi? ”</p>

  <p>“Evet. Üç şifre de yedi rakamlık bir sayı dizisiyle başlıyor ve hemen ardından ‘bir’ geliyor. ”</p>

  <p>Hoca elindeki kalemle bloknotu işaret etti. “Şunları alt alta yazsana. Bir de öyle görelim. ”</p>

  <p>Yiğit şifrelerin yazılı olduğu yaprağı kopartıp masaya koydu ve önündeki temiz sayfaya dizilerin ilk rakamlarını yazmaya başladı:</p>

  <p>1131341 1 2671342 1 1751347 1</p>

  <p>İlk rakamlara odaklanmak durumu azıcık aydınlatmıştı. “Benzerliği görüyorsun, değil mi? ” diye sordu hoca.</p>

  <p>Yiğit, Rauf Hoca’nın yedili grupların son dört rakamlarından bahsettiğini anlamıştı. “Evet, ” diye mınidandı. “Bin üç yüz kırk bir, bin üç yüz kırk iki, bin üç yüz kırk yedi... Tarih mi bunlar? ”</p>

  <p>“Büyük ihtimalle, ” dedi hoca. “1340’lar Osmanlı’nın ilk Bizans’ın son dönemine denk gelir... Orhan Gazi’nin hükümdarlık zamanlarına... ” Gözlerini kapayıp düşünmeye başladı. Yüzünde zihnini zorlayan, dağarcığının en derinlerine dalmaya çalışan bir adamın ifadesi vardı. Derken aniden, “Tabii ya, ” diyerek gözlerini açıverdi. “1341... İlk Osmanlı-Bizans antlaşması. Orhan Gazi ile İmparator saldırmazlık paktı imzalarlar... Bizans’ın ilk geri adımıdır bu... ” “Eeee? ”</p>

  <p>“Sonra Orhan Bey ne yapar biliyor musun? Gidip İmparator’un en büyük rakibi Kantakuzenos’u destekler. Ve Kantakuzenos tam altı yıl sonra yani 1347’de tahta geçer. Kızı Theodora’yı da Orhan’a verir. ”</p>

  <p>Yiğit bir kez daha, “Eeee? ” diye sordu. Sesinin tınısında sinirli bir hava vardı ama hoca bunu fark edemedi. “Anlamıyor musun? ” diye bağırdı. “Osmanlı’nın ilk ciddi diplomasi ataklarına başladığı tarihler bunlar. Güçlerini kullanarak Bizans tahtına bir imparator oturtuyorlar. Prenses saraya gelin oluyor. Dinini değiştirmeden hem de. Düşünsene Orhan Gazi’nin karısı, haremde hacın önünde dua ediyor... ”</p>

  <p>Yiğit, “Eee hocam eee? ” diye patlayıverdi. “Bütün bunların bizim konumuzla, şifreyle alakası nedir? Haydi 1341 ile 1347 tamam. 1342 ne anlama geliyor? Diyelim onun da bir anlamı var, ilk üç rakam ne o zaman? ”</p>

  <p>Rauf Hoca sessizce ayağa kalktı ve barın ortasında dolanmaya başladı. “Haklısın, ” dedi bir süre sonra. “Haklısın... Doğru yoldayız ama sanki yanlış yöne doğru ilerliyoruz. ”</p>

  <p>Yiğit hiç aynı fikirde değildi. “Hem rakamları Uygurca yazan adam, derdini niye miladi takvimle anlatsın ki? Eski takvim kullanırdı... ”</p>

  <p>“O da doğru, ” diye mırıldandı hoca. Volta atmaya devam ediyordu. Birden durdu ve gözlerini iyice kısarak düşünmeye başladı. Bir taraftan da kısık sesle konuşuyordu. “Hicri takvimde 1341, 1922 yılma denk gelir. 1342... 1924’e... 1347 de... 1928’e. ”</p>

  <p>Hızla yerine geçti ve bloknotu Yiğit’in önünden çekip aldı. Heyecandan titreyen ellerine hâkim olmaya çalışarak yedili rakam gruplarını yeniden yazmaya başladı:</p>

  <p>11-3-1341</p>

  <p>26-7-1342</p>

  <p>17-5-1347</p>

  <p>Kalemi elinden fırlatıp parmaklarıyla birtakım hesaplar yapmaya başladı. Şakaklarında boncuk boncuk terler belirmeye başlamıştı. Rauf Hoca her an kalp krizi geçirebilecek ihtiyar bir adam gibi görünüyordu. Kalemi tekrar titreyen parmaklarının arasına aldı ve yazmaya başladı:</p>

  <p>11 Rebiülevvel 1341</p>

  <p>26 Recep 1342</p>

  <p>17 Cemaziyülevvel 1347</p>

  <p>“Bunlar ne? ” diye sordu Yiğit. Rauf Hoca kafasını dağıtan bu soruyu hiç sevmemişti. Ekşi bir ifadeyle, “Adamlar tarihleri Hicri takvime göre vermiş, ” diye kekeledi. “Miladiye çevirmem gerekiyor. Yılları biliyorum ama ayları ve günleri tam olarak çeviremiyorum. Bana... Bana bir tarih çeviricisi lazım... Tarih Kurumu... Tarih Kurumu’nun sayfasında olacaktı... ”</p>

  <p>Kalemi ve bloknotu kenara iteleyip bilgisayarı önüne çekti ve tuşlara basmaya başladı. Heyecandan sürekli yanlış yazıyor, her yanlışında kendisine, ortalığa ya da bilgisayara okkalı bir küfür savuruyordu. Nihayet doğru kodları girmeyi başardı ve Türk Tarih Kurumu’nun sayfası ekranda belirdi. Rauf Hoca hızla tarih çevirme motorunu açtı ve ilk tarihi, gün ay ve yıl kutucuklarına girdi. Motorun, hicri tarihi miladiye çevirmesi bir saniyeden daha az sürmüştü. Hoca ekrana dikkatlice baktı ve hafifçe gülümsedi. Fakat hâlâ gergin görünüyordu. “Yaz, ” dedi Yiğit’e. “1 Kasım 1922. ”</p>

  <p>Yiğit masanın kenarına itelenmiş kâğıdı aldı ve tarihi yazdı. Bu sırada hoca ikinci tarihi de miladiye çevirmişti. Yüzündeki tebessüm de biraz daha büyümüştü. Tarihi okudu: “3 Mart 1924. ”</p>

  <p>Birkaç saniye sonra son tarih de modem takvime çevrilmişti: “1 Kasım 1928. ”</p>

  <p>Rauf Hoca her an histerik bir kahkaha atacakmış gibi gülerek ekrana bakıyordu. Yüzünde ise hayranlık dolu bir ifade vardı. “Pis herifler, ” diye mınidandı. “Çok akıllısınız siz... Siz gerçekten takıntılısınız... ”</p>

  <p>Yiğit, hocanın kime övgüler düzmekte olduğunu anlamamıştı. Önündeki tarihlere bakıp duruyordu:</p>

  <p>1 Kasım 1922</p>

  <p>3 Mart 1924</p>

  <p>1 Kasım 1928</p>

  <p>Bir şeylerin yolunda gittiğinin farkındaydı, ama sevinmek için elinde yeterli neden yoktu. “Çözdük mü? ” diye sordu hocaya.</p>

  <p>Rauf Hoca parıldayan bir yüzle Yiğit’e döndü. “Evet. ”</p>

  <p>“Peki ben de öğrenebilir miyim? ”</p>

  <p>Hoca, delikanlıya şöyle üstten bir baktı: “Bu tarihler sana hiçbir şey ifade etmiyor mu yani? ”</p>

  <p>“Hayır. ”</p>

  <p>“Evlat, sen hangi memlekette yaşıyorsun? 1 Kasım 1922... Saltanatın Kaldırılması. 3 Mart 1924... Hilafetin Kaldırılması. Ve 1 Kasım 1928... Yeni Türk Harfleri’nin Kabulü. ”</p>

  <p>“Güzel, ” dedi Yiğit. “Peki şifre nerede? ”</p>

  <p>Hoca gülümsedi. “Kanun maddelerinde evlat... Devrim kanunlarının içinde! ”</p>

  <p>Rakamların yazılı olduğu bloknotu önüne aldı ve, “Bak, ” diye devam etti. “İlk şifre 1131341 ile başlıyor. Bu kanunun tarihi. Yani 1 Kasım 1922. Ardından gelen ‘bir’ rakamı ise kanun maddesini gösteriyor. Sonra 136 geliyor; yani birinci maddenin 136. harfi... Sonra 139. harf ve 142. harf. Bu şekilde on bir harfin yerini gösterdikten sonra, 2. maddeye geçiyor. ”</p>

  <p>Yiğit çözümün bu kadar basit olduğuna inanmıyordu. Şüpheyle sordu. “Emin misin? ”</p>

  <p>“Tabii ki, ” diye cevap verdi hoca. “Saltanatın Kaldırılması’na dair kanun, sadece iki maddeden oluşur... Diğerlerine de bak istersen. ”</p>

  <p>Yiğit kâğıdı önüne çekip bir alttaki diziyi incelemeye başladı. Hoca haklıydı. 2671342 ile başlayan dizi de aynı mantıkla devam ediyordu:</p>

  <p>1 76 82</p>

  <p>2 5 6 7 24 29 35</p>

  <p>3 25 33</p>

  <p>4 8 19 35</p>

  <p>5 46 47 48 58 84 119...</p>

  <p>“Vay be! ” dedi şaşkın bir sesle. “Peki şimdi ne yapmamız gerekiyor? ”</p>

  <p>Rauf Hoca bu soruyu hiç duymamış gibi kendi kendine konuşuyordu. “Mükemmel... Bu adamlar gerçekten mükemmel! Her hareketleri kendilerini anlatan sembollerle dolu. Şifrenin ilk parçasını dükkânlara saklamaları, hiç kimsenin akima gelmeyecek, ama görene de ‘işte bu ERKÂN’ın işi’ dedirtecek bir şey. İkinci parçayı da Cumhuriyet’in üç temel kanununun arasına gizlemişler. Onlardan başka kimin aklına gelir ki bu? Başka hangi numara onları bu kadar iyi anlatabilir ki?! ”<br /></p>

  <p>Yiğit nefret dolu bir sesle lafa karıştı. “Ne mükemmeli yahu? Küstah bu herifler! Dalga geçer gibi şifrelerini yıkmak istedikleri Cumhuriyet’in kanunlarının içine gizliyorlar. ”</p>

  <p>Hoca durdu ve Yiğit’e baktı. “Yanlış anlamışsın! ” dedi babacan bir gülümsemeyle. “Cumhuriyet’i yıkmak istedikleri doğru ama şifreleri kanunların içine gizlemeleri hedeflerini sembolize etmiyor. ” “E, ne o zaman? ”</p>

  <p>“Zaferlerini kutluyorlar evlat, zaferlerini kutluyorlar... 1 Kasım 1922, ERKÂN’ın nefret ettiği Osmanlı Saltanatı’nın resmen tarihe karıştığı gün! 3 Mart 1924’de sadece Halifelik’in kaldırıldığı tarih değildir. Bütün Osmanlı Hanedanı, sultanlarıyla, damatlarıyla yurtdışına gönderilir. ERKAN’ın zaferinin perçinlendiği gündür o. Harf Devrimi de sadece alfabeyi değiştirmez, sadece dili arındırmaz. Arap ve Fars kültürünü de bu topraklardan def eder... Şimdi bu tarihlerin, bu kanunların ERKÂN için ne kadar önemli olduğunu anladın mi? ”</p>

  <p>Yiğit elbette anlamamıştı. Zihninde, kısa bir süre içerisinde art arda patlayan ve nihayetinde bir yumak gibi birbirine dolaşan sorular kafasını acıtmaya başlamıştı. “Harf Devrimi tamam da... ” diye mırıldanmaya başladı. Sonra aniden sesini yükseltti.</p>

  <p>“Anlamıyorum! Bütün hayali yeni bir Türk İmparatorluğu kurmak isteyen bir örgüt, Osmanlı’dan neden nefret etsin, neden çöküşünü kutlasın... ”</p>

  <p>Rauf Hoca elini Yiğit’in omzuna koydu. Her kelimeyi tane tane vurgulayarak, “Osmanlı İmparatorluğu’nun değil, Osmanlı Hanedan’ın yıkılışını kutluyorlar, ” dedi ve ayağa fırladı. Bilgisayara bağlı duran telefonu kablosundan ayırdı. Tuşlara hızlı hızlı basmaktayken, yan gözle Yiğit’e baktı. “Anlayacaksın! ” dedi. “Her şeyi en başından anlatacağım sana. Tarihin en büyük ihanetini dinleyeceksin... Ve en uzun soluklu kininin hikâyesini... Ama biraz daha sabretmen lazım. ”</p>

  <p>Bu sırada çevirdiği numara cevap vermişti. Telefonu hemen kulağına götürdü ve sert, donuk bir sesle konuşmaya başladı. “Saltanatın Lağvı, Hilafetin Lağvı ve Harf Devrimi kanunlarının tam metinlerini istiyorum... Mülgasız hallerini... Hem Türkçe, hem eski yazıyla... Derhal! ”</p>

  <p>Konuşmasını bitirince cihazı masaya geri bıraktı ve garip bir gülümsemeyle kendisine bakmakta olan Yiğit’e döndü: “Ne oldu evlat? ”</p>

  <p>“Adamların... ” dedi Yiğit. “Çok iyi çalışıyorlar. ”</p>

  <p>“Öyle... Çalışmak zorundalar. ”</p>

  <p>Yiğit biraz daha sırıttı. “Kimsin sen? ”</p>

  <p>“Ben... ”</p>

  <p>“Bak Hoca, bugün aynı soruyu bir başkasına da sordum. Yine benzer bir cevap alırsam çok canım sıkılacak. Anlıyor musun? ” Rauf Hoca da gülümsedi. “Nur’a sordun, değil mi? ”</p>

  <p>“Evet. ”</p>

  <p>“Ne cevap verdi sana? ”</p>

  <p>“Bir şey demedi. Tehditle karışık laf kalabalığına getirdi. Tıpkı senin yapmaya çalıştığın gibi... Ama bu sefer yemem! ”</p>

  <p>“İMC evlat! ” deyiverdi Ahmet Rauf Hoca. Kollarını kavuşturmuş, kaşlarını da biraz çatmıştı.</p>

  <p>“Ne?! ”</p>

  <p>Hoca her harfin üstüne tek tek basarak tekrar etti. “İMC... Tam ismiyle İnkılabı Muhafaza Cemiyeti. ”</p>

  <p>Yiğit’in suratı allak bullak olmuştu. O haliyle bir kahkaha patlattı. “İnkılabı Muhafaza Cemiyeti ha! Desene bir örgütü ararken, diğerinin kucağına düşmüşüm. ”</p>

  <p>“İyi ki de düşmüşsün. İnan bizden daha iyisini bulamazdın. ” “Niyeymiş o? ”</p>

  <p>“Çünkü ERKÂN bizim özel ilgi alanımıza giriyor. Sana Cemiyet’in tüm işleyişini anlatacak değilim. Şunu bil yeter: Biz ERKÂN’ın peşindeyiz. Hem de yıllardır. ”</p>

  <p>“Niye? Altın Köstek sizi niye bu kadar ilgilendiriyor ki? ” Rauf Hoca kaşlarını iyice çattı. “Altın Köstek’in canı cehenneme, ” dedi dişlerinin arasından. “Biz ERKÂN’ın peşindeyiz. Kösteklisi olsun, yüzüklüsü olsun, son adamına kadar bulup yok etmek Cemiyet’in asli görevi. Bugüne kadar sadece ERKÂN’ın hizmetkârlığını yapan bir grubu deşifre edebildik. Bu adamların Cumhuriyet’in en büyük düşmanı olduklarını herhalde anlamışsındır. ”</p>

  <p>“Anladım, ” dedi Yiğit. Elini çenesine dayamış düşünüyordu. “Abimin kitabı niye sana bıraktığı da aydınlandı şimdi. ”</p>

  <p>Hoca kafasını iki yana salladı. “Ona söylememiştim. ”</p>

  <p>“Yani senin İMC’den olduğunu bilmiyor muydu?... O zaman kendisi öğrenmiş olmalı. ”</p>

  <p>“Bilmiyorum Yiğit ve korkarım bunu asla öğrenemeyeceğiz. Abin birçok sırla birlikte gitti. Biz de onların bir kısmının peşindeyiz. ”</p>

  <p>Küçük bara sessizlik hâkim olmuştu. Rauf Hoca ellerini başının arkasına kenetlemiş, oturduğu yerde hafifçe kestirmeye başlamıştı. Yiğit ise tezgâhın en köşesindeki taburenin kenarına ilişmiş, gözlerini de önündeki votka dolu bardağa kenetlemişti. Hocanın anlattıklarını düşünüyordu. Şaşkın, anlamamış ya da kafası almamış değildi. Olaya sadece tarih olarak bakabilseydi, anlatılanları ilginç, hatta eğlenceli bulabilirdi. Fakat durum hiç öyle değildi. Neredeyse bin yıllık bir hesaplaşmanın son rauntlarından birine karışmış olduğunu düşününce, ister istemez canı sıkılıyordu.</p>

  <p>Önündeki dolu bardağa baktı. Nur’u düşünüyordu. Gerçekten o örgütten miydi, kaçırma tuzak mıydı, yoksa tehlike içinde miydi? Ne durumda olursa olsun şu anda çaresizdi, yapacak bir şeyi yoktu.</p>

  <p>Ağzına, en sert votkanın bile temizleyemeyeceği, kötü bir tat yerleşmişti. Hiç içmek istemiyordu, ama bardağı önünden uzaklaştırmak da istemiyordu. Elinde çevirip durduğu sigarayı dudaklarına götürdü ve olmadığını bile bile ceplerinde ateş arandı. Hocayı uyandırmak istemiyordu... Biraz daha sessizliğe ihtiyacı vardı. Sigarayı da yarım saattir bu yüzden yakmıyordu zaten. Ağzındaki filtreyi hırsla dişledi. En okkalı küfürleri içinden ardı ardına geçiriyorken, saat alarmına benzeyen ince bir ses, barın sessizliğini bozdu.</p>

  <p>Yiğit oturduğu yerde masaya doğru döndü. Rauf Hoca hâlâ uyuyordu. O ince ses ise kesik kesik ötmeye devam ediyordu. Ayağa kalktı. Ses bilgisayardan geliyor gibiydi. Yaklaştı ve hocanın omzuna dokundu.</p>

  <p>Rauf Hoca’nın gözleri sanki hiç uyumamış gibi açılıvermişti. Bilgisayardan yükselen sesi, Yiğit’in uyarmasına gerek kalmadan</p>

  <p>duydu ve, “Gelmiş! ” diyerek toparlandı. Klavyeye dokunur dokunmaz ekran koruyucusu devreden çıktı. Bilgisayarın açık mavi renkli masaüstünde minik bir zarf ikonu duruyordu. “A” tuşuna sertçe bastı. Zarf kayboldu ve uzunca bir metin sayfası bütün ekranı kapladı.</p>

  <p>Rauf Hoca sayfanın başlarındaki yazıları hızla geçti. Alt taraftaki, eski Türkçeyle yazılmış yazılara geline, gözünü ekrandan ayırmadan Yiğit’e seslendi. “Şu ilk dizide, ‘bir’den sonra gelen sayıyı söylesene bana. ”</p>

  <p>Yiğit hemen sandalyesine geçti. Bloknotu önüne aldı ve okumaya başladı:</p>

  <p>“136, 139, 142, 171... ”</p>

  <p>“Yeter, ” dedi hoca. Serçe parmağıyla ekrana dokunarak eski Türkçe harfleri sağdan sola doğru tek tek saymaya başladı. Dört harfin de yerini bulduktan sonra şöyle bir düşündü ve kafasını iki yana salladı. “O zaman yeni alfabeyi kullandılar... ”</p>

  <p>Sayfanın en başına döndü ve durdu. Bu sırada Yiğit bilgisayara baktı. Ekranda iki maddelik bir kanun metni vardı:</p>

  <p><span style="font-style:italic;">MADDE 1 - Teşkilatı Esasiye Kanunu ile Türkiye halkı, hukuku hâkimiyet ve hükümranisini, mümessili hakikisi olan Türkiye Büyük Millet Meclisi’nin şahsiyet maneviye sinde, gayri kabili terk ve tecezzi ve ferağ olmak üzere temsile ve bilfiil istimale ve Irade-i Milliye ye istinat etmeyen hiçbir kuvvet ve heyeti tanımamaya karar verdiği cihetle Misak-ı Milli hudutlun dahilinde Türkiye Büyük Millet Meclisi Hükümeti’nden başka şekli hükümet tanımaz. Binaenaleyh Türkiye halkı, hükümeti şahsiyeye müstenit olan İstanbul’daki şekli hükümeti 16 Mart 1920 tarihinden itibaren ve ebediyen tarihe mü0-takil addetmiştir.</span></p>

  <p><span style="font-style:italic;">MADDE 2 - Hilafet, Hanedan-ı Âli Osman’a ait olup halifeliğe Türkiye Büyük Millet Meclisi tarafından bu hanedanın ilmen ve ahlaken erşed ve eslah olanı intihap olunur. Türkiye devleti, makamı hilafetin istinatgâhıdır.</span></p>

  <p>Hoca suratında garip hani neredeyse gurur dolu bir ifadeyle, metni okumaya dalmıştı. Yiğit de şöyle bir göz gezdireyim dedi ama fazla ileriye gidemedi. Dili fazla ağır gelmişti.</p>

  <p>“Evet, ” diyerek toparlandı hoca. “Bana rakamları tek tek oku ve söylediğim harfleri yaz! ”</p>

  <p>Üst üste telaffuz edilen emir kipleri Yiğit’in canını sıkmıştı ama sesini çıkartmadı. Bloknotla, kalemi önüne aldı ve ilk sayıyı okudu. “136. ”</p>

  <p>Hoca harfleri tekrar saymaya başladı. 136. harfte durdu ve, “D, ” dedi.</p>

  <p>Yiğit hemen diğer sayıya geçti. “139. ”</p>

  <p>“A, ” dedi hoca.</p>

  <p>“142. ”</p>

  <p>“İ. ”</p>

  <p>“171. ”</p>

  <p>“M. ”</p>

  <p>“172. ”</p>

  <p>“A... ”</p>

  <p>Hoca birinci maddeyi tamamlayıp ikinci maddedeki üç harfin yerini de bulduktan sonra, heyecandan kasılmış yüzünü Yiğit’e çevirdi. Delikanlı titreyen bir sesle kâğıttaki yazıyı okudu:</p>

  <p>“Daima sessizlik... ”</p>

  <p>Rauf Hoca gülümsedi ve, “Devam edelim, ” dedi.</p>

  <p>Çeyrek saat sonra, kanun maddelerindeki tüm harflerin yeri bulunmuş ve büyük harflerle kâğıda dökülmüştü. Üç ayrı mekândan topladıkları Uygurca rakamlar, birbirleriyle ilgisiz gibi görünen üç cümleye dönüşmüştü. Yiğit’in suratı sıkıntıyla kasılmıştı. Rauf Hoca’nın yüzünde ise tepeden bakan bir gülümseme vardı. Her ikisi de bloknotun üzerinde duran ERKÂN’ın sözlerine bakıyordu:</p>

  <p>DAİMA SESSİZLİK</p>

  <p>ONU HATIRLA ARA CUMAYI ATALAR KUPASI ONDA CULYODAN VEDATA DÖRT YOL GİDER ÜÇÜ ONUN ÜZERİNDEN GEÇER</p>

  <p>“Bu ne yahu? ’’ dedi Yiğit. Aynı soruyu gün içinde kaçıncı defadır sorduğunu hatırlamıyordu. Kendisi de sıkılmıştı.</p>

  <p>Rauf Hoca, “Şifrenin üçüncü aşaması, ” diye cevap verdi. Yiğit yılgın bir oflamayla hocanın lafını böldü. “Ve sanırım bizim için son aşaması... Niye sessizlik? Kimi hatırlayacağız? Cuma kim? Atalar kupası ne? Sen biliyor musun? ”</p>

  <p>“Bilmiyorum. Zaten bilmem de gerekmiyor. ”</p>

  <p>“Niye? ”</p>

  <p>“Çünkü o laflar sadece birer yanıltmaca. Yani dördüncü aşamayı gizleyen kelimeler... ERKÂN’ın şifrelerinin basit olduğunu söylemiştim, ama ne yalan söyleyeyim bu kadar ucuzunu beklemiyordum. ” Yiğit hayretle Rauf Hoca’ya baktı. “Ne yani çözdün mü? ” “Hayır henüz değil, ama nasıl çözüleceğini biliyorum... Çok klasik bir şifreleme metodu bu. Biraz dikkatli bakarsan sen bile çözebilirsin. ”</p>

  <p>“Hocam Allah aşkına bırak oyunu. Saat ilerliyor, ” dedi Yiğit. Ama anlaşılan Rauf Hoca oyun oynamakta kararlıydı. “Çözersin, çözersin, ” diye üsteledi. “ERKÂN’ın en önemli kuralını hatırla. Ne demiştim: her şifrenin anahtarı, o şifrenin içerisinde gizlidir. Sayı dizilerinde neredeydi anahtar? ”</p>

  <p>Yiğit bunalmış bir sesle, “En başta, ” diye cevapladı.</p>

  <p>“Burada da öyle, ” dedi hoca. Parmağıyla da ilk cümlenin üzerine bastırıyordu.</p>

  <p>Yiğit anlamsızca, “Daima sessizlik, ” diye mınidandı. O cümle anahtar olabilirdi, ama kendisine hiçbir şey ifade etmiyordu. Bir tartışmaya girmemek için kâğıda bakmayı sürdürüyordu ama sabrı taşmak üzereydi. Bunu fark eden Rauf Hoca, “İpucu vereyim sana, ” diyerek bloknotu önünden aldı. “Bak, ” dedi kaleminin kapağını açarken, “Anahtanmız ‘daima sessizlik’ olsun. Şifre de bu olsun... ”</p>

  <p>Sayfanın alt taraflarına büyük harflerle “İsmail” yazdı ve devam etti: “Bu şifrenin gizlediği kelime de ‘Samuel’ olsun... Haydi bakalım! ” Yiğit bloknotu alıp alt alta yazılmış isimlere bakmaya başladı.</p>

  <p>İSMAİL</p>

  <p>SAMUEL</p>

  <p>Bir süre sonra gülümseyerek, “Eveeet, ” dedi. “Daima sessizlik... ” Çözmüştü! İSMAİL kelimesindeki sesli harfleri atınca geriye S, M ve L harfleri kalıyordu. Bu harflerin yanma uygun sesli harfleri ekleyerek de SAMUEL kelimesini türetmek mümkündü. “Daima sessizlik” diyerek vurgulanan şey kelimelerdeki sessiz harflerdi. Hoca, “Basitmiş değil mi? ” diye sordu.</p>

  <p>“Bilene basit tabii, ” dedi Yiğit. “Sen çok sık kullanıldığını söylemiştin, ama ben ilk defa görüyorum bu şifreyi. ”</p>

  <p>Rauf Hoca gülümsedi. “Daha önce mutlaka görmüşsündür ama fark etmemişsindir... Neyse, şunu da hallediver artık. ”</p>

  <p>Yiğit diğer iki cümlenin seslilerini çıkardı ve geriye kalan harfleri kâğıda büyük büyük yazdı:</p>

  <p>NHTRLRCMYTLRKPSND</p>

  <p>CLYDNVDTDRTYLGDR</p>

  <p>ÇNNZRNDNGÇR</p>

  <p>İlk satıra dikkatle bakmaya başladı. Oldukça anlamsız görünüyordu. İşe, bütün sesli harfleri baştaki iki harfin arasına koymakla başladı. “NAH, NEH, NİH, NİHAT, NOH, NOHUT... ”</p>

  <p>Olmuyordu... Her halükârda anlamlı bir kelime elde edebiliyordu ama önemli olan ortaya düzgün bir cümle çıkmasıydı. Taktik değiştirip sesli harfleri, ilk harfin önüne ve arkasına yerleştirmeye başladı: “ONA, ONU, ANI, ÖNÜ, ANA... ANAH... ” Oluyor gibiydi. Devam etti. “ANAH, ANAHT... A... R... ANAHTAR... LAR... ” Heyecanla, “Anahtarlar! ” diye bağırdı ve hemen diğer harflere geçti. “CEM, CAM, CAMİ... ACEM, ACEMİ... ”</p>

  <p>Rauf Hoca, “CEMİYETLER, ” diyerek oyunu bozdu. Tam anlamıyla “nokta atışı” yapmıştı. Yiğit, hocaya ters bir bakış fırlattı ve son harflere geçti. İki denemeden sonra doğru kelimeyi bulmuştu: “KAPISINDA. ” Sonucu kâğıda büyük harflerle yazdı:</p>

  <p>ANAHTARLAR CEMİYETLER KAPISINDA</p>

  <p>Kâğıda baktıkça Yiğit’in yüzündeki mutluluk ifadesi soluyordu. Bezgin bir halde, “Bir şifre daha mi? ” diye sordu.</p>

  <p>“Hayır, ” diye cevap verdi Rauf Hoca. “Bu son adım. Anahtarın yerini söylüyor. Tahminim; diğer cümle de anahtarı kullanacağımız yeri gösterecek. ”</p>

  <p>“Peki ‘cemiyetler kapısı’nın neresi olduğunu biliyor muyuz? ” “Hayır! Anahtarın yerini açıkça söylemesini beklemiyordun herhalde... Haydi, sen şu ikinci cümleyi hallet, ben de biraz düşüneyim... ” “Düşün bakalım, ” dedi Yiğit ve bloknota geri döndü. Rauf Hoca ise ayağa kalkmıştı. Barın ortasında birkaç küçük tur attıktan sonra içki tezgâhının arkasına geçti. Raflardaki içkilere bakınırken gözü Yiğit’in doldurup öylece bıraktığı votkaya, takıldı. Çabucak bir sigara yaktı ve bardaktan küçük bir yudum aldı. Bu kadarı bile artık yıpranmaya başlayan sinirlerini toparlamaya yetmişti. Gözlerini kapadı. Aklında sadece iki kelime vardı: “Cemiyetler Kapısı. ”</p>

  <p>Sorunu parçalara ve doğru sorulara ayrıştırmaya çalışıyordu: Hangi cemiyetler? Gerçek bir kapı mi, mecazi bir kapı mi? Yoksa bunlar bir anlam oyunu değil de, kelime oyunu mu? Aklına birçok soru geliyordu, ama daha cevabın yakınında bile değildi...</p>

  <p>Aradan kaç dakika geçtiğini hatırlamıyordu. Zamana dair olarak bildiği tek şey, bardaktan iki yudum daha aldığıydı. Düşünceleri Yiğit’in sesiyle bozuldu.</p>

  <p>“Bu olmuyor. ”</p>

  <p>İrkilmişti. “Ne olmuyor? ”</p>

  <p>“Bu ikinci cümleden kalan sessiz harflerden düzgün bir cümle çıkmıyor, ” dedi Yiğit.</p>

  <p>İçinden, beceriksiz herif, diye söylenerek tezgâhın ardından çıktı. Yiğit tepeden tırnağa sinire bulanmıştı. Hoca yanma varır varmaz. “Al kendin bak! ” diyerek bloknotu uzattı.</p>

  <p>Rauf Hoca harflere bakmaya başladı. Başta yüzünde rahat bir ifade vardı. Fakat zaman ilerledikçe dudaklarını yemeye başlamıştı. Harfler türlü türlü kelimelere dönüşüyordu ama kesinlikle anlamlı bir cümle oluşturmuyorlardı. Dikildiği yerde hiç kıpırdamadan çeyrek saat kadar cebelleştikten sonra hoca da pes etti. “Gerçekten olmuyor. ”</p>

  <p>“Başka bir şifre olabilir mi? ” diye sordu Yiğit.</p>

  <p>“Sanmam, ” dedi hoca. “Başka bir şifre olsa, değişik de bir anahtar olması gerekir. Tek bir anahtar var, o da bunu açmıyor. ”</p>

  <p>“Belki de... Belki de bu şifreli değildir. Yani, kafa karıştırtmak için birini şifreleyip bunu da olduğu gibi bırakmış olabilirler. ”</p>

  <p>“Haklı olabilirsin... Ama eğer haklıysan battık demektir. Daha ‘Cemiyetler Kapısı’nın anlamını bilmiyoruz. Bir de şuna bak. ‘Culyo’dan Vedat’a dört yol gider, üçü onun üzerinden geçer... ’ Bunun anlamını çözmek için ömrü billah uğraşırız artık. ”</p>

  <p>“Öyleyse? ”</p>

  <p>Rauf Hoca, “Öyleyse... ” diye tekrar etti ve sandalyesine oturdu. “Öyleyse Yiğit Gündüz, bizim işimiz burada biter... Üzgünüm! ” Yiğit hiçbir şey söylemedi. Kuvvetlice gözlerini ovuşturuyordu. Hoca, elini delikanlının omzuna atarak, “Evlat, ” dedi. “Bak karşına bırakıp gitmek için bir fırsat çıktı. Harcama bunu. ”</p>

  <p>Yiğit kafasını salladı. Sesi çok alçak çıkıyordu. “Hayır... Gidemem... son adıma kadar gelmişken bırakmam... Bırakamam... ”</p>

  <p>“Sen bırakmasan bile macera seni bıraktı. İyi dinle beni! Bütün gücümü seferber ederim, seni istediğin ülkeye sağ salim gönderirim. Orada kendine yeni bir hayat kurarsın. Tıpkı abinin istediği gibi. Ama bunca şeyi öğrendikten sonra burada kalırsan, yarım göreceğin bile şüpheli. Seni koruyamam. Seni değil kendimi bile koruyamam. ”</p>

  <p>Yiğit ellerini gözlerinden çekip hocaya baktı. “Ben hiçbir şey öğrenmedim ki? ” dedi. “ERKÂN’ın bin yıllık hikâyesini dinledim, şifrelerini gördüm ama... Ama ben abime dair hiçbir şey öğrenme-dim ki Rauf Hoca. Onun neden öldürüldüğünü hâlâ bilmiyorum. Keşke Nur’la birlikte beni de kaçırsalardı. Belki o zaman derlerdi, ‘Abini şu yüzden öldürdük, ’ diye. O zaman başıma ne gelirse gelsin gam yemezdim. Ama bu şekilde gidemem anlıyor musun? Kafamda bu soruyla değil başka bir hayat, bu hayatı bile yaşayamam. ” Hoca sakin bir sesle, “Anlıyorum evlat, ” dedi. “Ama elimizden bir şey gelmiyor işte... Ne yapalım, buraya kadar ilerleyebildik. ” “Haydi canım! ” diye çıkıştı Yiğit. Hafifçe de gülümsüyordu. “Sen bu işin peşini bırakacak mısın sanki? Ömrünün geri kalanını bu şifrenin son basamağını çözmeye adayacaksın... Ve başaracaksın da. Bunu er ya da geç çözeceksin, biliyorum. O zaman ben yanında olmayacağım ha! İşte sırf bu yüzden gitmem. ”</p>

  <p>Rauf Hoca hayret dolu bir ifadeyle delikanlının gözlerinin ta içine baktı. Yiğit hafifçe gülüyordu, ama gözlerinde ciddiyetsizliğe dair en ufak bir emare yoktu. “Sen hastasın, ” diye fısıldadı suratına doğru. “Sen benden de, abinden de daha hastasın Yiğit Gündüz! ”</p>

  <p>Artık gerçekten konuşulacak bir şey kalmamıştı. Bu durumda sessizlik, kasvetli bir bulut gibi üzerlerine çöreklenivermişti. Yiğit kalkıp barın ardındaki müzik setinin yanma gitti. Raftan, gözüne kestirdiği bir diski alıp alete yerleştirdi. Çalmaya başlamadan önce, ses düğmesini iyice kısmayı da akıl etmişti.</p>

  <p>Deli bir gitaristin tellerinden yükselen, soluksuz akıp giden bir İspanyol müziği, bütün mekânı doldurmuştu ama ruhları hâlâ yerlerde sürünmekteydi. Yiğit’in eli içki şişesine gidip geliyordu. Kendisini, yarım litre votkayı kafasına dikmekten alıkoyan tek şey, ağzındaki o berbat tattı.</p>

  <p>Rauf Hoca ise sandalyesinde çökmüş, ağzında duran sigaradan sık aralıklarla dumanlar çekmekteydi. Bir eliyle ensesinin üzerindeki saçları karıştırıp duruyor, diğer eliyle bilgisayarın tuşlarına anlamsızca basıyordu. Ne yaptığını biliyor gibi görünmüyordu. İçinden sürekli, bir anahtar daha olmalı. Bir ipucu daha olmalı, diyordu. Fakat, eğer bu sözleri yüksek sesle söylüyor olsaydı, duyan birisi hocanın kendini motive etmeye çalıştığını değil, alenen mızıldanmakta olduğunu düşünürdü.</p>

  <p>Bilgisayarında, şifrelerle ilgili ne varsa hepsine tek tek bakıyordu. Rakamları incelemiş, metinlerin şifreli ve şifresiz hallerini defalarca okumuş, tekrar fotoğraflara dönmüştü. Kaçıncı turu attığını hatırlamıyordu. Vazgeçmeye niyeti yoktu ama fotoğrafları daha hızlı geçmeye başladığını kendi de fark etmişti.</p>

  <p>Ağzındaki sigaranın közü filtreye dayanıp kötü bir koku çıkartmaya başlayınca, elini klavyeden çekti. Parmaklarının arasına aldığı izmariti barın karşı duvarına doğru fırlattı ve paketten bir sigara daha çekti. Gözlerini ekrandan ayırmadan çakmağını ateşledi. İlk nefesi derin çekip dumanını savurduktan sonra gözlerini kısarak bilgisayara yaklaştı. Ekranda, kahvehanenin duvar süslemelerinin ilk karesi duruyordu. Bu fotoğrafın en başındaki Selçuklu Kartalı’nı daha önce de gördüğünü ama fazla üzerinde durmadığım anımsadı. Hemen elindeki çakmaktan kurtuldu, sigarayı da yere attı. Küçük, çift başlı kartal kabartmasına odaklanmıştı. Şu ana kadar bütün anahtarlar, şifrelerin en başında yer almıştı. Bu kabartma da Uygurca sayı dizilerinin en başında duruyordu. Bloknotu eline alıp üstteki iki sayfayı hızla gözden geçirdi. Doğru hatırlıyordu. Kahvehanenin duvarındaki Uygurca rakamların tercümesine baktı:</p>

  <p>2671342 1 76 82 2 5 6 7 24 29 35 3 25 33 4 8 19 35 5 46 47</p>

  <p>48 58 84 119 6 8 106 143 151 7 8 19 20 36 8 24 25 9 16 24 10</p>

  <p>26 İl 9 16 13 6</p>

  <p>Rakamların verdiği şifreli metin:</p>

  <p>“ONU HATIRLA ARA CUMAYI ATALAR KUPASI ONDA”</p>

  <p>Çözülmüş hali de:</p>

  <p>“ANAHTARLAR CEMİYETLER KAPISINDA”</p>

  <p>“O zaman anahtar Selçuklu Kartalı, ” diye mırıldandı Hoca. Düşünmeye başladı. Kendi sesi kafasında yankılanıp duruyordu. “Selçuk Kartalı... Hangi cemiyet?... Hangi kapı?... Hangi cemiyetin kapısı?... ”</p>

  <p>Aklına eskilerden onlarca cemiyet geliyordu ama hiçbirisinin Selçuklu Kartalı’yla ilgisini kuramıyordu. Günümüze dönüp dernekleri düşünüyordu ama yine olmuyordu. Delirecek gibiydi. Neredeyse kafasını yumruklamaya başlayacaktı. Yiğit bu halini fark etmiş olacak, tezgâhın ardından, “Bir şey mi buldun? ” diye seslendi.</p>

  <p>Hoca sert bir cevap verdi. “Sus! ”</p>

  <p>Elini telefona attı ama hemen vazgeçti. Yardım alınacak bir konu değildi bu. Tanıdığı herkesi arayıp, “Selçuklu Kartalı'yla ilgisi olan cemiyetleri düşünün, ” diyemezdi. Tek başına halletmek zorundaydı. Mümkün olduğunca çabuk hem de...</p>

  <p>İşe yarar bir şey, bir bilgi kırıntısı bulmak umuduyla bilgisayara döndü. Titreyen elleriyle internet tarayıcısını açmaya çalışırken, içinden ERKÂN’ın şifrelerinin kurallarını kendi kendine tekrarlıyordu: Şifreler akıl, mantık ve tarih bilgisiyle çözülür... Çözüm çok mantıklı, çok basit ve elbette tarihle ilgili bir şey olmalıydı.</p>

  <p>Tarayıcıyı açmayı nihayet başarmıştı. Ekranda, en son geldikleri sayfa duruyordu. Hoca, arama motorunu açmak için gerekli olan kodu ve adresi yazdı. Fakat heyecandan yine yanlış tuşlara basmıştı. Ekranda beliren minik uyarı kutucuğunu sinirle def ettikten sonra kodu dikkatli bir şekilde tekrar girdi. Parmağını “giriş” tuşunun üzerine götürmüştü ki, öylece kaldı.</p>

  <p>En son gezdikleri ve hâlâ ekranda duran sayfayı daha yeni fark etmişti. Hicri tarihleri, miladiye çevirdikleri Türk Tarih Kurumu’nun sayfasıydı bu. Bilgisayara iyice yaklaştı. Sol üst taraftaki amblemi görmeye çalışıyordu. Alt köşede üzerine dikilmiş beyaz bir kare içerisinde, daha küçük, mavi bir kare vardı. İkisinin arasında kalan boşlukta ise, ilk bakışta anlamsız gibi görünen şekiller, dört kenar boyunca ve oldukça ilginç bir şekilde yazılmış “TTK” harfleri bulunuyordu. Asıl önemlisi ise, ortadaki karenin içerisindeydi. Küçük, çift başlı bir Selçuklu Kartalı, mavi zeminin üzerinde duruyordu.</p>

  <p>“Türk Tarih Tetkik Cemiyeti! ” diye mırıldandı hoca.</p>

  <p>Sesi biraz yüksek çıkmış olacak, Yiğit, “Neresi? ” diye sordu. Rauf Hoca, onu duymamıştı bile. Öylesine dalmıştı ki, tezgâhın üzerinden atlayıp masanın hemen yanına konan Yiğit’in çıkardığı gürültü bile kafasını dağıtamadı.</p>

  <p>Selçuk Kartalı ile TTK arasında kurduğu bağlantı mantıklı ve güçlüydü. Ne var ki, “anahtarların” bulunduğu “kapıyı” açıklamaya yetmiyordu. Fakat hoca, çözüme çok yaklaştığından emindi. Sakinleşip kafasını toparladı ve Tarih Kurumu’nun tarihini düşünmeye başladı. Sonlara, daha doğrusu Kurum’un, yani o zamanki ismiyle Cemiyet’in başlangıcına geldiğinde artık gülüyordu. Ağzı kulaklarında, “Namussuz herifler! ” diye bağırdı. ERKAN’ın bütün şifrelerini büyük bir keyifle karşılamıştı ama içlerinden en hoşuna gideni bu olmuştu. Masanın hemen yanında dikilmekte olan Yiğit’e döndü. “Anahtarlar Resim ve Heykel Müzesi’nde evlat... ”</p>

  <p>Yiğit kısa bir süre düşündü. “Şu... Şu Ulus’taki mi? Ne ilgisi</p>

  <p>var? ”</p>

  <p>“Ankara’da başka Resim ve Heykel Müzesi mi var? Tabii ki orada. İlgisine gelince... Müzenin eski ismini biliyor musun? ” “Evet. Eskiden Halk Evi Binası’ymış. ”</p>

  <p>“O ikinci ismi. Orası Türk Ocağı Binası olarak yapıldı. Tarih Tetkik Cemiyeti, yani bugünkü TTK, o binada kuruldu. Dil Cemiyeti en önemli toplantılarını orada yaptı. Türk Ocağı Binası, yeni Türkiye Cumhuriyeti’nin kültürel imarının kalbiydi. Tam anlamıyla ‘cemiyetler kapısı’ yani... Anladın mi ilgiyi? ”</p>

  <p>Yiğit, “Anladım, ” deyip geçti. Aklı çok daha pratik bir soruna takılmıştı. “İyi de, neresinde? Koskoca bina orası. ”</p>

  <p>“Basit düşün, ” diye cevap verdi hoca. “Şifrede cemiyetler kapısında diyor. ERKÂN mecaz kullanmayı hiç sevmez. Kapısında diyorsa, gerçekten kapısındadır. Gittin mi oraya daha önce, girişini hatırlıyor musun? ”</p>

  <p>“Gittim... Baya güzel bir yer. ”</p>

  <p>“Kapısına dikkat etmedin mi? ”</p>

  <p>“Hayır... ”</p>

  <p>“Kapının alınlığının üst taraflarında Selçuklu üslubunda süslemeler vardır. İşte anahtar onlar. Biri, ikisi ya da üçü... ”</p>

  <p>“Olamaz, ” dedi Yiğit. “O kadar görünür bir yerde olamaz! En büyük sırlarının anahtarını öyle ortalık yere koymaz o adamlar. ” Rauf Hoca güldü. “Sen kapıyı görmüşsün ama üzerinde süsleme olup olmadığını hatırlamıyorsun bile. Haydi diyelim ilgini çekmedi, bakmadın. Ben o binaya yüzlerce defa gittim. Sırf meraktan</p>

  <p>o süslemeleri özel olarak da inceledim. Şu an bir tanesi bile aklımda değil. Evlat; saklarsan bulunur, ortada bırakırsan göz kalabalığına gelir, kaybolur. Mantıkları bu! Uygurca rakamları hatırlasana. Birisi mönünün üzerindeydi, diğeri kahvenin tavanında! ”</p>

  <p>“O zaman gidip görelim şu süslemeleri, ” dedi Yiğit. Açıklamadan tatmin olmuş gibi görünüyordu ama yine de sesine derin bir kuşku hâkimdi.</p>

  <p>Hocanın kaşları kalkıvermişti. “Mümkün değil! Birincisi; ERKÂN bütün adamlarım müzenin etrafına yığmıştır. Hepsi orada bizi bekliyordun İkincisi, şifrenin ikinci cümlesini henüz çözebilmiş değiliz. O cümle ‘büyük sırrın’ yerini söylüyor. Nerede olduğunu bilmediğimiz sürece anahtarların elimizde olması hiçbir işe yaramaz. ”</p>

  <p>“Senin adamlarından birini gönderip fotoğraflatalım. Olmaz</p>

  <p>mi? ”</p>

  <p>“Her halükârda öyle yapacağız. Doğrusu o kapının civarında görünmeye hiç niyetim yok... Ama önce şu ikinci şifreyi çözmemiz lazım. ”</p>

  <p>“Neden yahu? ” diye çıkıştı Yiğit. “O cümlenin anlamını nasıl olsa öğreniriz. Ama süslemeleri bir an önce görelim. Niye bekliyoruz ki? ”</p>

  <p>“Açığa çıkabiliriz Yiğit! O müze turistik bir yer değil. Elinde kamerayla ortalıkta dolaşan birisi dikkat çeker. Eğer şimdi birini gönderirsem ve yakalanırsa, bizi burada kıstırabilirler. Hızlı hareket etmeliyiz. Fotoğrafların çekilmesiyle, bizim ‘sırrın saklandığı yere’ ulaşmamız arasında yarım saatten fazla zaman olmamalı. ”</p>

  <p>Plan Yiğit’e oldukça saçma gelmişti. Bunu aynen söylemekte hiçbir sakınca görmedi.</p>

  <p>“Saçmalık! Müzenin etrafına adam yığmışlardır diyorsun. E, sırrın saklandığı yeri boş mu bırakacaklar? Asıl orayı tutmuşlardır. Nasıl gireceğiz içeriye? ”</p>

  <p>Hoca kendinden emin bir şekilde güldü. “Elimizi kolumuzu sallaya sallaya gireceğiz evlat. Yeter ki yerini öğrenelim? ”</p>

  <p>“Hocam Allah aşkına... ”</p>

  <p>“Yiğit! Sırrın saklandığı yer ERKÂN’ın en kutsal mabedidir. Yerini sadece dört kişi bilir ve dünya yıkılsa bu kural bozulmaz. Bütün adamlarım o kutsal yere toplamaz, toplayamaz. Sadece mekânın etrafında, yani bizim görünebileceğimiz yerlere adamlarını yerleştirir o kadar. O çemberi yarabilirsek işimiz bitti sayılır. İçeride en fazla ERKÂN’ın dört büyük başı çıkar karşımıza. Onları da hallederiz... Yalnız olmayacağız çünkü... ”</p>

  <p>Yiğit susmuştu. Kuvvetle sıktığı yumruğuyla kendi çenesine küçük birkaç yumruk attıktan sonra sustu. “Emin misin? ERKÂN kuralını biraz esnetip oraya on adam getirirse işimiz biter. ”</p>

  <p>“Bilemem, ” dedi hoca gülümseyerek. “Dua edelim de geleneklerine hâlâ sıkı sıkıya bağlı olsunlar! ”</p>

  <p>“İşimiz Allah’a kaldı yani... Bu adamların ciğerini biliyorsun neredeyse. Sırlarını nereye sakladıklarına dair en ufak bir tahminin bile mi yok? ”</p>

  <p>Hoca bu çıkışa içerlemişti. “Yok! Ben ömrümü ERKÂN’ı çözmek için harcadım ve sırlarına ilk defa bu kadar yaklaşabildim. Bildiğim tek şey sırrın burada, Ankara’da saklandığı. Bir tahminim olsa böyle elim kolum bağlı oturur muyum Yiğit? Ama bozkırın ortasında koca bir şehirden bahsediyoruz. ”</p>

  <p>Yiğit, “Haklısın, ” diye mınidandı. Elleri cebinde, başı önde tezgâhın yolunu tutmuştu ki aniden durdu. “Ama hedefi daraltabiliriz. ”</p>

  <p>Hoca boş gözlerle delikanlıya bakıyordu.</p>

  <p>“Ankara’nın eski yerlerinden birinde olmalı, ” diye devam etti Yiğit. “Eski zamanlardan beri yerleşimin olduğu bir yer olmalı. Yani Ulus, Çankaya, Kavaklıdere falan... ”</p>

  <p>Hoca makul görünmeye çalışıyordu. “Elbette, ” dedi. “Ama bu saydıkların bile kilometrekarelerce yer eder. Aradığımız da büyük ihtimalle yeraltında. ”</p>

  <p>“Yeraltında mi? Nereden biliyorsun? ”</p>

  <p>“Kuvvetli bir tahmin sadece. 1935’ten beri başkentte yerin üstündeki her yere baktık ama bulamadık. Geriye fazla bir ihtimal kalmıyor. ”</p>

  <p>“Neyse... Ben başka bir şey söylemeye çalışıyorum. ERKAN elemanlarım sırrın olduğu yere sokmaz, ancak etrafında önlem aldırır demiştin ya. ”</p>

  <p>“Evet? ”</p>

  <p>“O zaman sen adamlarını Ankara’ya sal. Muhtemel yerlere baksınlar. Örgütün bazı adamlarını deşifre ettiğinizi söylemiştin. Eğer sırrın korunduğu yerin etrafında önlem almışlarsa, birilerini mutlaka görürsünüz. Böylece nereyi aramamız gerektiğini bize ERKÂN söylemiş olur... Hem ikinci cümlenin anlamını da ona göre düşünürüz. ”</p>

  <p>Rauf Hoca takdir dolu gözlerle Yiğit’e bakıyordu. “Çok iyi, ” dedi. “Gerçekten çok iyi bir fikir... Mekânlarını çoktan korumaya almışlardır. Elimizle koymuş gibi buluruz! ”</p>

  <p>Hemen telefonuna sarıldı ve o uzun numarayı tuşlamaya başladı. Bir eli cebinde, karşısına çıkacak elemana, uzun emirlerini, seri bir şekilde yağdırmaya hazırlanıyordu.</p>

  <p>Rauf Hoca’nın elemanlarından gelecek durum raporunu beklerken boş durmamışlardı. Birilerinin müzenin süslemelerini sanal âleme atmış olmasını umut ederek internette dolaşmışlardı. Binayla ilgili fotoğraf ve bilgi bulmuşlardı tabii ki. Hatta kapının oldukça yakından çekilmiş bir görüntüsüne bile ulaşmışlardı. Ama süslemeler kaba hatlarıyla görünebiliyordu. Bulabildikleri en yüksek çözünürlükteki fotoğraf bile işlerine yaramıyordu.</p>

  <p>İnternetten umudu kesince, Rauf Hoca şifrenin ikinci cümlesi üzerine yoğunlaşmıştı.</p>

  <p>“Culyo’dan Vedat’a dört yol gider, üçü onun üzerinden geçer. ”</p>

  <p>Hoca bu cümlenin sırrın yerini gösterdiğinden ve bahsedilen yolların kesinlikle mecaz anlamda olmadığından emindi. Tahminine göre “Culyo” ile “Vedat”ın gerçek anlamlarını çözebilir ya da işaret ettikleri yerleri öğrenebilirlerse, ERKÂN’ın gizli mekânını elleriyle koymuş gibi bulabilirlerdi. Bildiği bütün şifreleme yöntemlerini bu iki ismin üzerinde sırayla deniyordu ve alnında biriken terlere bakılırsa, henüz çözümün çok uzağındaydı.</p>

  <p>Bilgisayarın başındaki Yiğit ise müzenin fotoğraflarıyla ilgileniyordu. Belirli bir şey aradığı falan yoktu. Daha çok, işletim sisteminin birazcığını öğrenebildiği bu garip bilgisayarı kurcalıyordu. Rauf Hoca sistemin kodlamalarını göstermemiş, ama internette nasıl gezileceğini, fotoğraf dosyalarının nasıl açılacağını basitçe öğretmişti.</p>

  <p>Yiğit indirdikleri bütün fotoğraflara bakıp bilgisayardan hevesini biraz olsun aldıktan sonra arkasına yaslanıp iyice gerindi. Bir taraftan da ekrandaki, Resim ve Heykel Müzesi’nin geniş plandan çekilmiş fotoğrafına bakıyordu.</p>

  <p>“Vay be, ” dedi hafifçe. Ne bina yapmış adam! ”</p>

  <p>İki kelime üzerinde şifre metodu denemekten iyice bunalan Rauf Hoca mırıltıyı duymuştu. Elinden kalemi bıraktı ve Yiğit’e döndü. “Efendim? ”</p>

  <p>“Binayı diyorum. Hakikaten çok güzel yapmış. Yani mesleki gözle bakıyorum, içi de dışı da tek kelimeyle mükemmel. ”</p>

  <p>Hoca alaycı bir ifadeyle güldü. “Ankara’da mimarlık okumuş adamsın. Türk Ocağı Binası’nın ayrıntılarını yeni mi görüyorsun? Sana o diplomayı kim, nasıl verdi anlamıyorum. ”</p>

  <p>Yiğit hafiften kızarmıştı. “Görmez olur muyum canım? Mimarlık tarihi dersinde gördük biz bunu. Ama vakit geçmiş üzerinden, unutmuşum. ”</p>

  <p>“Öyle mi? Söyle bakalım o zaman, mimarı kim? ”</p>

  <p>“Iııı... ” diyerek yalandan şöyle bir düşündü Yiğit. Sonra, “Mimar Kemalettin galiba, ” deyiverdi. Demek zorundaydı çünkü Milli Mimari Akımı’ndan aklında kalan başka bir isim yoktu. “Uydurma, ” dedi hoca.</p>

  <p>“Kim o zaman? ”</p>

  <p>“Bilmiyorum ama Kemalettin değil. O Ankara Palas’ın mimarı... Bilgisayar önünde, bak istersen. ”</p>

  <p>Yiğit tuşlara acemice basarak fotoğrafları yok etti ve internet tarayıcısını açtı. Hoca da yan taraftan bilgisayara bakıyordu. Bir süre sonra ekranda Mimar Kemalettin Bey’in fotoğrafı ve kısa özgeçmişi belirdi. Yiğit sayfayı hızlıca okuduktan sonra sırıtarak hocaya döndü. “Evet, Kemalettin Bey Türk Ocağı’nın mimarı değilmiş ama dediğin gibi Ankara Palas'ın mimarı da değilmiş. ”</p>

  <p>Rauf Hoca bozulmuştu. “Nasıl olur yahu? ” diyerek ekrana doğru eğildi.</p>

  <p>“İşte eserleri burada yazıyor, ” dedi Yiğit. “Gazi Muallim Mektebi, Demiryolları Umum Müdürlüğü, Vakıf Apartmanları... Ankara Palas yok. ”</p>

  <p>Ekranı hemen kapatıp geçmiş sayfaları incelemeye başladı Türk Ocağı Binası’yla ilgili bir sürü sayfa gezmişlerdi. Mimarı bir tanesinde mutlaka yazıyor olmalıydı.</p>

  <p>Kısa süre sonra aradığım buldu. Küçük parmağıyla ekrana dokunarak, “Arif Hikmet Koyunoğlu’ymuş mimarı, ” dedi. Sonra bilmiş bir edayla ekledi. “Tabii ya, Etnografya Müzesi’ni de o yapmıştı. ” Rauf Hoca hiç oralı değildi. Yanılmış olmayı içine sindirememiş, aklı Mimar Kemalettin’e takılıp kalmıştı. “Ver bakayım şunu, ” diyerek bilgisayarı önüne çekti. Ancak birkaç dakika süren ama oldukça hızlı bir aramanın sonunda aradığını bulmuştu. Zafer kazanmış bir edayla gülümseyerek bilgisayarı Yiğit’e çevirdi. “Bak bakalım kimmiş Ankara Palas’ın mimarı. ”</p>

  <p>Yiğit sayfayı okumaya başlamıştı, ama hocanın sabırsız çenesi beklemeye tahammül edemedi ve anlatmaya başladı. “Ankara Palas aslında Vedat Bey’in projesiymiş ama bir anlaşmazlık çıkınca bina yarım kalmış. İnşaata Kemalettin Bey devam etmiş. Projeyi de kendince değiştirmiş tabii ki. Bu yüzden ismi mimar olarak tek başına geçmiyor... ”</p>

  <p>Bu sırada Yiğit yazının sonlarına gelmişti. Haklısın, der gibi kafasını salladı. Ardından ekledi. “Mimar Kemalettin de binanın tamamlandığını görememiş. Ankara Palas’ın şantiyesinde ölmüş... Yüksek tansiyondan... ”</p>

  <p>“İlginç, ” dedi hoca ve elini delikanlının omzuna attı. “Mimarlık tarihi dersimiz bittiyse artık işimize bakalım. ”</p>

  <p>Yiğit sinirli bir şekilde sırıttı. “Bir işimiz yok. Telefon bekliyoruz. ”</p>

  <p>Rauf Hoca güldü ve kalemini yeniden eline alarak bloknota gömüldü. Aklına gelen yeni bir şifre metodunu denemek için kalemini daha birkaç kere oynatmıştı ki, sanki bir tarafı acımış gibi yerinden sıçrayıverdi. Yiğit de irkilmişti. “Ne oldu? ” diye sordu.</p>

  <p>“Şu... Şu Vedat Bey’e bir daha bak bakayım, ” dedi hoca. “Başka hangi binaları yapmış? ”</p>

  <p>Yiğit az önce Mimar Kemalettin’in biyografisini okudukları sayfayı kapatmamıştı. Bağlantıları takip ederek, Mimar Vedat Bey’in eserlerinin bulunduğu bir sayfaya ulaşmayı başardı. “Cumhuriyet Halk Fırkası Binası’nı yapmış. Soyadı da ‘Tek’miş, ” dedi sakin bir sesle. Sonra sordu: “Nerede ki bu bina? ”</p>

  <p>Hoca kendi kendine konuşur gibi bir sesle, “İkinci TBMM Binası, ” diye cevap verdi. “Herkes öyle bilir ama asıl parti binası olarak yapılmıştır. ” Önünde duran kâğıtta yazılı olan ‘Vedat’ isminin altını birkaç defa çizdi. Hâlâ mırıldanıyordu. “Haydi diyelim, bu Vedat, mimar Vedat Tek. Bahsedilen yer de İkinci TBMM. Peki o zaman Culyo ne? Var mi öyle bir mimar? ”</p>

  <p>“Var, ” diye usulca cevap verdi Yiğit. “Ama ismi tam olarak Culyo değil, Julio... Julio Mongeri. ”</p>

  <p>“Ankara’yla ne ilgisi var? Levanten falan mi bu adam? ” “Hayır, İtalyan. Hatta profesör galiba. Ben de tam olarak hatırlamıyorum ama ismi mimarlık tarihi dersinde çok geçerdi. Oradan aklımda kalmış. ”</p>

  <p>Rauf Hoca bilgisayarı işaret etti. “Bak hemen. ”</p>

  <p>Yiğit elini klavyeye henüz götürmüştü ki, hoca bilgisayarı önünden çekip alıverdi. “Nasıl yazılıyor ki? ” diye mırıldandı kendi kendine. Önce “Julio Mongeri”yi denedi. Olmamıştı. Sadece Mongeri diye yazıp ekrana dikkatle bakmaya başladı. “Hah, ” dedi bir süre sonra. “Giulio, diye yazılıyormuş... ”</p>

  <p><a id="bookmark0"></a></p>

  <p>Tuşlara hızla basmaya devam etti. Mongeri’nin eserleri bir dakika sürmeden ekrana çıkıvermişti. Hiç de kıyıda köşede kalmış yapılar değildi bunlar: Ziraat Bankası, İş Bankası, Osmanlı Bankası ve Tekel İşletmesi’nin Genel Müdürlük binaları...</p>

  <p>“Vay be! ” dedi Rauf Hoca gözünü ekrandan ayırmadan. “Adam memleketin mali yapısını inşa etmiş resmen... Değme mimarmış ama. Bu binaların her biri tek başına sanat eseridir. ”</p>

  <p>Yiğit, “Öyle... ” diyerek konunun mimari kısmını geçiştirdikten sonra sordu. “Peki Julio’dan Vedat’a giden dört yol ne? ”</p>

  <p>“Anlayacağız, ” dedi Rauf Hoca. Klavyeyi dövmeye başlamıştı bile. “Hele bir Ankara haritası bulalım, o dört yolu da buluruz... ”</p>

  <p>Panjurları sıkı sıkı kapalı olan küçük barın içerisinde fark edilmiyor olsa da, dışarıda ılık bir bahar yağmuru başkenti okşamaktaydı. Rauf Hoca ile Yiğit ekrandaki ayrıntılı Ulus haritasına dikkat kesilmişlerdi. Hoca, biraz uğraştıktan sonra binaların yerlerini belirlemiş, Vedat Bey’in İkinci TBMM’sini yeşil, Mongeri’ninkileri de kırmızı birer noktacıkla işaretlemişti. Bu şekilde bakınca bir zamanlar Ankara’nın kalbi sayılan Ulus çok daha farklı görünüyordu. Tekel, Ziraat Bankası ve İkinci TBMM binaları, garip bir şekilde güneydoğudan - kuzeybatıya doğru aynı hizada sıralanıyorlardı. Daha kuzeyde kalan Mongeri’nin İş Bankası Binası, güneyindeki Tekel Binası ve güneybatısındaki İkinci TBMM Binası mükemmele yakın bir eşkenar üçgen oluşturacak şekilde dizilmişlerdi.</p>

  <p>İşin ilginçliği bir tarafa, haritaya bu şekilde bakınca şifre neredeyse kendiliğinden çözülüvermişti. Rauf Hoca, banka ve Tekel binalarından, İkinci TBMM’ye doğru birer çizgi çekmişti. Tam da ERKÂN’ın dediği gibi “Culyo’dan Vedat’a giden dört yol” vardı ve üçü aynı binanın üzerinden geçiyordu: Ankara Palas’ın!</p>

  <p>“İsmini boşuna o kadar anmamışız, ” dedi Rauf Hoca. “Malum olmuş bize. ” Sesinde rahat bir tını vardı ama yüzü oldukça gergindi, hatta endişeliydi.</p>

  <p>“Öyleymiş, ” diyerek güldü Yiğit. Hocanın ruh durumunun yüzüne yansımasını fark etmişti. Şifreyi sonuna kadar çözdüğü, sırra giden bütün yolları öğrendiği için korktuğunu tahmin ediyordu. Haksız da sayılmaz, dedi içinden.</p>

  <p>Hoca hiç çekinmeden derin bir “of’ çekti. “Yeri biliyoruz. Geriye bir tek içeriye girmesi kaldı. ”</p>

  <p>“O iş bizi biraz kasacak gibi. Palas’a adımımızı atamayız ki, bodrumuna inebilelim. ”</p>

  <p>“Bodruma değil. Çok daha derine, daha aşağıya... Ankara Palas sırrın saklandığı yer değil, sadece yeri gösteren kocaman bir işaret. Ha, bodrumunda ya da başka bir yerinde aşağıya doğru açılan bir kapı vardır elbette ama bu bizi ilgilendirmez. Çünkü dediğin gibi binaya yaklaşamayız bile. ”</p>

  <p>Yiğit’in suratı ekşimişti. “Ne yapacağız o zaman? ”</p>

  <p>“Merak etme, başka bir yol var sanırım... ” dedi hoca. Gözleri dalmış gibiydi. Bir süre sustuktan sonra devam etti. “Yıllar önce bulduğumuz ama bulduğumuzun farkına varamadığımız bir yol... ”</p>

  <p>“Yahu dolandırma lafı, ” diye bağırdı Yiğit. “Nereden giriyoruz söyle şunu. ”</p>

  <p>“Birkaç yıl önce, Ulus metro inşaatı için kazılırken tüneller çıkmıştı. Ta Roma döneminden kalma. Haber bize de ulaştı. Gidip baktık. Çok karmaşık yerlerdi. Az daha birkaç adamımız kayboluyordu içeride. Biraz uğraştıktan sonra vazgeçtik... Ama artık hangi yöne doğru gideceğimizi biliyoruz. ”</p>

  <p>“Güzel, ” dedi Yiğit. “O tünellerin bomboş ve korumasız olduğunu, bizi doğruca sırra götüreceğini düşünüyorsun, öyle mi? Fazladan bir silahın var mi? ”</p>

  <p>Rauf Hoca tam cevap vermek için ağzını açmış ki, çalan telefonla sustu. Hoca aceleyle telefonu açtı ve kulağına götürdü. Karşıdaki ses, müze ve Ulus civarında ERKÂN’ın birkaç elemanını tespit ettiklerini söylüyordu. Özellikle Ankara Palas civarında yoğun bir hareketlilik vardı. “Anlaşıldı, ” diye karşılık verdi hoca. “Çekilin. Resim ve Heykel Müzesi’ne göndermek için dört kişilik bir grup hazırlayın. içlerinde mutlaka bir kadın olsun. Hava kararmadan önce müzenin girişindeki süslemelerin fotoğraflarını çekip bana gönderecekler. Kaliteli makineler verin ellerine. Ayrıntılı ve kaliteli görüntüler istiyorum. Bir de... Operasyon takımım hazırlayın. Talimatımla ikisi benimle buluşacaklar. Temiz bir arabayla gelsinler. ”</p>

  <p>Karşıdaki adam bu emir yağmuruna tek bir “baş üstüne” ile cevap verdi ve telefonu kapattı. Rauf Hoca gülümsemeye çalışan ama tam olarak beceremeyen suratını Yiğit’e çevirdi. “Haydi, ” dedi. “Birer tek içki daha koy da çıkalım... ”</p>
</body>
</html>
