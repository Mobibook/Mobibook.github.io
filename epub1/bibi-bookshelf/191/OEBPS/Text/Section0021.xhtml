<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <p><br /></p>

  <h3><a id="bookmark4"></a><span style="font-weight:bold;">Saat: 00. 45</span></h3>

  <p>Nur tam kapıdan çıkarken çalan telefona elinde bir böcek varmış gibi baktı. Kim yardım etmişti ona? Daha fazla merak etmeye gerek yoktu. Cevapla tuşuna bastı. Genizden gelen bir ses, “Merhaba Nur Hanım, ” dedi.</p>

  <p>“Evet, kimsiniz, ne istiyorsunuz? ”</p>

  <p>“Kim olduğumuzu söylemek gerekli mi? Aynı şeyleri istiyoruz. Hikmet Tezer’i ve Oğuz Gündüz’ü öldüren kişiyi. ”</p>

  <p>Nur bir yandan etrafına bakıyordu. İnşaatı henüz tamamlanmış bir sitenin otoparkında duruyordu. Ankara’nın banliyölerinden birinde olduğunu tahmin ediyordu.</p>

  <p>“Size nasıl güveneceğim? Belki de her şey bir tuzak. ”</p>

  <p>“Bakın, sizi kurtardık, değil mi? Ayrıca kim olduğunuzu çok iyi biliyoruz. Kendinizi tanıttığınız gibi Hikmet Tezer’in kızı değil, yeğenisiniz. Ayrıca 3740’a bağlı çalışıyorsunuz ama sanırım bu görev kişisel. ”</p>

  <p>Nur bağlı olduğu teşkilatın bilinmesi kadar ismini bu şekilde duyduğu için de şaşırmıştı. Sadece birkaç kişi kendi aralarında sohbet ederken böyle söylerdi. “Peki konuşun bakalım, ” dedi.</p>

  <p>Hattın diğer ucunda bir an sessizlik oldu. Sanki başka biriyle konuşuyor, yeni bilgiler alıyordu. Nihayet adam, “Size bir adres ve</p>

  <p>receğim, orada adamlarımız tarafından karşılanacaksınız. Gerisi size kalmış, ” dedi.</p>

  <p>Nur binanın otoparkına girmiş, almak için bir araba seçiyordu. “Sizi dinliyorum, ” dedi. Adam adresi söyledi. Bu yeterliydi, Nur daha fazla uzatmadan telefonu kapattı. Üç dakika sonra yoldaydı.</p>

  <p>Nerede olduğunu anlaması ve İstanbul yolunu bulması oldukça kolay olmuştu. Son sürat Ankara’ya doğru yol alıyordu. En kısa zamanda Ankara Palas’ta olması gerekiyordu.</p>
</body>
</html>
