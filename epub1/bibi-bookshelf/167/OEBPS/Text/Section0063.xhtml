<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Uzak ve Yakın Hayaller</h1>

  <p>O gün, Eragon, Oromis'in kulübesinin ötesindeki meydana gidip yosunlu boşlukta cilalı beyaz kütüğün üstüne oturup yalnızca kuşları, hayvanları ve böcekleri değil, ormandaki bitkileri de hissettiğinde –zihnini çevresindeki yaratıkları gözlemek için açtığında– başladı.</p>

  <p>Bitkilerin hayvanlarınkinden farklı bir bilinci vardı: yavaş, dikkatli ve merkeziyetçilikten uzak, ama kendi tarzlarında onlar da Eragon kadar çevrelerinin farkındaydılar. Bitkilerin farkındalığının nabız gibi atışı, gözlerinin arkasında hareket eden –her aydınlık parıltı bir hayati temsil ediyordu– yıldız galaksilerini yumuşak, her yerde bulunan ışık panltısıyla yıkıyordu. En çorak toprak bile organizma kaynıyordu; toprağın kendisi canlı ve bilinçliydi.</p>

  <p>Zeki hayat her yerde mevcut, sonucuna vardı.</p>

  <p>Eragon, kendini etrafındaki varlıkların düşüncelerine ve duygularına gömülürken öyle bir iç huzuruna ulaştı ki bu süre zarfında bir birey olarak var olmayı bıraktı. Kişiliğini terk edip kendisini bir boşluk, dünyadaki seslerin bir alıcısı haline getirdi. Dikkatinden hiçbir şey kaçmıyordu, çünkü dikkati hiçbir şeye odaklanmamışu.</p>

  <p>O orman ve içinde yaşayanlardı.</p>

  <p>Tanrı böyle bir şey mi acaba, diye merak etti kendine dönerken.</p>

  <p>Meydandan ayrılıp kulübesinde Oromis'i aramaya gitti. Elfi bulunca önünde çömelip, "Efendim, bana söylediklerinizi yaptım," dedi. "Daha fazla şey duymayana kadar bekledim."</p>

  <p>Oromis yazı yazmayı bırakıp düşünceli bir ifadeyle Eragon'a baktı. "Anlat." Eragon bir buçuk saat boyunca meydanı dolduran bitkilerin ve hayvanların her yönüyle ilgili olarak etkileyici bir şekilde konuştu. Sonunda Oromis elini kaldırıp, "Çok etkilendim; duyulacak her şeyi duymuşsun. Peki ama duyduklarını anladın mı?" diye sordu.</p>

  <p>"Hayır, efendim."</p>

  <p>"Öyle olması da gerekiyor. Kavrama yaşla birlikte gelir... Aferin, Eragon-finiarel. Gerçekten aferin. Galbatorix iktidara yükselmeden önce Ilirea'da benim öğrencim olsaydın çıraklıktan mezun olup birliğimizin bir üyesi haline gelir, en yaşlı Süvari'nin bile sahip olduğu haklara ve ayrıcalıklara sahip olurdun." Oromis sandalyesinden kalkıp olduğu yerde kaldı, iki yana yalpaladı. "Bana omzunu ver, Eragon. Dışarı çıkmama yardım et. Uzuvlarım irademe karşı çıkıyor."</p>

  <p>Efendisinin yanına koşan Eragon, hafif Elfin, Tel'naeir Kayalıklarının kıyısına doğru akan dereye kadar topallamasına yardım etti. "Eğitiminin bu aşamasına ulaştığına göre sana büyünün en büyük sırlarından birini öğretebilirim, belki Galbatorix'in bile bilmediği bir sır. Onun gücüne ulaşma konusundaki en büyük umudun bu büyü olabilir." Elfin bakışı keskinleşti. "Bu büyünün bedeli nedir, Eragon?"</p>

  <p>"Enerji. Bir büyü o işi sıradan araçlarla yaparken harcanan miktarda enerji tüketir."</p>

  <p>Oromis başıyla onayladı. "Peki enerji nerden gelir?"</p>

  <p>"Büyüyü yapanın bedeninden."</p>

  <p>"Öyle olmak zorunda mıdır?"</p>

  <p>Eragon, Oromis'in sorusunun ima ettiği müthiş şeyi düşünürken zihni deli gibi çalışıyordu. "Yani başka kaynaklardan da gelebileceğini mi söylüyorsunuz?"</p>

  <p>"Saphira sana bir büyüde yardım ettiğinde olan şey tam olarak bu."</p>

  <p>"Evet, ama o ve ben eşsiz bir bağı paylaşıyoruz," diye itiraz etti Eragon. "Onun gücünü kullanabilmemin nedeni aramızdaki bağ. Bunu bir başkasıyla yapmak için, şeye girmem gerekir..." Oromis'in gittiği yönü fark edince sesi kesildi.</p>

  <p>"Enerjiyi sağlayacak olan varlığın –ya da varlıkların– bilincine girmen gerekir," dedi Oromis, Eragon'un düşüncelerini tamamlayarak. "Bugün en küçük bir varlıkla bile bunu yapabildiğini kanıtladın. Şimdi..." Durup elini göğsüne bastırarak öksürdü, sonra sözlerine devam etti: "Yalnızca etrafındaki ormandan enerji alarak dereden bir su küresi çıkarmam istiyorum."</p>

  <p>"Evet, efendim."</p>

  <p>Eragon yakındaki bitkilere ve hayvanlara uzanırken Oromis'in zihninin kendisininkine dokunduğunu hissetti. Elf, onu seyrediyor, yaptıklarını değerlendiriyordu. Kaşlarını çatarak dikkatini yoğunlaştmp çevresinden gerekli gücü almaya ve sihri yapana kadar kendisinde tutmak için çabaladı...</p>

  <p>"Eragon! Benden alma! Ben zaten şu anda bile çok güçsüzüm."</p>

  <p>İrkilen Eragon araştırmasında Oromis'in de zihnine girdiğini fark etti. "Özür dilerim, efendim," dedi suçlanarak. Elfin canlılığıni almamaya dikkat ederek işleme devam etti, hazır olunca emretti. "Yukarı!"</p>

  <p>Gece kadar sessiz bir su küresi dereden otuz santim yükselip Eragon'un karşısına gelene kadar yoluna devam etti. Eragon yoğun çabanın neden olduğu her zamanki gerilimi yaşarken büyünün kendisi onda bir yorgunluğa neden olmamıştı.</p>

  <p>Küre havada bir an durmuşken Eragon'un bağlantı kurduğu küçük yaratıkların arasında bir ölüm dalgası dolaştı. Bir dizi karınca hareketsiz yan yattı. Bir fare yavrusu kalbinin çarpmasını sürdürecek gücü kaybederken nefes almaya çalışarak boşluğa girdi. Sayısız bitki buruşup kurudu ve toz kadar atıl hale geldi.</p>

  <p>Eragon neden olduğu şey yüzünden dehşete düşerek irkildi. Hayatın kutsallığına duymayı öğrendiği saygı düşünülünce işlediği suçun korkunç olduğunu düşündü. En kötüsü de ölmekte olan her varlıkla yakından bağlantıda olmasıydı; sanki kendisi tekrar tekrar ölüyordu. Sihrin akışını kesti –su küresini yere düşürdü– sonra birden Oromis'e dönüp kükredi. "Bunun olacağını biliyordunuz!"</p>

  <p>Yaşlı Süvari'nin yüzünde derin bir keder ifadesi belirdi. "Bu gerekliydi."</p>

  <p>"Bu kadar şeyin ölmesi gerekli iniydi?"</p>

  <p>"Bu tipte bir sihir kullanmanın korkunç bedelini anlaman gerekliydi. Yalnızca sözcükler, zihnini paylaştığın o varlıkların ölmesini hissetmenle aynı etkiyi yaratmazdı. Bunu kendin yaşaman gerekiyordu."</p>

  <p>"Bunu bir daha yapmayacağım," dedi Eragon</p>

  <p>"Yapmak zorunda da kalmayacaksın. Eğer kendini disipline edersen gücü yalnızca bu kayba dayanabilecek bitki ve hayvanlardan almayı tercih edebilirsin. Savaşta pek pratik bir uygulama değildir, ama derslerinde bunu yapabilirsin."</p>

  <p>Oromis, ona işaret edince hâlâ öfkeli olan Eragon, Elfın kulübeye dönene kadar kendisine yaslanmasına izin verdi. "Bu tekniğin neden öğretilmediğini görüyor musun? Kötü büyücülerin eline geçse, büyük bir katliama yol açardı, özellikle de bu kadar gücü olan birini durdurmak çok zor olacağı için." İçeri girdikten sonra Elf içini çekti, sandalyeye oturdu ve parmak uçlarını birbirine bastırdı.</p>

  <p>Eragon da oturdu. "Hayattan," diye eliyle etrafını işaret etti. "Enerji almak mümkün olduğuna göre, ışık, ateş veya diğer enerji türlerinden de doğrudan enerji almak mümkün müdür?"</p>

  <p>"Ah, Eragon, eğer olsaydı Galbatorix'i bir anda yok edebilirdik. Canlı varlıklarla enerji alışverişinde bulunabiliriz, bu enerjiyi bedenlerimizi hareket ettirmek veya bir büyüye yakıt sağlamak için harcayabiliriz ve hatta bu enerjiyi daha sonra kullanmak üzere bazı bedenlerde depolayabiliriz, ama doğanın temel güçlerini özümleyenleyiz. Mantık bunun yapılabileceğini söylüyor, ama hiç kimse buna izin veren bir büyü yapmayı başaramadı."</p>

  <p><br /></p>

  <p>Dokuz gün sonra Eragon, Oromis'in yanına geldi. "Efendim, ne sizin ne de okuduğum yüzlerce Elfin parşömenlerinde dininizden bahsedilmiyor. Elfler neye inanır?"</p>

  <p>Oromis'in ilk yanıtı uzun bir iç çekiş oldu. Sonra: "Dünyanın ihlal edilemez bazı kurallara göre hareket ettiğine, ısrarlı bir çabayla bu kuralları keşfedebileceğimize ve şartlar tekrarladığında olayları önceden tahmin etmek için bunları kullanabileceğimize inanıyoruz."</p>

  <p>Eragon gözlerini kırpıştırdı. Bu ona bilmek istediği şeyi anlatmamıştı. "Ama kime ve neye ibadet ediyorsunuz?"</p>

  <p>"Hiçbir şeye."</p>

  <p>"Hiçbir şey kavramına mı ibadet ediyorsunuz?"</p>

  <p>"Hayir, Eragon. Hiç ibadet etmiyoruz."</p>

  <p>Bu düşünce o kadar yabancıydı ki, Oromis'in söylemek istediği şeyi kavraması birkaç dakika aldı. Carvahall'deki köylüler tek bir hâkim ilkeye inanmazdı, ama çoğu, kötü şanstan korunmayla ilgili olan bazı batıl inançları ve törensel davranışları paylaşıyorlardı. Eğitimi sırasında, köylülerin doğaüstü güçlere bağladıkları pek çok fenomenin aslında doğal bir süreç olduğu öğrenmişti, tıpkı meditasyonları sırasında kurtçukların daha önce sandığı gibi topraktan kendiliğinden değil de sinek yumurtasından çıktığını öğrendiği gibi. Ya da ruhların sütü ekşitmesine engel olmak için yiyecek sunmak da ona mantıklı gelmiyordu, çünkü sütün ekşimesine aslında içinde biriken minik organizmalar neden oluyordu. Yine de bu doğaüstü güçlerin dünyayı esrarengiz şekillerde etkilediğine inanmaya devam ediyordu. Cücelerin dinini öğrenmesi de bu inancı güçlendirmişti. "Peki eğer tanrılar tarafından yaratümadıysa dünyanın nerden geldiğine inanıyorsunuz?"</p>

  <p>"Hangi tanrılar, Eragon?"</p>

  <p>"Sizin tanrılarınız, Cücelerin tanrıları, bizim tanrılarımız... birisi onu yaratmış olmalı."</p>

  <p>Oromis tek kaşını kaldırdı. "Seninle aynı fikirde değilim. Ama öyle bile olsa sana tanrıların var olmadığını kanıtlayamam.</p>

  <p>Dünyanın ve içindeki her şeyin uzak geçmişteki bir varlık veya varlıklar tarafından yaratıldığını da kanıtlayamam. Ama sana söyleyebilirim ki biz Elflerin dünyayı incelediği bin yıl boyunca dünyayı yöneten kuralların bir an bile bozulduğuna tanık olmadık. Yani hiç mucize görmedik. Pek çok olay bizim açıklama yeteneğimizi aşıyor, ama evren konusunda acınacak derecede cahil olduğumuz için bunda başansız olduğumuza inanıyoruz, bir tanrı doğanın çalışma biçimini değiştirdiği için değil."</p>

  <p>"Tanrının isteğini yapmak için doğayı değiştirmesi gerekmez," diye ileri sürdü Eragon. "Halihazırda var olan bir sistem içinde bunu yapabilir... Olayları etkilemek için büyü yapabilir."</p>

  <p>Oromis gülümsedi. "Çok doğru. Ama kendine şunu sor, Eragon: eğer tanrılar var olsaydı Alagaesia'nın iyi muhafızları olabilirler miydi? Ölüm, hastalık, yoksulluk, zorbalık ve sayısız diğer sefalet ülkede hüküm sürüyor. Eğer ilahi* arlıkların eseri buysa onlara karşı isyan etmek ve bulundukları yerden alaşağı edilmeleri gerekir, saygı, itaat ve hürmet görmeleri değil."</p>

  <p>"Cüceler şeye inanıyor..."</p>

  <p>"Kesinlikle! Cüceler inanıyor. İş bazı meseleler olunca onlar mantık yerine inanca güvenirler. İnançlarıyla çelişen kanıtlanmış gerçeklere aldırmadıkları bilinmektedir."</p>

  <p>"Ne gibi?" diye sordu Eragon.</p>

  <p>"Cücelerin rahipleri taşın canlı olduğunu ve büyüyebildiğini kanıtlamak için mercan kullanırlar. Bu aynı zamanda Helzvog'un Cüce ırkını granitten yaptığı şeklindeki hikâyelerini de destekliyor. Ama Elfler biliyor ki mercan aslında çok küçük hayvanlar tarafından salgılanan bir dış kabuk. Zihnini açan her büyücü hayvanları hissedebilir. Bunu Cücelere açıkladık, ama dinlemeyi reddediyor, hissettiğimiz hayatın her tür taşta bulunduğunu söylüyorlar, ama nedense bir tek onların rahipleri karadaki taşların canlı olduklarını sezebiliyor."</p>

  <p>Eragon uzun bir süre boyunca pencereden dışarı baktı, Oromis'in sözlerini zihninde evirip çevirdi. "Ölümden sonraki hayata da inanmıyorsunuz, demek ki?"</p>

  <p>"Glaedr'in söylediklerinden bunu zaten biliyorsun."</p>

  <p>"Ve tanrılara da inanmıyorsunuz."</p>

  <p>"Yalnızca varlığını kanıtlayabildiklerimize inanıyoruz. Tanrıların, mucizelerin ve diğer doğaüstü varlıkların gerçek olduğuna dair kanıt bulamadığımız için canımızı bunlarla sıkmıyoruz. Şayet bu değişirse, eğer Helzvog kendini bize gösterirse yeni bilgiyi kabul eder ve durumumuzu yeniden değerlendiririz."</p>

  <p>"Daha fazlası... olmadan soğuk bir dünya bu."</p>

  <p>"Tam tersine," dedi Oromis. "Daha iyi bir dünya. Kendi hareketlerimizden sorumlu olduğumuz, ilahi bir cezadan korktuğumuz için değil de bunu istediğimiz ve doğrusu bu olduğu için birbirimize karşı nazik davrandığımız bir yer. Sana neye inanman gerektiğini söyleyemem, Eragon Birisinin fikirlerinin sana zorla kabul ettirilmesindense eleştirel düşünmeyi öğrenmen ve kendi kararlarını vermene izin verilmesi en iyisi. Sen bana dinimizi sordun, ben de açıkça cevap verdim. Sen bundan ne istiyorsan onu çıkar."</p>

  <p><br /></p>

  <p>Bu tartışma –önceki endişeleriyle birleşip– Eragon'u o kadar rahatsız bir duruma soktu ki ertesi gün çalışmalarına odaklanmada zorluk çekti. Oysa Oromis, ona öğrenmeye çok hevesli olduğu bitkilere nasıl şarkı söyleyeceğini öğretiyordu.</p>

  <p>Eragon kendi deneyimlerinin onu daha şüpheci bir tutuma yönlendirdiğinin farkındaydı; prensipte Oromis'in söylediklerinin çoğuna katılıyordu. Ama boğuştuğu sorun şuydu; eğer Elfler haklıysa bu kendisinin ve Cücelerin ırkından herkesin kandırıldığı anlamına geliyordu ve bunu kabul etmede çok zorlanıyordu. Bu kadar insan hata yapıyor olamaz, dedi kendi kendine.</p>

  <p>Bu konuyu Saphira'yla konuştuğunda, bu konu benim için pek önemli değil, Eragon. Ejderhalar daha yüce güçlere hiç inanmamışlardır. Geyikler ve diğer avlar bizi yüce güç olarak görürken neden inanalım ki? Bir kahkaha attı. Yalnız, kendini rahatlatmak için gerçekliğe aldırmazlık etme, çünkü bunu bir kez yaptıktan sonra diğerlerinin seni kandırmasını kolaylaştırırsın.</p>

  <p>O gece, Eragon'un uyur uyanık gördüğü rüyalarda şüpheleri yaralı bir ayı gibi ortaya çıktı. Amlarından gelen aldığı ayn ayn görüntüler bir karmaşa halinde birbirine karışırken Farthen Dûr'daki çarpışmanın şaşkınlığına geri dönmüş gibi hissediyordu kendini. Garrov'un Horst'un evinde ölü olarak yattığını gördü, derken Brom'u bir kumtaşı mağarasında ölü gördü ve şifalı ot satıcısı Angela'nın öfkeli yüzü belirip, "Dikkatli ol, Argetlam, ihanet çok yakın. Ve ailenin içinden gelecek. Dikkatli ol, Shadeslayer!" dedi.</p>

  <p>Sonra kırmızı gökyüzü paramparça oldu ve Eragon Beor Dağları'ndaki önsezisinde gördüğü iki orduyu gördü. Savaşçılar, leş kargalarının haşin çığlıkları ve siyah okların ıslıkları arasında turuncu, sarı renkli bir sahada çarpıştı. Toprak alev alev yanıyor gibi görünüyordu; yerde bulunan yanık deliklerden yeşil alevler çıkıyor, ordunun gerisinde kalan çarpılmış cesetleri yakıyordu. Hızla yaklaşan dev bir yaratığın kükremesini duy...</p>

  <p>Eragon birden doğrulup yatağında oturdu, telaşla boğazını yakan Cüce kolyesini buldu. Elini korumak için gömleğini kullamp gümüş çekici derisinde uzaklaştırdı, sonra karanlıkta oturup bekledi; kalbi yaşadığı şaşkınlıkla deli gibi çarpıyordu. Gannel'in büyüsü, kendisini ve Saphira'yı kristal bakışla görmeye çalışan kişi her kimse onu engellerken gücünün azaldığını hissetti. Bir kez daha büyünün ardında Galbatorix'in olup olmadığını merak etti. Yoksa kralın büyücülerinden biri miydi?</p>

  <p>Kaşlarını çatıp soğuyan metali yeniden serbest bıraktı. Bir şeyler ters gidiyor. Bu kadarını biliyorum ve bunu uzun süredir biliyorum, Saphira gibi. Kendisini, uykusunun yerini alan transa benzer duruma tekrar geçemeyecek kadar huzursuz hissedip Saphira'yı uyandırmadan yataktan çıktı, döner merdivenleri tırmanarak çalışma odasına çıktı. Beyaz bir fenerin kepenklerini açıp gün doğana kadar kendini sakinleştirmek için Analisia'nın destanlarından birini okudu.</p>

  <p>Parşömeni kaldırırken Blagden doğu tarafındaki duvarda bulunan açık pencereden girip kanat sesleri eşliğinde oymalı yazı masasına kondu. Beyaz kuzgun boncuk gözlerini Eragon'un üstüne dikip, "Wyrda!" dedi.</p>

  <p>Eragon başını yana eğdi. "Yıldızlar seni korusun, Efendi Blagden."</p>

  <p>Kuzgun hoplayarak biraz daha yaklaştı. Başını yana eğip boğazını temizliyormuş gibi havlarcasına öksürdü, sonra boğuk sesiyle şunları söyledi:</p>

  <p><br /></p>

  <p>Gaga ve kemik tarafından,</p>

  <p>Benimki taşı kararttı,</p>

  <p>Kargalar kötülükler görür,</p>

  <p>Ve kanlı dereler!</p>

  <p><br /></p>

  <p>"Bu ne demek?" diye sordu Eragon.</p>

  <p>Blagden omuz silkip şiiri tekrarladı. Eragon, onu açıklama için zorlamaya devam edince kuş tüylerini kabartıp –hoşnutsuz görünüyordu– kıkırdadı. "Baba ve oğul aynı, ikisi de yarasa kadar kör."</p>

  <p>"Dur!" dedi Eragon doğrularak. "Babamı tanıyor musun? Kim o?"</p>

  <p>Blagden yine kıkırdadı. Bu kez gülüyormuş gibiydi.</p>

  <p><br /></p>

  <p>İki, ikiyi paylaşabilse de</p>

  <p>Ve ikinin bizi kesinlikle birken,</p>

  <p>Bir, iki olabilir.</p>

  <p><br /></p>

  <p>"Bir isim, Blagden. Bana bir isim ver!" Kuzgun sessiz kalınca Eragon kuşun hatıralarından bilgiyi zorla almak için zihniyle uzandı.</p>

  <p>Ama Blagden fazlasıyla kurnazdı. Düşüncelerinin bir hamlesiyle Eragon'u geri püskürttü. Tiz bir çığlık atarak, "Wyrda!" diyerek ok gibi ileri atıldı, mürekkep şişesinin cam kapağını kaptı, ganimeti gagasının arasına sıkıştırıp uçup gitti. Eragon, onu geri getirmek için bir büyü yapamadan gözden kayboldu.</p>

  <p>Blagden'in iki bilmecesini çözmeye uğraşırken Eragon'un midesine kramplar girdi. Beklediği son şey babasının adını Ellesmera'da duymaktı. Sonunda, "Buraya kadar," dedi. Blagden'i daha sonra bulup gerçeği ondan öğrenirim. Ama şu anda... bu belirtilere aldırmamak için yarım akıllı olmalıyım. Ayağa fırlayıp merdivenlerden aşağı indi, Saphira'yı uyandırıp ona gece olanları anlattı. Banyodan tıraş aynasını alıp Saphira'nın ön ayaklarının arasına oturdu, böylece Saphira, onun başının üstünden bakıp gördüklerini görebilecekti.</p>

  <p>Arya mahremiyetine girmemize kızacaktır, diye uyardı Saphira.</p>

  <p>Güvende olup olmadığını bilmeliyim.</p>

  <p>Saphira bunu itiraz etmeden kabul etti. Onu nasıl bulacaksın? Esir alındıktan sonra senin kolyen gibi birisinin kristal bakışla kendisini görmesini önleyen engeller koyduğunu söylemiştin.</p>

  <p>Yanında olduğu insanları kristal bakışla görebilirsem Arya'nın nasıl olduğunu anlarım. Nasuada'nın görüntüsüne yoğunlaşan Eragon elini aynanın üstüne koyup geleneksel sözü mırıldandı. "Rüya bakışı."</p>

  <p>Ayna titreşip beyaza döndü. Görünmez bir masanın etrafında dokuz kişi toplanmıştı. Eragon onların içinde Nasuada'yı ve Yaşlılar Konseyi'ni tanıyordu. Ama Nasuada'nın arkasında duran siyah başlıklı garip kızı taramıyordu. Bu onu şaşırttı, çünkü bir büyücü yalnızca daha önceden gördüğü şeyleri kristal bakışla görebilirdi. Eragon bu kızı daha önce hiç görmediğinden emindi. Ama adamların ve hatta Nasuada'nın bile savaş için silahlandığını fark edince kızı unuttu.</p>

  <p>Sözlerini duyalım, dedi Saphira.</p>

  <p>Eragon büyüdeki gereken değişikliği yapar yapmaz Nasuada'nın sesi aynadan yayıldı: "... ve karmaşa bizi yok edecek. Bu çatışma şuasında savaşçılarımız yalnızca bir komutana dayanabilir. Onun kim olacağına karar verin, Orrin ve bunu çabuk yapın."</p>

  <p>Eragon bedensiz birinin iç çektiğini duydu. "Nasıl istersen: bu görev senin."</p>

  <p>"Ama efendim, o tecrübesiz!"</p>

  <p>"Yeter Irwin," diye emretti kral. "Nasuada savaş konusunda Surda'daki herkesten daha tecrübeli. Ve Varden, GaIbatorix'in ordularından birini yenecek tek güç. Eğer Nasuada Surdah bir general olsaydı –itiraf etmeliyim ki bu gerçekten garip olurdu– onu bu görev için aday gösterirdiniz. Eğer ortaya çıkarsa otorite konularıyla daha sonra memnuniyetle uğraşınfn, çünkü bu benim mezarda değil, ayaklanmın üstünde olduğum anlamına gelir. Şu anda sayımız o denli az ki Hrothgar hafta sonuna kadar bize yetişemezse korkarım sonumuz gelmiş demektir. Şimdi, nerde şu erzak treniyle ilgili kahrolası parşömen?.. Ah teşekkürler, Arya. Üç gün..."</p>

  <p>Tartışma yay ipi eksikliğine dönüşünce ve Eragon daha fazla işe yarar bilgi alamayınca büyüyü sona erdirdi. Aynada tekrar kendi görüntüsü belirdi.</p>

  <p>Yaşıyor, diye mınldandı. Ama duyduklarının anlamı yüzünden rahatlaması gölgelendi.</p>

  <p>Saphira, ona baktı. Bize ihtiyaçları var.</p>

  <p>Evet. Neden Oromis bize bunu söylemedi? O biliyor olmalı.</p>

  <p>Belki eğitimimizi bozmak istememiştir.</p>

  <p>Canı sıkılan Eragon, Alagaesia'da haberinin olmadığı başka nelerin cereyan ettiğini merak ediyordu. Roran. Suçluluk duygusunun pençesinde, kuzenini en son düşüneli birkaç hafta olduğunu fark etti. Onu kristal bakışla gördüğünden bu yana ise daha fazla zaman geçmişti.</p>

  <p>Eragon'un talimatıyla, ayna, saf beyaz zemin üstünde duran iki figürü gösterdi. Sağdaki adamın Roran olduğunu anlaması Eragon'un uzun zamanını aldı. Yolculuktan yıpranmış giysiler vardı üzerinde; kemerine bir çekiç sıkıştırılmıştı; kalın bir sakal yüzünü kapatıyordu; yüzünde çaresizliğini gösteren dalgın bir ifade vardı. Solda Jeod duruyordu. Adamlar dalgaların şiddetli sesi eşliğinde aşağı yukarı dalgalanıyor, söyledikleri dalgaların sesiyle bastırılıyordu. Bir süre sonra Roran dönüp Eragon'un gemi güvertesi olduğunu anladığı yerde yürümeye başladı. Böylece birkaç düzine köylü bakış açısına girdi.</p>

  <p>Nerdeler ve Jeod neden onlarla birlikte, diye sordu Eragon şaşkınlıkla.</p>

  <p>Sihrin yönünü değiştirerek hızla Teirm'e –şehrin rıhtımlarının mahvolduğunu görerek şaşkına döndü– Therinsford'a, Garrow'un eski çiftliğine ve sonra Carvahall'e bakıp yaralanmış gibi bir çığlık koyuverdi.</p>

  <p>Köy yok olmuştu.</p>

  <p>Horst'un muhteşem evi dâhil her bina yakılıp yerle bir edilmişti. Carvahall'den geriye yalnızca Anora Nehri'nin kıyısındaki isli bir yığın kalmıştı. Orada yaşayan tek canlı enkazda dolaşan dört gri kurttu.</p>

  <p>Ayna Eragon'un elinden düşüp parçalandı. Kaybettiği evi için yeniden yas tutarak Saphira'ya yaslandı, gözleri yaşlarla yandı. Saphira göğsünün derinliklerinden mırıldanıp çenesiyle koluna dokundu, onu sıcak bir anlayışla sarmaladı.</p>

  <p>Rahatla, ufaklık. En azından arkadaşların hâlâ hayatta.</p>

  <p>Eragon ürperirken içinde büyük bir kararlılığın oluştuğunu hissetti. Dünyadan çok uzun süredir uzak kaldık. Ellesmera'dan ayrılıp kaderimiz her neyse onunla karşılaşmanın zamanı geldi. Roran şimdilik kendini savunmak zorunda, ama Varden... Varden'e yardım edebiliriz.</p>

  <p>Savaşmanın zamanı geldi mi, Eragon, diye sordu Saphira, sesinde garip bir resmiyet tonuyla.</p>

  <p>Onun ne demek istediğini biliyordu: İmparator'a meydan okumanın, kayda değer güçlerinin sınırına kadar saldırmanın, öfkelerinin her zerresini Galbatorbc karşılarında ölü yatana kadar akıtmanın zamanı gelmiş miydi? Sona ermesi onlarca yıl sürebilecek bir sefere çıkma zamanı gelmiş miydi?</p>

  <p>Zaman gelmişti.</p>
</body>
</html>
