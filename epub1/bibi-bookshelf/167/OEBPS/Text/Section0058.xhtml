<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Jeod Longshanks</h1>

  <p>Roran okumayı bilseydi çalışma odasını dolduran kitaplardan daha fazla etkilenebilirdi. Şimdilik bütün dikkatini oval biçimli masanın arkasında ayakta duran, kır saçlı, uzun boylu adama vermişti. Roran'ın Jeod olduğunu tahmin ettiği adam Roran'ın kendini hissettiği kadar yorgun görünüyordu. Yüzü çizgilerle doluydu, bitkin ve üzgün bir görünümü vardı. Onlara döndüğünde başından şakağına kadar inen çirkin beyaz bir yara parladı. Bu Roran'a adamın çelik gibi sağlam olduğunu gösteriyordu.</p>

  <p>"Oturun," dedi Jeod. "Kendi evimde merasime dayanamam." Yumuşak deri koltuklara otururlarken merakla onlara bakıyordu. "Size kurabiye, kayısı konyağı sunabilir miyim? Uzun süre konuşacak zamanını yok, ama haftalardır yolda olduğunuzu görebiliyorum ve böyle yolculuklardan sonra boğazınını nasıl kuruduğunu hatırhyorum."</p>

  <p>Loring sırıttı. "Evet. Bir parça konyak gerçekten iyi olurdu. Çok cömertsiniz, efendim."</p>

  <p>"Oğlum için yalnızca bir bardak süt," dedi Birgit.</p>

  <p>"Elbette, bayan." Jeod zille uşağı çağırdı, talimatları verip koltuğunda arkasına yaslandı. "Ben dezavantajlı durumdayım. Siz benim adımı biliyorsunuz, ama ben sizinkini bilmiyorum."</p>

  <p>"Stronghammer hizmetinizde," dedi Roran,</p>

  <p>"Mardra hizmetinizde," dedi Birgit.</p>

  <p>"Keli hizmetinizde," dedi Nolfavrell.</p>

  <p>"Ve ben de Wally, hizmetinizde," diye tamamladı Loring.</p>

  <p>"Ben de sizin hizmetinizdeyim," dedi Jeod. "Şimdi, Rolf benimle iş yapmak istediğinizi söyledi. Mal alıp satacak durumda olmadığımı bilmeniz doğru olur, yatırım için altınım da yok. Huzursuz denizlerde yün ve yiyecek, mücevher ve baharat taşıyacak gururlu gemilerim de. Sizin için ne yapabilirim?"</p>

  <p>Roran dirseklerini dizlerine dayadı, parmaklarını birbirine kenetleyip onlara bakarken düşüncelerini toparlamaya çalıştı.</p>

  <p>Dilimin bir sürçmesi bizi burda öldürür, diye kendi kendine haürlattı. "Basit bir şekilde ifade edecek olursak, efendim, biz –çeşitli nedenlerle– çok az parayla çok miktarda yiyecek alması gereken bir grup insanı temsil ediyoruz. Borçlarınızı ödemek için mallarınızın yarından sonraki gün açık artırmaya çıkacağını biliyoruz ve ihtiyacımız olan mallar konusunda şimdi fiyat teklifi vermek istiyoruz. Açık artırmaya kadar beklerdik, ama şartlar bizi zorluyor ve iki gün daha bekleyemeyiz. Bir anlaşma yapacaksak bugün ya da yarın olmalı, daha geç değil."</p>

  <p>"Ne tür mallara ihtiyacınız var?" diye sordu Jeod.</p>

  <p>"Yiyecek ve denizde uzun bir yolculuk için bir gemiyi donatacak ne varsa."</p>

  <p>Jeod'un yorgun yüzünde bir ilgi parıltısı belirdi. "Aklınızda belirli bir gemi var mı? Çünkü son yirmi yıldır bu sularda sefer yapan her aracı bilirim."</p>

  <p>"Daha karar vermedik."</p>

  <p>Jeod bunu sorgusuzca kabul etti. "Bana gelmeyi neden düşündüğünüzü anlıyorum, ama korkarım bir yanılgı içindesiniz." Ellerini açıp odayı gösterdi. "Burda gördüğünüz hiçbir şey artık bana ait değil, bana kredi verenlerin. Eşyalarımı satma hakkına sahip değilim ve eğer izin almadan bunu yaparsam bana kredi verenleri aldattığım için hapse girerim."</p>

  <p>Rolf üzerinde çeşitli kurabiyeler, kesme kristal kadehler, bir bardak süt ve bir sürahi konyak olan büyük gümüş bir tepsiyle çalışma odasına girerken Jeod sustu. Uşak tepsiyi minderli tabureye koydu, sonra servis yapmaya başladı. Roran kendi kadehini alıp tatlı konyağı yudumladı. Nezaketen oradan ne zaman ayrılıp aramalarına devam etmeleri gerektiğini merak ediyordu.</p>

  <p>Rolf odadan çıktıktan sonra Jeod tek bir yudumda kadehindekini bitirip, "Ben sizin bir işinize yaramayabilirim, ama belki... belki... yarayabilecek olan, benim mesleğimden insanlar tanıyorum. Satın almak istedikleriniz konusunda bana daha ayrıntılı bilgi verirseniz kimi tavsiye edeceğim konusunda daha iyi bir fikrim olur," dedi.</p>

  <p>Roran bunda bir sakınca görmedi, bu yüzden köylülerin mutlaka almak zorunda oldukları, ihtiyaç duyabilecekleri ve istedikleri, ama şans yüzlerine gülmedikçe asla sahip olamayacakları şeylerin listesini tekrarladı. Ara sıra Birgit ve Loring, Roran'ın unuttuğu şeyleri –gazyağı lambası gibi– ekliyorlardı ve Roran bir an için onlara baktıktan sonra Jeod bakışlarını artan bir merakla Roran'a çeviriyordu. Jeod'un ilgisi Roran'ı endişelendiriyordu; sanki tüccar ne sakladığını biliyor ya da şüpheleniyordu.</p>

  <p>"Bana öyle geliyor ki bunlar birkaç yüz kişiyi Feinster ya da Aroughs... veya ötesine götürmeye yeter. İtiraf etmeliyim ki son haftalarda biraz meşgulüm, ama bu bölgede böyle bir kalabalıktan haberim olmadı, üstelik nerden geliyor olabileceğini de hayal edemiyorum."</p>

  <p>Roran boş bir yüz ifadesiyle Jeod'a baktı, ama hiçbir şey söylemedi. Jeod'un bu sonuca varmasına yetecek kadar bilgi toplamasına izin verdiği için içten içe kendine kızıyordu.</p>

  <p>Jeod omuz silkti. "Şey, öyle bile olsa bu sizin sorununuz. Yiyecekler için Market Caddesi'ndeki Galton'a, diğer şeyler için de limandaki yaşlı Hamili'e gitmenizi öneririm. İkisi de dürüst adamlardır ve size adil davranırlar." Uzamp tepsiden bir kurabiye aldı; bir lokma ısırdı; çiğnemeyi bitirince NolfavreU'a, "Peki, küçük Keli, şu ana kadar Teirm'de kalmaktan hoşlandın mı?" diye sordu.</p>

  <p>"Evet, efendim," dedi Nolfavrell sırıtarak. "Hiç bu kadar büyük bir şey görmemiştim, efendim."</p>

  <p>"Öyle mi?"</p>

  <p>"Evet, efendim."</p>

  <p>Tehlikeli bölgede olduklarını sezen Roran araya girdi: "Evinizin yanındaki dükkânın ne olduğunu merak ediyorum, efendim. Böyle görkemli binaların arasında bu kadar mütevazı bir dükkânın bulunması garip görünüyor."</p>

  <p>İlk kez ufak da olsa bir gülümseme Jeod'un ifadesini aydınlatıp görünüşünden yılların etkisini sildi. "Şey, kendisi biraz garip olan bir kadına aitti: Şifalı otlar satıcısı Angela, tanıştığım en iyi şifacı. Yirmi yıl boyunca o dükkânla ilgilendi, sonra yalnızca birkaç ay önce saüp bilinmeyen yerlere gitti." İçini çekti. "İlginç bir komşu olduğu için çok yazık oldu."</p>

  <p>"Gertrude onunla buluşmak istiyordu, değil mi?" diye sordu Nolfavrell ve annesine baktı.</p>

  <p>Roran hırlamasını bastırıp Nolfavrell'a sandalyesine sinmesini sağlayacak bir bakışla baktı. Bu isim Jeod için bir anlam ifade etmeyebilirdi, ama Nolfavrell dilini daha iyi tutmazsa daha tehlikeli bir şey de kaçırabilirdi ağzından. Gitme zamanı, diye düşündü. Kadehini bıraktı.</p>

  <p>İşte o zaman bu adın Jeod için bir anlamı olduğunu fark etti. Tüccarın gözleri şaşkınlıkla irileşti ve eklem yerleri bembeyaz olana kadar koltuğun kenarlarını tuttu. "Olamaz!" Jeod, Roran'ın yüzüne odaklanıp sakalın gerisini görmeye çalışırmış gibi inceledi, sonra soluğunu bıraktı. "Roran... Garrow'un oğlu Roran."</p>
</body>
</html>
