<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Domuz Gözünden Geçmek</h1>

  <p>Şalupalar Ejderha Kanadı'na yaklaşmaya devam ediyordu. Roran fırsat buldukça ilerlemelerini seyrederken daha Göz'e ulaşmadan Ejderha Kanadı'na saldırmalarından korkuyordu. Yine de Uthar onlardan hızlı gitmeyi başarıyor gibiydi, en azından bir süre için daha.</p>

  <p>Uthar'ın emri üzerine Roran ve diğer köylüler, fırtınadan sonra gemiyi temizleyip yaklaşan zorlu iş için hazırladılar. İşleri gece bitti. Takipçilerini gittikleri yön konusunda şaşırtmak için Ejderha Kanadı'nın bütün ışıklarını söndürdüler. Bu numara kısmen işe yaradı, çünkü güneş doğduğunda Roran şalupaların bir mil kadar kuzeybatıya kaydıklarını gördü, ama kısa süre sonra kaybettikleri mesafeyi yeniden kazandılar.</p>

  <p>O sabah daha geç saatlerde Roran, ana direğe tırmanıp gözetleme yerine girdi. Yerden kırk metre yükseklikteki gözetleme yerinden bakınca aşağıdaki insanlar küçük parmağı kadar görünüyordu. Ejderha Kanadı iki yana yatarken su ve gökyüzü tehlikeli biçimde sallanıyor gibi görünüyordu.</p>

  <p>Yanında getirdiği dürbünü çıkararak gözüne dayadı ve şalupalara odaklanana kadar ayarladı. Dört mil gerideydiler ve istediğinden çok daha hızlı geliyorlardı. Niyetimizi anlamış olmalılar, diye düşündü. Dürbünü okyanusta dolaştırarak Domuz Gözü'nü görmeye çalıştı. Kuzeyden doğuya doğru dönen bir ada büyüklüğündeki köpüklü diski görünce durdu. Geç kaldık, diye düşündü, midesine bir sancı saplandı. Dalgaların kabarması çoktan geçmişti ve okyanus karadan çekilirken Domuz Gözü hız ve güç kazanıyordu. Roran dürbünü gözetleme yerinin kenarına koyup Uthar'ın –girdabın çekişine girdiklerini tespit etmek için– kıçta sancak tarafına bağladığı düğümlü halatın, her zamanki gibi geriden gelmek yerine Ejderha Kanadı'nın yanında yüzdüğünü gördü. Onların lehine olan tek şey Göz'ün akıntısıyla hareket etmeleriydi, ona karşı değil. Eğer durum bunun tersi olsaydı, gelgitin yön değiştirmesini beklemekten başka çareleri olmazdı.</p>

  <p>Aşağıda Uthar'ın köylülere küreklere geçmeleri için bağırdığını duydu. Bir dakika sonra Ejderha Kanadı'nın iki yanından iki sıra kürek çıktı. Öküz derisinden yapılma trampetin çalınmasıyla birlikte Bonden'in tempo tutmak için söylediği ritmik şarkı başladı. Kürekler ileri çıktı, yeşil sulara girdi ve geriye gidip tekrar suyun yüzeyine çıktı, geride kabarcıktan beyaz izler bıraktı. Ejderha Kanadı hızlandı, hâlâ Göz'ün etkisinden uzakta bulunan şalupalardan daha hızlı gidiyordu artık.</p>

  <p>Roran korkunç bir büyülenmeyle etrafında cereyan eden oyunu seyrediyordu. En önemli unsur, sonucun bağlı olduğu düğüm noktası, zamandı. Geç kalmış olsalar da Ejderha Kanadı kürekleri ve yelkenleriyle birlikte Göz'den geçecek kadar hızlı mıydı? Peki ya şalupalar –onlar da kendi küreklerini çıkarmışlardı– aralarındaki mesafeyi kapatabilir ve hayatta kalmayı başarabilirler miydi? Bunu bilemiyordu. Davulun sesi dakikaları belirtiyor, Roran geçen her anın farkına varıyordu.</p>

  <p>Sepetin kenarından bir el kendisine dokununca şaşırdı. Ardından Baldor'un yüzü göründü. "Bana yardım et. Düşmek üzereyim."</p>

  <p>Roran kendini güvenceye alarak Baldor'un sepete girmesine yardım etti. Baldor, Roran'a bisküvi ve kurutulmuş elma verip, "Öğle yemeği istersin diye düşündüm," dedi. Roran başıyla teşekkür edip bisküviyi ısırdı. Dürbünle bakmaya devam etti. Baldor, "Göz'ü görebiliyor musun?" diye sorunca dürbünü ona uzatıp dikkatini yemeğine verdi.</p>

  <p>Sonraki yarım saat içinde köpüklü disk, dönüşlerini iyice artırıp bir topaç gibi dönmeye başladı. Köpüğün etrafındaki su, şişip kabarmaya başlarken, köpüğün kendisi derinleşip büyümeye devam eden dev çukurun dibine doğru inip gözden kayboluyordu. Girdabın üstündeki hava, döner sisten oluşan bir hortuma dönüşmüştü ve dipsiz kuyunun abanoz rengi boğazından yaralı bir kurdunkini andıran acı dolu bir uğultu yükseliyordu.</p>

  <p>Domuz Gözü'nün oluşma hızı Roran'ı hayretler içinde bırakmıştı. "Gidip Uthar'a söylesen iyi olur," dedi.</p>

  <p>Baldor sepetten inerken, "Kendini direğe bağlasan iyi olur. Yoksa aşağı uçarsın," dedi.</p>

  <p>"Bağlayacağım."</p>

  <p>Roran kendini bağlarken kollarını serbest bıraktı. Gerektiğinde kendini kurtarabilmek için belindeki bıçağa uzanabilmesi gerekiyordu. Durumu değerlendirirken içini büyük bir kaygı doldurdu. Ejderha Kanadı Göz'ün ortasını yalnızca bir mil geçmişti, şalupalar iki mil arkasındaydılar. Göz dizginlenemez öfkesiyle oluşmaya devam ediyordu. Daha kötüsü girdapla bozulan rüzgâr pıtırdayıp kesiliyor, önce bir yönden, sonra diğerinden üflüyordu. Yelkenler bir an için kabarıyor, sonra hareketsiz kalıyor, şaşkın rüzgâr geminin etrafında dönerken tekrar doluyordu.</p>

  <p>Belki de Uthar haklıydı, diye düşündü Roran. Belki çok ileri gittim ve sırf kararlılıkla yenilemeyecek bir rakibe karşı kendimi zor duruma düşürdüm. Belki de köylüleri ölümlerine doğru götürüyorum. Doğanın güçleri gözdağı vermeye karşı bağışıklıydı.</p>

  <p>Domuz Gözü'nün geniş orta kısmının çevresi neredeyse dokuz buçuk mildi ve kaç kulaç derinliğinde olduğunu içine düşenler haricinde kimse bilemezdi. Göz'ün kenarları kırk beş derecelik açıyla içe doğru yatıyordu; bir çömlekçinin çarkında şekillenen ıslak bir çamur gibi sığ yivlerle çizgi çizgi olmuştu. Uğultu öylesine şiddetlendi ki Roran titreşimlerin yoğunluğuyla bütün dünyanın paramparça olacağını düşünmeye başladı. Döner uçurumun üstündeki sisten görkemli bir gökkuşağı yükseldi.</p>

  <p>Akıntı her zamankinden daha hızlı akmaya, girdabın kıyısındaki Ejderha Kanadı'nı büyük bir hızla itmeye başladı. Bu, geminin Göz'ün güney kıyısından kurtulma olasılığını gittikçe düşürüyordu. Hızı o kadar muazzamdı ki, Ejderha Kanadı sancak tarafına yattı, Roran'ı hızla akan suyun üstünde havada asüı duruma getirdi.</p>

  <p>Ejderha Kanadı'nın hızına rağmen şalupalar ona yaklaşmaya devam ediyordu. Düşman gemileri bir milden daha az geride yan yana ilerliyordu. Kürekleri mükemmel bir uyum içinde hareket ediyor, okyanusa dalan pruvalarından yüzgeci andıran iki su kütlesi fışkınyordu. Roran elinde olmadan gördüklerine hayran oldu.</p>

  <p>Dürbünü cebine soktu; artık ona ihtiyacı yoktu. Şalupalar çıplak gözle görülebilecek kadar yakındaydı, girdap ise uçurumun dudaklarından yükselen beyaz buhar bulutlarıyla gittikçe daha çok gizlenir olmuştu. Girdap derinlere çekilirken buhar, yarığın üstünde döner halkalar oluşturuyor, girdabın görüntüsünü taklit ediyordu.</p>

  <p>Derken Ejderha Kanadı iskele tarafına döndü, akıntıdan uzaklaştı. Ejderha Kanadı Domuz Gözü'nün ölümcül kucağından kaçmak için mücadele ederken geminin gövdesi çatırdadı ve hızı yanya indi. Direkten yansıyan sarsıntı Roran'ın dişlerini birbirine çarptı, gözetleme yeri yeni bir yöne doğru savrulurken Roran baş dönmesiyle iyice sersemledi.</p>

  <p>Yavaşlamaya devam ederlerken korku, Roran'ı iyice pençesine almıştı. Bağlarını kesti –kendi güvenliğini hiçe saymasıydı bu– sepetin kenarından aşağıya sarktı, alttaki halatları kavrayıp halat donanımından aşağıya o kadar hızlı indi ki bir keresinde eli kaydı, birkaç metre indikten sonra tekrar tutunmayı başardı. Güverteye atladı, ön taraftaki kapağa doğru koştu ve ilk kürek sırasının olduğu yere indi. Orada meşe bir kürekle Baldor ve Albriech'e katıldı.</p>

  <p>Tek kelime bile etmeden kendi nefeslerinin sesiyle, trampetin çılgınca temposuyla, Bonden'in boğuk sesiyle ve Domuz Gözü'nün kükreyişiyle kürek çekiyorlardı. Roran küreklerin her darbesine direnen güçlü girdabı hissedebiliyordu.</p>

  <p>Ama çabaları Ejderha Kanadı'nı neredeyse tam bir hareketsizlik içine girmesini engelleyemiyordu. Başaramayacağız, diye düşündü Roran. Gösterdiği çaba yüzünden sırtı ve bacakları yanıyordu. Ciğerlerine bıçak saplandığını hissediyordu. Trampet seslerinin arasında Uthar'ın yukarıdaki tayfalara, zayıf rüzgârdan tam yararlanmak için yelkenlerin uçlarını kesmelerini söylediğini duyabiliyordu. Roran'ın iki sıra ötesinde Darınken ve Hamund küreklerini Thane ve Ridley'e verdiler, sonra kolları titreyerek koridorun ortasına uzandılar. Bir dakika sonra ileride birisi daha yere yığıldı ve yerini hemen Birgit ve bir başka kadın aldı.</p>

  <p>Eğer hayatta kalırsak bunun tek nedeni bu hızı gerektiği kadar sürdürecek kadar çok insanımızın olmasıdır, diye düşündü Roran.</p>

  <p>Bulanık, dumanlı odada küreği itip çekerek çalışmak sonsuz gibi geliyordu. Vücudundaki acılara aldırmamaya çalışıyordu. Alçak tavanın altında eğilmekten dolayı boynu acıyordu. Koyu renk küreğin üstü, derisinin kabarıp patladığı yerlerden süzülen kanla ıslanmıştı. Gömleğini yırtıp –bu arada dürbünü de yere düşürmüştü– kumaşı küreğin üstüne sardı, kürek çekmeye devam etti.</p>

  <p>Sonunda daha fazla devam edemeyeceğine karar verdi. Bacakları gevşerken yan tarafına düştü, çok terli olduğu için koridorda kaydı. Nefesi düzelene kadar uzanmaya devam etti, sonra ellerinin ve dizlerinin üstüne kalkıp kapağa doğru emekledi.</p>

  <p>Ateşle delirmiş bir sarhoş gibi merdivenlerden yukarı tırmanıp geminin hareketiyle iki yana yalpaladı, dinlenmek için sık sık duvara yaslandı. Güverteye çıktığında temiz havayı içine çekmek için bir an durdu, sonra bacakları her adımla kasılırken arka taraftaki dümene doğru sendeleyerek yürüdü.</p>

  <p>"Nasıl gidiyor?" diye sordu dümeni idare eden Uthar'a.</p>

  <p>Uthar başını iki yana salladı.</p>

  <p>Küpeşteden aşağı bakan Roran, birden yarım mil kadar uzakta ve hafif batıda, Göz'ün ortasına yakın bir yerde bulunan üç şalupayı görüverdi. Şalupalar Ejderha Kanadı'na göre hareketsiz duruyor gibi görünüyordu.</p>

  <p>Başta Roran seyrederken dört geminin pozisyonu değişmedi. Sonra Ejderha Kanadı'nın hızında bir değişiklik hissetti, sanki gemi kritik noktayı geçmişti ve onu tutan güçler yok olmuştu. Bu küçük bir farkü ve dakikada birkaç ilave metreden fazla değildi, ama Ejderha Kanadı'yla şalupalar arasındaki mesafeyi açmaya yeterdi. Küreklerin her hamlesiyle Ejderha Kanadı hız kazanıyordu.</p>

  <p>Ama şalupalar girdabın korkunç gücüne karşı koyamıyorlardı. Kürekleri gittikçe yavaşladı, ta ki gemiler teker teker geriye doğru süzülüp, arkasında abanoz rengi döner su duvarlarının ve dipte kayaların beklediği sis örtüsünün arkasına çekilene kadar.</p>

  <p>Kürek çekemiyorlar, dedi Roran. Mürettebatları çok az ve çok yorgun. Elinde olmadan şalupalardaki adamların kaderi için üzüntü duydu.</p>

  <p>Tam o anda en yakın şalupadan bir ok fırlayıp Ejderha Kanadı'ın doğru yaklaşırken yeşil bir alev aldı. Okun bu kadar uzağa gelmesi için büyüyle gönderilmiş olması gerekliydi. Mizana yelkenine çarptı ve dokunduğu her şeye yapışan sıvı ateş küreleri halinde patladı. Birkaç saniye içinde mizana direğinde, mizana yelkeninde ve aşağıdaki güvertede yirmi küçük yangın başladı.</p>

  <p>"Söndüremiyoruz," diye bağırdı denizcilerden biri panik halde.</p>

  <p>"Yanan her neyse kesip denize atın!" diye kükredi Uthar karşılık olarak.</p>

  <p>Kemerindeki bıçağını çıkaran Roran ayaklarının dibindeki tahtalardaki yeşil alev topaklarını kesmeye girişti. Doğal olmayan alevlerin çıkarılması birkaç gergin dakika sürdü, ama yangının geminin geri kalan kısımlarına yayımlayacağı anlaşıldı.</p>

  <p>"Her şey temiz!" çığlığı duyulduktan sonra Uthar dümeni tutan ellerini gevşetti. "Büyücülerinin elinden gelen buydu, artık ondan korkacak bir şeyimiz olmadığını söyleyebilirim."</p>

  <p>"Göz'den çıkacağız, değil mi?" diye sordu Roran. umudunu doğrulamak için hevesli bir şekilde.</p>

  <p>Uthar omuzlarını dikleştirdi, hem gururlu, hem de bu duruma inanamayan bir şekilde sırıttı. "Henüz değil, ama yakınız. Gelgit kesilene kadar bu canavardan gerçekten uzaklaşamayacağız. Gidip Bonden'e tempoyu biraz düşürmesini söyle; küreklerde bayılmalarını istemiyorum."</p>

  <p>Roran küreklerde bir vardiya daha çalıştı ve güverteye geri döndüğünde girdabın azaldığını gördü. Girdabın korkunç uluması rüzgârın normal sesine dönüşmüştü; rüzgâr, önceki şiddetine dair hiç ipucu vermeden sakin bir şekilde esiyordu; girdabın üstünde dönen sis güneşin sıcak ışınlarının altında erimiş, havayı yağlı cam kadar berrak bir halde bırakmıştı. Domuz Gözü'nden geriye –Roran kürekçilerin arasından bulduğu dürbünüyle bakmıştı– suyun üstünde dönen aynı san diskten başka bir şey kalmamıştı.</p>

  <p>Ve köpüğün ortasında üç kırık yelken direğinin ve siyah yelkenin, sonu gelmez bir şekilde dönüp durduğunu belli belirsiz görebildi. Ama bu onun hayal gücü de olabilirdi.</p>

  <p>En azından, dedi kendi kendine.</p>

  <p>Elain yanına gelip bir elini şişkin kanuna koydu. Alçak sesle, "Şanslıydık, Roran, beklemek için nedenimiz olduğundan daha şanslıyız," dedi.</p>

  <p>"Evet," diye doğruladı Roran.</p>
</body>
</html>
