<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Kara Göründü</h1>

  <p>Roran, Red Boar'ın kıç tarafında ayağa kalkıp kollarını göğsünde kavuşturdu, sallanan mavnada dengesini bulmak için bacaklarını iki yana açtı. Tuzlu rüzgâr saçlarını karıştırıp kalın sakalını dürttü, çıplak kollarındaki tüyleri gıdıkladı.</p>

  <p>Yanındaki Clovis dümeni idare ediyordu. Deneyimli denizci sahili, okyanusa doğru uzanan engebeli tepelerin zirvesindeki cilalı kayayı işaret etti. "Teirm, zirvenin uzak tarafının sağında kalıyor."</p>

  <p>Roran kör edici bir parlaklıkla okyanustan yansıyan öğleden sonra güneşine gözlerini kısarak baktı. "Şimdilik burda duracağız o halde."</p>

  <p>"Daha şehre girmek istemiyor musun?"</p>

  <p>"Hepimiz bir arada giremeyiz. Torson ve Flint'i çağır, mavnalarını kıyıya çıkarsınlar. Kamp kurmak için iyi bir yere benziyor."</p>

  <p>Clovis yüzünü buruşturdu. "Ah. Bu gece sıcak bir yemek istiyordum." Roran başıyla onayladı, Narda'dan aldıkları taze yiyecekler tükeneli çok olmuştu, geriye bir tek tuzlanmış domuz eti, salamura ringa balığı, tuzlanmış lahana, köylülerin satın aldıkları unla yaptıkları deniz bisküvileri, sebze turşularından başka bir şeyleri kalmamıştı. Ara sıra köylüler geriye kalan hayvanlarını kestiklerinde veya karaya çıktıklarında av hayvanı yakaladıklarında taze et görüyorlardı.</p>

  <p>Diğer iki mavnanın kaptanlarına seslenirken Clovis'in haşin sesi denizin üstünde yankılandı. Mavnalar yakına geldiklerinde onlara kıyıya çıkmalarını emretti, ama adamlar şamatacı bir biçimde hoşnutsuzluklarını dile getirdiler. Onlar ve diğer denizciler o gün Teirm'e varmayı, paralarını şehrin güzelliklerinde harcamayı umuyorlardı.</p>

  <p>Mavnalar sahile çıktıktan sonra Roran, köylülerin arasında dolaşıp çadırlarını kurmalarına, eşyalarını boşaltmalarına, yakındaki dereden su getirmelerine ve herkes yerleşene kadar her şeyi yapmalarına yardım etti. Üzgün göründükleri için Mom ve Tara'ya cesaret sözcükleri söyledi, karşılığında kısa cevaplar aldı. Taverna sahibi ve karısı Palancar Vadisi'nden ayrıldıklarından beri ondan uzak duruyorlardı. Köylüler genel olarak Narda'ya geldikleri zaman olduğundan daha iyi durumdaydılar –mavnalarda yeterince dinlenmişlerdi– ama sürekli endişe ve sert havaya maruz kalmaktan dolayı Roran'ın umduğu gibi iyileşememişlerdi.</p>

  <p>"Stronghammer, bu gece yemeği bizim çadırımızda yer misin?" diye sordu Thane, yanına gelerek.</p>

  <p>Roran, onu olabildiğince zarif bir şekilde reddedip dönünce karşısında kocası Byrd, Sloan tarafından öldürülen Felda'yı buldu. Kadın çabucak selam verip, "Seninle konuşabilir miyim, Garrow oğlu Roran?" dedi.</p>

  <p>Roran, ona gülümsedi. "Her zaman Felda. Bunu biliyorsun."</p>

  <p>"Teşekkür ederim." Kaçamak bir bakışla şalının püsküllerine dokundu, sonra çadırına doğru baktı. "Senden bir iyilik isteyeceğim. Mandel'le ilgili..." Roran başını salladı; iki muhafızı öldürdüğü o korkunç yolculuk sırasında kendisine Narda'ya kadar eşlik etmesi için onun oğlunu seçmişti. Mandel o zaman harika bir performans sergilemişti, Edeline'da mürettebat olduktan sonraki haftalarda da devam etmişti bu durum ve mavnaları idare etmeyle ilgili her şeyi öğrenmişti. "Mavnamızdaki denizcilerle çok iyi dost oldu ve o kanunsuz adamlarla zar atmaya başladı. Para için değil –paramız yok– ama küçük şeyler için. İhtiyacımız olan şeyler."</p>

  <p>"Bunu yapmamasını söyledin mi?"</p>

  <p>Felda püskülleri büktü. "Korkuyorum, çünkü babası öldüğünden beri eskisi gibi saygı duymuyor bana. Vahşi ve bildiğini okuyan bir hal aldı."</p>

  <p>Hepimiz vahşileştik, diye düşündü Roran. "Peki benim bu konuda ne yapmamı istiyorsun?" diye sordu kibarca.</p>

  <p>"Mandel'le her zaman çok ilgilendin. Sana hayran. Onunla konuşursan seni dinleyecektir."</p>

  <p>Roran bu ricayı düşündü, sonra, "Pekâlâ, elimden geleni yapacağım," dedi. Felda rahatlayarak gevşedi. "Peki zar oyununda neler kaybetti?"</p>

  <p>"Çoğunlukla yiyecek." Felda tereddüt etti, sonra ekledi. "Ama bir keresinde o adamın yakaladığı tavşan için büyükannemin bileziğini riske attığını biliyorum."</p>

  <p>Roran kaşlarını çattı. "Yüreğini ferah tut, Felda. Konuyla en kısa zamanda ilgileneceğim."</p>

  <p>"Teşekkür ederim." Felda yine reverans yapıp Roran'ı bu konuyu düşünürken bırakıp geçici çadırların arasında kayboldu.</p>

  <p>Roran yürürken dalgın bir şekilde sakalını sıvazhyordu. Mandel ve denizcilerle ilgili sorunun hem yararı, hem zararı vardı; Roran Narda'dan beri yaptıkları yolculukta Torson'un adamlarından biri olan Frewin'in Odele'e –Katrina'nın genç arkadaşı– yakınlaştığını fark etmişti. Clovis'i bıraktığımızda sorun çıkarabilirler.</p>

  <p>Dikkat çekmemeye çalışarak kampın içinde dolaşıp en güvendiği köylüleri topladı, onlarla birlikte Horst'un çadırına gitti. "Seçilen beşli vakit çok geç olmadan şimdi gidecek Ben yokken yerimi Horst alacak. Unutmayın, en önemli göreviniz Clovis'in mavnalarla gitmesine ya da onlara bir şekilde zarar vermesine engel olmak. Mavnalar bizim Surda'ya ulaşmamızın tek yolu olabilir."</p>

  <p>"Bir de görülmemeye dikkat edin," dedi Orval.</p>

  <p>"Kesinlikle. Yarından sonraki geceye kadar hiçbirimiz dönmezsek yakalandığımızı anlayıa Mavnaları alıp Surda'ya doğru yola çıkın, ama erzak almak için Kuasta'da durmayın; İmparator orda pusu kurmuş bekliyordur. Yiyecekleri başka bir yerden almalısınız."</p>

  <p>Arkadaşları hazırlanırken Roran, Clovis'in Red Boar'daki kamarasına gitti. "Siz beşiniz mi gidiyorsunuz?" diye sordu Clovis, Roran planı açıkladıktan sonra.</p>

  <p>"Doğru." Roran demir gibi bakışlarını Clovis'in üstünden çekmeyince adam huzursuzlukla kıpırdandı. "Geri döndüğümde sem, bu mavnaları ve bütün adamlarını burda görmek istiyorum."</p>

  <p>"Anlaşmamıza nasıl sadık kaldığımı gördükten sonra onurumdan kuşku mu duyuyorsun?"</p>

  <p>"Ben hiçbir şeyden kuşku duymuyorum, yalnızca sana ne beklediğimi söylüyorum. Çok fazla şey risk altında. Eğer şu anda ihanet edersen bütün köyü ölüme mahkûm edersin."</p>

  <p>"Bunu biliyorum," diye mırıldandı Clovis, gözlerini kaçırarak.</p>

  <p>"Yokluğum sırasında halkım kendini savunacaktır. Ciğerlerinde son nefesleri kalana kadar aldatılamaz ve terk edilemezler. Ve eğer başlarına bir talihsizlik gelirse bin fersah yürüyüp Galbatorbc'le tek başıma dövüşmek zorunda kalsam bile intikamlarını alırım. Sözlerime dikkat et, Kaptan Clovis, çünkü doğruyu söylüyorum."</p>

  <p>"İmparator'a senin sandığın kadar düşkün değiliz," diye itiraz etti Clovis. "Ona bir iyilik yapmam."</p>

  <p>Roran haşin bir neşeyle gülümsedi. "İnsan ailesini ve evini korumak için her şeyi yapar."</p>

  <p>Roran kapının kilidini açarken Clovis, "Peki Surda'ya ulaştıktan sonra ne yapacaksınız?" diye sordu.</p>

  <p>"Biz..."</p>

  <p>"Biz değil: sen. Sen ne yapacaksın? Seni izledim, Roran. Seni dinledim. Ve seni yeterince sevdim. Ama sırf Surda'ya vardın diye çekicini bırakıp eline saban alacağını hiç sanmıyorum."</p>

  <p>Roran eklem yerleri bembeyaz olana kadar kilidi sıktı. "Köyü Surda'ya teslim ettikten sonra avlanmaya gideceğim," dedi kararmış çöl kadar boş bir sesle.</p>

  <p>"Ah. O kızıl saçlı sevgilinin peşinden mi? Bu konuda bazı konuşmalar duydum, ama ben..."</p>

  <p>Roran kamaradan çıkarken kapıyı arkasından hızla çarptı. Öfkesinin bir an için alev alev yanmasına izin verdi –bu duygunun özgürlüğünün tadını çıkardı– sonra dizginlenemez tutkusunu bastırmaya başladı. Felda'nın çadırına gitti. Mandel bir kütüğe avcı bıçağıyla atışlar yapıyordu.</p>

  <p>Felda haklı: dizginlenmesi gerekiyor. "Zamanını harcıyorsun," dedi Roran.</p>

  <p>Mandel şaşkınlıkla döndü. "Neden öyle diyorsun?"</p>

  <p>"Gerçek dövüşte düşmanı yaralamak yerine kendi gözünü çıkarırsın. Hedefinle arandaki gerçek mesafeyi bilmiyorsan..." Omuz silkti. "Taş atsan da olur."</p>

  <p>Genç adamın gururla dikilmesini kayıtsız bir ilgiyle seyretti. "Gunner bana Cithri'deki bir adamın uçan bir kargayı on atıştan sekizinde vurduğunu söylemişti."</p>

  <p>"Ve kalan iki seferde öldürülürsün Bir savaşta silahını fırlatmak iyi fikir değildir." Elini sallayarak Mandel'in itirazlarını engelledi. "Yol çantanı al ve on beş dakika içinde derenin ilersindeki tepede benimle buluş. Bizimle birlikte Teirm'e gelmene karar verdim."</p>

  <p>"Evet, efendim!" Mandel coşkulu bir gülümsemeyle çadıra dalıp eşyalarını toplamaya başladı.</p>

  <p>Roran çıkarken en küçük kızını kalçasına oturtmuş olan Felda'yla karşılaştı. Felda, Roran'a ve Mandel'in hareketlerine baktı, ifadesi gerildi. "Onun güvende olmasını sağla, Stronghammer." Kızını yere koyup Mandel'in ihtiyaç duyacağı eşyaları toplamaya girişti.</p>

  <p>Belirlenen tepeye ilk varan Roran oldu. Beyaz bir kayanın üstüne çömelip denizi seyrederken kendini önündeki göreve hazırladı. Loring, Gertrude, Birgit ve oğlu Nolfavrell gelince Roran kayadan atladı. "Mandel'i beklemeliyiz, o da bizimle geliyor," dedi.</p>

  <p>"Neden?" diye sordu Loring.</p>

  <p>Birgit de kaşlarını çattı. "Başka kimsenin bize eşlik etmeyeceğine karar verdiğimizi sanıyordum. Özellikle Mandel'in, çünkü Narda'da görüldü. Seni ve Gertrude'u yanımıza almamız zaten yeterince tehlikeli. Mandel yalnızca birinin bizi tanıması riskini artıracak."</p>

  <p>"Bu riske giriyorum." Roran sırayla hepsinin gözlerinin içine baktı. "Gelmesi gerekiyor." Sonunda onu dinlediler ve Mandel'le birlikte altı kişi güneye, Teirm'e doğru yola çıktı.</p>
</body>
</html>
