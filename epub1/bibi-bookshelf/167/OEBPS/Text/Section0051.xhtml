<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Çekiç İnince</h1>

  <p>Roran, Baldor'la paylaştığı geçici çadırdan çıkarken ay yıldızların arasında iyice yükselmişti. Kampın kenarına gidip nöbetteki Albriech'in yerini aldı.</p>

  <p>"Rapor edecek bir şey yok," diye fısıldadı Albriech, sonra uzaklaştı.</p>

  <p>Roran yayının ipini bağlayıp kaz tüyünden yapılma üç tane oku toprakta kolayca erişebileceği bir yere gömdü. Sonra battaniyeye sanhp sol tarafındaki kayaya doğru kıvrıldı. Pozisyonu karanlık dağ eteklerini görmesini sağlıyordu.</p>

  <p>Alışkanlığı olduğu üzere Roran, manzarayı dörde böldü, her birini bir dakika boyunca inceledi. Düşmanların yaklaştığını gösterebilecek olan ani bir hareket veya ışığa karşı tetikteydi. Kısa süre sonra zihni dağılmaya başladı, rüyaların bulanık mantığıyla konudan konuya atlayarak dikkatini görevinden uzaklaştırdı. Dikkatini toplamak için yanağının içini ısırdı. Böyle ılık bir havada uyanık kalmak zordu...</p>

  <p>Roran şafaktan önceki iki nöbet için kura çekmekten kaçtığına memnundu, çünkü daha sonra eksik uykuyu telafi etmek için fırsatınız olmuyordu ve günün geri kalanında yorgun oluyordunuz.</p>

  <p>Rüzgârın nefesi yanından geçip kulağını gıdıkladı, kötülükten duyduğu korkuyla ensesindeki tüylerin diken diken olmasına neden oldu. Bu davetsiz dokunuş Roran'ı korkuturken, kendisinin ve köylülerin ölümcül tehlike içinde olduğu düşüncesinden başka her şeyi sildi. Sıtma nöbeti geçiriyormuş gibi titrerken kalbi şiddetle çarpıyor, nöbeti bırakıp kaçmamak için kendini zor tutuyordu.</p>

  <p>Neler oluyor bana? Okunu yaya takması bile bir çaba gerektiriyordu.</p>

  <p>Doğudaki bir gölge ufuktan ayrıldı. Yalnızca yıldızların arasındaki boşlukta görünerek yırtık bir peçe gibi gökyüzünde uçtu, ayın üstüne gelince havada asılı kaldı. Roran arkadan aydınlanan Ra'zac'ın bindiği hayvanlardan birinin yarı saydam kanatlarını görebiliyordu.</p>

  <p>Siyah yaratık gagasını açıp uzun, kulakları yırtıcı bir çığlık attı. Roran çığlığın tizliği ve frekansı yüzünden acıyla yüzünü buruşturdu. Çığlık kulak zarlarını deliyor, kanını donduruyor, umut ve sevincin yerine keder getiriyordu. Uluma bütün ormanı uyandırdı. Millerce uzaktaki ve civardaki kuşlarla hayvanlar panik halde feryat etmeye başladı. Roran'ı telaşlandıran şey köylülerin sürülerinden geriye kalan hayvanların da onlara katılması oldu.</p>

  <p>Roran bir ağaçtan diğerine sendeleyerek kampa geri döndü, fısıldayarak, "Ra'zac burda. Sessiz olun ve olduğunuz yerde kalın," dedi karşılaştığı herkese. Diğer nöbetçilerin de korkan köylülerin arasında dolaşıp ay m mesajı yaydıklarını gördü.</p>

  <p>Fisk elinde mızrağıyla çadırından fırlayıp kükredi. "Saldırıya mı uğradık? O lanet olası..." Roran üstüne atılarak marangozu susturdu, ama sağ omzunun üstüne düşüp eski yarasını acıtınca çığlığını zorla bastırdı.</p>

  <p>"Ra'zac," diye inledi Roran.</p>

  <p>Fisk sessiz kaldı, sonra alçak sesle, "Ne yapmalıyım?" diye sordu.</p>

  <p>"Hayvanları susturmama yardım et."</p>

  <p>Birlikte kamptan geçip keçilerin, koyunların, eşeklerin ve atların bulunduğu bitişikteki çayıra gittiler. Sürünün çoğunluğuna sahip olan köylüler hayvanlarıyla birlikte yatıyorlardı ve çoktan uyanmış hayvanları susturmaya çalışıyorlardı. Roran hayvanları çayırın kıyısı boyunca, ağaçların ve çalıların onları dost olmayan bakışlardan gizleyebileceği yerlere dağıtma konusunda ısrar eden paranoyasına müteşekkirdi. On koyunluk bir grubu susturmaya çalışan Roran, dev bir yarasa gibi hâlâ ayı örtmekte olan korkunç siyah gölgeye baktı. Dehşet içinde gizlendikleri yere doğru geldiğini gördü. Eğer yaratık bir kere daha çığlık atarsa sonumuz gelmiştir.</p>

  <p>Ra'zac tepede dolaşmaya başlayana kadar hayvanların çoğu susturulmuştu, kulakları ürmalayıcı şekilde anırmaya devam etmede ısrar eden bir eşek hariç. Roran hiç tereddütsüz bir dizinin üstüne çöktü, yayına bir ok taktı ve hayvanı kaburgalarının arasından vurdu. Hayvan hiç ses çıkarmadan yere düştü.</p>

  <p>Ama çok geç kalmıştı; anırma sesi Ra'zac'ı uyarmışü bile. Yaratık başını meydana doğru çevirdi ve uzanmış pençeleriyle aşağı doğru inerken iğrenç kokusu ondan önce geliyordu.</p>

  <p>Şimdi bir kâbusu öldürüp öldürmeyeceğimizi görme zamanı geldi, diye düşündü Roran. Yanında çömelen Fisk mızrağını kaldırdı, yaratık menzile girince fırlatmaya hazırdı.</p>

  <p>Roran yayını çekerken –savaşı iyi saplanmış bir okla başlayıp bitirme girişimi içinde– ormandaki bir kargaşa dikkatini dağıttı.</p>

  <p>Bir geyik sürüsü ağaçların arasından fırlayıp çayıra doğru koştu. Ra'zac'tan kaçmak için duydukları delice istek içinde köylülere ve hayvanlarına aldırmıyorlardı. Neredeyse bir dakika boyunca geyikler Roran'ın yanından geçti. Yumuşak toprağı sert toynaklarıylaa altüst ederken gözlerinin beyazı ay ışığını yansıtıyordu. O kadar yakındılar ki Roran onların zorlukla nefes aldıklarını duyabiliyordu.</p>

  <p>Geyiklerin kalabalığı köylüleri gizlemiş olmalıydı; kanatlı yaratık çayırın üstünde son bir kez daha daire çizdikten sonra güneye döndü, Spine'a doğru kayarcasına ilerleyerek gecenin içinde kayboldu.</p>

  <p>Roran ve köylüler avlanan tavşanlar gibi oldukları yerde donakalmalardı. Ra'zac'ın gidişinin onların açığa çıkmasını sağlamak için bir hile olabileceğinden ya da yaratığın ikizinin yakınlarda bekliyor olmasından korkuyorlardı. Yaylarına ok atma dışında bir hareket yapmayarak saatlerce gergin ve endişeli bir şekilde beklediler.</p>

  <p>Ay batmak üzereyken Ra'zac'ın kemik donduran çığlığı çok uzaklarda yankılandı... sonra hiçbir şey duyulmadı.</p>

  <p><br /></p>

  <p>Şanslıydık, diye düşündü Roran ertesi sabah uyandığında. Ve bir dahaki sefere bizi kurtarması için şansa güvenemeyiz.</p>

  <p>Ra'zac'ı gördükten sonra köylülerin hiçbiri mavnayla yolculuk yapmaya itiraz etmedi. Tam tersine yola çıkmak için öylesine sabırsızlanryorlardı ki çoğu Roran'a ertesi gün yerine o gün yola çıkmalarının mümkün olup olmadığını soruyordu.</p>

  <p>"Keşke, ama yapılması gereken çok şey var."</p>

  <p>Kahvaltıdan önce Roran, Horst ve bir grup adam Narda'ya yürüdü. Roran onlara eşlik ederken tanınma riskine girdiğini biliyordu, ama işleri ihmal edemeyeceği kadar önemliydi. Üstelik şu andaki görünüşünün İmparator'un posterindeki görüntüsünden çok farklı olduğundan emindi. Kimse ikisini birbirine eşleyemezdi.</p>

  <p>Girişte hiç zorlanmadılar; çünkü kapıyı farklı askerler bekliyordu. Limana gidip bir grup adamla mavnaları denize hazırlayan Clovis'e iki yüz kuron verdiler.</p>

  <p>"Teşekkürler, Stronghammer," dedi, para kesesini beline sokmaya çalışarak. "Bir adamın gününü aydınlatmak için san altından daha iyisi yoktur." Onları iş tezgahına götürüp Narda'nın etrafındaki suların haritasını gösterdi. Haritada çeşitli akıntıların gücünü gösteren işaretleri; kayaların, kıyı kordonlarının ve diğer tehlikelerin yerleri ve onlarca yıl değerinde sağlam ölçümler yer alıyordu. Narda'dan doğruca güneydeki küçük bir koya doğru parmağıyla bir çizgi çizerken, "Hayvanlarınızı burdan alacağız," dedi Clovis. "Yılın bu zamanında gelgit yumuşaktır, yine de onunla mücadele etmek istemeyiz, bu yüzden sular yükseldikten hemen sonra yola çıkmalıyız."</p>

  <p>"Sular yükseldikten sonra mı?" diye sordu Roran. "Suların çekilmesini bekledikten sonra yola çıkıp akıntının bizi taşıması daha iyi olmaz mı?"</p>

  <p>Clovis gözlerinde bir parıltıyla burnuna dokundu. "Evet, olurdu, ben de pek çok yolculuğa öyle başladım. Ama demir atıp hayvanlarınızı yüklerken dalgaların hızla gelip bizi içerilere sürüklemesini istemem. Dalgalar yüksekken yola çıkarsak böyle bir tehlike yok, ama sular çekilirken karaya vurmamak için akıllıca hareket etmeliyiz. Bunu yaptığımızı var sayarsak deniz bizim için çalışacaktır, ha?"</p>

  <p>Roran başıyla onayladı. Clovis'in deneyimlerine güveniyordu. "Mürettebatını tamamlamak için kaç adama ihtiyacın olacak?"</p>

  <p>"Ben yedi güçlü, dürüst ve iyi denizci bulmayı başardım. Hepsi, çok garip olsa da bu işi kabul etti. Dikkatinizi çekerim, dün akşam onları bulduğumda çocukların çoğu maşrapalarının dibindeydi, son yolculuktan aldıkları parayı içiyorlardı, ama sabah geldiğinde bakire kızlar kadar ayık olacaklardır, buna söz verebilirim. Yedi tane bulabildiğini düşünülürse dört tanesine daha ihtiyacım olacak."</p>

  <p>"Dört tamamdır," dedi Roran. "Adamlarını denizcilik konusunda fazla bir şey bilmez, ama hepsi iri yapılıdır ve çabuk öğrenirler."</p>

  <p>Clovis homurdandı. "Her yolculukta bir çift yeni adam alırım zaten. Emirleri takip ettikleri sürece sorun çıkmaz, aksi halde baş aşağı armadara direğine asarım onları, bu sözümü unutma. Muhafızlara gelince, dokuz tane isterim, her mavna için üç tane. Ve onlar da senin denizciler kadar toy olmasalar iyi olur, yoksa dünya kadar viski versen limandan kıpırdamam."</p>

  <p>Roran haşin bir şekilde gülümsedi. "Benimle dolaşan herkes savaşta birkaç kez kendini kanıtlamıştır."</p>

  <p>"Ve hepsi sana cevap vermek zorunda, öyle mi genç Stronghammer?" dedi Clovis. Gedric, Delwin ve şu anda Narda'da olan diğerlerine bakarak çenesini kaşıdı. "Kaç kişisiniz?"</p>

  <p>"Yeterince."</p>

  <p>"Yeter, diyorsanız. Merak ettim." Elini havada salladı. "Dilime boş verin, sağduyumdan bir fersah önde gider ya da babam bana öyle söylerdi. İkinci kaptanım Torson şu anda gemi levazımatı satan dükkânda, ekipmanın alınışını denetliyor. Hayvanlarınız için yeminiz vardır herhalde?"</p>

  <p>"Diğer eşyalanınızla birlikte."</p>

  <p>"O halde gidip alsanız iyi olur. Yelkenler çekilir çekilmez yükleri ambarlara doldurabiliriz."</p>

  <p>Sabahın geri kalanında ve öğleden sonra Roran, yanındaki köylüler yiyecekleri –Loring'in oğullarının satın aldığı– depolardan sundurmadaki mavnalara taşımak için çabaladılar.</p>

  <p>Roran tahta iskeleden Edeline'a doğru yürüyüp un tornasını ambarda bekleyen denizciye verirken Clovis seyrediyordu. "Bunların çoğu yem değil, Stronghammer."</p>

  <p>"Değil" dedi Roran. "Ama bunlara da ihtiyaç var." Clovis'in daha fazla soru sormadığına memnun oldu.</p>

  <p>Son mallar da ambara konduktan sonra Clovis, Roran'ı çağırdı. "Siz gidebilirsiniz. Ben ve çocuklar geri kalanı hallederiz. Yarın sabah şafaktan üç saat sonra söz verdiğin bütün adamlarınla birlikte limana gelmeyi unutma. yoksa yüksek dalgalan kaçırırız."</p>

  <p>"Orda olacağız."</p>

  <p><br /></p>

  <p>Dağın eteklerine geri dönen Roran, Elain ve diğerlerine yola çıkmak için hazırlanmalarını söyledi. Her sabah kamp yerinden ayrılmaya alışık oldukları için bu fazla uzun sürmedi. Sonra ertesi sabah Narda'ya kadar kendisine eşlik edecek olan on iki adamı seçti. Hepsi iyi dövüşçülerdi, ama Horst ve Dehvin gibi en iyilerinden, askerlerin onları bulması ya da Razac'ın geri dönme olasılığına karşı köylülerle kalmalarını istedi.</p>

  <p>Gece olunca grup ikiye ayrıldı. Roran kayanın dibine çöküp Horst'un grubu ertesi sabah mavnalarla buluşacakları koya götürüşünü seyretti.</p>

  <p>Orval yanına gelip kollarını kavuşturdu. "Güvende olacaklar mı sence, Stronghammer?" Duyduğu kaygı yüzünden sesi bir yay gibi gergin çıkıyordu.</p>

  <p>Roran da çok endişeli olmasına rağmen, "Olacaklar," dedi. "Bir fıçı birasına bahse girerim ki yarın sahile çıktığımızda hâlâ uyuyor olacaklar. Nolla'yı uyandırma zevkine sahip olabilirsin. Buna ne dersin?" Karısından söz edilince Orval gülümseyip başını salladı, kendine güveni yeniden yerine gelmişti.</p>

  <p>Umarım haklıyımdır. Köylülerin oluşturduğu karardık sütunlar gözden kaybolana kadar orada kamburu çıkmış bir durumda bekledi.</p>

  <p><br /></p>

  <p>Şafaktan bir saat önce kalktılar. Gökyüzü soluk yeşil parlamaya, nemli hava parmaklarını hissizleştirmeye yeni başlamıştı. Roran yüzüne su çarpıp yayını ve okluğunu, her zaman yanında olan çekicim, Fisk'in kalkanlarından, Horst'un mızraklarından birini kuşandı. Carvahall'deki çatışmalar sırasında elde ettikleri ilave kılıçlarla diğerleri de aynı şeyi yaptılar.</p>

  <p>On üç adam engebeli tepelerde cesaret edebildikleri oranda koşup Narda'ya giden yola, az sonra da kasabanın ana kapısına vardılar. Ne yazık ki daha önce kendilerine sıkıntı yaratan iki asker girişi bekliyordu. Askerler daha önce olduğu gibi mızraklarını indirip kapıyı girişe kapadılar.</p>

  <p>"Bu kez sayınız daha fazla," dedi beyaz saçlı adam. "Ve hiçbiri öncekinin aynısı değil. Sen hariç." Roran'a odaklanmıştı. "Mızrak ve kalkanın da çömlekçilikle ilgili olduğuna inanmamı bekliyorsun herhalde?"</p>

  <p>"Hayır. Teirm'e giderken yolda saldırıya uğramak istemeyen Clovis tarafından mavnalarını korumak için tutulduk."</p>

  <p>"Siz mi? Paralı asker mi oldunuz?" Askerler birer kahkaha patlattı. "Tüccar olduğunuzu söylemiştiniz."</p>

  <p>"Daha iyi para ödüyor."</p>

  <p>Beyaz saçlı adam kaşlarını çattı. "Yalan söylüyorsun. Bir keresinde bir beyefendi olmayı denedim. Daha çok karnım aç uyudum. Hem sizin tüccar grubunuz ne kadar kalabalık? Dün yedi kişi ve bugün on iki; sen dâhil on üç. Bir grup dükkân sahibinin seferi olamayacak kadar büyük görünüyor grubunuz." Roran'ın yüzünü incelerken gözlerini kıstı. "Sen tamdık görünüyorsun. Adm ne, ha?"</p>

  <p>"Stronghammer."</p>

  <p>"Roran olamaz, değil..."</p>

  <p>Roran mızrağını ileri savurup beyaz saçlı askerin boğazına soktu. Kırmızı kan fışkırmaya başladı. Roran çekicini çekip döndü, ikinci askerin baltasını kalkanıyla engelledi. Çekicini savurarak adamın miğferini ezdi.</p>

  <p>İki ceset arasında nefes nefeseydi. Şimdi on kişi öldürmüş oldum.</p>

  <p>Orval ve diğer adamlar şok olmuş gibi ona bakıyordu. Bakışlarının ağırlığına dayanamayan Roran sırtını onlara dönüp yolun alımdan geçen kanalizasyon kanalını işaret etti. "Kimse görmeden cesetleri saklayın," diye sertçe emretti. Adamlar ona itaat etmek için koştururken Roran, nöbetçilerin bulunduğu siper duvarını inceledi. Neyse ki görünürde kimse yoktu. Eğilip mızrağını çekti, çimenlerde bıçağını temizledi.</p>

  <p>"Tamamdır," dedi Mandel, hendekten çıkarak. Genç adamın rengi sakalına rağmen solgun görünüyordu.</p>

  <p>Roran başıyla onaylayıp kendini topladı, gruba baktı. "Dinleyin. Limana hızlı, ama makul bir hızla yürüyeceğiz. Koşmayacağız. Alarm çalınca –birisi az önceki çatışmayı duymuş olabilir– şaşırmış ve ilgilenmiş gibi görünün, korkmuş değil. Ne yaparsanız yapın, insanlara bizden şüphelenmeleri için bir neden vermeyin. Ailelerinizin ve arkadaşlarınızın hayatı buna bağlı. Eğer saldırıya uğrarsak tek göreviniz mavnaların hareket ettiğini görmektir. Başka hiçbir şeyin önemi yok. Anlaşıldı mı?"</p>

  <p>"Evet, Stronghammer," diye cevapladılar.</p>

  <p>"O halde beni takip edin."</p>

  <p>Narda'da yürürlerken Roran kendini o kadar gergin hissediyordu ki patlayıp binlerce parçaya ayrılacağından korkuyordu. Kendimi neye çevirdim ben, diye merak etti. Potansiyel düşmanlarını tanımak için kadınlara, erkeklere, çocuklara, hatta köpeklere bakıyordu. Etrafındaki her şey garip biçimde parlak ve ayrıntıyla dolu görünüyordu; sanki insanların elbiselerindeki ipliklere varana kadar görebiliyordu.</p>

  <p>Limana olaysız vardılar. "Erkencisin, Stronghammer," dedi Clovis. "Bir erkekte bunu severim. Bu bize yola çıkmadan önce her şeyi düzenlemek için bir fırsat verecek."</p>

  <p>"Hemen gidebilir miyiz?"</p>

  <p>"Bunu yapamayacağımızı biliyorsun. Denizin yükselmesini beklemek zorundayız ve bekliyoruz." Clovis bunun üzerine duraklayıp on üçüne ilk kez doğru dürüst baktı. "Neden, ne oldu Stronghammer? Hepiniz Galbatorix"in hayaletini görmüş gibisiniz."</p>

  <p>"Birkaç saatlik deniz havasının düzeltemeyeceği bir şey değil," dedi Roran. Mevcut durumunda gülümseyemezdi, ama kaptana güvence vermek için yüz hatlarına daha hoş bir ifadenin yerleşmesine izin verdi.</p>

  <p>Clovis bir ıslık çalarak mavnalardaki iki adamı çağırdı. İki adam da bronzlaşıp fındık rengine dönmüştü. "Bu ikinci kaptanım Torson," dedi Clovis, sağındaki adamı işaret ederek. Torson'un çıplak omzunda uçan bir ejderha dövmesi vardı. "Merrybell'in. kaptanı o olacak. Ve bu kara köpek de Flint. Edeline'ın kaptanı. Gemilerinde onların sözü kanundur, benim sözümün Red Boar'da kanun olduğu gibi. Onlara ve bana hesap vereceksiniz, Stronghammer'a değil... Beni duyduysanız doğru dürüst bir evet, evet deyin bakayım."</p>

  <p>"Evet, evet," dedi adamlar.</p>

  <p>"Şimdi, kimler benim yardımcım, kimler asker olacak? Ben bütün çabama rağmen arada bir fark göremiyorum."</p>

  <p>Komutanın Roran değil, kendisi olduğuna dair çıkışmalarına rağmen köylüler ona değil, Roran'a bakıyorlardı. Roran başını sallayarak onayladı ve adamlar iki gruba ayrıldı. Roran onları daha da küçük gruplara bölüp her mavnaya belirli sayıda köylü verdi.</p>

  <p>Sonraki yarım saat içinde Roran denizcilerle birlikte çalışıp Red Boar'ı kalkış için hazırlamalarına yardım etti. Kulağı alarm sesindeydi. Daha fazla kalırsak ya yakalanacağız ya da öldürüleceğiz, diye düşündü, rıhtıma vuran suların yüksekliğini kontrol ederek alnındaki teri sildi.</p>

  <p>Clovis, kolunu sıkınca Roran irkildi. Kendine engel olamadan çekicini yansına kadar çekti. Yoğun hava boğazını tıkıyordu.</p>

  <p>Clovis, onun bu tepkisi üzerine tek kaşını kaldırdı. "Sem izliyordum, Stronghammer ve adamlarının bu sadakatini nasıl kazandığını bilmek istiyorum. Hatırlamadığım kadar çok kaptanla çalıştım, ama hiçbiri senin itaat seviyene ulaşamamıştı."</p>

  <p>Roran elinde olmadan güldü. "Nasıl yaptığımı söyleyeyim; onları kölelikten ve canlı canlı yenmekten kurtardım."</p>

  <p>Clovis'in kaşları neredeyse saç hizasına kadar kalkmıştı. "Bunu yaptın mı? İşte dinlemek istediğim bir hikâye."</p>

  <p>"Hayır, istemezsin."</p>

  <p>Bir an sonra, "Evet, belki de istemem," dedi Clovis. Küpeşteden aşağıya baktı. "Vay canına. Sanırım artık yola çıkabiliriz. Ve işte benim küçük Galina'in, her zamanki gibi dakik."</p>

  <p>İriyarı adam borda iskelesine sıçradı, oradan da limana indi. On üç yaşlarında görünen koyu renk saçlı bir kıza ve Roran'ın kızın annesi olduğunu tahmin ettiği bir kadına sarıldı. Kızın saçlarını karıştırıp, "Ben yokken uslu duracaksın, değil mi Galina?" dedi.</p>

  <p>"Evet, baba."</p>

  <p>Clovis'in ailesine veda edişini seyreden Roran kapıda öldürdüğü iki askeri düşündü. Onların da aileleri olabilir. Onları seven karıları ve çocukları, her gün döndükleri evleri olabilir... Safranın boğazında yükseldiğini hissederken kusmamak için düşüncelerini başka yöne çevirdi.</p>

  <p>Mavnalardaki adamlar endişeli görünüyordu. Cesaretlerini kaybedeceklerinden korkan Roran güvertede yürüyerek kendini gösterdi, gerinip, rahatlamak için ne gerekiyorsa onu yaptı. Sonunda Clovis Red Boar'a atlayıp bağırdı. "Halatları çözün, çocuklar! Tuzlu derinlik bizi bekliyor."</p>

  <p>Kısa süre içinde borda iskeleleri mavnalara çekildi, halatlar çözüldü ve yelkenler havalandı. Hava verilen emirlerle ve denizciler halatları çekerken duyulan hayamola sesleriyle çınlıyordu.</p>

  <p>Arkada bıraktıkları Galina ve annesi, sessiz ve hareketsiz bir şekilde mavnaların hareket etmesini seyrediyordu.</p>

  <p>"Şanslıyız, Stronghammer," dedi Clovis, omzuna bir şaplak indirerek. "Bizi bugün biraz itecek kadar rüzgâr var. Sular değişmeden koya ulaşmak için kürek çekmemiz gerekmeyebilir, ha!"</p>

  <p>Red Boar Narda körfezinin ortasına vardığında ve açık denizlerin özgürlüğüne ulaşmalarına daha on dakika varken Roran'ın korktuğu şey oldu; taş binaların arasından yükselen çan ve trompet sesleri denizi aşarak onlara ulaştı.</p>

  <p>"Bu ne?" diye sordu.</p>

  <p>"Bilmiyorum," dedi Clovis. Elleri kalçalarında kasabaya bakarken kaşlarını çattı. "Yangın olabilir, ama havada duman yok. Belki bölgede Urgallar görülmüştür..." Yüzünde bir endişe belirdi. "Siz kazara yolda hiç Urgala rastladınız mı?"</p>

  <p>Roran başını iki yana salladı. Konuşursa sesinin çıkacağını sanmıyordu.</p>

  <p>Flint yanlarına gelip Edeline'ın güvertesinden onlara doğru bağırdı. "Geri dönelim mi, efendim?" Roran küpeşteyi o kadar sıkı tuttu ki tırnaklarının arasına kıymıklar girdi. Araya girmeye hazırdı, ama çok endişeli görünmek istemiyordu.</p>

  <p>Bakışlarını Narda'dan zorlukla koparan Clovis kükreyerek karşılık verdi. "Hayır. O zaman denizin yükselmesini kaçırırız."</p>

  <p>"Evet, evet, efendim! Ama bu kargaşaya neyin neden olduğunu görmek için bir günlük maaşımdan vazgeçebilirdim."</p>

  <p>"Ben de öyle," diye mırıldandı Clovis.</p>

  <p>Evler ve binalar arkalarında küçülürken Roran, mavnanın arka tarafına çömeldi, kollarını dizlerine dolayıp kamaralara yaslandı. Gökyüzüne bakarak derinliği, berraklığı ve rengiyle büyülendi, ardından Red Boar'ın yosunların titreştiği bulanık yeşiline baktı. Mavnanın yunuslama hareketi gemiyi bir beşik gibi sallıyordu. Ne güzel bir gün, diye düşündü. Orada olup bunu görebildiği için müteşekkirdi.</p>

  <p>Körfezden kaçtıktan sonra, Roran ip merdivenden tırmanıp Clovis'in elleri dümende rotalarını ayarladığı kamaranın arkasındaki kıç güvertesine çıktı. "Ah, yolculuğun ilk gününün insanı sevindiren bir yanı vardır, daha yemeğin ne kadar kötü olduğunu fark edip evini özlemeye başlamamışsındır."</p>

  <p>Mavnada ne yapabileceğini öğrenmesi gerektiğinin bilincinde olan Roran, Clovis'e mavnadaki çeşitli nesnelerin isimlerini sorunca, mavnaların, gemilerin ve genel olarak yelken açma sanatının nasıl işlediği konusunda coşkulu bir dersle karşılaştı.</p>

  <p>İki saat sonra Clovis önlerinde uzanan dar yarımadayı işaret etti. "Koy bunun karşı tarafında olacak." Roran küpeştenin üstünde gerinip boynunu uzattı, köylülerin güvende olduğundan emin olmak istiyordu.</p>

  <p>Red Boar kayalık çıkıntının etrafından dolaşırken koyun ucunda beyaz bir kumsal göründü. Palancar Vadisi'nin göçmenleri orada toplanmıştı. Mavnalar kayaların arkasından çıkınca insanlar sevinç çığlıkları atıp el sallamaya başladı.</p>

  <p>Roran rahatlamıştı.</p>

  <p>Yanındaki Clovis korkunç bir küfür salladı. "Seni gördüğüm an bir şeylerin yanlış olduğunu anlamıştım, Stronghammer. Gerçekten çiftlik hayvanı. Peh! Benimle bir aptal gibi oynadın."</p>

  <p>"Beni yanlış anladın," diye karşılık verdi Roran. "Yalan söylemedim; bu benim sürüm ve ben de onların çobanıyım. Eğer istersem onlara 'çiftlik hayvanları' diyemez miyim?"</p>

  <p>"Ne dersen de, ben Teirm'e insan taşımayı kabul etmedim. Neden bana gerçek kargonu söylemedin, diye merak ediyorum. Nasıl bir işin içindeysen bunun senin ve benim için bela anlamına geldiği sonucuna varabiliyorum bir tek. Sizi gemimden atıp Narda'ya geri dönmeliyim."</p>

  <p>"Ama bunu yapmayacaksın," dedi Roran, ölüm sessizliğiyle.</p>

  <p>"Oh, öyle mi? Nedenmiş?"</p>

  <p>"Çünkü bu mavnalara ihtiyacım var, Clovis ve onları elimde tutmak için her şeyi yaparım. Her şeyi. Anlaşmamıza uy, huzurlu bir yolculuk yapalım. Böylece Galina'yı yeniden görebilirsin. Eğer bu olmazsa..." Tehdit, gerçekte olduğundan daha kötü geliyordu kulağa; Roran'ın Clovis'i öldürmeye niyeti yoktu, ama eğer gerekirse onu sahilde bir yerde terk edebilirdi.</p>

  <p>Clovis'in yüzü kızardı, ama homurdanarak, "Pekâlâ, Stronghammer," diyerek Roran'ı şaşırttı. Durumdan memnun olan Roran dikkatini sahile çevirdi.</p>

  <p>Arkasında bir klik sesi duydu.</p>

  <p>İçgüdüsel olarak hareket eden Roran çömelip döndü ve başını kalkanıyla örttü. Topuz kalkanına inerken kolu titredi. Kalkanını indirip korku içindeki Clovis'e baktı. Adam güvertede geri dönerek kaçmaya başladı.</p>

  <p>Roran gözlerini rakibinden bir an bile almayarak başını iki yana salladı. "Beni yenemezsin, Clovis. Sana tekrar soruyorum; anlaşmamıza uyacak mısın? Eğer uymayacaksan seni kıyıya bırakıp mavnalarına el koyacağım ve mürettebatını çalışmaya zorlayacağım. Geçim kaynağını mahvetmek istemiyorum, ama eğer beni zorlarsan... Gel şimdi. Bize yardım etmeyi seçersen bu normal, olaysız bir yolculuk olur. Param zaten aldığını unutma."</p>

  <p>Büyük bir gururla doğrulan Clovis konuştu. "Eğer kabul edersem bana bu numaranın neden gerekli olduğunu, bu insanların neden burda olduğunu ve nerden geldiklerini anlatacaksın. Bana ne kadar altın verirsen ver ilkelerime uymayan bir işe yardım etmem. Siz haydut musunuz? Yoksa kahrolası krala mı hizmet ediyorsunuz?"</p>

  <p>"Bu bilgi seni büyük tehlikeye atabilir."</p>

  <p>"Yine de ısrar ediyorum."</p>

  <p>"Palancar Vadisi'ndeki Carvahall köyünü duydun mu?" diye sordu Roran.</p>

  <p>Clovis elini salladı. "Bir veya iki kez. Ne olmuş ona?"'</p>

  <p>"Şu anda köyü sahilde görüyorsun. Galbatorix'in askerleri bir şey yapmadığımız halde bize saldırdı. Biz de karşılık verdik. Durumumuzun tutulacak bir yanı kalmayınca Spine'ı geçip Narda'ya inen sahili izledik. Galbatorix Carvahall'deki bütün kadınların, adamların ve çocukların öldürülmesini ya da köleleştirilmesini istiyor. Surda'ya varmak tek hayatta kalma umudumuz." Roran, Ra'zac'tan özellikle bahsetmemişti; Clovis'i fazla korkutmak istemiyordu.</p>

  <p>Deneyimli denizcinin rengi griye dönmüştü. "Hâlâ takip ediliyor musunuz?"</p>

  <p>"Evet, ama İmparator henüz bizi bulamadı."</p>

  <p>"Peki alarmlar sizin yüzünüzden mi çaldı?"</p>

  <p>Roran çok yumuşak bir şekilde, "Beni tanıyan iki askeri öldürdüm..." dedi. Bu açıklama Clovis'in irkilmesine neden oldu: gözleri irileşti, bir adım geri çekildi, yumruklarını sıkarken kollarındaki damarlar dalgalandı. "Seçimini yap, Clovis; kıyı yaklaşıyor."</p>

  <p>Kaptanın omuzları çöküp duruşundaki sahte cesaret kaybolduğunda Roran kazandığını anladı. "Ah, veba seni alsın, Stronghammer. Ben kralın arkadaşı değilim; seni Teirm'e götüreceğim. Ama daha sonra seninle hiçbir ilgimin kalmasını istemiyorum."</p>

  <p>"Gece kaçmayacağına ya da ona benzer bir hile yapmayacağına söz verir misin?"</p>

  <p>"Evet. Veririm."</p>

  <p>Mavna, iki yanında iki arkadaşıyla sahile çıkarken, Red Boar'ın gövdesinin altına taşlar ve kumlar sürtmeye başladı.</p>

  <p>Sahile çarpan amansız, ritmik dalgalar dev bir canavarın nefesine benziyordu. Yelkenler sarılıp borda iskeleleri uzatılınca, Torson ve Flint, Red Boar'in yanına gelip neler olduğunu sordular.</p>

  <p>"Planlarda bir değişiklik oldu," dedi Clovis.</p>

  <p>Roran durumu açıklamayı ona bırakıp –köylülerin Palancar Vadisi'nden kaçmalarının gerçek nedeninden kaçarak– kuma atladı. Kalabalık arasında Horst'u bulmaya gitti. Demirciyi bulunca onu yanına çekip Narda'daki ölümleri anlattı. "Clovis'le yola çıktığım anlaşılırsa peşimizden atlarla asker gönderebilirler. Herkesi olabildiğince hızlı bir şekilde mavnalara bindirmeliyiz."</p>

  <p>Horst uzun bir süre onun gözlerine baktı. "Sen sert bir adam oldun, Roran, hiç olmadığın kadar sert."</p>

  <p>"Buna mecbur kaldım."</p>

  <p>"Kim olduğunu unutmamaya dikkat et."</p>

  <p><br /></p>

  <p>Roran sonraki üç saati köylülerin eşyalarını Red Boar'a yükleyip Clovis tatmin olana kadar yerlerini değiştirerek geçirdi. Eşya yığmlarınınbeklenmedik şekilde harekete geçip birilerini yaralamaması için bağlanması gerekiyordu. Ayrıca mavnanın dengesini bozmayacak şekilde dağıtılmaları gerekiyordu ki çıkınlar farklı büyüklükte ve yoğunlukta olduğu için bu hiç kolay değildi. Sonra hayvanların ikna edilerek –durumdan hiç memnun olmamışlardı– mavnalara bindirilmeleri ve ambardaki demir halkalara bağlanarak hareketsiz hale getirilmeleri gerekti.</p>

  <p>En son insanlar bindi, ama mavnaların alabora olmaması için onların da kargo gibi simetrik şekillerde yerleştirilmeleri sağlandı. Clovis, Torson ve Flint mavnalarının ucunda dikilip aşağıdaki köylü yığınına talimatlar yağdırmaya başladılar.</p>

  <p>Şimdi ne var, diye düşündü Roran sahilde bir anlaşmazlık çıktığını duyunca. Kalabalığın arasından kendine yol açarak rahatsızlığın kaynağına ulaştığında Calitha'nın üvey babası Wayland'in yanına çömelmiş yaşlı adamı sakinleştirmeye çalıştığını gördü.</p>

  <p>"Hayır! O canavarla gitmem! Beni zorlayamazsınız," diye bağırdı Wayland. Kurumuş kollarını sallayıp Calitha'nın kollarından kurtulmak için topuklarını yere vurdu. Dudaklarından salya akıyordu. "Bırak beni, dedim. Bırak beni gideyim!"</p>

  <p>Onun darbeleri karşısında yüzünü buruşturan Calitha, "Dün gece kamp yapüğımızdan beri çok mantıksız davranıyor," dedi.</p>

  <p>Neden olduğu bunca sıkıntıdan sonra Spine'da ölseydi hepimiz için çok daha iyi olurdu, diye düşündü Roran. Calitha'ya kaüldı, ikisi birlikte üvey babayı yatıştırmayı başardılar. Calitha, ona ödül olarak bir parça kurumuş et verdi. Wayland'in bütün dikkati et üzerinde yoğunlaştı. O etini çiğnerken, Roran, Calitha, Wayland'i Edeline'a bindirip kimseyi rahatsız edemeyeceği boş bir köşeye yerleştirdi.</p>

  <p>"Kaldırın kıçlarınızı, hantal herifler," diye bağırdı Clovis. "Sular yeniden yükselecek. Hadi, hadi."</p>

  <p>Son bir hareket dalgasından sonra kamara iskeleleri çekildi, her mavnanın önünde sahilde yirmi adam kaldı. Üç grup mavnaların önüne toplanıp onları suya itmeye hazırlandı.</p>

  <p>Roran, Red Boar'a destek verdi. O ve adamları hep birlikte tempo tutarak dev mavnayı itmeye başladılar. Gri kumlar ayaklarının altında kayıyor, kereste ve kablolar çatırdıyor, hava ter kokusuyla titreşiyordu. Bir an için çabaları boşmuş gibi göründü, sonra Red Boar sarsılarak otuz santim kadar kaydı.</p>

  <p>"Tekrar!" diye bağırdı Roran. Adım adım denize doğru ilerlediler. Dondurucu su bellerine gelene kadar devam ettiler. Bir dalga Roran'a çarpıp ağzını deniz suyuyla doldurdu. Suyun tadından tiksinen Roran büyük bir gayretle tükürdü; bu beklediğinden daha yoğundu.</p>

  <p>Mavna deniz yatağından kurtulunca Roran, Red Boar'ın yanında yüzerek küpeşteden sarkan halatlardan birine tırmandı. Bu arada denizciler Red Boar'ı daha derin sulara itmek için uzun sırıklar yerleştirmişlerdi. Merrybell ve Edeline'in mürettebatı da aynı şeyi yapıyordu.</p>

  <p>Kıyıdan makul derecede uzaklaştıktan sonra Clovis sırıkların kaldırılıp küreklerin çıkanlmasını emretti. Küreklerin yardımıyla denizciler Red Boar'in pruvasını koyun girişine doğru çevirdiler. Yelkeni asıp hafif rüzgârı alacak şekilde hizaladılar. Mavna üçlüsünün öncüsü olarak Teirm'e doğru yola çıktılar.</p>
</body>
</html>
