<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Dostlar Arasındaki Gerçek</h1>

  <p>Yaşlılar Konseyi, Nasuada'nın istediklerini kabul etmesinden memnun olmuş, zaferle gülümsüyordu. "Senin kendi iyiliğin ve Varden'in iyiliği için ısrar ediyoruz," dedi Jörmundur. Diğer yaşlılar da kendi destek sözlerini söyledi, Nasuada bunları üzgün gülümsemelerle kabul etti. Sabrae kendilerine katılmayan Eragon'a öfkeli bir bakış attı.</p>

  <p>Bu görüşmeler sırasında Eragon, gerek kendi haberlerine gerekse Konsey'in duyurusuna vereceği tepkiyi görmek için Aryayı izliyordu. İki olay da onun anlaşılmaz ifadesini değiştirmemişti. Ama Saphira, Eragon'a Arya'nın daha sonra kendileriyle konuşmak istediğini söyledi.</p>

  <p>Eragon yanıt veremeden önce Falberd, Arya'ya döndü. "Elfler bunu kabul eder mi?"</p>

  <p>Arya delici bakışlarının altında kıpırdanmaya başlayana kadar Falberd'e bakmaya devam etti, sonra tek kaşını kaldırdı. "Kraliçem adına konuşamam, ama bu konuda itiraz edilebilecek bir şey görmüyorum. Nasuada benim onayımı aldı."</p>

  <p>Bizim ona anlattıklarımızdan sonra nasıl görebilir, diye düşündü Eragon buruk bir sesle. Hepimiz köşeye sıkıştık.</p>

  <p>Arya'nın ifadesi Konsey'i açıkça memnun etmişti. Nasuada, ona teşekkür edip Jörmundur'a sordu. "Tartışılması gereken başka bir şey var mı? Yorgunum da."</p>

  <p>Jörmundur başını iki yana salladı. "Biz bütün ayarlamaları yapacağız. Cenaze törenine kadar rahatsız edilmeyeceğine söz veriyorum."</p>

  <p>"Tekrar teşekkür ederim. Ben şimdi gidebilir miyim? Babamı onurlandırmanın ve Varden'e hizmet etmenin en iyi yolunu düşünmek için zamana ihtiyacım var. Bana düşünmem gereken bir sürü şey verdiniz." Nasuada Narin parmaklarıyla koyu renk giysisini çekiştirdi.</p>

  <p>Umeıth Konsey'in dağılmasına itiraz edecekmiş gibi bakıyordu, ama Falberd elini sallayıp onu susturdu. "Elbette, nasıl huzur bulacaksan öyle yap. Yardıma ihtiyacın olursa sana hizmet etmeye hazır ve istekliyiz." Diğerlerine kendisini takip etmelerini işaret ederek Arya'nın yanından geçip kapıya gitti.</p>

  <p>"Eragon, sen lütfen kalır mısın?"</p>

  <p>Eragon irkilerek sandalyesine yeniden otururken Konsey üyelerinin telaşlı bakışlarına aldırmadı. Falberd birden gitmek istemeyerek kapıda durakladı, sonra dışarı çıktı. Arya çıkacak son kişiydi. Arya kapıyı kapatırken Eragon'a baktı, gözlerinde daha önce gizlediği bir endişe ve korku vardı.</p>

  <p>Nasuada, Eragon ve Saphira'dan biraz uzağa döndü. "İşte yeniden karşılaştık, Süvari. Beni selamlamadın. Seni kızdırdım mı?"</p>

  <p>"Hayır, Nasuada; kabalık ya da aptallık etmek istemediğim için konuşmaktan korktum. Şu anki durum, telaşlı ifadeleri kaldırmaz." Diğerlerinin kendilerini dinliyor olabileceğine dair paranoya onu pençelerine almıştı. Zihnindeki bariyerden uzanarak büyüye girdi ve şunları söyledi: "Atra nosu Waise vardo fra eld hörrrya... İşte, artık insan, Cüce ya da Elfler tarafından duyulma korkusu olmadan konuşabiliriz."</p>

  <p>Nasuada'nın duruşu yumuşadı. "Teşekkürler, Eragon. Bunun nasıl bir armağan olduğunu bilemezsin." Sözcükleri öncekinden daha güçlü ve kendine güven dolu söylemişti.</p>

  <p>Eragon'un sandalyesinin arkasındaki Saphira kıpırdandı, sonra Nasuada'nın karşısına geçmek için masanın etrafından dikkatle dolaştı. Büyük başım, tek safir gözü Nasuada'nın siyah gözleriyle buluşana kadar alçaktı. Ejderha bir dakika boyunca ona baktıktan sonra yumuşak bir şekilde homurdanıp doğruldu. Kaybı ve acısı için üzüldüğümü ona söyle, dedi Saphira. Ajihad'ın sorumluluğunu üstlendiğinde gücünün Varden'in gücü olması gerektiğini de ekle. Kesin bir rehbere ihtiyaçları olacak.</p>

  <p>Eragon bu sözleri tekrarlayarak ekledi. "Ajihad harika bir adamdı, adı daima hatırlanacak... Sana söylemem gereken bir şey var. Ajihad ölmeden önce bana Varden'in karmaşaya girmesini engellememi emretti. Son sözleri bunlardı. Arya da duydu.</p>

  <p>"Neden olacağı etkiler yüzünden bu sözleri sır olarak saklayacaktım, ama senin bilmen gerekiyor. Ajihad'ın ne demek istediğinden emin değilim, ama şundan eminim, güçlerimle Varden'i her zaman koruyacağım. Bunu ve Varden'in liderliğini ele geçirmek gibi bir arzum olmadığını anlamanı istiyorum."</p>

  <p>Nasuada buruk bir şekilde güldü. "Ama o lider ben değilim, öyle değil mi?" Gücü yok olmuş, geriye yalnızca sükûnet ve kararlılık kalmıştı. "Neden benden önce burda olduğunu ve Konsey'in ne yapmaya çalıştığını biliyorum. Babama hizmet ettiğim yıllarda bu olasılığı hiç düşünmediğimizi mi sanıyorsun? Konsey'in tam olarak yaptığı şeyi yapmasını bekliyordum. Artık Varden'in komutasını ele almam için her şey yerli yerinde."</p>

  <p>"Seni yönetmelerine izin vermek gibi bir niyetin yok?" dedi Eragon hayretle.</p>

  <p>"Hayır. Ajihad'ın talimatını sır olarak saklamaya devam et. Bu konuda konuşmak akılsızlık olur. çünkü insanlar bundan yerini senin almanı istediğin anlamını çıkarabilirler. Bu da benim yetkimi ve Varden'in dengesini bozar. Ajihad, Varden'i korumak için söylemesi gerektiğim düşündüğü şeyi söyledi. Ben de aynı şeyi yapardım. Babam..." Bir an durakladı. "Babamın çalışmaları, beni mezara götürse de tamamlanacak. Bir Süvari olarak senin anlamanı istediğim şey bu. Ajihad'ın bütün planlan, stratejileri ve hedefleri artık benim. Zayıflık göstererek onu başarısızlığa uğratmayacağım. İmparatorluk yıkılacak, Galbatorix tahttan indirilecek ve yasal bir yönetim kurulacak."</p>

  <p>Sözlerini bitirdiğinde gözyaşları yanaklarından süzülmeye başlamıştı. Eragon, onun durumunun ne kadar zor olduğunu takdir ederek ve daha önce algılamadığı karakter derinliğini fark ederek ona baktı. "Peki ya ben, Nasuada? Varden'de ne yapacağım?"</p>

  <p>Nasuada doğruca onun gözlerinin içine baktı. "Ne istersen yapabilirsin. Konsey üyeleri seni kontrol edebileceklerini düşünüyorlarsa aptallık ediyorlar. Sen Cüceler ve Varden için bir kahramansın ve Elfler bile senin Durza'ya karşı kazandığın zaferi duyunca takdir edeceklerdir. Konsey'e ya da bana karşı gelecek olursan bunu kabul etmek zorunda kalırız, çünkü insanlar seni içtenlikle kabul edeceklerdir. Şu anda Varden'deki en güçlü insansın. Ama eğer benim liderliğimi kabul edersen Ajihad'ın açtığı yolda devam edeceğim: Arya'yla Elflere gidecek, orda eğitim alıp Varden'e geri döneceksin."</p>

  <p>Neden bize karşı bu kadar dürüst, diye merak etti Eragon. Eğer haklıysa Konsey'in taleplerini reddedebilir miydik?</p>

  <p>Saphira'nın yanıt vermesi bir dakika sürdü. İki şekilde de çok geç. İsteklerini kabul ettin bile. Sanırım büyün ona izin verdiği için Nasuada dürüst ve ayrıca sadakatimizi yaşlılardan almayı umuyor.</p>

  <p>Birden Eragon'un aklına bir fikir geldi, ama onu paylaşmadan önce sordu: bize söylediklerini gizlemesini sağlayabilir miyiz? Bu çok önemli.</p>

  <p>Evet, dedi Saphira hemen. Yürekten konuşuyor.</p>

  <p>Sonra Eragon önerisini Saphira'yla paylaştı. Saphira onaylayınca Eragon Zar'roc'unu çekip Nasuada'ya doğru yürüdü. Yaklaşırken gözlerinde bir korku parıltısı gördü. Nasuada'nın bakışları kapıya doğru gitti, elini elbisesinin katının altına sokup bir şey tuttu. Eragon Zar'roc'u elinde yatar durumda tutarak onun önünde çömeldi.</p>

  <p>"Nasuada, Saphira ve ben kısa bir süredir burda bulunuyoruz. Ama bu süre içinde Ajihad'a saygı duymaya başladık ve şimdi de sana. Konsey'deki iki kadın dâhil diğer kadınlar kaçarken sen Farthen Dûr'da savaştın ve bizi kandırmak yerine açıkça konuştun. Bu yüzden bir Süvari olarak sana kılıcımı... ve sadakatimi sunuyorum."</p>

  <p>Eragon bunu sesinde kesin bir ifadeyle söylemişti. Savaştan önce böyle bir şeyi asla söylemeyeceğini biliyordu. Ama etrafında ölen onca inşam görmek bakış açışını değiştirmişti. Imparatorluk'a direnmek artık kendisi için yaptığı bir şey değildi, ama Varden ve bütün insanları hâlâ Galbatorix'in yönetimi altında kapana sıkışmıştı. Ne kadar uzun sürerse sürsün kendini bu göreve adamıştı.</p>

  <p>Yine de o ve Saphira, kendilerini Nasuada'ya bağlayarak korkunç bir risk alıyorlardı. Konsey itiraz edemezdi, çünkü Eragon'un bütün söylediği sadakat yemini edeceğiydi, ama kime edeceğini söylememişti. Buna rağmen, o ve Saphira'nın Nasuada'nın iyi bir lider olacağına dair bir garantisi yoktu. Yalan söyleyen bir âlimdense, dürüst bir aptala yemin etmek daha iyidir, diye karar verdi Eragon.</p>

  <p>Nasuada'nın yüzünden bir şaşkınlık ifadesi geçti. Zar'roc'un kabzasını tutup kaldırdı –kırmızı bıçağına baktı– sonra ucunu Eragon'un başına koydu. "Konumunun gerektirdiği bütün sorumlulukları kabul ettiğin için sadakat yeminini onurla kabul ediyorum, Süvari. Uyruğum olarak kalk ve kılıcını al."</p>

  <p>Eragon kendisine emredileni yaptı. "Artık efendim olduğun için sen atandıktan sonra Konsey'in beni Varden'e sadakat yemini etmeye zorladığını açıkça söyleyebilirim. Saphira ve benim onları atlatmamızın tek yolu buydu."</p>

  <p>Nasuada içten bir neşeyle bir kahkaha attı. "Ah, oyunu nasıl oynaman gerektiğini öğrendiğini görüyorum. Pekâlâ, en yeni ve tek uyruğum olarak bana yeniden sadakat yemini etmeyi kabul edecek misin; halkın karşısında, Konsey yemin etmeni beklerken?"</p>

  <p>"Elbette."</p>

  <p>"Güzel, bu Konsey'in hakkından gelir. O zamana kadar beni yalnız bırakın. Bir sürü plan yapmam gerekiyor ve cenaze törenine de hazırlanmalıyım... Unutma Eragon, az önce yarattığımız bağ eşit derecede bağlayıcı; bana hizmet etmen gerektiği için senin hareketlerinden ben de sorumluyum. Beni utandırma."</p>

  <p>"Sen de beni."</p>

  <p>Nasuada durakladı, sonra gözlerine bakarak daha yumuşak bir tonla ekledi: "Sana başsağlığı diliyorum, Eragon. Benden başkalarının da acı çekmek için nedenleri olduğunu görüyorum; ben babamı kaybederken sen de arkadaşını kaybettin. Murtagh'dan çok hoşlanmıştım ve ölmesi beni de üzdü... Hoşça kal, Eragon."</p>

  <p>Eragon ağzında buruk bir tatla başını sallayıp Saphira'yla birlikte odadan çıktı. Dışarıdaki gri koridor boştu. Eragon ellerini kalçalarına koydu, başını yana eğip derin bir nefes aldı. Gün daha yeni başlamıştı, ama yaşadığı duygular yüzünden şimdiden yorulmuştu.</p>

  <p>Saphira burnuyla ona dokundu, bu taraftan. Başka açıklama getirmeden tünelin sağ taraftaki kapışma yöneldi. Cilalı pençeleri sert zeminde fıkırdıyordu.</p>

  <p>Eragon kaşlarını çattı, ama onu takip etti. Nereye gidiyoruz? Yanıt yoktu. Saphira, lütfen. Saphira yalnızca kuyruğunu oynattı. Beklemeye razı olan Eragon, işler bizim için çok değişti, dedi. Bir gün sonra ne beklemem gerektiğim hiç bilmiyorum; yalnızca keder ve dökülen kan hariç.</p>

  <p>Her şey kötü değil, diye çıkıştı Saphira. Büyük bir zafer kazandık. Bu kutlanacak bir şey, yas tutulacak değil.</p>

  <p>Bu diğer saçmalıklarla uğraşmak durumu hiç kolaylaştırmıyor.</p>

  <p>Saphira öfkeyle homurdandı. Burun deliklerinden ince bir ateş çizgisi çıkıp Eragon'un omzunu tütsüledi. Eragon bir dizi küfrü yutarak geriye sıçradı. Eyvah, dedi Saphira dumanı temizlemek için başını sallayarak.</p>

  <p>Eyvah mı! Beni nerdeyse yakıyordun!</p>

  <p>Bunun olmasını beklemiyordum. Dikkat etmezsem ateşin çıkacağını durmadan unutuyorum. Kolunu ne zaman kaldırsan yıldırım düştüğünü düşün. Dikkatsiz bir hareket yapıp bir şeyi istemeden tahrip etmek çok kolay olurdu.</p>

  <p>Haklısın... Sana kükrediğim için özür dilerim.</p>

  <p>Eragon'a göz kırparken kemikli gözkapaklan tıkırdadı. Önemli değil. Söylemek istediğim şu ki, Nasuada, seni hiçbir şey yapmaya zorlayamaz.</p>

  <p>Ama Süvari olarak söz verdim.</p>

  <p>Olabilir, ama eğer senin güvenliğini sağlamam ya da doğru şeyi yapmam için bu sözü bozmak gerekiyorsa hiç tereddüt etmem. Bu benim kolayca taşıyabileceğim bir yük. Seninle birleştiğim için benim onurum senin sözüne bağlı, ama senin sözün beni kişisel olarak bağlamıyor. Gerekirse seni zorla kaçırabilirim. O zaman hiçbir itaatsizlik senin suçun olmaz.</p>

  <p>İş hiçbir zaman o noktalara gelmemeli. Doğru olanı yapmak için bu tür hilelere başvurmamız gerekirse, Nasuada ve Var den bütünlüğünü kaybeder.</p>

  <p>Bunun üzerine Saphira durdu. Tronjheim'ın kütüphanesinin önündeki oymalı kemerin önünde dikildiler. Geniş, sessiz oda boş görünüyordu, ama aralarında sütunların bulunduğu sırt sırta duran kitap rafları pek çok insanı gizleyebilirdi.</p>

  <p>Fenerler parşömen kaplı duvarlara yumuşak bir !Şik yayıyor, altlarındaki okuma girintilerim aydınlatıyordu.</p>

  <p>Saphira rafların arasında dolaşarak Eragon'u Arya'nın beklediği yere gotürdü. Eragon duraklayarak Arya'yi inceledi. Arya her zamankinden huzursuz görünüyordu, ama bu yalnızca hareketlerinin geriliminde kendini gösteriyordu. Daha öncekinin tersine kılıcını çaprazlama takmıştı ve bir eli kabzasındaydı.</p>

  <p>Eragon mermer masada onun karşısına oturdu. Saphira, ortalarına yerleşti, böylece ikisi de bakışlarından kaçamayacaktı.</p>

  <p>"Sen ne yaptın?" diye sordu Arya beklenmedik bir düşmanlıkla.</p>

  <p>"Nasıl yani?"</p>

  <p>Arya çenesini kaldırdı. "Varden'e ne vaat ettin? Ne yaptın sen?"</p>

  <p>Son bölüm Eragon'a zihinsel olarak da ulaşmıştı. Elfin kontrolü kaybetmeye ne kadar yaklaştığını fark etti. Hafif bir korku içini sardı. "Yalnızca yapmamız gerekeni yaptık. Elflerin âdetlerini bilmiyorum, bu yüzden hareketlerimiz sizi gücendirdiyse özür dilerim. Öfkelenmek için bir neden yok."</p>

  <p>"Aptal! Benim hakkımda hiçbir şey bilmiyorsun. Burda yetmiş yıldır kraliçemi temsil ediyorum; bunun on beş yılında Saphira'nın yumurtasını Varden ve Elfler arasında taşıdım. Bütün bu süre zarfında Varden'in, Galbatorix'e direnecek ve bizim isteklerimize saygı duyacak akıllı, güçlü liderleri olmasını sağlamak için mücadele ettim. Brom yeni Süvari'yle ilgili antlaşmayı yapmama yardım etti, yani seninle. Güç dengesi bozulmasın diye Ajihad, kendini senin bağımsız kalmana adadı. Şimdiyse senin isteyerek ya da istemeden Nasuada'yı kontrol etmek için Yaşlılar Konseyi ile taraf olduğunu görüyorum! Bir ömürlük işi mahvettin! Ne yaptın?"</p>

  <p>Korkuyla karışık umutsuzluk duymaya başlayan Eragon kandırmaca tavırlarını bir yana bıraktı. Kısa, açık sözlerle neden Konsey'in taleplerine uymayı kabul ettiğini ve Saphira'yla birlikte onları nasıl engellemeyi planladıklarını anlattı.</p>

  <p>Sözlerini bitirince Arya, "Demek öyle," dedi.</p>

  <p>"Öyle." Yetmiş yıl. Elflerin ömürlerinin olağanüstü derecede uzun olduğunu bilmesine rağmen Arya'nın o kadar yaşlı olduğunu hiç düşünmemişti, çünkü yirmisinde bir kadın gibi görünüyordu. Kırışıksız yüzündeki yaşını gösteren tek şey zümrüt gözleriydi; derin, bilgili ve çoğunlukla yumuşak, ciddi gözleri.</p>

  <p>Arya arkasına yaslanıp onu inceledi. "Pozisyonun benim istediğim gibi değil, ama umduğumdan daha iyi. Kaba davrandım; Saphira... ve sen... benden daha fazla şey anlamışsınız. Fedakârlığın Elfler tarafından kabul edilecektir, ama Saphira için bize olan borcunu hiç unutmamalısın. Bizim çabalarımız olmasa Süvariler olmazdı."</p>

  <p>"Bu borç kanıma ve avucuma gömülmüş durumda," dedi Eragon. Ardından gelen sessizlikte, konuşmayı daha fazla uzatmak ve belki de daha fazla şey öğrenebilmek amacıyla ortaya yeni bir konu attı. "Uzun zamandır ordan uzaksın;</p>

  <p>Ellesmera'yı özlüyor musun? Yoksa başka bir yerde mi yaşıyordun?"</p>

  <p>"Ellesmera her zaman benim evimdi ve öyle kalacak," dedi Eragon'un omzundan ileriye doğru bakarak. "Varden'e gelmek için baharın ilk çiçekleri pencereleri ve duvarları örterken ordan ayrıldığımdan beri aile evimde yaşamadım. Geri döndüğüm zamanlar yalnızca kaçamak, bizim ölçülerimize göre çok kısa anlar için oldu."</p>

  <p>Eragon bir kez daha onun ezilmiş çam gibi koktuğunu fark etti. Duyulanın açan ve zihnini tazeleyen belli belirsiz, baharatlı bir kokuydu bu. "Senin türün olmadan bu insanların ve Cücelerin arasında yaşamak zor olmalı."</p>

  <p>Arya başını yana eğdi. "İnsanlardan sen sanki onlardan biri değirmişsin gibi söz ediyorsun."</p>

  <p>"Belki..." dedi tereddütle. "Belki ben başka bir şeyim; iki türün karışımı. Ben Saphira'nın içinde yaşadığım kadar o da benim içimde yaşıyor. Duyguları, duyuları, düşünceleri paylaşıyoruz, hatta bu bazen birden fazla zihin olduğumuz noktaya kadar ulaşıyor." Saphira onaylarcasına başını eğerken neredeyse burnunu masaya çarpıyordu.</p>

  <p>"Öyle olmalı zaten," dedi Arya. "Sizin hayal bile edemeyeceğiniz kadar eski ve güçlü bir antlaşma bağlıyor sizi. Eğitimin tamamlanana kadar bir Süvari olmanın ne demek olduğunu tam olarak anlayamazsın. Ama bu cenaze töreninden sonraya kalacak. Bu arada yıldızlar seni gözetsin."</p>

  <p>Bu sözlerden soma kalkıp kütüphanenin derinliklerine doğra süzüldü. Eragon gözlerini kırpıştırdı. Sorun ben miyim, yoksa bugün herkes gergin mi? Arya gibi... bir an çok öfkeli, bir an sonra beni kutsuyor!</p>

  <p>İşler normale dönene kadar kimse rahat olmayacak.</p>

  <p>Normali tanımla.</p>
</body>
</html>
