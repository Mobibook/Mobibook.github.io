<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Teşekkür</h1>

  <p>Kvetha Fricâya.</p>

  <p>Miras üçlemesi gibi uzun bir destan yazmaya kalkışan her yazarın aynı deneyimi yaşadığına inanıyorum. Eragon'u şimdi de Eldest'ı yaratmış olmak benim özel becerilerimi ortaya koyarak Eragon gibi değişim geçirdiğimin bir kanıtı.</p>

  <p>Eragon'u ilk yazdığım zaman ne çocuk sayılırdım, ne de erişkin, on beş yaşında, liseden yeni mezun olmuş, hayatta hangi yolu seçeceğine karar veremeyen, kütüphanemin raflarını süsleyen sihir ve fantezi edebiyatına tutkun biriydim. Eragon'u yazıp tüm dünyaya pazarlamak ve sonunda Eldest'i tamamlamak ayağımı yerden kesip beni erişkinliğe uçurdu. Şimdi yirmi bir yaşındayım. Ve bugüne dek iki romanımın yayınlanmış olması beni hâlâ şaşırtıyor. Garip şeylerin meydana geldiğini biliyordum, ama benim başıma geleceğini hiç düşünmemiştim.</p>

  <p>Bir açıdan Eragon'un yolculuğu benim yolculuğum demekti: kırsal bir yörede korunaklı bir yaşamdan koparılıp canımı dişime takıp zamana karşı umutsuz bir yanşa zorlandım; yoğun ve çetin bir eğitim sürecine girdim; başarı elde etmem tüm umutlarımın üstündeydi; şöhretin sonuçlarıyla başa çıkmaya çalıştım; zamanla huzura kavuştum.</p>

  <p>Kendimi iyi niyetli, kararlı, biraz acemi bir roman kahramanına benzetiyorum. Çizdiğim yolda ilerlerken bana akıl veren, yol gösteren birçok harikulade yetenekli insanla karşılaştım. Bunlar:</p>

  <p>Evde: yazdığım öyküde ya da yarattığım karakterlerde bir çıkmaza girdiğimde yakınmalarımı can kulağıyla dinleyip on iki sayfayı atıp Eragon'un Ellesmera'ya girişini tekrar yazmam için beni yüreklendiren anneme; müsveddeleri düzelten babama; gönüllü olarak cadı rolüne soyunan ve çift anlamlı diyaloglarda yardımcı olan kız kardeşim Angela'ya.</p>

  <p>Writers House'da: eşi bulunmaz temsilcim Simon Lipskar'a ve onu okunmamış müsvedde ve kopyalar altında ezilmekten kurtaran kahraman yardımcısı Daniel Lazar'a.</p>

  <p>Knopf Yayınevi'nde: Eldest'i okunabilir bir roman haline getiren editörüm Michelle Frey'e; bir kez daha reklam dünyasında hiç kimsenin eline su dökemeyeceğine inandığım Judith Haut'a; sanat yönetmeni Isabel Warren-Lynch ve Eragon'un kapağından daha muhteşem bir kapak oluşturan John Jude Palencar'a; Urgalcası biraz zayıf da olsa antik dilleri çok iyi bilen ve bu üçlemedeki tüm saçma sapan kelimeleri elemine eden Artie Bennett'e; Random House Çocuk Kitapları Bölümü'nün büyük ustası Chip Gibson'a; olağanüstü bir yayın yönetmeni Nancy Hinkel'e; satış yöneticisi Joan DeMayo ve ekibine; göz kamaştıncı harika panolar tasarlayan Daisy Kline ve ekibine; üretimden Linda Palladino, Rebecca Price ve Timothy Terhune'a; Eragon'un dünyanın dörtbir köşesinde yayınlanmasını sağlayan Pam White ve ekibinin önünde saygıyla eğilirim; tasanmcı Melissa Melson'a; dizgici lison Kolani'ye; Michelle Frey'in çalışkan yardımcısı Michele Burke'a ve Knopf Yayınevi'nde bana destek veren herkese.</p>

  <p>Listening Kütüphanesi'nde: Alagaesia dünyasını hayata geçiren Gerard Doyle'a; yabancı dilleri doğru telaffuz etmemi sağlayan Taro Meyer'a, tüm ipleri doğru yöne çeken Jacob Bronstein'a ve Listening Kütüphanesi yapımcısı Tim Ditlow'a en candan teşekkürlerimi sunarım.</p>

  <p>Gelecek romanda bu öykü sona erecek. Endişeler, mutluluklar ve büyük bir azimle yepyeni bir metin doğacak... Bir kez daha hayaller doludizgin alıp başlarını gidecekler.</p>

  <p>Eğer bu hoşunuza gidiyorsa benim yanımdan ayrılmayın. Bakalım bu dolambaçlı uzun yol bizi hem bu dünyada, hem de Alagaesia'da nerelere götürecek?</p>

  <p>Se onr sverdar sitja hvass!</p>

  <p style="text-align: right;">Christopher Paolini<br />
  23 Ağustos 2005</p>
</body>
</html>
