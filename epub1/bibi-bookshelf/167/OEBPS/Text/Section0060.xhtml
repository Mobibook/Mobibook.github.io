<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Kaçış</h1>

  <p>Roran, Jeod'un önerisini mümkün olan her açıdan inceleyip –birkaç değişiklikle– uygulamayı kabul ettikten sonra, Nolfavrell'ı, Gertrude ve Mandel'i almak üzere Yeşil Kestane'ye gönderdi, çünkü Jeod hepsini evinde kalmaya davet etmişti.</p>

  <p>"Şimdi izin verirseniz," dedi Jeod ayağa kalkarak. "Kanma ondan asla kaçmayacağımı söylemeye ve benimle Surda'ya gidip gitmeyeceğini sormaya gidiyorum. İkinci katta odalarınızı seçebilirsiniz. Yemek hazır olunca Rolf sizi çağıracak." Uzun, ağır adımlarla çalışma odasından çıktı.</p>

  <p>"O canavara bunu söylemesine izin vermek akıllıca mı?" diye sordu Loring.</p>

  <p>Roran omuz silkti. "Olsun olmasın, onu durduramayız. Ve bunu yapana kadar içinin rahat edeceğini sanmıyorum."</p>

  <p>Roran odasına gitmek yerine malikânede dolaşmayı tercih etti. Hizmetçilerden kaçınmaya özen göstererek Jeod'un söylediklerini düşündü. Evin arka tarafındaki ahırlara bakan pencerenin önünde durup ciğerlerini tamdık gübre kokusuyla ağırlaşmış serin, dumanlı havayla doldurdu.</p>

  <p>"Ondan nefret mi ediyorsun?"</p>

  <p>İrkilerek dönüp bakınca Birgit'in kapıda durduğunu gördü. Yaklaşırken şalını omuzlarına iyice sardı.</p>

  <p>"Kimden?" diye sordu Roran, kim olduğunu çok iyi bildiği halde.</p>

  <p>"Eragon'dan. Ondan nefret mi ediyorsun?"</p>

  <p>Roran kararan gökyüzüne baktı. "Bilmiyorum. Babamın ölümüne neden olduğu için ondan nefret ediyorum, ama yine de o benim ailem ve bunun için onu seviyorum... Sanırım Katrina'yı kurtarmak için Eragon'a ihtiyacım olmasaydı daha uzun süre onunla bir ilişkim olmasını istemezdim."</p>

  <p>"Benim senden nefret ettiğim ve sana ihtiyaç duyduğum gibi, Stronghammer."</p>

  <p>Roran haşin bir zevkle genizden güldü. "Evet, göbeğimizden birbirimize bağlıyız, değil mi? Ra'zac'tan Quimby'nin intikamını almak için Eragon'u bulmama yardım etmen gerekiyor."</p>

  <p>"Sonra da senden intikam alacağım."</p>

  <p>"Evet, o da var." Roran bir an için sarsılmayan bakışlarla ona bakıp aralarındaki bağı kabul etti. Diğerleri sendelerken onları hızlandıran aym dürtüyü, aym öfkeli ateşi paylaştıklarını bilmek garip bir şekilde rahatlatıcıydı. Onunla ortak yanları olduğunu görebiliyordu.</p>

  <p>Evi dolaşmaya devam eden Roran, Jeod'un ahenkli sesini duyunca yemek odasının yanında durdu. Meraklanarak kapının ortasındaki yanğa gözlerini dayadı. Jeod, zayıf, sansın bir kadının karşısında duruyordu. Roran onun Helen olduğunu tahmin etti.</p>

  <p>"Eğer anlattıkların doğruysa sana güvenmemi nasıl bekleyebilirsin?"</p>

  <p>"Bekleyemem," dedi Jeod.</p>

  <p>"Ama seninle birlikte kaçak olmamı istiyorsun?"</p>

  <p>"Bir keresinde aileni bırakıp benimle ülkeyi dolaşmayı teklif etmiştin. Seni Teirm'den kaçırmam için yalvarmıştın"</p>

  <p>"Bir keresinde. O zamanlar senin kılıcın ve yara izinle son derece çekici olduğunu düşünüyordum."</p>

  <p>"Onlara hâlâ sahibim," dedi yumuşak bir sesle. "Seninle ilgili bir sürü hata yaptım, Helen; bunu şimdi anlıyorum. Ama seni hâlâ seviyorum ve güvende olmam istiyorum. Burda bir geleceğim yok. Kalırsam yalnızca ailene üzüntü kaynağı olacağım. Sen babana dönebilir veya benimle gelebilirsin. Seni en fazla mutlu edecek şeyi yap. Ama bana ikinci bir şans vermen, burayı ve burdaki acı dolu anıları bırakacak cesareti bulman için sana yalvanyorum. Surda'da her şeye yeniden başlayabiliriz."</p>

  <p>Kadın uzun süre sessiz kaldı. "Burdaki o genç adam gerçekten bir Süvari mi?"</p>

  <p>"Evet. Değişim rüzgârları esiyor, Helen. Varden saldırıya geçmek üzere, Cüceler toplanıyor ve Elfler bile kıpırdanıyor. Savaş ve eğer şansımız yaver giderse Galbatorix'in sonu yaklaşıyor."</p>

  <p>"Varden için önemli biri misin?"</p>

  <p>"Saphira'nın yumurtasını almadaki rolüm yüzünden bana saygı borçları var."</p>

  <p>"O halde Surda'da iyi bir pozisyonun olacak?"</p>

  <p>"Sanırım öyle."</p>

  <p>Jeod ellerini karısının omuzlarına koydu, Hemen geri çekilmeyip fısıldadı. "Jeod, Jeod, beni zorlama. Daha karar veremem."</p>

  <p>"Bu konuyu düşünecek misin?"</p>

  <p>Hemen ürperdi. "Oh evet. Düşüneceğim."</p>

  <p>Oradan ayrılırken Roran'ın kalbi acıyordu.</p>

  <p>Katrina.</p>

  <p>O akşam yemekte Roran sık sık Helen'in gözlerini üzerinde hissetti, inceliyor, ölçüp biçiyordu; onu Eragon'la kıyasladığına emindi.</p>

  <p>Yemekten sonra Roran, Mandel'i çağırdı, birlikte evin arkasındaki avluya çıktılar.</p>

  <p>"Ne oldu, efendim?" diye sordu Mandel.</p>

  <p>"Seninle özel olarak konuşmak istiyorum."</p>

  <p>"Ne hakkında?"</p>

  <p>Roran çekicine dokunurken, kendisini sorumluluk konusunda ders veren Garrow gibi hissediyordu; aynı sözlerin boğazında yükseldiğini hissediyordu. Ve böylece bir nesil diğerine geçiyor, diye düşündü. "Son zamanlarda denizcilerle iyi dost olmuşsun."</p>

  <p>"Düşmanlarımız değiller," diye itiraz etti Mandel.</p>

  <p>"Şu anda herkes düşman. Clovis ve adamları her an bize karşı dönebilirler. Ama onlarla birlikte olman sorumluluklarını ihmal etmene neden olmasaydı bu yine de bir sorun olmazdı." Mandel gerilirken yanakları kızardı, ama suçunu reddederek kendini Roran'ın gözlerinde alçaltmadı. Buna memnun olan Roran sordu. "Şu anda yapabileceğimiz en önemli şey ne, Mandel?"</p>

  <p>"Ailelerimizi korumak."</p>

  <p>"Evet. Başka?"</p>

  <p>Mandel duraksadı, emin olamayarak itiraf etti. "Bilmiyorum."</p>

  <p>"Birbirimize yardım etmek. Hayatta kalmamızın tek yolu bu. Denizcilerle yiyecek için kumar oynadığını duyunca büyük düş kırıklığına uğradım, çünkü bu bütün köyü tehlikeye atar. Zamanını avlanarak geçirsen zar oynaman ya da bıçak atmandan çok daha iyi olur. Baban olmadığına göre, annene ve kardeşlerine bakmak sana düşüyor. Onlar sana güveniyorlar. Söylediklerim açık mı?"</p>

  <p>"Hem de çok, efendim," dedi Mandel, boğulurcasına.</p>

  <p>"Bu bir daha olacak mı?"</p>

  <p>"Asla, efendim."</p>

  <p>"Güzel. Seni buraya sırf azarlamak için getirmedim. Umut vaat ediyorsun, bu yüzden sana kendimden başka kimseye emanet edemeyeceğim bir iş vereceğim."</p>

  <p>"Evet, efendim!"</p>

  <p>"Yarın sabah kampa dönüp Horst'a bir mesaj götürmeni istiyorum. Jeod, İmparator'un bu evi gözetleyen casusları olduğuna inanıyor, bu yüzden takip edilmemen çok önemli. Şehirden çıkana kadar bekle, sonra seni her kim takip ediyorsa taşrada izini kaybettir. Gerekirse onu öldür. Horst'u bulduğunda ona..." Roran talimatları verirken Mandel'in ifadesinin şaşkınlıktan şoka, sonra da huşuya dönüşmesini seyretti.</p>

  <p>"Ama ya Clovis itiraz ederse?" diye sordu Mandel.</p>

  <p>"O gece mavnadaki dümenleri kır, böylece onları kullanamazlar. Kötü bir hile, ama Clovis ya da adamlarından biri Teirm'e senden önce ulaşırsa bir felaket olur."</p>

  <p>"Bunun olmasına izin vermeyeceğim."</p>

  <p>Roran gülümsedi. "Güzel." Mandel'in davranışıyla ilgili sorunu da hallettiğine sevinerek ve genç adamın mesajı Horst'a ulaştırmak için her şeyi yapacağına inanarak içeri girdi, ev sahiplerine iyi geceler dileyip uyumaya gitti.</p>

  <p>Ertesi gün Mandel hariç hepsi malikânede kaldılar. Gecikmeden faydalanarak dinlendiler, silahlarını bilediler ve hilelerini yeniden gözden geçirdiler.</p>

  <p>Şafaktan alacakaranlığa kadar bir odadan diğerine koşturan Helen'i çok az, beyaz dişleri vernikli inciler gibi parlayan Rolf'u daha fazla gördüler, ama Jeod hiç ortalarda görünmüyordu. Kır saçlı tüccar şehirde gezintiye çıkınca –görünüşte tesadüfen– güvendiği denizci adamlarından birkaçıyla karşılaştı.</p>

  <p>Geri döndüğünde Roran'a, "Güvenebileceğimiz beş adam daha var," dedi. "Yalnızca bu kadarının yeterü olmasını umuyorum." Jeod akşamın geri kalanını çalışma odasında geçirdi, çeşitli yasal belgeler hazırlayıp işleriyle ilgilendi.</p>

  <p>Şafaktan üç saat önce Roran, Loring, Birgit, Gertrude ve Nolfavrell yataklarından kalkıp esnemelerine karşı direnerek malikânenin girişinde toplandılar. Yüzlerini gizlemek için uzun pelerinlerle sarınıp sarmalandılar. Yanlarına geldiğinde Jeod'un belinde bir kılıç asılıydı. Roran ince kılıcın uzun boylu adamı tamamladığını, sanki Jeod'a kim olduğunu hatırlattığını düşündü.</p>

  <p>Jeod bir gaz lambası yakıp önlerine kaldırdı. "Hazır mıyız?" diye sordu. Başlarını salladılar. Sonra Jeod kapının sürgüsünü açtı, sırayla boş caddeye çıktılar. Arkalarındaki Jeod girişte biraz bekledi, sağ taraftaki merdivenlere özlem dolu bakışlarla baktı, ama Helen görünmedi. Jeod ürpererek evinden ayrılıp kapıyı kapattı.</p>

  <p>Roran elini onun koluna koydu. "Olan olmuştur."</p>

  <p>"Biliyorum."</p>

  <p>Karanlık şehirde koşmaya başladılar, ne zaman bir bekçi ya da ona benzer birini görseler yavaşladılar, ama onları görenlerin çoğu hemen gözden kayboluyordu. Bir keresinde yakmdaki bir binanın tepesinde ayak sesleri duydular. "Şehrin tasarımı hırsızların bir çatıdan diğerine atlamasını kolaylaştıtıyor," dedi Jeod.</p>

  <p>Teirm'in doğu kapısına vardıklarında tekrar yavaşlayıp yürümeye başladılar. Kapı limana açıldığı için her gece yalnızca dört saat için kapanıyor, böylece ticaret trafiğini aksatmıyordu. Gerçekten de geç saate rağmen birkaç adam kapıdan geçiyordu.</p>

  <p>Jeod'un onları bu konuda uyarmış olmasına rağmen muhafızlar mızraklarını indirip onlara ne işleri olduğunu sorduğunda Roran bir korku dalgasının içini kapladığını hissetti. Ağzını ıslatıp muhafız, Jeod'un kendisine verdiği kâğıdı incelerken kıpırdanmamaya dikkat etti. Uzun bir dakikadan sonra muhafız başını sallayıp parşömeni uzattı. "Geçebilirsiniz."</p>

  <p>Rıhtıma çıktıktan ve şehir duvarlarından duyulmayacak bir yere vardıktan sonra Jeod, "Okumasının olmaması iyi oldu," dedi.</p>

  <p>altısı nemli iskelede beklerken Jeod'un adanılan, kıyıyı kaplayan sisin arasından birer birer çıktılar. Haşin bakışlı ve sessizdiler, bellerine kadar inen saç örgüleri vardı; elleri katran ve Roran'ın saygı duyduğu çeşitli yaralarla kaplıydı. Gördükleri hoşuna gitmişti ve onların da kendisini beğendiğini arılayabiliyordu. Ama Birgit'i sevmemişlerdi.</p>

  <p>Denizcilerden biri, iriyan, zalim görünüşlü bir adam başparmağiyla Birgit'i işaret edip, Jeod'a bakarak, "Dövüşte bir de kadın olacağını söylememiştin," dedi. "Uzaklardan gelme bir sürtük yoluma çıkarken dikkatimi nasıl toplayabilirim?"</p>

  <p>"Onun hakkında öyle konuşamazsın," dedi Nolfavrell, sıkılı dişlerinin arasından.</p>

  <p>"Bir de yavrusu mu var?"</p>

  <p>Jeod sakin bir sesle, "Birgit, Ra'zac'la dövüştü. Ve oğlu Galbatorix'in askerlerinden birini öldürdü. Sen bu kadarını kendin için söyleyebilir misin, Uthar?" dedi.</p>

  <p>"Bu uygun değil," dedi başka bir adam. "Yanımda bir kadın varken kendimi güvende hissetmem; kötü şans getirmekten başka bir işe yaramazlar. Bir kadın..."</p>

  <p>Her ne söyleyecekse yanda kaldı, çünkü o anda Birgit bir kadına hiç de uymayacak bir şey yaptı. Geriye çekilerek Uthar'ın bacaklarının arasına bir tekme indirip ikinci adamı yakaladı, bıçağını gırtlağına dayadı. Onu herkesin ne yaptığını görmesi için bir süre öyle tuttuktan sonra bıraktı. Uthar ayaklarının dibine yuvarlanırken apış arasını tutmuş bir dizi küfür sıralıyordu.</p>

  <p>"Başka itirazı olan var mı?" diye sordu Birgit. Yarandaki Nolfavrell ağzı açık bir şekilde annesini seyrediyordu. Roran gülümsemesini gizlemek için başlığını iyice indirdi. Gertrude'u fark etmemeleri iyi oldu, diye düşündü.</p>

  <p>Başka kimse Birgit'e meydan okumayınca Jeod sordu. "İstediğimi getirdiniz mi?" Her denizci yeleğinin içine uzanıp ağır sopalar ve uzun halatlar çıkardı.</p>

  <p>Bu şekilde silahlanmış olarak Ejderha Kanadı'na doğru yürürken görülmemek için ellerinden geleni yaptılar. Jeod fenerinin kepenklerini kapatmıştı. Limanın yanında bir deponun arkasına gizlendiler, iki nöbetçi tarafından taşman iki fenerin geminin etrafında dolaşırken havada inip kalkışını seyrettiler. Borda iskelesi gece için çekilmişti.</p>

  <p>"Unutmayın," dedi Jeod. "En önemli şey, gitmeye hazır olana kadar alarmların çalmasını engellemek."</p>

  <p>"İki adam yukarda, ikisi aşağıda, doğru mu?" diye sordu Roran.</p>

  <p>Uthar karşılık verdi. "Âdet öyledir."</p>

  <p>Roran ve Uthar külot pantolonlarına kadar soyunup halatı ve sopaları bellerine bağladılar –Roran çekicini geride bırakmıştı– ve rıhtımın aşağı tarafına, nöbetçilerin görmeyeceği bir yere doğru koşup kendilerini dondurucu suya bıraktılar.</p>

  <p>"Bırr, bunu yapmaktan nefret ediyorum," dedi Uthar.</p>

  <p>"Daha önce yaptın mı?"</p>

  <p>"Dört kez. Hareketsiz kalma yoksa donarsın."</p>

  <p>Rıhtımın altındaki kaygan direklere tutunarak geldikleri tarafa doğru yüzdüler. Az sonra Ejderha Kanadı'na giden taş iskeleye geldiler ve sağa döndüler. Uthar, Roran'ın kulağına, "Ben sancak tarafındaki demiri alacağım," dedi. Roran kabul ederek başını salladı.</p>

  <p>İkisi birlikte karanlık suların altına dalarak birbirlerinden ayrıldılar. Uthar geminin pruvasının altında bir kurbağa gibi yüzüyordu. Roran ise doğruca iskele tarafındaki demire gidip kalın zincirine asıldı. Belindeki sopayı çözüp dişlerinin arasına kıstırdı –bunu ellerini serbest bırakmanın yanı sıra dişlerinin birbirine çarpmasını önlemek için de yapmıştı– ve beklemeye hazırlandı. Sert metal ellerindeki sıcağı buz kadar hızlı bir şekilde emiyordu.</p>

  <p>Aradan üç dakika geçmemişti ki Roran, Birgit'in çizmelerinin taşta çıkardığı sesi duydu. Birgit, onun yanından geçip iskelenin sonuna doğru yürüdü. Az sonra gemideki nöbetçilerle sohbete başladı. Dikkatlerini pruvadan uzak tutmayı başarmasını umdu Roran.</p>

  <p>Şimdi!</p>

  <p>Roran zincire tırmanmaya başladı. Ra'zac'ın ısırdığı sağ omzu yanıyordu, ama devam etti. Demir zincirinin gemiye girdiği lombardan boyalı gemi aslanını destekleyen kabarık çizgilerin üstüne tırmandı, küpeşteye çıktı, oradan da güverteye indi. Suları süzülen ve nefes nefese kalan Uthar daha önceden gelmişti.</p>

  <p>Ellerinde sopalarla geminin kıç tarafına yürürken mümkün olduğunca gizlenmeye çalıştılar. İki nöbetçinin üç metre gerisinde durdular. İki adam korkuluklara dayanmış Birgit'le laflıyordu.</p>

  <p>Roran ve Uthar bir anda ortaya çıkıp kılıçlarını çekme fırsatı bulamayan nöbetçilerin kafasına birer darbe indirdiler. Aşağıdaki Birgit, Jeod'a ve grubun geri kalanına işaret etti. Adamlar aralarında borda iskelesini kaldırıp bir ucunu gemiye uzattılar, Uthar, onu küpeşteye bağladı.</p>

  <p>Nolfavrell gemiye koşarken Roran halatı oğlana attı. "Şu ikisini bağlayıp ağızlarını tıka."</p>

  <p>Sonra Gertrude hariç herkes geriye kalan nöbetçileri avlamak için alt güvertelere indi. Dört adam daha buldular; geminin muhasebecisi, tayfa başı, aşçı ve aşçı yamağı. Hepsi yataklarından kaldırıldı, direnenlerin kafalarına vuruldu, sonra güvenli bir şekilde bağlandılar. Birgit yine değerini kanıtlayarak iki adamı yakaladı.</p>

  <p>Jeod mutsuz mahkûmları güverteye, sürekli göz önünde olacak şekilde dizip, "Yapacak çok işimiz, az zamammız var," dedi. "Roran, Uthar Ejderha Kanadı'nın kaptanıdır. Sen ve diğerleri ondan emir alacaksınız."</p>

  <p>Sonraki iki saat boyunca gemide çılgınca bir faaliyet sürdürüldü. Denizciler donanımlar ve yelkenlerie ilgilenirken Roran ve Carvahall'den gelen diğerleri, yabancı malzemeleri –ham yün balyaları gibi– ambarlardan boşaltmak için çalıştılar. İskeledeki herhangi birinin şapırtıyı duymasını engellemek için bunları küpeşteden aşağı sarkıttılar. Eğer bütün köy Ejderha Kanadı'na. sığacaksa mümkün olduğunca yer açmaları gerekiyordu.</p>

  <p>Roran boğuk bir çığlık duyduğu sırada bir kabloyu bir varilin etrafına dolamakla meşguldü. "Birisi geliyor!" Güvertedeki, Jeod ve Uthar hariç herkes karınüstü yatıp silahlarına uzandı. Ayakta kalan iki adam nöbetçiymiş gibi gemide dolaşmaya başladı. Roran ne olacağını merak ederek hareketsiz yatarken kalbinin gümbürdediğini duyabiliyordu. Jeod davetsiz misafirle ilgilenirken nefesini tuttu... derken güvertede ayak sesleri duyuldu.</p>

  <p>Gelen Helen'di.</p>

  <p>Sade bir elbise giymiş, saçlarını bir eşarpla bağlamıştı ve omzunda bir çuval taşıyordu. Tek kelime bile etmeden eşyalarını ana kamaraya koydu, sonra dönüp Jeod'un yanında dikildi. Roran daha önce hiç bu kadar mutlu bir adam görmediğini düşündü.</p>

  <p>Uzaklardaki Spine'ın üstündeki gökyüzü aydınlanırken denizcilerden biri kuzeyi işaret edip köylüleri gördüğünü gösterir şekilde ıslık çaldı.</p>

  <p>Roran hızını artırdı. Şimdi ellerindeki az zaman da tükenmişti. Güverteye koşup sahile doğru gelen insanların oluşturduğu karanlık çizgiye baktı. Planlarının bu parçası, Teirm'in dış duvarlarının, korsan saldırılarını önlemek amacıyla, diğer sahil şehirlerinin aksine, denize açık bırakılmayıp tamamen kapatılmasına dayanıyordu. Bu da limanın eteğindeki binaların açıkta bırakıldığı –ve köylülerin doğruca Ejderha Kanadı'na yürüyebilecekleri– anlamına geliyordu.</p>

  <p>"Acele edin, acele!" dedi Jeod.</p>

  <p>Uthar'ın emriyle denizciler güvertedeki büyük yaylar için kucaklar dolusu ok getirdiler. Kötü kokulu katran fıçılarını açıp okların üst kısımlarını boyadılar. Sonra sancak tarafindaki büyük yayı çekip yüklediler, güçlü kabloyu, kancaya takılana kadar çekmek için pruva başına iki adam gerekti.</p>

  <p>Köylüler gemiye giden yolun üçte ikisini almışlardı ki Teirm'in surlarındaki askerler onları görüp alarm vermeye başladı.</p>

  <p>İlk trampet sesi kesilirken Uthar kükredi. "Ateşleyip yakın!"</p>

  <p>Jeod'un fenerini açan Nolfavrell, bir büyük yaydan diğerine koşup katran yanana kadar alevi oklara tuttu. Ok alev alır almaz yaym önündeki adam ipi bıraktı ve ok tok bir sesle gözden kayboldu. Ejderha Kanadı'ndan aynı anda on iki yanan ok atılıp, gökyüzünden düşen kıpkırmızı meteorlar gibi körfezdeki gemileri ve binaları deldi.</p>

  <p>"Çek ve yeniden yükle!" diye bağırdı Uthar.</p>

  <p>Her adam yayların ipini çekerken havayı çatırtı sesi dolduruyordu. Oklar yerlerine yerleştirildi, Nolfavrell bir tur daha yaptı. Önündeki büyük yay ölümcül füzesini yola çıkarırken Roran'ın titreşimi ayaklarının altında hissedebiliyordu.</p>

  <p>Suyun kenarını bir anda alevle sarmış, askerlerin Teirm'in doğu kapısından Ejderha Kanadı'na. ulaşmasını engelleyen aşılmaz bir engel oluşturuyordu. Roran gemiyi surlardaki okçulardan koruması için duman sütunlarına güvenmişti, ama bu kıl payı gerçekleşmişti. Askerler gemiyi gözden kaybetmeden önce oklar donanımlara çarptı, bir tanesi Gertrude'un hemen önünde güverteye gömüldü.</p>

  <p>Pruvadaki Uthar bağırdı. "Hedeflerinizi istediğiniz gibi seçin!"</p>

  <p>Köylüler artık paldır küldür sahile koşuyordu. Rıhtımın kuzey ucuna ulaşmışlardı. Teirm'deki askerler hedeflerini yeniden belirlerken birkaç köylü yere yığıldı. Çocuklar dehşet içinde çığlık atıyorlardı. Sonra köylüler hız kazandı. İskelelerde gürültüyle koştururken alevlerin kuşattığı depoyu geçmiş, nhtrm boyunca ilerliyorlardı. Soluk soluğa kalan kalabalık itip kakan gövde kalabalığı halinde gemiye hücum etti.</p>

  <p>Birgit ve Gertrude insan selini ön ve arka taraftaki kapaklara yöneltti. Birkaç dakika içinde geminin, kargo ambarından kaptanın güvertesine kadar çeşitli seviyeleri, sınırına kadar doldu. Aşağıya sığmayanlar Fisk'in kalkanlarını başlarının üstünde tutup güvertede kaldılar.</p>

  <p>Roran'ın mesajında söylediği gibi Carvahalli güçlü kuvvetli adamlar ana direğin etrafında toplanıp talimat beklemeye başladılar. Roran, Mandel'in de aralarında olduğunu görüp ona gururlu bir şekilde selam verdi.</p>

  <p>Sonra Uthar bir denizciyi işaret edip bağırdı. "Sen oraya, Bönden! Paspasları bocurgatlara takıp demir alın, sonra aşağıya küreklere. Fazla mesai!" Büyük yayları kullanan adamlara emretti. "Yarınız ayrılıp iskele tarafındaki yaya geçin. Gemiye binmeye çalışanları engelleyin."</p>

  <p>Roran yer değiştirenlerden biriydi. Büyük yayı hazırlarken birkaç kişi keskin kokulu dumanın arasından sendeleyerek çıkıp gemiye bindi. Yanındaki Jeod ve Helen altı esiri teker teker borda tahtasına kaldınp iskeleye yuvarladı.</p>

  <p>Roran farkına bile varmadan demirler çekildi, borda tahtaları çekildi ve ayaklarının altında bir trampet gümleyerek kürekçiler için tempo tutmaya başladı. Ejderha Kanadı oldukça yavaş bir şekilde sancak tarafına –açık denize doğru– dönmeye başladı, sonra hızlanarak limandan uzaklaştı.</p>

  <p>Roran en üst güvertede Jeod'a katıldı. Kırmızı cehennemin Teirm ve okyanus arasındaki yanabilir her şeyi yutuşunu seyrettiler. Duman filtresinin ardından, şehrin üstünde yükselen güneş, düz, şişkin ve kanlı turuncu disk gibi görünüyordu.</p>

  <p>Şimdi kaç kişi öldürdüm, diye düşündü Roran.</p>

  <p>Onun düşüncelerini yansıtan Jeod, "Bu, bir sürü masum insana zarar verecek," dedi.</p>

  <p>Suçluluk duygusu Roran'ın istediğinden daha güçlü bir şekilde tepki vermesine neden oldu: "Lord Risthart'ın lıapislıanesinde olmayı mı tercih ederdin? Yangında çok kişinin yanacağını sanmıyorum ve yanmayanlar da, İmparator bizi yakalarsa bizim kalacağımız gibi ölümle karşı karşıya kalmayacaklar."</p>

  <p>"Bana ders vermen gerekmiyor, Roran. Bu iddiaları çok iyi biliyorum. Yapmamız gerekeni yaptık. Yalnızca kendi güvenliğimizi sağlamak için neden olduğumuz acılardan zevk almamı bekleme."</p>

  <p>Öğlene kadar kürekler kaldırılmıştı ve Ejderha Kanadı kuzeyden esen rüzgârlar sayesinde kendi gücüyle yüzer olmuştu. Rüzgâr, tepedeki donanımların alçak bir şekilde uğuldamasına neden oluyordu.</p>

  <p>Gemi aşırı derecede kalabalıktı, ama Roran dikkatli bir planlamayla Surda'ya kadar minimum rahatlıkla gidebileceklerine inanıyordu. En büyük rahatsızlık sınırlı tayındı; açlıktan kaçmak istiyorlarsa yiyeceğin acınacak derecede az miktarlarda dağıtılması gerekiyordu. Ve böyle sıkışık yerlerde hastalık çok büyük bir olasılıktı.</p>

  <p>Uthar gemide disiplinin önemi hakkında kısa bir konuşma yaptıktan sonra, köylüler, hemen ilgilenmeleri gereken, yaralarına bakmak, az sayıdaki eşyalarını açmak ve her güverte için en uygun yatak ayarlamalarını yapmak gibi görevlerine döndüler. Aynca Ejderha Kanadı'ndaki çeşitli pozisyonları dolduracak insanları seçmeleri de gerekiyordu: yemek yapacak insanlar, Uthar'ın adamlarının emri altında denizci olarak eğitilecekler, vs.</p>

  <p>Roran, Elain'in hamak asmasına yardımcı olurken Odele, ailesi ve Odele'le kalmak için Torson'un mürettebatını terk ettiği anlaşılan Frewin'in arasındaki hararetli bir tartışmaya karıştı. İkisi evlenmek istiyordu, ama Odele'in ailesi genç denizcinin bir ailesi, saygın bir mesleği ve basit bir çeyizi bile olmadığı gerçeğine dayanarak hararetli bir şekilde itiraz ediyordu. Roran âşık çiftin bir arada kalmasının en iyi olduğunu düşünüyordu –aynı gemide kalırlarken ikisini ayırmaya çalışmak pratik değildi– ama Odele'in anne babası onun iddiasını kabul etmek istemiyordu. Düş kırıklığına uğrayan Roran, "Ne yapacaksınız o halde? Odele'i kilit altında tutamazsınız ve Frewin'in sadakatini çoktan kanıtladığma da inanıyorum..."</p>

  <p>"Ra'zac!"</p>

  <p>Çığlık, tepedeki gözetleme yerinden gelmişti.</p>

  <p>Roran hiç tereddüt etmeden çekicini belinden çıkarıp döndü, merdivenlerden tırmamp pruvadaki kapaktan geçti, bu arada bacağının derisi yüzüldü. Üst güvertedeki kalabalığa doğru atılıp Horst'un yanında durdu.</p>

  <p>Demirci işaret etti.</p>

  <p>Ra'zac'ın korkunç binek hayvanlarından biri sırtında Ra'zac'la bir gölge gibi sahilin üstünden süzülüyordu. İki canavarı gün ışığında görmek, Roran'da uyandırdıkları korkuyu hiçbir şekilde hafifletmiyordu. Kanatlı yaratık korkunç çığlığını atarken Roran ürperdi. Ardından Ra'zac'in böceği andıran sesi belli belirsiz, ama oldukça anlaşılır bir şekilde suyun üstünden onlara ulaştı: "Kaçamayacaksssınız!"</p>

  <p>Roran geminin büyük yayına baktı, ama onu Ra'zac'a ya da binek hayvanına nişan alacak şekilde çeviremezlerdi. "Yayı olan var mı?"</p>

  <p>"Benim var," dedi Baldor. Bir dizinin üstüne çöküp yayının ipini takmaya başladı. "Beni görmelerine izin vermeyia" Üst güvertedeki herkes Baldor'un etrafında sıkı bir halka oluşturdu, gövdelerini Ra'zac'ın kötü bakışlarına karşı kalkan yaptı.</p>

  <p>"Neden saldırmıyorlar?" diye gürledi Horst.</p>

  <p>Şaşıran Roran bir açıklama aradı, ama bulamadı. Jeod, "Belki hava onlar için fazla aydınlıktır," dedi. "Ra'zac geceleri avlanır ve bildiğim kadarıyla güneş gökyüzündeyken ininden fazla uzaklaşmaz."</p>

  <p>"Yalnızca o değil," dedi Gertrude. "Bence okyanustan korkuyorlar."</p>

  <p>"Okyanustan korkmak mı?" diye alaycı bir şekilde güldü Horst.</p>

  <p>"Onlara bir bak; suya bir metreden fazla yaklaşmıyorlar."</p>

  <p>"Haklı," dedi Roran. Sonunda onlara karşı kullanabileceğimiz zayıf yanlarını bulduk!</p>

  <p>Birkaç saniye sonra Baldor, "Hazır!" dedi.</p>

  <p>Bu söz üzerine önünde duran insan safları kenara çekildi, ok için yol açtı. Baldor tek bir hareketle ayağa fırladı, okun arkasındaki tüyü yanağına kadar çekip kırmızı oku bıraktı.</p>

  <p>Kahramanca bir atıştı. Ra'zac yayın menzilinin en uç noktasındaydı –Roran'ın bir okçunun gördüğü bütün hedeflerden daha uzaktı– ama Baldor'un isabeti iyiydi. Oku uçan yaratığın sağ böğrüne saplanmıştı. Canavar acı dolu öyle bir çığlık attı ki güvertedeki camlar parçalandı, kıyıdaki taşlar yarıldı. Roran korkunç patlamadan etkilenmemek için elleriyle kulaklarını kapattı. Çığlık atmaya devam eden canavar kıyıya doğru dönüp puslu tepelerin ardına düştü.</p>

  <p>"Onu öldürdün mü?" diye sordu Jeod, soluk bir suratla.</p>

  <p>"Korkarım hayır," diye karşılık verdi Baldor. "Yalnızca bir yara açtın.</p>

  <p>Oraya yeni gelen Loring büyülenmiş gibi bakıyordu. "Evet. Ama en azından yaraladın ve bir daha bizi rahatsız etmeyeceklerine bahse girerim."</p>

  <p>Roran'ın içine bir hüzün çöktü. "Sevincini sonraya sakla, Loring. Bu bir zafer değil."</p>

  <p>"Neden?" diye sordu Horst.</p>

  <p>"Çünkü artık İmparator nerde olduğumuzu çok iyi biliyor." Söylediklerinin anlamını kavradıklarında üst güverte tam bir sessizliğe büründü.</p>
</body>
</html>
