<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Arya Svit-kona</h1>

  <p>Eragon ve yanındakiler Az Ragni Nehri'ni Edda Nehri'yle birleşip bilinmeyen doğuya aktığı yere kadar takip ettiler. Orada Cücelerin ticaret merkezi Hedarth'ı ziyaret edip sallarını eşeklerle değiş tokuş ettiler. Cüceler büyüklükleri yüzünden hiç ata binmemişlerdi.</p>

  <p>Arya kendisine sunulan binek hayvanını reddedip, "Atalarımın topraklarına eşek sırtında dönmeyeceğim," dedi.</p>

  <p>Thorv kaşlarını çattı. "Bize nasıl ayak uyduracaksın?"</p>

  <p>"Koşarım." Ve gerçekten de koştu. Snowfire'ı ve eşekleri geride bırakarak bir sonraki tepede ya da tümsekte durup onları bekledi. Harcadığı bütün çabaya rağmen gece mola verdiklerinde herhangi bir yorgunluk belirtisi göstermiyordu. Kahvaltı ve akşam yemeği arasında birkaç kelimeden fazlasını da etmemişti. Attığı her adımla daha da geriliyor gibiydi.</p>

  <p><br /></p>

  <p>Hedarth'dan kuzeye yürüyüp, Edda Nehri'nin Eldor Gölü'ndeki kaynağına doğru ilerlediler.</p>

  <p>Du Weldenvarden üç gün içinde görüş alanlarına girdi. Orman ilk olarak ufuktaki bulanık bir kabartı şeklinde göründü, sonra hızla genişleyip zümrüt gibi görünen yaşlı meşe, kayın ve akçaağaç denizine dönüştü. Eragon, Saphira'nın sırtından ormanın kuzeye ve batıya doğru sürekli bir Şekilde uzandığını gördü. Ormanın daha da öteye uzamp bütün Alagaesia boyunca yayıldığını biliyordu.</p>

  <p>Ona göre ağaçların kavis çizen dallarının altındaki gölgeler esrarengiz büyüleyici ve tehlikeli görünüyordu, çünkü orada Elfler yaşıyordu. Du Weldenvarden'in alacalı merkezinde bir yerlerde Ellesmera –eğitimini tamamlayacağı yer– Osilon ve Süvarilerin düşüşünden beri çok az yabancının ziyaret ettiği diğer Elf şehirleri bulunuyordu. Eragon ormanın ölümlüler için tehlikeli bir yer olduğunu düşünüyordu, oranın garip sihirler ve yabancı yaratıklarla dolu olduğuna emindi.</p>

  <p>Başka bir dünya gibi, diye düşüncesini belirtti. Bir çift kelebek ormanın karanlıklarından yükselirken birbirlerinin etrafında helezonlar çiziyorlardı.</p>

  <p>Umarım Elflerin kullandığı yoldaki ağaçların arasında benim için yer vardır. Sürekli uçamam, dedi Saphira.</p>

  <p>Eminim Süvariler zamanında ejderhaları kabul etmek için bazı yollar bulmuşlardır.</p>

  <p>Mmm.</p>

  <p>O gece Eragon battaniyelerini aramak üzereyken Arya yanında belirdi, birden ortaya çıkan bir ruh gibiydi. Usulca gelişi Eragon'un sıçramasına neden oldu; onun nasıl olup da bu kadar sessiz hareket ettiğini hiç arılamıyordu Eragon. Ona ne istediğini sormadan Arya'nın zihni kendisininkine dokundu, beni olabildiğince sessizce takip et.</p>

  <p>Bu bağlantı rica kadar şaşırttı Eragon'u. Farthen Dûr'a uçuş sırasında düşüncelerini paylaşmışlardı –Arya'nın kendisinin başlattığı koma sırasında ona ulaşabilmesinin tek yolu buydu– ama Arya iyileştiğinden beri onun zihnine bir daha dokunma girişiminde bulunmamıştı Eragon. Bu son derece kişisel bir deneyimdi. Ne zaman bir başkasının zihnine dokunsa, çıplak ruhu onlarınkine sürünüyor gibi geliyordu ona. Davet edilmeden bu kadar özel bir şeyi başlatmak kabalık olarak görünüyordu ve çok zayıf olsa da Arya'nın güvenine ihanet ermek gibi geliyordu. Eragon ayrıca böyle bir bağlantının Arya'ya karşı olan yeni ve karmaşık duygularının ortaya çıkarmasından da korkuyordu; bu duygular yüzünden alaya alınmayı hiç istemiyordu.</p>

  <p>Arya çadırların arasından çıkarken, Eragon, onu takip etti. İlk nöue ti alan Trihga'dan dikkatle kaçındı ve Cücelerin kendisini duyamayacağı yerlerden geçti. Saphira, onun ilerleyişini yakından takip ediyordu ve gerekirse yanına gelmeye hazırdı.</p>

  <p>Arya yosun kaplı bir kütüğün üstüne çömelip Eragon'a bakmaksızın kollarını dizlerine doladı. "Ceris ve Ellesmera'ya varmadan önce bilmen gereken şeyler var, böylece cehaletin yüzünden kendini ya da beni suçlamazsın."</p>

  <p>"Ne gibi?" Eragon meraklanarak karşısına çömeldi.</p>

  <p>Arya duraksadı. "Islanzadi'nin elçisi olduğum yıllarda insanlar ve Cücelerin birbirlerine çok benzediklerini gözlemledim. Aynı inançları, tutkuları paylaşıyorsunuz. Birden fazla insan Cücelerin arasında rahatça yaşadı, çünkü siz onların, onlar da sizin kültürünüzü iyi anlıyorsunuz. İki taraf da aynı tarzda seviyor, hırs duyuyor, nefret ediyor, dövüşüyor ve yaratıyor. Orik'le arkadaşlığın ve Dûrgrimst Ingeitum'u kabul etmen bunun örnekleri." Eragon başıyla onayladı, ama farkları ona bundan daha büyük görünüyordu. "Ama Elfler diğer ırklar gibi değildir."</p>

  <p>"Sanki sen onlardan biri değilmiş gibi konuşuyorsun," dedi onun Farthen Dûr daki sözlerini tekrarlayarak.</p>

  <p>"Varden'le onların âdetlerine alışacak kadar uzun süre yaşadım," diye karşılık verdi Arya kırılgan bir tonla.</p>

  <p>"Ah... O halde sen Elflerin insanlar ve Cücelerle aynı duygulara sahip olmadıklarını mı söylemek istiyorsun? Buna inanmak zor. Yaşayan bütün canlılar aynı temel ihtiyaçlara ve arzulara sahiptir."</p>

  <p>"Benim demek istediğim bu değil!" Eragon irkilerek geri çekildi, kaşlarını çatıp onu inceledi. Arya'nın bu kadar kaba olması doğal değildi. Arya gözlerini kapatıp parmaklarını şakaklarına koydu, derin bir nefes «di. "Elfler çok uzun yıllar yaşadıkları için nezaketi en yüksek sosyal erdem olarak değerlendiriyoruz. Onlarca veya yüzlerce yıl kin tutulabilecekken birini gücendiremezsin. Bu tür düşmanlığın birikmesini önlemenin tek yolu nezakettir. Her zaman başarılı olmaz, ama ritüellerimize tipikle bağlıyızdır, çünkü bizi aşırılıklardan korur. Ayrıca Elflerin sayısı çok fazla değildir, bu yüzden aramızda çatışmalardan kaçınmamız çok önemlidir. Siz ve Cücelerle aynı suç oranını paylaşsak kısa süre içinde yok olurduk.</p>

  <p>"Ceris'teki nöbetçileri selamlamanın belirli bir yolu, Kraliçe Islanzadi'ye takdim edildiğinde uyman gereken belirli kalıplar ve biçimler vardır. Yalnızca sessiz kalmak daha iyi değilse, etrafındakileri selamlamanın yüzlerce farklı yolu vardır."</p>

  <p>"Sanki bütün bu âdetlerinizi insanların sizi gücendirmesini kolaylaştırmak için koymuşsunuz," deme riskine girdi.</p>

  <p>Arya'nın dudaklarında bir gülümseme belirdi. "Belki. En yüksek standartlarla yargılanacağını benim kadar sen de biliyorsun. Bir hata yaparsan Elfler senin bunu bilerek yaptığını düşünürler. Ve eğer bunu cehalet yüzünden yaptığını öğrenirlerse yalnızca daha fazla zarar meydana gelir. Kaba ve yeterli görünmek, kaba ve yetersiz görünmekten iyidir, yoksa Rûnlar oyunundaki Yılan gibi yönetilme riskine girersin. Bizim politikalarımız hem gizli, hem de uzun olan daireler halinde hareket eder. Bir Elften bir gün duyduğun ya da gördüğün bir şey, bin yıl geriye giden strateji oyunundaki bir hamle olabilir yalnızca ve o Elfin yarın nasıl davranacağı konusunda bir önemi olmayabilir. Bu hepimizin oynadığı, ama çok azımızın kontrol ettiği bir oyundur, senin de girmek üzere olduğun bir oyun.</p>

  <p>"Şimdi neden Elflerin diğer ırklardan farklı olduğunu söylediğimi anlıyorsundur. Cüceler de uzun ömürlüdür, ama bizden daha doğurganlar. Bizim kısıtlamalarımızı veya entrikadan aldığımız tadı paylaşmazlar. Ve insanlar..." Sesi kesilerek anlayışlı bir sessizliğe büründü.</p>

  <p>"İnsanlar," dedi Eragon. "Kendilerine verilenle ellerinden geleni yapıyorlar."</p>

  <p>"Öyle bile olsa."</p>

  <p>"Neden bütün bunları Orik'e de söylemiyorsun? O da benim gibi Ellesmera'da kalacak,"</p>

  <p>Arya'nın sesinde bir öfke belirdi. "O bizim görgü kurallarımızı biraz biliyor. Ama bir Süvari olarak senin ondan daha eğitimli görünmen iyi olur."</p>

  <p>Eragon, onun çıkışmasını itirazla kabul etti. "Ne öğrenmeliyim?"</p>

  <p>Böylece Arya, onu ve onun aracılığıyla Saphira'yı Elf toplumunun incelikleri konusunda eğitmeye başladı. Öncelikle bir Elfin bir diğeriyle karşılaştığında, durup ilk iki parmaklarıyla dudaklarına dokunduklarını, bunun da "konuşmamız sırasında gerçekleri çarpıtmayacağız" anlamına geldiğini açıkladı. Bunun ardından bir deyim olan, "Atra esterrû ono thelduin," geliyor, diğeri buna, "Atra du evarinya ono varda," diye karşılık veriyordu.</p>

  <p>"Ve." dedi Arya. "Eğer özellikle resmi olman gerekiyorsa üçüncü bir karşılık verilir: Un atra mor'ranr lifa unin hjaıta onr. Anlamı, yüreğin huzurla dolsun. Bu satırlar, onlarla anlaşmamız son haline getirildiğinde bir ejderhanın hayır duasından alındı. Şöyle devam ediyor:</p>

  <blockquote style="margin: 20px 0 20px 40px; border: none; padding: 0px;">
    <p>Atra esterni ono thelduin,<br />
    Mor'ranr lifa unin hjarta onr,<br />
    Un du evarinya ono varda.</p>
  </blockquote>

  <p>"Ya da: İyi şans her zaman yanında olsun, yüreğin huzurla dolsun ve yıldızlar seni korusun."</p>

  <p>"Kimin önce konuşacağını nerden biliyorsunuz?"</p>

  <p>"Statüsü senden daha büyük birini selamlayacaksan ya da senden aşağıdaki birini onurlandırmak istiyorsan ilk olarak konuşursun. Statüsü senden düşük biriyle konuşuyorsan en son konuş. Ama pozisyonundan emin değilsen karşındakine konuşma fırsatı ver, ama sessiz kalırlarsa sen konuş. Kural budur."</p>

  <p>Bunlar benim için de geçerli mi, diye sordu Saphira.</p>

  <p>Arya yerden kuru bir yaprak koparıp parmaklarının arasında ezdi. Cüceler ateşi doldurup közlerin ve kömürlerin sabaha kadar dayanması için alevleri toprak katmanıyla nemlendirirken arkasındaki kamp yeri gölgeler içinde kalmıştı. "Hiçbiri bir ejderha olarak senden daha yüksek değildir. Kraliçe bile senin üstünde otorite iddia edemez. İstediğin gibi davranıp konuşabilirsin. Ejderhaların kanunlarımızla bağlanmasını beklemiyoruz."</p>

  <p>Bundan sonra Eragon'a sağ elini büküp ilginç bir hareketle göğüs kemiğinin üstüne koymayı öğretti. "Bu hareketi Islanzadi'yle karşılaştığında yapacaksın. Bu hareketle ona sadakatini sunduğunu ve ona itaat ettiğini gösteriyorsun."</p>

  <p>"Nasuada'ya ettiğim sadakat yemini gibi bağlayıcı bir şey mi?"</p>

  <p>"Hayır, yalnızca küçük bir nezaket hareketi."</p>

  <p>Eragon, Arya'nın kendisine öğrettiği çeşitli hitap tarzlarını hatırlamaya çalıştı. Selamlamalar erkekten kadına, yetişkinden çocuğa, kızdan oğlana, saygınlık ve rütbeye göre değişiyordu. Kafa karıştırıcı bir listeydi, ama Eragon bunları mükemmel şekilde ezberlemesi gerektiğini biliyordu.</p>

  <p>Eragon elinden geldiği kadarını öğrendikten sonra Arya kalkıp ellerinin tozunu silkeledi. "Unutnadığın sürece başaracaksın." Gitmek üzere döndü.</p>

  <p>"Bekle," dedi Eragon, onu durdurmak için uzandı, sonra Arya küstahlığını fark etmeden önce elini hızla geri çekti. Arya karanlık gözlerinde soruyla omzunun üstünden ona baktı. Eragon düşüncelerini söze dökmenin bir yolunu bulmaya çalışırken midesinin kasıldığını hissetti. Bütün çabalarına rağmen yalnızca, "İyi misin, Arya?.." diyebildi. "Dalgın görünüyorsun ve Hedarth'tan ayrıldığımızdan beri keyifsizsin." Arya'nın yüzü sertleşerek boş bir maskeye döndü. Eragon yanlış yolu seçtiğini bilerek geri çekildi. Ama bu sorunun onu neden kızdırdığını da arılamıyordu.</p>

  <p>"Du Weldenvarden'deyken bana hakaret etmek istemiyorsan benimle böyle teklifsiz bir şekilde konuşmamanı beklemiştim." Yürüyüp gitti.</p>

  <p>Peşinden koş, dedi Saphira heyecanla.</p>

  <p>Ne?</p>

  <p>Sana karşı öfkeli olmasını kaldıramayız. Git özür dile.</p>

  <p>Eragon'un gururu direndi. Hayır! Bu onun hatası, benim değil.</p>

  <p>Git özür dile, Eragon, yoksa çadırını kokuşmuş etle doldururum. Bu boş bir tehdit değildi.</p>

  <p>Nasıl?</p>

  <p>Saphira bir an için düşündü, sonra ona ne yapması gerektiğini söyledi. Eragon tartışmadan ayağa fırlayıp Arya'nın önüne koşup onu durmaya zorladı. Arya, ona kibirli bir şekilde baktı.</p>

  <p>Eragon dudaklarına dokunup, "Arya Svit-kona," dedi. Büyük bilgeliğe sahip bir kadın için kullanıldığını yeni öğrendiği saygı unvanını kullanmıştı. "Kötü konuştum ve bu yüzden affetmen için yalvanyorum. Saphira ve ben, senin iyiliğin için endişeleniyoruz. Bizim için bütün yaptıklarından sonra en azından sana yardım etmeyi teklif edebiliyoruz, eğer istersen tabi."</p>

  <p>Sonunda Arya, ona döndü. "Endişen için teşekkür ederim. Ve ben de kötü konuştum." başını yere eğdi. Karanlıkta uzuvlan ve gövdesi son derece gergin görünüyordu. "Canını neyin sıktığını soruyorsun, Eragon. Bunu gerçekten bilmek istiyor musun? O zaman sana söyleyeyim." Sesi rüzgârda uçuşan bir devedikeni kadar yumuşaktı. "Korkuyorum."</p>

  <p>Serseme dönen Eragon bir tepki vermedi. Arya yanından geçip giderek onu gecenin içinde tek başına bıraktı.</p>
</body>
</html>
