<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Şimdiki Zamanın Yaraları</h1>

  <p>Roran şafak sökerken uyamp kendi ağır soluklarını dinleyerek beyaz sıvalı tavam seyretmeye başladı. Bir dakika sonra yataktan çıkıp giyindi, mutfağa girdi, bir parça ekmek alıp üzerine yumuşak peynir sürdü. Sonra ekmeğini yiyip gün doğuşuna hayran olmak üzere ön verandaya çıktı.</p>

  <p>Kısa süre sonra ebelemece oynayan bir grup çocuk peşlerinde kendi sorumluluğunda olanları yakalamaya kararlı bir grup ebeveynle bağrışarak yan evin bahçesinde hızla koşmaya başlayınca uykusu dağıldı. Gürültülü gösterinin köşede sona erişini seyrettikten sonra son lokmasını ağzına atıp ev halkının geri kalanıyla dolmuş olan mutfağa döndü.</p>

  <p>Elain, onu selamladı. "Günaydın, Roran." Kepenkleri açıp gökyüzüne baktı. "Yine yağmur yağacak gibi görünüyor."</p>

  <p>"Ne kadar çok yağarsa o kadar iyi," dedi Horst. "Narnmor Dağı'na tırmanırken gizlenmemize yardımı olur."</p>

  <p>"Biz mi?" dedi Roran. Masada gözlerini ovuşturarak uykusunu açmaya çalışan Albriech'in yanına oturdu.</p>

  <p>Horst başıyla onayladı. "Sloan yiyecek ve erzak konusunda haklıydı; yiyecekleri şelaleye taşımalarına yardımcı olmalıyız, yoksa yiyecekleri yetmez."</p>

  <p>"Carvahall'i savunmaya yetecek kadar adam kalacak mı?"</p>

  <p>"Elbette, elbette."</p>

  <p>Hepsi kahvaltılarını ettikten sonra Roran, Baldor ve Albriech'in yedek yiyecekleri sarmasına, battaniye ve malzemeleri üç yığın halinde toplamasına yardım etti. Bunları omuzlarına asıp köyün kuzey ucuna taşıdılar. Roran'ın bacağı hâlâ acıyordu, ama dayanılmaz değildi. Yolda aynı şekilde yüklü olan Darmmen, Larne ve Hamund kardeşlerle karşılaştılar.</p>

  <p>Evlerin etrafından dolaşan hendeğin hemen içinde geziye hazırlanan çocuk, ebeveyn ve büyükanne-baba grubunu buldular. Birkaç aile yükleri ve küçük çocukları taşıması için eşeklerini vermişlerdi; çitlere bağlanan eşekler anırarak şamataya katkıda bulunuyorlardı.</p>

  <p>Roran elindeki yığını yere koyup gruba baktı. Svart'ı gördü –Ivor'un altmış yaşında ve köyün neredeyse en yaşlı adamı olan dayısı– giysi balyasının üstüne oturmuş, uzun beyaz sakalının ucuyla küçük bir çocuğu gıdıklıyordu; Birgit, Nolfavrell'a bakıyordu; yüzlerinde endişeli ifadelerle Felda, Nolla, Calitha ve çok sayıda anne bekleşiyordu; erkek ve kadınlardan oluşan çok sayıda isteksiz insan daha vardı. Roran kalabalığın arasında Katrina'yı da gördü. Bir bohçayı düğümlerken başını kaldırıp ona baktı, gülümsedikten sonra işine devam etti.</p>

  <p>Kimse işin başındaymış gibi görünmediğinden Roran, çeşitli erzakların düzenlenmesi ve paketlenmesini denetleyerek kargaşayı çözümlemek için elinden geleni yaptı. Su tulumlarının eksik olduğunu görüp daha fazla isteyince on üç tane fazladan geldi. Bu tür gecikmelerle sabahın erken saatleri geçti.</p>

  <p>Loring'le ekstra ayakkabı gereksinimi konusunda konuşurken Sloan'ın sokağın girişinde dikildiğini gördü.</p>

  <p>Kasap önündeki faaliyeti seyrediyordu. Aşağıya dönük dudaklarının kenarında küçümseme çizgileri belirmişti. Katrina'yı görünce alaycı bakışları öfkeli bir inanmazlığa dönüştü. Katrina bohçasınr sırtına yükleyerek orada yalnızca yardım etmek için bulunduğuna dair şüpheleri yok etti. Sloan'in alnındaki bir damar zonklamaya başladı.</p>

  <p>Roran aceleyle Katrina'nın yanına gitti, ama Sloan ondan önce ulaştı. Bohçayı yakalayıp şiddetle sallayıp bağırmaya başladı. "Sem buna kim zorladı?" Katrina çocuklarla ilgili bir şeyler söyledi ve elinden kurtulmaya çalıştı, ama Sloan bohçayı çekip –askıları omuzlarından inerken kollarını büktü– yere fırlaünca içindekiler yere saçıldı. Sloan bağırmaya devam ederek Katrina'nın kolunu yakaladı ve onu sürüklemeye başladı. Katrina topuklarını yere bastırıp mücadele etti, bakır rengi saçları toz fırtınası gibi yüzüne saçıldı.</p>

  <p>Öfkelenen Roran kendini Sloan'ın üstüne atıp onu Katrina'dan uzaklaştırdı. Kasabı göğsünden iterek birkaç metre geriye sendelemesine neden oldu. "Dur! Gitmesini isteyen benim."</p>

  <p>Sloan öfkeyle Roran'a bakıp homurdandı. "Buna hakkın yok!"</p>

  <p>"Her türlü hakkım var." Roran etraflarında toplanan izleyicilere bakıp herkesin duyabileceği bir açıklıkla konuştu: "Katrina ve ben evlenmek üzere nişanlandık ve ben gelecekteki kanma bu şekilde davramlmasına razı olamam!" Köylüler ilk kez tamamen sessiz kaldılar, eşekler bile sessizdi.</p>

  <p>Sloan'ın savunmasız yüzünde şaşkınlık ve derin, teselli edilemez bir acı yayıldı, ardından gözyaşları parladı. Roran bir an için onu anladığını hissetti, derken bir dizi bükülmeyle Sloan'ın yüzü çarpıldı ve derisi pancar kırmızısına döndü. Küfredip, "Seni ikiyüzlü korkak!" diye bağırdı. "Dürüst bir adam gibi yüzüme bakıp konuşuyorsun, ama aynı zamanda iznim olmadan kızımla flört ediyorsun, öyle mi? Sana iyi niyetli davrandım, ama bir de bakıyorum ki arkamı döndüğüm an evimi yağmalamışsın."</p>

  <p>"Bu işi gereği gibi yapmayı umuyordum," dedi Roran. "Ama olaylar bana karşı gelişti. Sana acı vermek niyetinde değildim. Bu iş ikimizin de istemediği şekilde gelişse de hâlâ senin iznini almayı istiyorum, sen de istekliysen eğer."</p>

  <p>"Oğul olarak senin yerine üzeri kurtçukla kaplı bir domuzu tercih ederim. Çiftliğin yok. Ailen yok. Ve kızıma verecek hiçbir şeyin yok!" Kasap yeniden küfretti. "Ve onun da Spine'da bir işi yok!"</p>

  <p>Sloan, Katrina'ya uzandı, ama Roran yolunu kesti, yüzü sıkılı yumruğu kadar sertti. Aralarında yalnızca bir el boyu mesafe varken birbirlerine bakıyor, duygularınınyoğunluğuyla titriyorlardı. Sloan'ın kırmızı kenarlı gözleri delice bir yoğunlukla parlıyordu.</p>

  <p>"Katrina, buraya gel," diye emretti Sloan. Roran, Sloan'dan uzaklaştı –böylece üçü bir üçgen oluşturdular– ve Katrina'ya baktı. Katrina babasıyla Roran'a bakarken gözlerinden yaşlar akıyordu. Tereddütle bir adım attı, sonra uzun, içinde bulunduğu kararsızlık yüzünden acı dolu bir çığlıkla saçlarını yoldu.</p>

  <p>"Katrina!" dedi Sloan öfkeyle hırlayarak.</p>

  <p>"Katrina," diye mırıldandı Roran.</p>

  <p>Onun sesiyle birlikte Katrina'nın gözyaşları kesildi ve doğruldu, sakin bir ifadeyle dimdik durdu. "Üzgünüm, baba. Ama Roran'la evlenmeye karar verdim," diyerek Roran'ın yanına gitti.</p>

  <p>Sloan'ın rengi bembeyaz oldu. Dudaklarını o kadar sert bir şekilde ısırdı ki boncuk gibi yakut kırmızı kan çıktı. "Beni bırakamazsın! Sen benim kızımsın!" Çarpık elleriyle kızının üstüne atıldı. O anda Roran kükreyerek bütün gücüyle kasaba saldırdı, bütün köyün gözlerinin önünde onu yere yıktı.</p>

  <p>Sloan yavaşça ayağa kalktı, yüzü ve boynu yaşadığı aşağılanmayla kızarmıştı. Katrina'ya tekrar baktığında kasap içe doğru kıvrılmış, boy ve ağırlığını kaybetmiş gibiydi. Roran sanki orijinal adamın hayaletine bakıyor gibiydi. Alçak sesli bir fısıltıyla, "Her zaman böyledir; kalbe en yakın olanlar en büyük acıyı verirler," dedi. "Benden hiç çeyiz alamayacaksın, annenin mirasından da." Sloan acıyla ağlayarak döndü, dükkamna doğru kaçtı.</p>

  <p>Katrina, Roran'a yaslandı, Roran kolunu onun beline doladı. İnsanlar etraflarına toplanıp teselli, tavsiye, tebrik ve itirazlarını sunarken birbirlerine sarıldılar. Bütün karmaşaya rağmen Roran sarıldığı ve kendisine sarılan kadından başka hiçbir şeyin farkında değildi.</p>

  <p>Tam o sırada Elain hamileliğinin izin verdiği hızla geldi. "Oh, zavallı kız!" diye ağlayıp Katrina'ya sarılarak onu Roran'dan çekti. "Nişanlandığınız doğru mu?" Katrina başıyla onaylayıp gülümsedi, sonra Elain'in omzuna yaslanıp histerik gözyaşlarıyla ağlamaya başladı. "Tamam, tamam, geçti." Elain, Katrina'yı yumuşak bir şekilde kollarında salladı, sırtını okşayıp onu yatıştırmaya çalışü, ama boşunaydı. Roran ne zaman onun sakinleştiğini düşünse Katrina yeniden şiddetle ağlamaya başlıyordu. Sonunda Elain, Katrina'nın sarsılan omuzlarına bakıp, "Onu eve götürüyorum," dedi.</p>

  <p>"Ben de geliyorum."</p>

  <p>"Hayır, gelmiyorsun," diye karşılık verdi Elain. "Onun sakinleşmek için zamana ihtiyacı var. Ayrıca senin de yapman gereken işler var. Tavsiyemi istiyor musun?" Roran donuk bir şekilde başını salladı. "O halde akşama kadar ondan uzak dur. O zamana kadar toparlanacağını garanti ederim. Yarın diğerlerine katılabilir." Elain, onun yanıtını beklemeden ağlayan Katrina'yı sivriltilmiş ağaç duvarından uzaklaştırdı.</p>

  <p>Roran elleri iki yanında gevşek bir şekilde sarkarken öylece kalakaldı, sersemlemiş ve çaresiz durumda olduğunu hissediyordu Ne yaptık biz? Nişanlandıklarını Sloan'a daha önce haber vermediği için pişmanlık duyuyordu. Katrina'yı İmparator'dan korumak için Sloan'la birlikte çalışamadığı için üzülüyordu. Katrina'nın kendisi için ailesinden uzaklaşmak zorunda kaldığına üzülüyordu. Onun refahından tamamen kendisi sorumluydu artık. Onunla evlenmekten başka seçeneği yoktu. Bu işi yüzüme gözüme bulaştırdım. İçini çekip yumruğunu sıktı, yaralı eklemleri gerilirken yüzünü buruşturdu.</p>

  <p>"Nasılsın?" diye sordu Baldor, yanına gelerek.</p>

  <p>Roran kendini gülümsemek için zorladı. "Umduğum gibi gitmedi. Konu Spine olunca Sloan mantık sınırlarının dışına çıkıyor."</p>

  <p>"Ve Katrina konusunda."</p>

  <p>"O da var. Ben..." Loring yanına gelince Roran sessizleşti.</p>

  <p>"Bu çok aptalca bir şeydi!" diye gürledi ayakkabıcı, burnunu kırıştırarak. Sonra çenesini dışarı çıkarıp sırıttı, yansı gitmiş dişlerini ortaya çıkardı. "Ama sana ve kıza iyi şans dilerim." başını iki yana salladı. "Buna ihtiyacın olacak, Stronghammer!"</p>

  <p>"Hepimizin ihtiyacı olacak," diye parladı Thane yanlarından geçerken.</p>

  <p>Loring elini salladı. "Peh, ekşi surat. Dinle, Roran; yıllardır Carvahall'de yaşıyorum ve benim deneyimime göre bu işin şimdi olması hepimizin rahat ve keyfinin yerinde olduğu bir dönemde olmasından daha iyi."</p>

  <p>Baldor başıyla onayladı, ama Roran sordu. "Neden peki?"</p>

  <p>"Bu çok açık değil mi? Normalde sen ve Katrina önümüzdeki dokuz ay boyunca dedikodu kaynağı olurdunuz." Loring parmağını burnunu kenarına koydu. "Ah, ama bu şekilde, olan olayların arasında kaynayıp gidersiniz ve sonra ikiniz biraz huzur bile bulabilirsiniz."</p>

  <p>Roran kaşlarını çattı. "O katillerin yola kamp kurmasındansa hakkımda konuşulmasını tercih ederdim."</p>

  <p>"Hepimiz öyle. Yine de bu müteşekkir olunacak bir şey ve hepimizin müteşekkir olacak bir şeylere ihtiyacı var... özellikle siz evlendikten sonra!" Loring gülerek Roran'ı işaret etti. "Yüzünün rengi mora döndü, evlat!"</p>

  <p>Roran homurdanarak Katrina'nın yerdeki eşyalarını toplamaya başladı. Bunu yaparken yamndan geçenlerin yorumlarıylaa işine ara verdi, ama yorumların hiçbiri sinirlerini yatıştırmıyordu. "Berbat," diye mırıldandı oldukça kırıcı bir yorumdan sonra.</p>

  <p><br /></p>

  <p>Spine'a yapılacak sefer köylülerin tanık olduğu olağandışı olayla gecikse de sabahın ortasında insanlar ve eşeklerden oluşan konvoy Narnmor Dağı'nın yamacından Igualda Şelalesi'nin zirvesine doğru giden çıplak patikada ilerlemeye başladı. Dik bir patikaydı, çocuklar ve taşınan yükler düşünüldüğünde ağır ağır çıkılması gerekiyordu.</p>

  <p>Roran zamanının çoğunu Calitha'nın –Thane'in karısı– ve beş çocuğunun arkasında geçirdi. Onun için bir sakıncası yoktu, çünkü bu ona yaralı bacağını dinlendirme ve son olayları uzun uzun düşünme fırsatı veriyordu. Sloan'ia yaşadığı yüzleşme yüzünden rahatsız olmuştu. En azından Katrina daha fazla Carvahall'de kalmayacak, diye kendini teselli etti. Çünkü Roran içten içe inanıyordu ki köy yakında yenik düşecekti. Bu oldukça ciddi, ama kaçınılmaz bir farkına varıştı.</p>

  <p>Yolun dörtte üçünü aldıktan sonra dinlenmek için durdu. Bir ağaca yaslanıp hayranlıkla Palancar Vadisi'nin manzarasını seyretti. Ra'zac kampını görmeye çalıştı –Anora Nehri'nin hemen solunda ve yolun güneyinde olduğunu biliyordu– ama bir duman bulum bile göremedi.</p>

  <p><br /></p>

  <p>Roran, Igualda Şelalesi'nin gürültüsünü görüntüsünden önce duydu. Celale, Narnmor'un engebeli başından yarım mil aşağıdaki zemine dökülen kar beyazı yeleyi andırıyordu. Devasa akıntı aşağıya dökülürken rüzgârın etkisiyle farklı yönlere kıvrılıyordu.</p>

  <p>Anora Nehri'nin havada aktığı kayağan taşının meydana getirdiği çıkıntıyı geçip böğürtlenlerle dolu dar vadiye indikten sonra bir kenarda bir çift kayanın durduğu geniş bir meydana geldi. Konvoyun başı burada durmuş kamp kurmaktaydı. Orman çocukların çığlıkları ve haykırışlarıylaa dolmuştu.</p>

  <p>Sırt çantasını indiren Roran en üstteki baltayı çözdü, birkaç adamla birlikte açıklıktaki çalıları temizlemeye başladı. İşlerini bitirdiklerinde kampın etrafını çevirmek için ağaç kesmeye başladılar. Çam suyu kokusu havayı doldurmuştu. Roran hızla çalışıyor, ritmik darbeler sonucunda odun parçacıklan hep birlikte havaya uçuşuyordu.</p>

  <p>Ağaçtan oluşan duvarlar tamamlandıktan sonra, evlerinden uzaklaştıklarına üzülen insanlar, zorlu bir çalışmanın sonunda on yedi yün çadırdan oluşan kampı kurup, yemek pişirmek için dört küçük ateş yaktılar. Tüç kimse ne gitmek, ne de kalmak istiyordu.</p>

  <p>Roran erkek çocuklarına ve mızrak tutan yaşlı adamlara baktı, çok fazla ve çok az deneyim. Büyükbabalar ayılarla nasıl baş edeceklerini biliyorlardı, ama torunların bunu yapacak gücü var mıydı? Sonra kadmların bakışlarındaki sert panluyı fark etti ve kucaklarında bir bebek de olsa, çocuklarının kolundaki bir çizikle de ilgilenseler kalkanlarının ve mızraklarının her zaman yakınlarında olacağını anladı. Gülümsedi. Belki... belki de hâlâ umudumuz olmalı.</p>

  <p>Nolfavrell'ın tek başına bir kütüğün üstünde oturduğunu gördü. Palancar Vadisi'ne bakıyordu. Yanına oturunca çocuk ciddi bir yüzle ona bakıp, "Yakında mı gidiyorsunuz?" diye sordu. Roran başıyla onaylarken onun ağırbaşlılığı ve kararlılığından çok etkilendi. "Ra'zac'ı öldürüp babamın intikamını almak için elinden geleni yapacaksın, değil mi? Bunu ben yapardım, ama annem kardeşlerimi korumam gerektiğini söylüyor."</p>

  <p>"Eğer mümkün olursa onların kellelerini getireceğim sana," diye söz verdi Roran. Oğlanın çenesi titredi. "Bu güzel!"</p>

  <p>"Nolfavrell..." Roran duraksayıp doğru sözcükleri aradı. "Burda benim dışımda bir insan öldüren tek kişi sensin. Bu bizim diğerlerinden daha iyi ya da kötü olduğumuz anlamına gelmez, ama eğer saldırıya uğrarsanız iyi dövüşeceğin konusunda sana güvenebileceğim anlamına gelir. Katrina yarın buraya geldiğinde onun iyi korunmasını sağlar mısın?"</p>

  <p>Nolfavrell'ın göğsü gururla kabardı. "Nereye giderse gitsin onu koruyacağım!" Sonra pişman göründü. "Yani... aileme bakmam gerekmediği zamanlar..."</p>

  <p>Roran, onu anladığını belirtti. "Oh, ailen önce gelir. Ama belki Katrina senin kardeşlerinle kalabilir."</p>

  <p>"Evet," dedi Nolfavrell yavaşça. "Evet, sanırım bu işe yarayabilir. Bana güvenebilirsin."</p>

  <p>"Teşekkür ederim." Roran oğlanın omzunu sıktı. Bunu daha yaşlı ve daha yeterli birinden isteyebilirdi, ama yetişkinler kendi işleriyle Katrina'yla onun istediği gibi ilgılenemeyecek kadar meşgul olacaklardı. Ama Nolfavrell, onun güvende olmasını sağlayacak fırsata ve isteğe sahipti. İkimiz ayrıyken yerimi o alabilir. Birgit yaklaşırken Roran ayağa kalktı.</p>

  <p>Ona ifadesiz bir şekilde baktı. "Haydi, dönme zamanı geldi." Sonra oğlunu kucaklayıp Roran ve köye geri dönen yetişkinlerle birlikte şelaleye doğru ilerledi. Arkalarındaki herkes devrilmiş ağaçların arasındaki kamp yerinde toplanmış, üzgün bir şekilde tahta parmaklıklara bakıyordu.</p>
</body>
</html>
