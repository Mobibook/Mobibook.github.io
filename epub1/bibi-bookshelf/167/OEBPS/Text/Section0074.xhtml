<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1 title="Eldest">Eldest<a href="../Text/Section0086.xhtml#Footnote0006" id="Feedback0006"><sup>[6]</sup></a></h1>

  <p>Eragon, Saphira'nın kendisini savaşın karmaşasına geri götürdüğünün farkında bile değildi. Roran'ın denizde olduğunu biliyordu, ama onun Surda'ya geliyor olabileceği hiç aklına gelmemişti, bu şekilde karşılaşacakları da. Ve Roran'ın gözleri! Gözleri Eragon'u deliyor, sorguluyor, rahatlıyor, öfkeleniyor... suçluyordu. Bu gözlerde, Garrow'un ölümündeki rolünü öğrendiğini ve kendisini affetmediğini görmüştü.</p>

  <p>Ancak bacağındaki zırhtan bir kılıç sekince Eragon dikkatini çevresine verdi. Boğuk bir çığlık koparıp kılıcıyla aşağıya doğru bir darbe savurdu, kendisine vuran askeri doğradı. Bu kadar dikkatsiz olduğu için kendine küfredip Trianna'ya uzandı. O gemide düşman yok. Herkese onlara saldırılmaması gerektiğini söyle. Nasuada'ya sor bakalım, onlara bir haberci gönderip durumu açıklayabilir ve savaştan uzak durmalarını söyleyebilir mi?</p>

  <p>Nasıl istersen, Argetlam.</p>

  <p>Savaşın batı kanadına indikten sonra Saphira birkaç sıçrayışla Yanan Ovalar'ı geçip Hrothgar ve Cücelerin yanında durdu. Eragon aşağı inip kralın yanına gitti. "Selam Argetlam! Selam Saphira! Elfler senin için söz verdiklerinden fazlasını yapmışlar." Yanında Orik duruyordu.</p>

  <p>"Hayır, efendim, bunu yapan ejderhalardı."</p>

  <p>"Gerçekten mi? Burdaki kanlı işimiz bittikten sonra hikâyem dinlemek isterim. Dûrgrimst Ingeitum olma teklifimi kabul ettiğin için teşekkür ederim. Senin akraban olmak benim için büyük onurdur."</p>

  <p>"Benim için de öyle."</p>

  <p>Hrothgar gülüp Saphira'ya döndü. "Isidar Mithrim'i onarma sözünü unutmadım, ejderha. Şu anda bile sanatçılanmız Tronjheim'ın ortasında yıldız safiri birleştiriyorlar. Onu yeniden bir bütün olarak görmek için sabırsızlanıyorum."</p>

  <p>Saphira başını öne eğdi. Söz verdiğim gibi yapacağım.</p>

  <p>Eragon, onun sözlerini ilettikten sonra Hrothgar çarpık parmağıyla uzanıp yan tarafındaki metal levhalara vurdu. "Bizim zırhımızı taktığını görüyorum. Umarım sana iyi hizmet eder."</p>

  <p>Hem de çok iyi, Kral Hrothgar, dedi Saphira, Eragon aracılığıyla. Beni pek çok kez yaralanmaktan kurtardı.</p>

  <p>Hrothgar omuzlarını dikleştirip gözlerinde parıltıyla Volund'u kaldırdı. "O halde gidip savaşın demirhanesinde bir kez daha deneyelim mi?" Savaşçılarına bakıp bağırdı. "Aklı sartos oen dûrgrimst!"</p>

  <p>"Vor Hrothgarz korda! Vor Hrothgarz korda!"</p>

  <p>Eragon, Orik'e baktı, o güçlü bir çığlıkla bunları tercüme etti. "Hrothgar'in çekiciyle!" Bu sözlere katılan Eragon, Cüce kralla ve yanında Saphira'yla birlikte kırmızı asker safına doğru hücum etti.</p>

  <p>Nihayet, Cücelerin de yardımıyla savaş Varden'in lehine dönüyordu. Birlikte İmparator'un ordusunu gerilettiler, onları ezerek Galbatorix'in büyük ordusunu sabahtan beri korudukları yerleri terk etmeye zorladılar. Angela'nın zehrinin etkisini göstermesinin de yararı olmuştu. İmparator'un askerlerinin çoğu mantıksız hareket ediyordu, Varden'in karmaşa yaratarak daha derinlere sızmasına izin verir şekilde emirler veriyorlardı. Askerler artık şansın onların yüzüne gülmediğini arılıyorlardı, çünkü çoğu ya teslim olmuş, ya karşı tarafa geçmiş ya da eski arkadaşlarının aleyhine dönmüşlerdi.</p>

  <p>Gün öğleden sonraya dönmüştü.</p>

  <p>Alevli bir mızrak tepelerinden geçip yirmi metre ötedeki İmparator'un komuta çadırlarına gömülerek yakarken, Eragon iki askerle dövüşün tam ortasındaydı. Rakiplerini dağıtan Eragon arkasına bakınca Jiet Nehri'ndeki gemiden düzinelerce ateşli füze atıldığını gördü. Neler çeviriyorsun sen Roran, diye düşündü, Eragon yeni bir grup askere saldırırken.</p>

  <p>Kısa süre sonra İmparator'un ordusunun arka tarafından bir boru sesi duyuldu, sonra bir tane, bir tane daha. Birisi trampet çalmaya başladı. Herkes sesin kaynağını ararken savaş alam sessizleşti. Eragon bile neler olduğunu seyrederken kuzeydeki ufuktan uğursuz bir figür aynhp, Yanan Ovalar'ın üstündeki parlak gökyüzüne yükseldi. Leş kargaları, sıcak alanın üstünde hareketsiz duran dikenli siyah gölgelerin önünde dağıldı. Eragon başta bunun Ra'zac'ın binek hayvanlarından Lethrblaka olduğunu sandı. Sonra bulutların arasından bir ışın yansıyıp figürü aydınlattı.</p>

  <p>Kırmızı bir ejderha tepelerinde dikiliyordu. Gün ışığında kan kırmızı renkte bir kömür yatağı gibi parlıyor, ışıldıyordu. Kanat derileri ışığa tutulan kırmızı şarap rengindeydi. Pençeleri, dişleri ve omurgasındaki dikenleri kar beyazıydı. Kırmızımsı portakal rengi gözlerinde korkunç bir neşe panldıyordu. Sırtında bir eyer takılıydı ve o eyerde cilalı çelik bir zırh giyip on beş santimlik bir kılıç taşıyan bir adam oturuyordu. Korku Eragon'u pençesine aldı. Galbatorix bir ejderhayı yumurtasından çıkarmayı başarmış.</p>

  <p>Sonra çelikler içindeki adam sol elini kaldırdı, avucundan yakut rengi bir enerji huzmesi çıkarıp Hrothgar'ı göğsünden vurdu. Saldınyı engellemek için vücutlarındaki enerjiyi kullanan Cücenin büyücüleri acıyla bağrıştılar. Hepsi ölerek yere devrildi, ardından Hrothgar göğsünü tutarak yere yıkıldı. Krallarının öldüğünü gören Cüceler umutsuzluk dolu bir inilti kopardılar.</p>

  <p>"Hayır!" diye bağırdı Eragon ve Saphira da itiraz ederek kükredi. Eragon nefretle düşman Süvari'ye baktı. Bunun için seni öldüreceğim.</p>

  <p>Ama o da Saphira da böyle bir düşmanla karşılaşamayacak kadar yorgundu. Etrafına bakan Eragon çamurda yatan bir at gördü, yanında da bir mızrak. Aygır hâlâ canlıydı. Eragon elini boynuna koyup mırıldandı, uyu, kardeş. Sonra atın geriye kalan canlılığını kendisine ve Saphira'ya aldı. Ona bütün gücünü geri kazandıracak bir enerji değildi bu, ama kas acılarını dindirip uzuvlarınıntitremesini engelledi.</p>

  <p>Yeniden canlanan Eragon, Saphira'nın üstüne atılıp bağırdı. "Orik, adamlarının kontrolünü sen al!" Sahanın karşısında Arya'nın endişeyle kendisine baktığını fark etti. Eyer kayışlarını bacaklarının etrafına sararak onu akhndan çıkardı. Saphira gerekli hıza ulaşmak için kanatlarını delice bir hızla çırparak kırmızı ejderhaya doğru atıldı.</p>

  <p>Umarım Glaedr'den aldığın son dersi hatırlıyorsundur, dedi. Kalkanını daha sıkı tuttu.</p>

  <p>Saphira, ona cevap vermedi, ama düşünceleriyle diğer ejderhaya kükredi haini Yumurta kıran, yemin bozan, katil! Sonra, o ve Eragon birleşerek diğer çiftin zihinlerine saldırıp savunmalarını aşmaya çalıştılar. Süvari'nin bilinci Eragon'a, sanki çok kalabalıkmış gibi bir garip geldi; serbest bırakılmak için yalvaran esir ruhlara ait gibi görünen bir sürü ses zihninin derinliklerinde fısıldıyordu.</p>

  <p>İki Süvari bağlantı kurar kurmaz, diğer Süvari, Oromis'in bile toplayamayacağı bir güç patlamasıyla karşılık verdi. Eragon kendi bariyerlerinin derinliklerine çekilip böyle açmazlarda kullanması için Oromis'in öğrettiği şiiri deli gibi söylemeye başladı:</p>

  <blockquote style="margin: 20px 0 20px 40px; border: none; padding: 0px;">
    <p>Soğuk ve boş kış göğünde,<br />
    Dikiliyor minicik bir adam gümüş kılıcıyla.<br />
    Delice bir ateşle sıçrayıp saplıyor,<br />
    Önünde yığılan gölgelerle dövüşüyor...</p>
  </blockquote>

  <p>Saphira ve kırmızı ejderha, kafa kafaya çarpan akkor haldeki iki meteor gibi birbirine çarparken Eragon'un zihnindeki kuşatma hafifledi. Boğuşurken arka ayaklarıyla birbirlerini tekmelemeye çalıştılar. Pençeleri, Saphira'nın zırhına ve kırmızı ejderhanın düz pullarına sürtünürken korkunç gıcırtılar çıkarıyordu. Kırmızı ejderha Saphira'dan daha küçüktü, ama bacakları ve omuzları daha kalındı. Kırmızı ejderha, Saphira'yı tekmeleyip bir an için kendinden uzaklaştırmayı başardı, sonra yeniden bir araya geldiler, ikisi de dişlerini diğerinin boynuna geçirmeye çalışıyordu.</p>

  <p>Ejderhalar birbirlerine ayakları ve kuyruklarıyla korkunç darbeler indirerek yere doğru yuvarlanırken Eragon'un yapabileceği tek şey Zar'roc'a sahip olmaktı. Yanan Ovalar'dan elli metre yukanda Saphira ve kırmızı ejderha yeniden yükseklik kazanmaya çalışarak birbirinden ayrıldı. Saphira havada durup sokacak bir yılan gibi başını kaldırdı, ağzından şiddetli bir alev akımı püskürttü.</p>

  <p>Ama alevler hedefine ulaşmadı; kırmızı ejderhadan dört metre ötede alevler ikiye ayrıldı ve ejderhanın iki yanından zararsızca geçti. Kahretsin, diye düşündü Eragon. Kırmızı ejderha karşılık vermek için ağzını açarken Eragon, "Skölir nosu fra brisingr!" dedi. Tam zamanında davranmıştı. Alevler yanlarından geçti, ama Saphira'nın pullarını bile yakmadı.</p>

  <p>Saphira ve kırmızı ejderha, katmanlı dumanın arasından temiz, dondurucu havaya doğru hücum ederken rakibinden önce tırmanmaya çalışıyordu. Kırmızı ejderha, Saphira'nın kuyruğunu ısırınca Eragon ve Saphira paylaşılan acıyla aynı anda bağırdılar. Gösterdiği çabayla nefes nefese kalan Saphira geriye doğru küçük bir daire çizerek kırmızı ejderhanın gerisine indi. Bunun üzerine kırmızı ejderha sola dönüp helezonlar çizerek Saphira'nın üstüne tırmanmaya çalıştı.</p>

  <p>Ejderhalar gittikçe karmaşıklaşan akrobatik hareketlerle düello yaparken Eragon Yanan Ovalar'da bir karışıklık olduğunu fark etti: Du Vrangr Gata'nın büyücüleri İmparator'un iki yeni büyücüsü tarafından rahatsız ediliyordu. Bu büyücüler öncekilerden çok daha güçlüydüler. Du Vrangr Gata'dan birini öldürmüşlerdi bile. Eragon, Trianna'nın zihnindeki çığlığını duydu. Shadeslayer! Bize yardım etmek zorundasın! Onları dur duramıyoruz. Bütün Varden'i öldürecekler. Bize yardım et, bu...</p>

  <p>Süvari, Eragon'un bilincinı dürtünce Trianna'nın sesini kaybetti. "Bu iş bitmeli," dedi Eragon sıkılı dişlerinin arasından, saldırılara karşı dayanmaya çalışarak. Kırmızı ejderha, onlara doğru dalışa geçip Saphira'nın altında keskin bir dönüş yaptı. Eragon zihnini Saphira'yla konuşacak kadar bile açmak istemiyordu, bu yüzden yüksek sesle bağırdı. "Beni yakala!" Zar'roc'un iki darbesiyle bacaklarını tutan kayışları kesip Saphira'nın sırtından atladı.</p>

  <p>Bu delilik, diye düşündü Eragon. Ağırlıksızlık hissi onu etkisi altına alırken baş döndürücü bir neşeyle gülüyordu. Hava akımı miğferini çıkarmış, gözlerinin sulanıp yanmasına neden oluyordu. Kalkanını bırakan Eragon, Oromis'in kendisine öğrettiği gibi, uçuşunu dengelemek için kollarını ve bacaklarını iki yana açtı. Aşağıdaki çelik giysili Süvari, Eragon'un hareketini fark etmişti. Kırmızı ejderha, Eragon'un soluna doğru bir hamle yaptı, ama ondan kaçamadı. Eragon, ejderhanın böğrünün yanından geçerken Zar'roc'la bir hamle yaptı. Hızı yüzünden yoluna devam ederken kılıcın yaratığın diz arkası kirişine saplandığını hissetti.</p>

  <p>Ejderha acıyla kükredi.</p>

  <p>Darbenin etkisi yüzünden Eragon aşağı yukarı savruldu, dönmeye başladı. Dönüşünü durdurana kadar bulut örtüsünden hızla geçti ve Yanan Ovalar'a doğru ölümcül bir şekilde inmeye başladı. Gerekirse kendisini sihirle durdurabilirdi, ama bu onun son enerjisini de tüketirdi. Omuzlarından yukarı baktı. Hadi Saphira, nerdesin?</p>

  <p>Kanatlarını sıkıca gövdesine yapıştırmış olan Saphira cevap verircesine iğrenç kokulu dumanların arasından geçti. Eragon'un altına girip inişini yavaşlatmak için kanatlarını hafifçe açtı. Eragon dikenlerin kendisine batmamasına dikkat ederek manevra yaptı, eyere oturdu. Saphira yükselirken yerçekiminin ağırlığını yeniden hissetti.</p>

  <p>Bunu bir daha yapma.bana, diye parladı Saphira.</p>

  <p>Eragon Zar'roc'taki kam inceledi. İşe yaradı, değil mi?</p>

  <p>Tehlikeli gösterisinin Saphira'yı kırmızı ejderhanın merhametine bıraktığını fark edince tatmini kayboldu. Ejderha yukarıdan Saphira'ya doğru atıldı, onu yere doğru gitmeye zorlayarak şu veya bu şekilde taciz etti. Saphira, onun altından kaçmaya çalıştı, ama bunu ne zaman denese, kırmızı ejderha, ona doğru saldınyor, ısırıp kanatlarıyla tokatlayıp yön değiştirmeye zorluyordu.</p>

  <p>Ejderhalar dilleri ağızlarından sarkana, kuyrukları düşene kadar dönüp hücum etmeye devam ettiler. Sonrasında kanat çırpmaktan vazgeçip yalnızca rüzgârda süzülmeye başladılar.</p>

  <p>"Yere in, Saphira; bu iyi değil. Onunla yerde dövüşeceğim."</p>

  <p>Saphira yorgun bir teslimiyetle en yakın açık alana indi. Jiet Nehri'nin batı kıyısındaki küçük taş ovaydı burası. Su, savaşın kam yüzünden kırmızıya dönüşmüştü. Saphira yere iner inmez Eragon üstünden atladı, bastığı yeri inceledi. Yer düz ve sertti, takılacağı herhangi bir şey yoktu. Memnun olarak başını salladı.</p>

  <p>Birkaç saniye sonra kırmızı ejderha üstünden hızla geçip ovanın karşısına indi. Yarasını zedelememek için sol arka bacağını yerden kaldırmıştı: kası neredeyse tamamen kesen uzun bir kesik vardı. Ejderha yaralı bir köpek gibi başt .n aşağı titredi. İleri doğru sıçramaya çalıştı, ama sonra durup hırlayarak Eragon'a baktı.</p>

  <p>Düşman Süvari bacaklarını tutan kayışları çözdü, ejderhanın yaralı olmayan tarafından aşağıya indi. Ejderhanın öteki yanına dolaşıp bacağını inceledi. Eragon, ona bunun için izin verdi; birbirine bağlı olduğu ortağının yaralandığını görmenin bir adama ne kadar acı verdiğini biliyordu. Ama çok fazla bekledi, çünkü Süvari anlaşılmaz birkaç sözcük söyleyip üç saniye içinde ejderhanın yarasını iyileştirdi</p>

  <p>Eragon korkuyla ürperdi. Bunu bu kadar çabuk ve bu kadar kısa bir büyüyle nasıl yapabildi? Yine de bu Süvari her kimse Galbatorix değildi, çünkü onun ejderhası siyahtı.</p>

  <p>Eragon, Süvari'yle yüzleşmek için ileri çıkarken bu bilgiye sıkı sıkıya tutunuyordu. Ovanın ortasında buluşurlarken Saphira ve kırmızı ejderha arkada daireler çiziyordu.</p>

  <p>Süvari kılıcını iki eliyle kavrayıp başının üstünde çevirip Eragon'a doğru savurdu. Eragon kendini korumak için Zar'roc'u kaldırdı. Kılıçları kırmızı kıvılcımlar çıkararak birbirine çarptı. Sonra Eragon rakibini geri itip bir dizi karmaşık hamle yaptı. Saplama hareketi yapıp karşı hamleyi savuşturdu, ayak dansı yaparak çelik giysili Süvari'yi ovanın öteki tarafına çekilmeye zorladı.</p>

  <p>Kenara vardıklarında Süvari yerini koruyup ne kadar zekice olurlarsa olsunlar Eragon'un saldırılarını engelledi. Sanki her hareketimi önceden bekliyor, diye düşündü Eragon, düş kırıklığı içinde. Eğer dinlenseydi Süvari'yi yenmesi kolay olurdu, ama şu durumda ilerleme kat edemiyordu. Süvari'de bir Elfin luzı ve gücü yoktu, ama teknik becerileri Vanir'inkinden daha iyiydi ve neredeyse Eragon'unkiler kadardı.</p>

  <p>İlk enerji hücumu azalmaya başlayınca Eragon bir panik hissetti. Daha Süvari'nin parlak zırhına hafif bir çizik atmaktan fazlasını başaramamıştı. Zar'roc'un yakutunda ve Bilge Beloth'un kemerinde depolanan son güç rezervi çabalarını bir dakika daha sürdürmesine yeterdi. Derken Süvari bir adım attı, ardından bir adım daha. Eragon daha farkına varmadan ovanın ortasına gelmişlerdi. Karşı karşıya geçmiş, birbirlerine darbeler indiriyorlardı.</p>

  <p>Zar'roc o kadar ağır geliyordu ki zor kaldırıyordu. Omzu yanıyordu, nefes nefeseydi ve yüzünden ter akıyordu. Hrothgar'ın intikamını alma arzusu bile bu yorgunluğun üstesinden gelmesine yardımcı olmuyordu.</p>

  <p>Sonunda Eragon kayıp düştü. Yerde yatarken öldürülmemeye kararlı olan Eragon yana yuvarlanarak ayağa kalktı, Süvari'ye doğru bir hamle yaptı. Adam bileğinin tembel bir hareketiyle Zar'roc'u savuşturdu.</p>

  <p>Süvari'nin kılıcını elinde sallama şekli –yan tarafında hızlı bir daire çiziyordu– birden Eragon'a tanıdık geldi. Artan bir dehşetle düşmanının on beş santimlik kılıcına baktı, ardından aynalı miğferinin göz yarıklarına ve bağırdı. "Seni tanıyorum!"</p>

  <p>Kendini Süvari'nin üstüne attı, kılıcını aralarında sıkıştırıp parmaklarını miğferinin altına sokarak çekti. Alagaesia'nın Yanan Ovaları'nın kıyısındaki platonun ortasında Murtagh dikiliyordu.</p>
</body>
</html>
