<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Narda</h1>

  <p>Roran bir dizinin üstüne eğilip yeni sakalını kaşırken Narda'ya baktı.</p>

  <p>Küçük kasaba karanlık ve derli topluydu, sahil boyunca bir yarığa sokuşturulmuş çavdar ekmeği kabuğuna benziyordu. İlerideki şarap kırmızısı deniz batan güneşin son ışınlarıyla parlıyordu. Su onu büyülemişti; alışık olduğu manzaradan kesinlikle farklıydı.</p>

  <p>Başardık.</p>

  <p>Yüksek burundan ayrılan Roran geçici çadıra yürüdü, tuzlu havadan derin nefesler çekti içine. Bulundukları yeri İmparator'a söyleyebilecek herkesten kaçmak için Spine'ın eteklerinde kamp kurmuşlardı.</p>

  <p>Roran ağaçların altına toplanmış köylüler arasında yürürken durumlarını keder ve öfkeyle inceledi. Palancar Vadisi nden beri yaptıkları yürüyüş insanları hasta etmiş, yıpratmış ve yorgunluktan tüketmişti; yüzleri yetersiz yiyecek yüzünden sıskalaşmış, giysileri yıpranmıştı. Dondurucu kış gecelerinde soğuk ısırmasından korunmak için hemen herkes ellerine bezler sarmıştı. Haftalarca ağır yük taşımak, bir zamanlar gururlu olan omuzları eğmişti. En kötü görüntü de çocuklarınkiydi: zayıf ve doğal olmayan şekilde sessizlerdi.</p>

  <p>Daha iyisini hak ediyorlar, diye düşündü Roran. Beni korumasaydılar şimdi Ra'zac'ın pençesinde olurdum.</p>

  <p>Omza bir dokunuş ya da rahatlatıcı bir sözcükten fazlasını beklemeyen çok sayıda insan Roran'a yaklaşıyordu. Kimileri ona yiyecek veriyor, o reddediyor, ısrar ettiklerinde de başkasına veriyordu. Mesafeli duranlarsa yuvarlak, soluk renkli gözlerle seyrediyorlardı. Kendisi hakkında ne söylediklerini biliyordu: deli olduğunu, ruhların onu ele geçirdiğini, Ra'zac'ın bile savaşta onu yenemeyeceğini söylüyorlardı.</p>

  <p>Spine'ı geçmek Roran'ın beklediğinden daha zor olmuştu. Ormandaki tek yol av hayvanlarınınpatikasıydı ve onlar da bir grup için çok dar, dik ve kıvrımlıydı. Sonuç olarak köylüler çoğunlukla ağaçları ve çalıları budayarak kendilerine yol açmışlardı. Bu herkesin sinir olduğu özen gerektiren bir işti ve bunun nedeni kısmen İmparator'un onların izlediği yolu takip etmesini kolaylaştırıyor oluşuydu. Durumun tek avantajı bu alıştırmanın Roran'ın yaralı omzunu önceki seviyesine geri getirmesiydi, ama yine de kolunu bazı açılarda kaldırmada zorluk çekiyordu.</p>

  <p>Diğer zorluklar da etkisini gösteriyordu. Aniden çıkan bir fırtına onları orman üst sınırının yukarısındaki çıplak geçitte kıstırmıştı. Karda üç kişi ölmüştü: hepsi de çok yaşlı olan Hida, Brenna ve Nesbit. O gece Roran ilk kez kendisini takip ettikleri için bütün köyün öleceğini düşünmüştü. Kısa süre sonra bir çocuk düşerek kolunu kırmış, Söuthwell buzul akıntısında boğulmuştu. Kurtlar ve ayılar, Palancar Vadisi'nden ve Galbatorix'in nefretlik askerlerinden uzaklaştıktan sonra yakmaya cesaret ettikleri nöbet ateşlerine aldırmayarak düzerdi aralarla çiftlik hayvanlarını avlıyorlardı. Açlık, amansız bir parazit gibi onları rahat bırakmıyor, karınlarını kemiriyor, güçlerini tüketiyor ve devam etme isteklerini köreltiyordu.</p>

  <p>Ama kıtlığa, savaşa ve salgın hastalıklara rağmen atalarını Palancar Vadisi'nde tutan azim ve metaneti sergileyerek hayatta kaldılar. Carvahall halkının bir karara varması bir buçuk asır sürebilirdi, ama bir kez verdikten sonra hiçbir şey onları yollarından çeviremezdi.</p>

  <p>Şimdi Narda'yı gördükten sonra bir umut ve başarı hissi kampa nüfuz etmişti. Kimse şimdi ne olacağını bilmiyordu, ama bu kadar uzağa gelmiş olmaları gerçeği onlara güven kazandırmıştı.</p>

  <p>İmparatorluktan ayrılana kadar güvende olmayacağız, diye düşündü Roran. Ve yakalanmamamızı sağlamak bana bağlı. Bardaki herkesten ben sorumluyum... Bu, yürekten benimsediği bir sorumluluktu, çünkü hem köylüleri Galbatorix'ten korumasını, hem de Katrina'yı kurtarma hedefinin peşine düşmesini sağlıyordu. Yakalandığından beri çok zaman geçti. Hâlâ nasıl hayatta olabilir? Ürperip bu düşünceleri aklından çıkardı. Eğer kendine Katrina'nın kaderini düşünme izni verirse asıl delilik onu o zaman bekliyor olurdu.</p>

  <p><br /></p>

  <p>Roran, Horst, Baldor, Loring'in üç oğlu ve Gertrude, Narda'ya doğru yola çıktı. Yola çıkana kadar gizlenmeye dikkat ederek dağ eteklerinden kasabanın anayoluna indiler. Alçak arazide hava Roran'a daha ağırmış gibi geliyordu; sanki suyun altında nefes almaya çalışıyormuş gibiydi.</p>

  <p>Narda'nın kapısına yaklaşırken Roran çekicinin sapını kavradı. Girişte iki asker bekliyordu. Roran'ın grubunu sert gözlerle inceledikten sonra, yıpranmış elbiselerine ve baltalarına bakıp girişi kapadılar.</p>

  <p>"Nerden geliyorsunuz?" diye sordu sağ taraftaki adam. Yirmi beşinden daha fazla olamazdı, ama saçları şimdiden bembeyazdı.</p>

  <p>Horst göğsünü kabartarak kollarını göğsünde kavuşturdu. "Teirm civarından, eğer sizi memnun edecekse."</p>

  <p>"Buraya neden geldiniz?"</p>

  <p>"Ticaret için. Her zamanki tacirler yerine doğrudan Narda'dan alışveriş yapmak isteyen dükkân sahipleri bizi gönderdi."</p>

  <p>"Öyle mi? Ne malıymış bunlar?</p>

  <p>Horst kekeleyince Gertrude, "Benim işim şifalı ot ve ilaç almak. Burdan aldığım bitkiler ya çok eski ya da küflü ve bozulmuş oluyor. Taze ürüne ihtiyacım var," dedi.</p>

  <p>"Kardeşim ve ben ayakkabı tamircileriyle pazarlık edeceğiz. Kuzey tarzında yapılan ayakkabılar Dras-Leona ve Urû'baen'de çok moda." Yüzünü buruşturdu. "En azından biz yola çıktığımızda öyleydi."</p>

  <p>Horst yenilenmiş bir kendine güvenle başını salladı. "Evet. Ben de ustam için demir işi almaya geldim."</p>

  <p>"Diyorsun. Peki ya şu? Onun işi ne?" diye sordu asker, baltasıyla Roran'ı işaret ederek.</p>

  <p>"Çömlekçilik," dedi Roran.</p>

  <p>"Çömlekçilik mi?"</p>

  <p>"Çömlekçilik."</p>

  <p>"Peki, çekiç neden?"</p>

  <p>"Bir şişe ya da kavanozun üstündeki sırrrın nasıl kınldığını sanıyorsun? Kendi kendine olmuyor herhalde. Bununla vurman gerekir." Roran, beyaz saçlı adamın inanmaz bakışlarına boş bir ifadeyle karşılık vererek adamı kendisine meydan okumaya davet etti.</p>

  <p>Asker homurdanarak tekrar onlara baktı. "Bana hiç tüccar gibi görünmüyorsunuz. Daha çok açlıktan Ölen sokak kedilerine benziyorsunuz."</p>

  <p>"Yolda zorluk yaşadık," dedi Gertrude.</p>

  <p>"Buna inanırım. Teirm'den geliyorsanız atlarınız nerde?"</p>

  <p>"Kampımızda bıraktık," dedi Hamund. Köylülerin gerçekte gizlendiği yerin aksi yönündeki güneyi işaret etti.</p>

  <p>"Kasabada kalacak paranız da yoktur, ha?" Asker küçümseyen bir kahkahayla baltasını kaldınp arkadaşına da aynısını yapmasını işaret etti. "Tamam, geçebilirsiniz, ama sakın bir sorun çıkarmayın, yoksa başınız derde girer."</p>

  <p>Kapıdan geçtikten sonra Horst, Roran'ı bir kenara çekip kulağına kükredi. "Bu çok aptalcaydı, böyle gülünç bir şey uydurmak. Çömleğin sırrını kırmakmış! Dövüş mü istiyorsun? Biz..." Gertrude kolunu çekiştirince durdu.</p>

  <p>"Bakın," dedi şifacı.</p>

  <p>Girişin solunda iki metre genişliğinde bir mesaj panosu duruyordu. Altındaki parşömenleri korumak için tepesinde ince bir padavra çatı vardı. Panonun yansı resmi duyurulara ve ilanlara ayrılmıştı. Diğer yansında çeşitli suçluların resimleri asılıydı. Aralarındaki en önemlisi Roran'ın sakalsız çizimiydi.</p>

  <p>Roran irkilerek yakınlarda yüzünü resimdekiyle karşılaştıracak kimse olup olmadığını görmek için etrafına bakındı, sonra dikkatini postere verdi. İmparator'un kendilerini takip etmesini beklemişti, ama bunun kamuyla karşılaşmak yine de bir şok yaratmıştı. Galbatorix bizi yakalamak için muazzam miktarda kaynak harcaması yapıyor olmalı. Onlar Spine'dayken dışarıda bir dünyanın olduğunu unutmak kolaydı. Bahse girerim İmparatorluk'un her yerinde posterlerim asılıdır. Tıraş olmayı bıraktığına ve Narda'da sahte isim kullanmayı düşündüklerine memnun olarak sırıttı.</p>

  <p>Posterin altında bir ödül vardı. Garrow, Roran ve Eragon'a okumayı öğretmemişti, ama rakamları öğretip şöyle demişti: "Ne kadar şeye sahip olduğunuzu, değerini ve bir şey için ne kadar ödediğinizi bilmeniz gerekir, böylece ikiyüzlü bir üçkâğıtçı tarafından dolandırılmazsınız." Roran, İmparator'un kendisi için on bin kuron teklif ettiğini görebiliyordu. Bu birkaç on yıl boyunca refah içinde yaşamaya yetecek bir paraydı. Ödülün büyüklüğü kendini önemli hissetmesine neden olmuştu.</p>

  <p>Sonra bakışları sıradaki postere gitti.</p>

  <p>Eragon'du.</p>

  <p>Roran bir yumruk yemiş gibi oldu, birkaç saniye nefes almayı unuttu.</p>

  <p>Yaşıyor!</p>

  <p>İlk rahatlama hissi geçtikten sonra, Eragon'un, Garrow'un ölümündeki ve çiftliklerinin tahribatındaki rolü yüzünden duyduğu öfke geri geldi. İmparator'un neden Eragon'un peşinde olduğunu öğrenmek için de delice bir arzu duyuyordu. O mavi taş ve Ra'zac'ın Carvahall'e yaptığı ilk ziyaretle ilgili bir şey olmalıydı. Roran, kendisinin ve Carvahall'in ne tür şeytani dalaverelerle karşı karşıya olduğunu bir kez daha merak etti.</p>

  <p>Eragon'un posterinde ödül yerine iki satır yazı vardı. "Hangi suçla suçlamyor?" diye sordu Gertrude'a.</p>

  <p>Gözlerini kısarak panoya bakan Gertrude'un gözlerinin etrafı kırıştı. "İhanet. İkiniz de. Galbatorix'in Eragon'u yakalayana kontluk bahşedeceğini söylüyor, ama onu yakalamak isteyenler dikkatli olmalıymış, çünkü Eragon son derece tehlikeliymiş."</p>

  <p>Roran şaşkınlıkla gözlerini kırpıştırdı. Eragon mu? Roran kendisinin son birkaç haftada nasıl değiştiğini düşünene kadar bu inanılmaz göründü. Damarlarımızda aynı kan dolaşıyor. Kim bilir, belki Eragon gittiğinden beri benim kadar ya da daha fazlasını başarmıştır.</p>

  <p>Baldor alçak sesle, "Galbatorix'in adamlarını öldürmek ve Ra'zac'a karşı gelmek sana on bin kuron kazandınyorsa kontluğun karşılığı nedir acaba?" dedi.</p>

  <p>"Kralın kendisini becermek," dedi Larne.</p>

  <p>"Bu kadar yeter," dedi Horst. "Dilini kontrol etsen iyi olur, Baldor, yoksa kendimizi demir parmaklıkların ardmda buluruz. Ve Roran ilgiyi üstüne çekme. Böyle bir ödülle insanlar sana benzeyen bütün yabancıları izliyor olurlar." Ellerini saçlarının arasından geçirerek kemerini çekiştirdi. "Tamam. Hepimizin yapacak işleri var. Öğle vakti buraya gelip durumunuzu rapor edin."</p>

  <p>Bunun üzerine grup üçe ayrıldı. Darmmen, Larne ve Hamund köylüler için yiyecek almaya gitti. Gertrude –muhafıza söylediği gibi– şifalı ot, merhem ve tentür stoklarını yenilemeye gitti. Roran, Horst ve Baldor limana yöneldiler. Köylüleri Surda'ya ya da en azından Teirm'e götürecek bir gemi bulma umudundaydılar.</p>

  <p>Sahili kaplayan yıpranmış tahta yola vardıklarında Roran durup, alçak bulutlar yüzünden gri ve değişken rüzgâr yüzünden beyaz köpüklerle dolu olan okyanusa baktı. Ufkun bu kadar mükemmel şekilde düz olabileceğini hiç hayal etmemişti. Ayaklarının altındaki sütunlara çarpan suyun boş gümlemesi yüzünden dev bir davulun üstünde duruyormuş gibi hissediyordu. Balık kokusu –taze, iç organları çıkmış ve çürümekte olan– başka her kokuyu bastıryordu.</p>

  <p>Aynı şekilde büyülenmiş olan Horst, Roran'dan Baldor'a dönerek, "Ne manzara ama," dedi.</p>

  <p>"Evet," diye onayladı Roran.</p>

  <p>"İnsan kendini çok küçük hissediyor, değil mi?"</p>

  <p>"Evet," dedi Baldor.</p>

  <p>Horst başıyla onayladı. "Okyanusu ilk gördüğümde benim üzerimde de aynı etkiyi yaptığını haürlıyorum."</p>

  <p>"Ne zamandı bu?" diye sordu Roran. Koyun tepesinde daireler çizen martı sürüsüne ek olarak iskeleye tünemiş garip bir kuş türü fark etti. Hayvanın kibirli yaşlı bir adam gibi durmadan göğsünü dürttüğü çizgili gagasıyla çirkin bir gövdesi, beyaz başı ve boynu, siyah göğsü vardı. Kuşlardan biri gagasını kaldırıp altındaki derimsi keseyi ortaya çıkardı.</p>

  <p>"Benden önceki demirci Bartram ben on beş yaşımdayken öldü, çıraklığımın bitişinden bir yıl önce. Başka bir adamın işini bitirecek yeni bir demirci bulmam gerekti, bu yüzden Kuzey Denizi boyunca inşa edilen Ceunon'a gittim. Orda rezil yaşlı bir adam olan Kelton'la tanıştım, ama yaptığı işte iyiydi. Beni eğitmeyi kabul etti." Horst bir kahkaha attı. "Biz işimizi bitirene kadar ona teşekkür mü edeyim lanet mi okuyayım bilemedim."</p>

  <p>"Teşekkür etmelisin, sanırım," dedi Baldor. "Yoksa annemle hiç evlenemezdin."</p>

  <p>Roran suyun kıyısını incelerken kaşlarını çatü. "Fazla gemi yok," diye gözlemini belirtti. İki gemi limanın güney kıyısına yanaşmıştı, üçüncüsü karşı kıyıdaydı. Arasında ise balıkçı tekneleri ve küçük sandallardan başka bir şey yoktu. Güneydeki çiftten birinin direği kırıktı. Roran'ın gemiler konusunda hiç tecrübesi yoktu, ama gemilerin hiçbiri yaklaşık üç yüz yolcu taşıyacak kadar büyük görünmüyordu.</p>

  <p>Bir gemiden diğerine giden Roran, Horst ve Baldor kısa sürede gemilerin hepsinin meşgul olduğunu öğrendi. Direği kırık olan geminin onarımı bir ay ya da daha fazla sürecekti. Yanındaki gemi, Waverunner, deri yelkenlerle donatılmıştı ve Seithr bitkisinin yetiştiği kuzeydeki tehlikeli adalara gitme girişiminde bulunacaktı. Son gemi olan Albatross uzaktaki Feinster'dan yeni gelmişti ve yün kargosuyla yeniden yola çıkmadan önce dikiş yerlerinin kalafatlanmasını bekliyordu.</p>

  <p>Bir liman işçisi, Horst'un sorusu üzerine güldü. "Hem çok geç, hem de çok erken geldiniz. Bahar gemilerinin çoğu iki, üç hafta önce gelip gitti. Bir ay sonra kuzeybatı gemileri yelken açmaya başlayacak. Fok ve mors balığı avcılan geri dönecek. Sonra Teirm'den ve İmparatorluk'un diğer yerlerinden çeşitli gemiler deri, et ve yağ almaya gelecekler. O zaman ambarı boş olan bir kaptan bulma şansınız olabilir. Bu arada bundan daha fazla trafik olmaz."</p>

  <p>Roran umutsuzca sordu. "Burdan Teirm'e mal götürmenin bir yolu yok mu? Hızlı ya da rahat olması gerekmiyor."</p>

  <p>"Şey," dedi adam, bir kutuyu omuzlarına kaldırarak. "Hızlı olması gerekmiyorsa ve yalnızca Teirm'e gidiyorsanız surdaki Clovis'le konuşabilirsiniz." İki rıhtım arasında yüzen ve teknelerin konabildiği bir dizi sundurmayı işaret etti. "Onun birkaç mavnası var." Sonra kaşlarını çatü. "Ne tür bir mal taşıyacaksınız? Koyunlar çoktan kırkıldı, ekinler de henüz gelmedi."</p>

  <p>"Şu bu," dedi Horst. Adama bir metelik fırlattı.</p>

  <p>Adam göz kırparak meteliği cebine attı, dirseğiyle Horst'u dürttü. "Haklısınız, efendim. Şu bu. Bir numarayı gördüm mü tanıtım. Ama yaşlı Ulric'ten korkmanıza gerek yok; aramızda kalacak. Görüşürüz o halde, efendim." Islık çalarak yürüyüp gitti.</p>

  <p>Sonradan öğrendiklerine göre Clovis limanda değildi. Talimatları aldıktan sonra Narda'nın yansını geçip evine yürümeleri yarım saatlerini aldı. Clovis'i kapısının önündeki yol boyunca yaban süseni dikerken buldular; mevsime rağmen gerçekten mavnalarla ilgilendiklerine onu ikna ettiler; hep birlikte sundurmalara döndüler. Clovis kilidi açıp birbirinin aynı üç mavnayı ortaya çıkardı: Merrybell, Edeline ve Red Boar.</p>

  <p>Her mavna yirmi iki metre uzunluğunda, altı metre genişliğinde ve pas kırmızısı rengindeydi. Muşambayla örtülebilen açık ambarlan, ortada kare biçiminde tek bir yelken için direği, arka tarafta –ya da Clovis'in ifadesiyle kıçta– güverte üstü kamaralan vardı.</p>

  <p>"Dip altı derinlikleri kıyı salapuryalarından daha derindir," diye açıkladı Clovis. "Bu yüzden sert sularda alabora olmalarından korkmayın, ama azgın sulardan kaçınsanız iyi edersiniz. Bu mavnalar açık denizler için yapılmadı. Kıyının göründüğü yerlerde kalmalan gerekir. Ve bu onları yola çıkarmak için çok kötü bir zaman. Bir ay boyunca her öğleden sonra fırtınadan başka bir şey görmedik."</p>

  <p>"Üçü için de mürettebatınız var mı?" diye sordu Roran.</p>

  <p>"Şey, işte bu bir sorun... İşe aldığım adamların çoğu haftalar önce fok balığı avlamak için gittiler. Onlara ancak hasattan sonra ihtiyacını olacağı için yılın geri kalanında istedikleri gibi gelip giderler... Eminim siz beyler durumumu anlayışla karşılarsınız." Clovis gülümsemeye çalıştı, sonra kime hitap etmesi gerektiğini bilmiyormuş gibi üçüne baktı.</p>

  <p>Roran Edeline boyunca yürüyüp hasarını inceledi. Mavna eski görünüyordu, ama ahşabı sağlam, boyası yeniydi. "Ekibinizdeki adamların yerine başkalarını koyarsak üçüyle birlikte Teirm'e gitmek ne kadar tutar?"</p>

  <p>"Bu duruma bağlı," dedi Clovis. "Denizciler günde yirmi metelik kazanıyorlar, artı yiyebildikleri kadar yemek yiyor ve yanında bir dirhem viski içiyorlar. Sizin adamlarınızın ne kazanacağı sizi ilgilendirir. Onları kendi bordroma almam. Normalde her mavna için muhafız tutanz, ama onlar..."</p>

  <p>"Evet, onlar da şu anda avdalar," dedi Roran. "Muhafızlan da biz sağlarız."</p>

  <p>Yutkunurken Clovis'in bronzlaşmış boğazındaki yumru inip kalktı. "Bu çok mantıklı olur... Mürettebatın ücretinin yanında ben iki yüz kuron alırım, artı adamlarınızın neden olacağı her türlü hasarın telafisi, artı –hem mavnaların sahibi, hem de kaptan olarak– kargonun satışından elde edilecek toplam paranın yüzde on ikisini isterim."</p>

  <p>"Bizim yolculuğumuzda kâr edilmeyecek."</p>

  <p>Clovis'in cesaretini en fazla kıran bu oldu. Çenesindeki gamzeyi sol elinin başparmağıyla kaşıdı, düşündü, sonunda, "Eğer durum buysa yolculuğun tamamlanmasında dört yüz kuron daha alınm. Acaba ne taşıyacağınızı sorabilir miyim?"</p>

  <p>Onu korkuttuk, diye düşündü Roran. "Çiftlik hayvanı."</p>

  <p>"Koyun, sığır, at, keçi, öküz... hangisi?"</p>

  <p>"Sürümüz çeşitli hayvanlan kapsıyor."</p>

  <p>"Onları neden Teirm'e götürmek istiyorsunuz?"</p>

  <p>"Kendimize ait nedenlerimiz var." Clovis'in şaşkınlığı Roran'ı neredeyse güldürüyordu. "Onları Teirm'den ileri götürmeyi düşünür müydünüz?"</p>

  <p>"Hayır! Sınırım Teirm. Sonraki sulan bilmiyorum, karımdan ve kızımdan o kadar uzaklaşmayı istemem de."</p>

  <p>"Ne zaman hazır olabilirsiniz?"</p>

  <p>Clovis tereddüt etti, iki küçük adım attı. "Belki beş ya da altı gün içinde. Hayır... hayır, bir hafta yapsanız daha iyi olur; kalkıştan önce ilgilenmem gereken işler var."</p>

  <p>"Yarından sonraki gün hareket etmek için on kuron daha fazla öderiz."</p>

  <p>"Ben..."</p>

  <p>"On iki kuron."</p>

  <p>"Yarından sonra tamamdır," diye söz verdi Clovis. "O zamana kadar öyle ya da böyle hazır olurum."</p>

  <p>Elini mavnanın küpeştesinde dolaştıran Roran, Clovis'e bakmaksızın başını salladı. "Arkadaşlarımla konuşmak için bir dakikanızı isteyebilir miyim?"</p>

  <p>"Nasıl isterseniz, efendim. Siz işinizi bitirene kadar ben limanda dolaşırım." Aceleyle kapıya gitti. Tam sundurmadan çıkarken sordu. "Affedersiniz, ama adınız neydi? Sanırım isminizi kaçırmışım, hafızam korkunçtur."</p>

  <p>"Stronghammer. Adım Stronghammer."</p>

  <p>"Ah, elbette. Güzel bir isim."</p>

  <p>Kapı kapanınca Horst ve Baldor, Roran'a yaklaştı. "Bu parayı ödemeyi başaramayız."</p>

  <p>"Ödeyememeyi başaramayız," diye karşılık verdi Roran. "Mavnaları satın alacak altınımız yok, herkesin hayatı buna bağlıyken onları nasıl kullanacağımı öğrenmek de istemiyorum. Mürettebat kiralamak daha hızlı ve güvenli olur."</p>

  <p>"Yine de çok pahalı."</p>

  <p>Roran parmaklarıyla küpeştede tempo tuttu. "Clovis'in iki yüz kuronluk ilk ücretini ödeyebiliriz. Ama Teirm'e vardıktan sonra ya yolculuk sırasında öğrendiğimiz becerilerle mavnaları çalmayı ya da Clovis'i ve adamlarını etkisiz hale getirip başka yollarla kaçmayı öneriyorum. Bu şekilde, dört yüz kuronluk ilave ücreti ve denizcilerin paralarını ödememiş oluruz."</p>

  <p>"Dürüst bir adamı kandırmak hoşuma gitmiyor," dedi Horst. "Yapıma aykırı."</p>

  <p>"Benim de hoşuma gitmiyor, ama başka alternatif düşünebiliyor musun?"</p>

  <p>"Herkesi mavnaya nasıl bindireceğiz?"</p>

  <p>"Sahilden bir fersah kadar aşağıda, Narda'dan görülmeyecek bir yerde Clovis'le buluşmalarını sağlayacağız."</p>

  <p>Horst içini çekti. "Pekâlâ, yapalım, ama ağzımda kötü bir tat bırakıyor. Clovis'i çağır, anlaşmayı bitirelim."</p>

  <p>O akşam köylüler Narda'da olanları öğrenmek için küçük bir ateşin başında toplandılar. Yere çömelen Roran, Gertrade'un ve üç kardeşin hikâyelerini dinlerken kömürlere bakıyordu. Roran ve Eragon'un posterleriyle ilgili haberler dinleyiciler arasında huzursuz mırıldanmalara yol açtı.</p>

  <p>Darmmen sözlerini bitirdiğinde, Horst, onun yerini aldı, kısa, çabuk cümlelerle Narda'da uygun gemilerin olmadığını, bir liman işçisinin Clovis'i tavsiye ettiğini ve sonra yapakları anlaşmayı anlattı. Ama Horst mavna sözcüğünden bahseder etmez köylülerin kızgınlık ve tedirginlik çığlıkları sesini bastırdı.</p>

  <p>Grubun önüne doğru çıkan Loring sessizlik için kollarını kaldırdı. "Mavna mı?" dedi ayakkabı tamircisi. "Mavna mı? Biz pis kokulu mavnaları istemiyoruz!" Aynı fikirdeki insanlar dik dik bakarken ayaklarının dibine tükürdü.</p>

  <p>"Herkes sessiz olsun," dedi Dehvin. "Buna devam edersek bizi duyacaklar." En yüksek ses ateşin çatırtısı olunca alçak sesle devam etti: "Loring'le aynı fikirdeyim. Mavnalar kabul edilemez. Yavaş ve savunmasızlar. Tanrı bilir ne kadar bir süre için bir araya tıkışacağız, hiç mahremiyetimiz ve sığınacak yerimiz olmayacak. Horst, Elain altı aylık hamile. Onun ve hasta olan diğerlerinin haftalarca sıcak güneşin altında oturmasını bekleyemezsin."</p>

  <p>"Ambarların üstüne muşamba örtebiliriz," dedi Horst. "Fazla bir şey değil, ama bizi güneşten ve yağmurdan korur."</p>

  <p>Birgit'in sesi kalabalığın alçak sesli uğultusunu bastırdı. "Benim başka bir endişem var." O ateşe doğru yürürken insanlar kenara çekildi. "Clovis'in alacağı iki yüz kuron, Darmmen ve kardeşlerinin harcadığı paralarla birlikte paramızın çoğunu harcamış oluyoruz. Diğer şehirlerin tersine bizim zenginliğimiz altına değil, hayvana ve mülklerimize dayanıyor. Mülklerimiz artık yok ve çok az hayvanımız kaldı. Korsanlara dönüp o mavnaları çalsak bile Teirm'den nasıl erzak alacak veya güneye nasıl ineceğiz?"</p>

  <p>"Önemli olan şey Teirm'e gitmek," diye gürledi Horst. "Oraya vardıktan sonra ne yapacağımız konusunda endişelenebiliriz... Daha esaslı önlemlere başvurabiliriz."</p>

  <p>Loring'in kemikli yüzü kırışık yığınına dönüştü. "Esaslı mı? Ne demek esaslı? Esaslı olanı yaptık zaten. Bütün bu çabamız esaslı. Ne dediğin umurumda değil; bu kahrolası mavnaları kullanmayacağım, Spine'da yaşadığımız onca şeyden sonra olmaz. Mavnalar tahıl ve hayvanlar içindir. Bizim istediğimiz şey kamaraları ve ranzaları olan, rahatlık içinde uyuyabileceğimiz bir gemi. Neden bir iki hafta daha bekleyip yolculuk için pazarlık edebileceğimiz bir gemi gelip gelmeyeceğine bakmıyoruz? Bunun ne zararı var, ha? Ya da neden..." On beş dakika kadar daha bu şekilde konuşmaya devam edip bir yığın itirazda bulunduktan sonra sözü, onun iddialarına eklemeler yapan Thane ve Ridley'e bıraktı.</p>

  <p>Roran doğrulup ayağa kalkarken konuşma durdu, varlığı köylüleri susturdu. Yeni bir hayalperest konuşma umarak sessizlik içinde beklediler.</p>

  <p>"Ya bu ya da yürüyün," dedi.</p>

  <p>Sonra yatmaya gitti.</p>
</body>
</html>
