<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Menoa Ağacının Altında</h1>

  <p>Eragon ve Saphira veda ettikten sonra Saphira'nın yeni eyeri ön pençelerinin arasında sallanarak ağaç evlerine geri döndüler. Bunu fark etmeksizin zihinlerini yavaş yavaş açtılar ve bağlantılarının genişleyip derinleşmesine izin verdiler, ama ikisi de bilinçli olarak diğerine uzanmadı. Ama zaten Eragon'un karmaşık düşünceleri Saphira'nın hissedeceği kadar güçlüydü, çünkü, ne oldu, diye sordu.</p>

  <p>Farthen Dûr'da işlediği korkunç suçu açıklarken Eragon'un gözlerinin arkasında zonklayan bir acı belirdi. Saphira da bu haberle dehşete düşmüştü. Senin armağanın o kıza yardımcı olabilir, ama benim yaptığım şey bağışlanamazdı ve ona yalnızca acı verecek.</p>

  <p>Suç tamamen senin değil. Antik dil bilgini ben de paylaşıyorum, ama hatayı ben de fark etmedim. Eragon sessiz kalınca ekledi, en azından sırtın bir sorun yaratmadı bugün. Bunun için müteşekkir olmalısın.</p>

  <p>Eragon içinde bulunduğu kötü ruh halinden çıkmayı reddederek homurdandı. Peki sen bu güzel günde neler öğrendin?</p>

  <p>Tehlikeli havaları tanıyıp onlardan kaçmayı. Durakladı, belli ki Glaedr'le ilgili anılarını paylaşmaya hazırdı, ama Eragon kendi hatasıyla ona daha fazla soru sormayacak kadar meşguldü. Hem ö sırada fazla samimi olma düşüncesine de dayanamıyordu. Eragon konuyu daha ileri götürmeyince Saphira suskunlaştı.</p>

  <p>Yatak odalarına geri döndüklerinde kapıda bir önceki gece olduğu gibi bir tepsi yiyecek buldular. Tepsiyi yatağına –temiz çarşaflarla yeniden yapılmıştı– götürüp yemek için otururken et olmamasına söylendi. Rüzgâr yüzünden her yeri ağrıyarak arkasına yastıklar koydu, ilk lokmasını almaya hazırlanırken odanın kapısı hafifçe çalındı. "Girin," diye kukredi. Suyunu içti.</p>

  <p>Arya içeri girince Eragon neredeyse boğuluyordu. Arya her zaman giydiği deri giysileri çıkarmış, belinde ay taşlarıylaa süslü bir kuşak olan yeşil bir tunik giymişti. Alışıldık saç bandını da çıkarmıştı, saçları yüzünü çevreleyip omuzlarına dökülüyordu. Ama en büyük değişiklik elbiselerinde değil, duruşundaydı; Eragon, onunla ilk tanıştığından beri var olan kırılgan gerginliği yok olmuştu.</p>

  <p>Sonunda rahatlamış görünüyordu.</p>

  <p>Ayağa kalkarken Arya'nın ayaklarının çıplak olduğunu fark etti. "Arya! Burda ne arıyorsun?"</p>

  <p>İlk iki parmağıyla dudaklarına dokunan Arya, "Bir akşamı daha içerde geçirmeyi mi planlıyorsun?" diye sordu.</p>

  <p>"Ben..."</p>

  <p>"Üç gündür Ellesmera'dasın, ama şehrimizi daha görmedin. Burayı keşfetmeyi istediğini biliyorum. Bu kez yorgunluğunu bir kenara bırakıp bana eşlik et." Eragon'a doğru kayarcasına yürüyüp yanında duran Zarroc'u alıp onu çağırdı.</p>

  <p>Eragon yataktan kalkıp antreye kadar onu takip etti, alttaki kapaktan dışarı çıkıp ağacın gövdesine dolanan dik basamaklardan aşağı indiler. Tepede toplanan bulutlar, güneşin, dünyanın kıyısında yok olmadan önceki son ışıklarıyla parlıyorlardı.</p>

  <p>Bir ağaç kabuğu parçası Eragon'un kafasına düşünce başını kaldınp baktı ve Saphira'nın yatak odasından sarktığını, pençelerini ağaca bastırarak masaj yaptığını gördü. Kanatlarını açmadan havaya sıçrayıp otuz metre yukarıdan yere inerek büyük bir toz bulutu kaldırdı. Ben de geliyorum.</p>

  <p>"Elbette," dedi Arya, başka bir şey beklemiyormuş gibi. Eragon kaşlarını çattı; Arya'yla yalnız kalmak istiyordu, ama şikâyet etmemesi gerektiğini biliyordu.</p>

  <p>Ağaçların altında yürüdüler. Alacakaranlık kollarını boş kütüklerin içine, kayalardaki karanlık çatlaklara ve yumrum saçakların altına sokmuştu bile. Bir ağacın yan tarafında veya bir daim ucunda asılı mücevheri andıran fenerler yolun iki tarafına yumuşak ışık havuzları yayıyordu.</p>

  <p>Elfler fenerlerin yaydığı ışığın altında çeşitli projelerle uğraşıyor. Çoğu tek çalışıyor, nadiren çiftler görülüyordu. Birkaç Elf ağaçların tepelerine oturmuş, sazdan yapılma kavallarında kadife gibi müzikler çalıyorlar, diğerleri huzurlu ifadelerle gökyüzüne bakıyorlardı; ne uyanık ne de uykudaydılar. Bir Elf, sabit bir ritimle durmadan dönen çömlek çarkının önüne bağdaş kurmuştu ve ellerinin altında Narin bir vazo şekillenmişti. Kedi kız Maud gölgelerin arasında yanına çömelmiş, Elfi seyrediyordu. Eragon ve Saphira'ya bakarken gözleri gümüşi alevlerle parlıyordu. Elf, onun bakışlarını takip edip işine ara vermeden başıyla onları selamladı.</p>

  <p>Eragon ağaçların arasından, akıntının ortasındaki bir kayaya çömelmiş, ellerindeki bardağa büyü sözleri mırıldanan bir Elf gördü; kadın mı, erkek mi olduğunu anlayamadı. Daha iyi görebilmek için boynunu uzattı, ama görüntü karanlıkta kalmıştı.</p>

  <p>"Elfler yaşamak için ya da meslek olarak ne yapar?" diye sordu Eragon, kimseyi rahatsız etmemek için sesini alçaltarak.</p>

  <p>Arya da bir o kadar sessiz yanıt verdi. "Sihir gücümüz bize istediğimiz kadar boş vakit verir. Ne avlanırız ne de çiftçilik yaparız, sonuç olarak da günlerimizi ilgi alanlarımızın peşinde koşarak geçiririz. Uğrunda çaba harcamamız gereken çok az şey vardır."</p>

  <p>Sarmaşıkların örttüğü çalıların arasındaki bir tünelden geçerek, bir ağaç grubundan büyümüş olan bir evin kapalı avlusuna girdiler. Avlunun ortasındaki açık duvarlı kulübede bir demirhane ve Horst'u bile kıskandıracak çeşitlilikte aletler duruyordu.</p>

  <p>Bir Elf kadını bir maşayı erimiş kömürlerin arasında tutuyor, sağ eliyle körüğü çalıştırıyordu. Olağandışı bir hızla maşayı ateşten çekip pençelerindeki akkor haldeki çelik halkayı ortaya çıkardı, halkayı tamamlanmamış bir göğüs zırhının kenarından geçirdi, çekiçle bir darbe vurdu ye sıçrayan kıvılcımlarla halkanın açık uçlarını kapattı.</p>

  <p>Arya ancak ondan sonra kadına yaklaştı. "Atra esterni ono thelduin."</p>

  <p>Elf onlara baktı. Boynu ve yanakları kömürün kırmızı ışığıyla aydınlanıyordu. Yüzü, derisine gömülü gergin telleri andıran Narin çizgilerle kaplıydı; Eragon'un bir Elfte gördüğü en büyük yaş belirtisiydi bu. Elf, Aryaya bir tepki vermedi. Eragon bunun kabalık olduğunu biliyordu, özellikle de kraliçenin kızı ilk konuşarak onu onurlandırdıktan sonra.</p>

  <p>"Rhunön-elda, sana en yeni Süvari, Eragon Shadeslayer'ı getirdim."</p>

  <p>"Arya senin öldüğünü duymuştum," dedi Rhunön. Rhunön'ün sesi gırtlaktan geliyordu ve diğer Elflerinkine benzemeyen şekilde hışırtılıydı. Eragon'a evlerinin verandalarında oturup pipo içerek hikâyeler anlatan Carvahall'in yaşlı adamlarını hatırlatıyordu.</p>

  <p>Arya gülümsedi. "Evinden en son ne zaman çıktın, Rhunön?"</p>

  <p>"Biliyor olmalısın. Beni katılmaya zorladığın Yaz Festivali'ydi."</p>

  <p>"Bu üç yıl önceydi."</p>

  <p>"Öyle mi?" Rhunön kömürleri dürtüp üzerlerini ızgaralı bir kapakla kapatırken kaşlarını çattı. "Eee, ne olmuş? Deneyen arkadaşlar buldum. Bir sürü anlamsız laf..." Öfkeyle Arya'ya baktı. "Neden bu iğrenç dili konuşuyoruz? Herhalde benim onun için bir kılıç yapmamı istiyorsun? Bir daha ölüm aracı yapmayacağıma yemin ettiğimi biliyorsun, o hain Süvari'den ve benim kılıcımla yapüğı tahribattan sonra hayır."</p>

  <p>"Eragon'un bir kılıcı var zaten," dedi Arya. Kolunu kaldırıp Zar'roc'u demirciye gösterdi.</p>

  <p>Rhunön hayret dolu bir bakışla Zar'roc'u aldı. Şarap kırmızısı kınını okşadı, üzerine kazınmış siyah sembol üzerinde biraz durdu, kabzadaki pisliği temizledi, sonra eliyle kabzasını sardı ve bir savaşçı otoritesiyle kılıcı çekti. Zar'roc'un iki kenarını da inceledi, kılıcı ellerinin arasında o kadar esnetti ki Eragon kırılmasından korktu. Sonra tek bir hareketle Zar'roc'u başının üstünde savurup örsün üstündeki maşaya indirdi, güçlü bir çınlamayla aleti ikiye ayırdı.</p>

  <p>"Zar'roc," dedi Rhunön. "Seni hatırlıyorum." Kılıcı bir annenin ilk çocuğunu yapacağı gibi kucağında salladı. "İlk yapıldığın günkü kadar mükemmelsin." başını çevirip boğumlu dallara bakarken elini kabzada dolaştırıyordu. "Bütün hayatımı demir filizinden bu kılıçları yaparak geçirdim. Sonra o geüp hepsini tahrip etti. Yüzlerce yıllık çaba bir anda yo oldu. Bildiğim kadarıyla sanatımın yalnızca dört örneği kaldı geriye. Onun kılıcı, Oromis'inki ve diğer ikisi onları Wyrdfell'in elinden kurtarmayı başaran aileler tarafından korunuyor."</p>

  <p>Wyrdfell mi, diye zihninden Arya'ya sorma cesaretini gösterdi Eragon.</p>

  <p>Tövbekârın öteki adı.</p>

  <p>Rhunön, Eragon'a döndü. "Şimdi Zar'roc bana döndü. Bütün yarattıklarımın içinde onunki hariç en az bunu yeniden elimde tutmayı bekliyordum. Morzan'ın kılıcı senin eline nasıl geçti?"</p>

  <p>"Brom verdi."</p>

  <p>"Brom?.." Zar'roc'u kaldırdı. "Brom... Brom'u hatırlıyorum. Bana kaybettiği kılıcı yeniden yapmam için yalvarmıştı. Aslında ona yardım etmeyi istedim, ama yemin etmiştim. Reddedişim onu mantıksız bir şekilde kızdırdı. Burdan gitmesi için Oromis'in onu bir yumrukla bayıltması gerekti."</p>

  <p>Eragon bunları büyük bir ilgiyle dinliyordu. "Eseriniz benim çok işime yaradı, Rhunön-elda. Zar'roc olmasaydı çoktan ölmüş olurdum. Onunla Shade Durza'yı öldürdüm."</p>

  <p>"Öyle mi? O zaman bu kılıç iyi bir şeyler de yapmış." Zar'roc'u kınına sokup Eragon'a döndü, ama bunu yaparken isteksiz değildi. Sonra bakışlarını Saphira'ya çevirdi. "Ah, merhaba Skulblaka."</p>

  <p>Merhaba, Rhunön-elda.</p>

  <p>Rhunön izin alma zahmetine girmeden Saphira'nın omuzlarına çıkıp küt tırnak ucuyla bir pulu dürttü, başını sağa sola oynatıp yan saydam pulun arkasını görmeye çalıştı. "Güzel renk. Hepsi çamurlu ve kahverengi olan o kahverengi ejderhalar gibi değil. Doğruyu söylemek gerekirse bir Süvari'nin kılıcının ejderhasının rengine uyması gerekir ve bu maviden muhteşem bir kılıç olurdu..." Bu düşünce onun bütün enerjisini almış gibiydi. Örsün yanına gidip parçalanan maşaya baktı, sanki onun yerine yenisini koyma isteği onu terk etmişti.</p>

  <p>Eragon sohbeti böyle iç karartıcı bir duyguyla sonlandırmanın yanlış olacağını düşündü, ama konuyu değiştirmek için aklına nazik bir yol da gelmedi. Titreşen zırh dikkatini çekti ve onu incelerken bütün halkaların kaynakla kapatıldığını görüp şaşkınlık içinde kaldı. Minik halkalar çok çabuk soğuduğu için ana zırha eklenmeden önce kapatılmaları gerekiyordu, ki bu da en iyi zırhın –Eragon'un zırhlı yeleği gibi– sırayla kaynak yapılıp sıkıca perçinlenen halkalardan oluştuğu anlamına geliyordu. Eğer bir Elfin hızına ve isabetliliğine sahipseniz o zaman durum başkaydı.</p>

  <p>"Sizin zırhlarınızın eşini hiç görmedim, Cücelerin arasında bile. Her halkayı birleştirecek sabrı nerden buluyorsunuz? Neden sihir yapıp kendinizi bu işten kurtarmıyorsunuz?"</p>

  <p>Rhunön'ü harekete geçiren tutku patlamasını hiç beklemiyordu. Rhunön kısa kesilmiş saçlarını savurup. "Ve bu işten aldığım bütün zevkten kendimi mahrum edeyim, öyle mi? Evet, bütün Elfler ve ben arzularımızı tatmin etmek için sihir yapabiliyoruz –ve bazıları yapıyor da– ama o zaman hayatın anlamı nerde kalır? Zamanını nasıl doldurursun? Söyle bana," dedi.</p>

  <p>"Bilmiyorum," diye itiraf etti Eragon.</p>

  <p>"En fazla sevdiğin şeyi yaparak. İstediğin her şeye birkaç sözcük söyleyerek sahip olduğunda amaç önemli değildir, yolculuktur önemli olan. Bu sana bir ders olsun. Bir gün aym ikilemle sen de karşı karşıya geleceksin, eğer yeterince yaşarsan... Şimdi gidin artık! Bu konuşmadan sıkıldım." Bunun üzerine Rhunön ocağın kapağını kaldırdı, yeni bir çift maşa alıp bir halkayı kömürlerin arasına soktu, başka hiçbir şey düşünmeksizin ateşi körüklemeye devanı etti.</p>

  <p>"Rhunön-elda," dedi Arya. "Agaeti Blödhren arifesinde seni almak için geleceğimi unutma." Kadın bir tek homurtuyla karşılık verdi.</p>

  <p>Çeliğin çeliğe vururken çıkardığı ve gecenin içinde öten ölüm kuşunun çığlığı kadar yalnız olan ritmik şakırtı çalılık tünelden patikaya çıkana kadar onlara eşlik etti. Arkalarında bıraktıkları Rhunön ocağın kasvetli parıltısının üzerine eğilen karanlık bir figürden başka bir şey değildi artık.</p>

  <p>"Bütün Süvarilerin kılıçlarını o mu yaptı?" diye sordu Eragon. "Her birini?"</p>

  <p>"Onu ve daha fazlasını. O şimdiye kadar yaşamış en iyi demircidir, ikinizin de iyiliği için onunla tanışman gerektiğini düşündüm."</p>

  <p>"Teşekkür ederim."</p>

  <p>Her zaman böyle ters midir, diye sordu Saphira.</p>

  <p>Arya güldü. "Her zaman. Ona göre hiçbir şey işinden daha önemli değildir ve işine engel olan herkese, her şeye karşı sabırsızlığıyla ünlüdür. Ama inanılmaz becerisi ve başarıları yüzünden gariplikleri hoş görülür."</p>

  <p>O konuşurken Eragon Agaeti Blödhren sözünün anlamını çıkarmaya çalıştı. Blödh sözcüğünün kan anlamına geldiğinden emindi, sonuç olarak blödhren de kan yemini anlamına geliyordu, ama Agaeti sözcüğünü daha önce hiç duymamıştı.</p>

  <p>"Kutlama," diye açıkladı Arya. Eragon sorunca. "Ejderhalarla antlaşmamıza saygımızı sunmak için her yüzyıl bir kez Kan Yemini Kutlaması yaparız. İkiniz de burda olduğunuz için şanslısınız, çünkü zamanı geldi..." Kaşlarını çatarken çekik kaşları birleşti. "Kader gerçekten çok hayırlı bir rastlantı ayarladı."</p>

  <p>Onları Du Weldenvarden'in derinliklerine sokarak Eragon'u şaşırttı. Etraflarındaki ışık iyice sönene kadar ısırgan otları ve kuşüzümü çalılarıyla karmakanşık olmuş patikalardan geçip huzursuz yabanıl ortama girdiler. Karanlıkta Eragon'un yolunu kaybetmemek için Saphira'nın keskin gece görüşüne güvenmesi gerekiyordu. Ağaçların genişliği artıyor, birbirine gitgide yaklaşıyor ve aşılamaz bir engel oluşturmaya başlıyorlardı. Daha fazla ilerleyemeyecekleri açık hale gelince orman sona erdi ve gökyüzünün doğu tarafmda alçakta duran tırpan şeklindeki aydan yayılan parlak ışığın aydınlattığı bir meydana girdiler.</p>

  <p>Meydanın ortasında tek bir çam ağacı duruyordu. Diğerlerinden daha uzun olmayan ağaç, normal kalınlıkta yüz ağacın toplamından daha kalındı; diğer ağaçlar onun yanında rüzgârda eğilip bükülen fidanlar gibi kalıyorlardı. Ağacın dev gövdesinden yayılan kökler, kabuk kaplı damarlar şeklinde yeri kaplıyor, bütün ormanın bu ağaçtan yayıldığı, onun Du Weldenvarden'in merkezi olduğu izlenimini yaratıyordu. Ağaç, bütün ormana sevecen bir anne gibi başkanlık ediyor, üzerinde yaşayanları dallarının sığınağında koruyordu.</p>

  <p>"Menoa ağacına bak," diye fısıldadı Arya. "Agaeti Blödhren'i onun gölgesinde seyrederiz."</p>

  <p>Bu adı tanıyınca Eragon'un sırtında soğuk bir karıncalanma oldu. Teirm'de Angela, ona fal baktıktan sonra Solembum gelip, zamanı geldiğinde ve bir silaha ihtiyacın olduğunda Menoa ağacının altına bak. Her şey kaybedilmiş ve bütün gücün yetersiz kalmış gibi göründüğünde Kuthian Kayalarına git ve Ruhlar Mahzeni'ne adını söyle. Eragon ağacın altında ne tür bir silahın gömülü olduğunu tahmin edemiyordu, onu nasıl bulacağını da.</p>

  <p>Bir şey görüyor musun, diye sordu Saphira'ya.</p>

  <p>Hayır, ama bizim ihtiyacımız açık hale gelene kadar Solembum'un sözlerinin bir anlamı olacağından kuşkuluyum.</p>

  <p>Arya'ya kedi adamın tavsiyesini söyledi, ama özel yapısı nedeniyle ve Arya'nın ona karşı duyduğu çekimi tahmin etmesinden korktuğu için Angela'nın kehanetini gizli tuttu... Ajihad ve Islanzadi'yle yaptığı gibi.</p>

  <p>Sözlerini bitirdiğinde Arya, "Kedi adamlar nadiren bir yardımda bulunur ve bulunduklarında onlara boş vermemelisin. Bildiğim kadarıyla buraya hiçbir silah gizlenmedi, şarkı veya efsanelerde bile geçmez böyle bir şey. Kuthian Kayaları'na gelince... Bu isim yarı unutulmuş bir rüya gibi zihnimde yankılanıyor, tamdık ama yabancı. Daha önce duydum, ama nerde olduğunu hatırlamıyorum," dedi.</p>

  <p>Menoa ağacına yaklaşırlarken Eragon'un dikkatini köklerin arasına giren çok sayıda karınca çekti. Yaratıkları belli belirsiz kara lekeler halinde görebiliyordu, ama Oromis'in dersi onu etrafındaki hayat akışına karşı duyarlı hale getirmişti ve karıncaların ilkel bilincini zihniyle hissedebiliyordu. Savunmalarını indirdi ve bilincinin dışa doğru akmasına izin verdi. Saphira ve Arya'ya hafifçe dokunup meydanda başka neler yaşadığını görmek için zihnini onların ötesine genişletti.</p>

  <p>Beklenmedik bir hızla muazzam bir varlıkla karşılaştı. O kadar büyük bilinçli bir varlıktı ki bu, ruhunun sınırlarını kavrayamıyordu. Oromis'in, Eragon'un Farthen Dûr'da bağlantı kurduğu engin zekâsı bile bu varlığın yanında küçük kalıyordu. Hava ondan yayılan enerji ve güçle uğulduyordu... ağaç mıydı bu?</p>

  <p>Kaynak konusunda hiç kuşkusu yoktu.</p>

  <p>Ağacın düşünceleri, bir buzun granitin üstünde süründüğü gibi ölçülü bir hızda hareket ediyordu. Ne Eragon'u ne de tek bir kişiyi bile fark ediyordu. Yalnızca parlak gün ışığında büyüyüp gelişen şeylerin işleriyle ilgileniyordu, böğürtlen çalılarıyla ve zambaklarla, çuha çiçeği bitkisi ve ipeksi yüksükotuy'i, mor çiçekleriyle yaban elmasının yanında uzayan sarı hardal bitkisiyle.</p>

  <p>"O uyanık!" dedi Eragon heyecanla. Konuşurken şok geçiriyor gibiydi. "Yani... zekâsı var." Bunu Saphira'nın da hissettiğini biliyordu; dinliyormuş gibi başını Menoa ağacına doğru eğmişti. Sonra ağacın dallarından birine uçtu; bu dal Carvahall'den Therinsford'a giden yol kadar kalındı. Uzun kuyruğu aşağıya sarkarak dala tünedi, kuyruğunun ucunu her zamanki gibi zarif bir şekilde ileri geri salladı. Bu çok garip bir görüntüydü. Ağaçf8 bir ejderha. Eragon neredeyse kahkaha atacaktı.</p>

  <p>"Elbette uyanık," dedi Arya. Sesi alçak ve gece havasında sıcacıktı. "Sana Menoa ağacının hikâyesini anlatayım mı?"</p>

  <p>"Bunu çok isterim."</p>

  <p>Gökyüzünde sürgüne gönderilmiş bir hayalet gibi beyaz bir çizgi oluştu, Blagden'in görüntüsüyle Saphira'nın yanına tünedi. Kuzgunun dar omuzları ve çarpık boynu, altın yığınının parıltısı karşısında keyif çatan bir cirnrinin görüntüsünü veriyordu. Soluk renkli kafasını kaldırıp uğursuz bir çığlıkla, "Wyrda!" dedi.</p>

  <p>"Olan şu. Bir zamanlar, baharat ve şarap zamanında, ejderhalarla savaşımızdan önce, biz her varlık kadar hassas etten yapılmışken ve daha ölümsüz olmamışken Linnea adında bir kadın yaşıyordu. Liruıea bir eş ya da çocuğun rahatlığına ulaşamadan yaşlandı. Hem bunları istemek için de bir ihtiyaç duymamıştı, o kendini bitkilere şarkı söyleme sanatıyla meşgul etmeyi tercih ediyordu ve bunda ustalaşmıştı. Genç bir adam kapısına gelip onu tatlı sözlerle kandırana kadar durum böyleydi. Adamın sevgisi Linnea'nın var olduğunu hiç bilmediği bir parçasını uyandırmıştı, Linnea bilmeden feda ettiği deneyimlerin özlemini çekmeye başlamıştı, ikinci bir şans teklifi, boş veremeyeceği kadar büyük bir fırsattı. İşini bırakıp kendini genç adama adadı ve bir süre için mutlu oldular.</p>

  <p>"Ama adam gençti ve kendi yaşına uygun bir eş istemeye başladı. Genç bir kadının peşine düştü ve onu elde etti. Ve bir süre için onlar da mutlu oldular.</p>

  <p>"Linnea reddedildiğini, küçümsenip terk edildiğini öğrendikten sonra kederinden delirdi. Genç adam olabilecek en kötü şeyi yapmışü; ona hayatın eksiksizliğini tattırmış, sonra da bir tavuktan diğerine giden bir horoz düşüncesizliğiyle bunu onun elinden almıştı. Linnea, adamı o kadınla buldu ve bıçaklayarak öldürdü.</p>

  <p>"Linnea yaptığının kötü olduğunu biliyordu. Cinayetten suçsuz bulunsa bile önceki hayatına geri dönemeyeceğini biliyordu. Hayatındaki bütün sevinç yok olmuştu. Bu yüzden Du Weldenvarden'deki en yaşlı ağaca gidip yaslandı ve kendi ırkıyla bütün bağlarını kopanp ağaca şarkı söylemeye başladı. Üç gün üç gece şarkı söyledi ve şarkısını bitirdiğinde sevgili bitkileriyle bir olmuştu. Ve o zamandan beri ormana göz kulak oluyor... Menoa ağacı böyle yaratıldı."</p>

  <p>Hikâye bitince Arya ve Eragon dev bir kökün yerden üç buçuk metre yükseklikteki tepesine yan yana oturdular. Eragon topuklarını ağaca vururken Arya'nın hikâyeyi kendisine bir uyan olarak mı, yoksa yalnızca masum bir tarih parçası olarak mı anlattığını merak etti.</p>

  <p>Arya, "Sence bu trajedi için genç adam suçlanabilir mi?" diye sorunca Eragon'un kuşkuları kesinleşti.</p>

  <p>"Bence," dedi. kötü bir cevabın Arya'yı kendisine karşı döndüreceğini bilerek. "Onun yaptığı acımasızlıktı... ve Linnea da aşın tepki verdi. İkisi de hatalıydı."</p>

  <p>Arya, Eragon bakışlarını kaçırmak zorunda kalana kadar ona baktı. "Birbirlerine uygun değildiler."</p>

  <p>Eragon bunu inkâr etmeye başladı, ama sonra kendine engel oldu. Arya haklıydı. Eragon"u da bunu yüksek sesle söyleyecek bir noktaya getirmişti, bu yüzden ona söylemek zorunda kalarak, "Belki," diye itiraf etti.</p>

  <p>Aralarında oluşan sessizlik ikisinin de bir gedik açmayı istemediği kumdan bir duvar gibiydi. Meydanın kenarından ağustosböceklerinin tiz sesleri geldi. Eragon sonunda, "Eve dönmek sana yaramış gibi," dedi.</p>

  <p>"Öyle." Arya bilinçsiz bir rahatlıkta eğilip Menoa ağacından düşmüş bir dalı aldı, çam iğneleriyle bir sepet örmeye başladı.</p>

  <p>Onu seyrederken Eragon'un yanaklarına sıcak kan hücum etti. Ay ışığının yanaklarının alacalı kırmızısını gösterecek kadar parlak olmadığını umuyordu. "Sen... sen nerde yaşıyorsun? Senin ve Islanzadi'nin bir sarayı mı, kalesi mi var?"</p>

  <p>"Ellesmera'nın batı yakasında, ailemizin atalarına ait binalar olan Tialdan Sarayı'nda yaşıyoruz. Evimizi sana göstermek çok hoşuma giderdi."</p>

  <p>"Ah." Eragon'un birden aklına gelen soru utangaçlığını azalttı. "Arya, hiç kardeşin var mı?" Arya başını iki yana salladı. "O zaman Elf tahtının tek varisisin?"</p>

  <p>"Elbette. Neden soruyorsun?" Eragon'un merakıyla aklı karışmış gibiydi.</p>

  <p>"Neden Varden'lilerle Cücelerin elçisi olmana ve Saphira'nın yumurtasını burdan Tronjheim'a taşımana izin verildiğini anlamıyorum. İlerideki kraliçeliğin bir yana, bir prenses için çok tehlikeli bir iş bu."</p>

  <p>"Bir insan kadın için çok tehlikeli demek istiyorsun. Sana daha önce de söyledim, ben sizin o çaresiz kadınlarınızdan değilim. Senin fark edemediğin şey, bizim hükümdarlarımızı siz ya da Cücelerden daha farklı şekilde görüyoruz. Bize göre bir kral ya da kraliçenin en büyük sorumluluğu nerde ve nasıl mümkün olursa halkına hizmet etmektir. Eğer bu, bu süreçte hayatlarımızdan vazgeçmek anlamına geliyorsa –cücelerin söylediği gibi– kalbe, eve ve onura sadakatimizi kanıtlama fırsatını değerlendiriyoruz. Eğer görevim sırasında ölmüş olsaydım çeşitli hanedanlarımızın arasından kraliçenin selefi seçilirdi. Şu anda bile eğer bu fikir hoşuma gitmezse kraliçe olmayabilirim. Kendilerini görevlerine tamamen adamaya istekli olmayanları liderimiz olarak seçmeyiz." Bir an duraksadıktan sonra dizlerini göğsüne doğru kaldırıp çenesini dizlerine dayadı. "Bu iddiaları annemle kusursuz hale getirmek için önümde yıllar var." Bir an için ağustosböceklerinin sesi kesilmeden devam etti. Sonra Arya sordu. "Oromis'le çalışmaların nasıl gidiyor?"</p>

  <p>Sıkıntılı ruh hali, tatsız anılar dalgasıyla birlikte gelerek Arya'yla olma zevkini bozunca Eragon homurdandı. Tüm istediği yatağına girip uyumak ve bütün günü unutmaktı. "Oromis-elda, çok titiz," dedi sözcükleri teker teker ağzından çıkararak.</p>

  <p>Arya kolunun üst kısmını morarttı bir güçle sıkınca yüzünü buruşturdu. "Ters giden ne?"</p>

  <p>Eragon kolunu kurtarmaya çalıştı. "Hiçbir şey."</p>

  <p>"Senin ne zaman mutlu, öfkeli... ya da acı içinde olduğunu anlayacak kadar uzun süre yolculuk yaptım seninle. Oromis'le aranızda bir şey mi oldu? Eğer öyleyse bunu bana söylemelisin, böylece hemen düzeltebilelim. Yoksa srrtın mı sorun çıkarıyor? Biz..."</p>

  <p>"Sorun eğitimim değil!" Eragon küskünlüğüne rağmen Arya'nın kendisi için samimi bir şekilde endişelendiğini gördü ve bu onu çok memnun etti. "Saphira'ya sor. O sana anlatabilir."</p>

  <p>"Senden duymak istiyorum," dedi Arya sessizce.</p>

  <p>Dişlerini sıkarken Eragon'un çenesindeki kaslar gerildi. Fısıltıdan daha yüksek olmayan alçak bir sesle ormandaki meditasyonda nasıl başarısız olduğunu anlattı, sonra da kalbini göğsüne oturmuş çıngıraklı bir yılan gibi zehirleyen olayı tekrarladı: kutsama olayını.</p>

  <p>Arya kolunu bırakıp dengesini bulmaya çalışıyormuş gibi Menoa ağacının köküne tutundu. "Barzûl." Cücelerin ettiği bu küfür Eragon'u telaşlandırdı; daha önce Arya'nın ağzını bozduğunu hiç duymamıştı ve bu çok yerinde bir küfürdü, çünkü kötü kader anlamına geliyordu. "Farthen Dûr'daki hareketini biliyorum, ama bunu hiç düşünmedim... böyle bir şeyin olabileceğinden hiç şüphelenmedim. Bu gece seni odandan çıkmaya zorladığım için beni bağışla, Eragon. Rahatsızlığının farkında değildim. Yalnız kalmak istiyor olmalısın."</p>

  <p>"Hayır," dedi Eragon. "Hayır, arkadaşlığın ve bana gösterdiğin şeyler için teşekkür ederim." Arya'ya gülümsedi. Bir süre sonra da Arya, ona karşılık verdi. İkisi birlikte antik ağacın dibinde oturmaya devam edip ayın, huzurlu ormanın üstünde yükselip bulutların arasına girişini seyrettiler. "Acaba o çocuğa ne olacak?"</p>

  <p>Başlarının çok yukarısında Blagden kemik beyaz tüylerini hışırdatıp haykırdı. "Wyrda!"</p>
</body>
</html>
