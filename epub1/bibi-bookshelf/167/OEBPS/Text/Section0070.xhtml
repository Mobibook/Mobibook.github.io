<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Nar Garzhvog</h1>

  <p>Eragon çadıra girdikten sonra Saphira da arkasından başını uzattı. Jörmundur ve Nasuada'nın yarım düzine komutanı içeri giren davetsiz misafire kılıcını çekerken Eragon çelik sesiyle karşılandı. Adamlar silahlarını indirirken Nasuada, "Buraya gel, Eragon," dedi.</p>

  <p>"Emriniz nedir?" diye sordu Eragon.</p>

  <p>"Keşif erlerimiz yüz kadar Kull'un kuzeydoğudan yaklaştığını bildirdi."</p>

  <p>Eragon kaşlarını çattı. Bu savaşta Urgallarla karşılaşmayı beklemiyordu, çünkü artık onları Durza kontrol etmiyordu ve pek çoğu Farthen Dûr'daki savaşta öldürülmüştü. Ama eğer geldiyseler gelmişlerdi. İçinde kana karşı bir arzunun yükseldiğini hissetti. Urgalları yeni güçleriyle tahrip ettiğini düşünürken yüzüne vahşi bir gülümseme yayıldı. Zar'roc'un kabzasını kavrarken, "Onları yok etmek bir zevk olacak. Eğer istersen Saphira ve ben halledebiliriz," dedi.</p>

  <p>Nasuada, onun yüzünü dikkatle inceleyip, "Bunu yapamayız, Eragon," dedi. "Beyaz bayrak taşıyorlar ve benimle konuşmayı istediler."</p>

  <p>Eragon yutkunarak ona baktı. "Onları kabul etmeyi düşünmüyorsun, herhalde?"</p>

  <p>"Ateşkes bayrağı altında gelen her düşmana göstereceğim nezaketi göstereceğim onlara da."</p>

  <p>"Ama onlar acımasız hayvanlar. Canavarlar! Onları kampa kabul etmek aptallık... Nasuada, Urgalların yaptiğı korkunç şeyleri gördüm. Acı vermekten zevk alıyorlar ve kuduz bir köpekten daha fazla merhamet hak etmiyorlar. Tuzak olduğu belli olan bir şey için zaman kaybetmene gerek yok. Yalnızca söyle, ben ve savaşçılarının hepsi bu iğrenç yaratıkları senin için büyük bir zevkle öldürürüz."</p>

  <p>"Bu konuda Eragon'a katılıyorum," dedi Jörmundur. "Bizi dinlemiyorsan bari onu dinle."</p>

  <p>Nasuada önce Eragon'a başka kimsenin duyamayacağı kadar alçak sesle mırıldandı. "Eğer bu kadar korsen eğitimin gerçekten tamamlanmamış." Sonra sesini yükseltti. Eragon, onun sesinde de babasınınkiyle aynı kararlılığı fark ediyordu. "Benim de sizin gibi Farthen Dûr'da dövüştüğümü ve Urgalların canavarlıklarını gördüğümü unutuyorsunuz... Bununla birlikte, kendi adamlanmızın da bir o kadar çirkin hareket ettiklerini gördüm. Urgalların ellerinde katlanmak zorunda kaldıklanrmzın önemi olmadığını söylemeyeceğim, ama İmparatora karşı sayımız bu kadar azken potansiyel müttefik olasılığına aldırmazlık etmeyeceğim."</p>

  <p>"Leydim, sizin Kull'la görüşmeniz çok tehlikeli."</p>

  <p>"Çok mu tehlikeli?" Nasuada tek kaşını kaldırdı. "Eragon, Saphira, Elva ve etrafımdaki bütün savaşçılar tarafından korunurken mi? Sanmıyorum."</p>

  <p>Eragon düş kırıklığı içinde dişlerini birbirine sürttü. Bir şey söyle, Saphira, dedi dişlerini gıcırdatarak. Aptalca planından vazgeçmeye ikna edebi/irsin sen onu.</p>

  <p>Hayır, etmeyeceğim. Bu konuda senin zihnin bulanık.</p>

  <p>Onunla aynı fikirde olamazsın, dedi Eragon hayretle. Yazuac'ta benimle birlikteydin; Urgalların köylülere neler yaptıklarını gördün. Peki ya Teirm'den ayrılışıma, Gil'ead'da yakalanmam ve Farthen Dûr? Ne zaman Urgallarla karşılaşsak bizi ya öldürmeye çalıştılar ya da daha kötüsünü yaptılar. Onlar kötü hayvanlardan başka bir şey değiller.</p>

  <p>Du Fyrn Skulblaka sırasında Elfler de ejderhalar için aynı şeyi düşünüyordu.</p>

  <p>Nasuada'nın emriyle askerler çadırın ön ve arka tarafına yerleştiler, çadnın kapağını herkesin görmesi için açık bıraktılar. Saphira, Eragon'un yanına çömeldi. Nasuada yüksek arkalıklı sandalyesine oturdu, Jörmundur ve diğer komutanları iki sıra halinde oturdular. Nasuada'yla konuşan herkesin aralarından geçmesi gerekiyordu. Eragon, Nasuada'nın sağında, Elva solunda durdu.</p>

  <p>Beş dakika sonra kampın doğu tarafından büyük bir öfke kükremesi duyuldu. Alaycı söz ve hakaretler şiddetlenirken tek bir Kull ortaya çıkıp Nasuada'ya doğru yürümeye başladı. Varden kendisine alaycı sözlerle saldırırken Urgal –veya hatırladığı kadarıyla koç denen bir yaratık– başını kaldınp san dişlerini gösterdi, ama kendisine yöneltilen tacizlere karşılık vermedi. İki metrenin üstünde boyu, grotesk olsa da güçlü ve gururlu yüz hatları, yukan doğru çıkan helezon biçiminde boynuzlan, tek bir darbeyle bir ayıyı öldürebilecek gibi görünmesine neden olan olağanüstü kas yapısıyla türünün mükemmel bir örneğiydi. Üzerindeki tek giysi bir peştamal, birkaç parça basit demir zırh ve başının tepesini korumak için iki boynuzunun arasına yerleştirilmiş olan eğik metal diskti. Uzun, siyah saçları kuyruk şeklinde omzuna doğru iniyordu.</p>

  <p>Eragon dudaklarının nefretle büzüldüğünü hissetti; Zar'roc'u çekip saldırmamak için kendini zor tutuyordu. Ama bütün nefretine rağmen Urgalın düşman ordusunun karşısına tek başına ve silahsız olarak çıkma cesaretine elinde olmadan hayran kaldı. Şaşırarak KuU'un zihninin güçlü bir şekilde korunduğunu gördü.</p>

  <p>Urgal daha fazla ilerlemeye cesaret edemeyerek çadırın kenarında durunca, Nasuada muhafızlarından kalabalığı susturmasını istedi. Herkes ne yapacağını merak ederek Urgala baktı.</p>

  <p>Urgal şişkin kollarını gökyüzüne doğru kaldınp derin bir nefes çekti, ağzını açıp Nasuada'ya doğru böğürdü. Bir anda bir sürü kıhç Kull'a çevrildi, ama o bunlara aldırmayarak ciğerleri boşalana kadar bağırmaya devam etti. Sonra yüzlerce insana aldırmayarak kendisini öldürme isteği çok açık olan Nasuada'ya bakıp kalın, gırtlaktan gelen sesiyle, "Bu nasıl ihanet, Leydi Nightstalker? Güvenli bir şekilde buraya gelebileceğim söylendi bana. İnsanlar sözlerini bu kadar kolay unuturlar mı?" dedi.</p>

  <p>Nasuada'nın komutanlarından biri ona doğru eğilerek, "Saygısızlığı için onu cezalandırmamıza izin verin, efendim. Biz ona biraz terbiye verdikten sonra mesajını dinleyebilirsiniz," dedi.</p>

  <p>Eragon sessiz kalmayı çok istiyordu, ama Nasuada ve Varden'e karşı olan görevlerini biliyordu, bu yüzden Nasuada'nın kulağına doğru fısıldadı. "Alınma. Bu onların savaş şeflerini selamlama tarzı. Bundan sonra kafa kafaya toslamak gelir, ama bunu yapmak isteyeceğini sanmıyorum."</p>

  <p>"Bunları sana Elfler mi öğretti?" diye mırıldandı Nasuada gözlerini Kull'dan almayarak.</p>

  <p>"Evet."</p>

  <p>"Urgallar hakkında başka ne öğrettiler?"</p>

  <p>"Çok şey," diye itiraf etti gönülsüzce.</p>

  <p>Nasuada, Kull ve diğer adamların duyabileceği şekilde, "Varden, Galbatorix ve İmparator gibi yalancı değildir. Aklındakileri söyle; ateşkes şartları altında toplandığımız sürece tehlikeden korkmana gerek yok," dedi.</p>

  <p>Urgal homurdanarak kemikli çenesini kaldırdı, boğazını gözler önüne serdi; Eragon bunun dostluk hareketi olduğunu hatırladı. başını eğmesi tehdit anlamına geliyordu, çünkü Urgalın sizi boynuzlama niyetinde olduğu anlamına geliyordu. "Ben Bolvek kabilesinden Nar Garzhvog'um. Halkım adına konuşuyorum." Her sözcüğü söylemeden önce çiğniyormuş gibi görünüyordu. "Urgallardan bütün ırklardan daha fazla nefret ediliyor. Elfler, Cüceler, insanlar, hepsi bizi avlıyor, yakıyor ve bizi evlerimizden kovuyor."</p>

  <p>"Bunun için iyi nedenleri var," dedi Nasuada.</p>

  <p>Garzhvog başıyla onayladı. "Nedenleri var. Halkımız savaşı seviyor. Bizler çok çirkin olduğumuz için mi sık sık üstümüze saldırıyorsunuz?.. Süvarilerin düşüşünden beri geliştik. Kabilelerimiz artık o kadar geniş ki yaşadığımız verimsiz topraklar artık bizi doyurmuyor."</p>

  <p>"Bu yüzden Galbatorix'le anlaşma yaptınız."</p>

  <p>"Evet, Leydi Nightstalker. Düşmanlarını öldürürsek bize iyi topraklar vereceğini söyledi. Ama bizi kandırdı. Alev saçlı büyücüsü Durza, bizim savaş şeflerimizin zihinlerini ikna ederek kabilelerimizi, tarzımız olmayan şekilde birlikte çalışmaya zorladı. Cücelerin boş dağında bunu öğrendiğimizde bizi yöneten anneler, Herndall, neden bizi böyle yönettiğini sormak için kuluçka eşimi Galbatorix'e gönderdiler." Garzhvog devasa başını iki yana salladı. "Geri dönmedi. En iyi koçlarımız Galbatorix için öldü, sonra o bizi kırık bir kılıç gibi bıraktı. O bir drajl ve yılan dilli, kara suratlı bir hain. Leydi Nightstalker, sayımız artık çok az, ama eğer izin verirseniz sizinle savaşırız."</p>

  <p>"Bunun bedeli nedir?" diye sordu Nasuada. "Herndall'mız bunun karşılığında bir şey istiyor olmalı."</p>

  <p>"Kan. Galbatorix'in kanı. Eğer İmparator çökerse bize toprak vermenizi istiyoruz, üreyip gelişmek, gelecekte daha fazla savaştan kaçmak için gerekli olan toprağı."</p>

  <p>Eragon, yüz ifadesinden Nasuada'nın kararını daha o konuşmadan önce tahmin etti. Belli ki Jörmundur da etmişti, bu yüzden ona doğru eğilip alçak sesle, "Nasuada, bunu yapamazsın. Bu doğaya aykırı," dedi.</p>

  <p>"Doğa bizim İmparator'u yenmemize yardım edemez. Müttefiklere ihtiyacımız var."</p>

  <p>"Adamlar Urgallarla birlikte savaşmaktansa bizi terk ederler."</p>

  <p>"Bu halledilebilir. Eragon, sözlerini tutacaklar mı?"</p>

  <p>"Ortak bir düşmanı paylaştığımız sürece."</p>

  <p>Nasuada başını sertçe sallayıp sesini yükseltti: "Pekâlâ, Nar Garzhvog. Sen ve savaşçıların ordumun doğu kanadına kamp kurabilirsiniz, ana gruptan uzağa. Sonra anlaşma şartlarını konuşuruz."</p>

  <p>"Ahgrat ukmar," diye gürledi Kull, yumruklarını alnına koyarak. "Sen akıllı bir Herndall'sın, Leydi Nightstalker."</p>

  <p>"Neden bana öyle diyorsun?"</p>

  <p>"Herdnall mı?"</p>

  <p>"Hayır, Nightstalker."</p>

  <p>Garzhvog gırtlağından Eragon'un kahkaha olarak yorumladığı rak-rak diye sesler çıkardı. "Nightstalker babanıza verdiğimiz bir isimdi, çünkü Cüce dağının altındaki karanlık tünellerde bizi böyle avlamıştı ve bir de derisinin rengi yüzünden. Onun çocuğu olarak sen de ay m ismi hak ediyorsun." Bu sözlerden sonra topuklarının üstünde dönüp kamptan dışarı doğru yürüdü.</p>

  <p>Ayağa kalkan Nasuada yüksek sesle konuştu. "Urgallara saldıran herkes bir insana saldırmış gibi cezalandırılacaktır. Bunun her bölüğe bildirilmesini sağlayın."</p>

  <p>Nasuada daha yeni bitirmişti ki Eragon, Kral Orrin'in pelerini arkasında uçuşarak hızla yaklaştığını gördü. Yeterince yaklaşınca bağırdı. "Nasuada! Bir Urgalla buluştuğun doğru mu? Bununla ne demek istiyorsun ve neden ben dain önceden haberdar edilmedim? Ben..."</p>

  <p>Bir nöbetçi gri çadırların arasından bağırarak gelince sustu. "İmparatorluk'tan bir atlı yaklaşıyor!"</p>

  <p>Kral Orrin bir anda iddiasını unutup, arkasında en az yüz askerle birlikte telaşla ordusunun başına giden Nasuada'ya katıldı. Eragon kalabalığın arasında kalmaktansa Saphira'nın üstüne adayıp kendisini hedeflerine taşımasına izin verdi.</p>

  <p>Saphira, Varden'in ön tarafını koruyan surların, hendeklerin ve sivriltilmiş sopaların önünde durunca, tek başına bir askerin aradaki tarafsız bölgeyi büyük bir hızla aştığını gördü. Yukarıdaki yırtıcı kuşlar, ziyafetlerinin ilk yemeğinin gelip gelmediğini görmek için alçaldı.</p>

  <p>Asker, siperlerin otuz metre kadar önünde atını dizginledi, Varden'le arasına olabildiğince mesafe koydu. "Kral Galbatorix'in cömert teslim şartlarını kabul etmeyerek kaderiniz olarak ölümü seçtiniz. Artık müzakere yok. Dostluk eli, savaş yumruğuna dönüştü! Eğer aranızda haklı hükümdara, her şeyi bilen, çok güçlü Kral Galbatorix'e saygısı kalan varsa kaçsın! Alagaesia'yı bütün kötülerden, hainlerden ve bozguncu ırktan temizlemek için yola çıktığımızda önümüzde kimse kalmayabilir. Bu kralımıza acı verse de –çünkü asi hareketlerin çoğunun kırgın ve yanlış yönlendirilmiş liderler tarafından kışkırtıldığını bilmektedir– Surda olarak bilinen kanunsuz bölgeyi hafif bir şekilde cezalandırıp kendisini gece gündüz insanlarının iyiliğine adamış olan Kral Galbatorix'in iyiliksever idaresine teslim edeceğiz. Bu yüzden ya kaçın ya da habercinizin kaderini paylaşın."</p>

  <p>Bunun üzerine asker kanvas bir çuvalın ağzını açıp kesik bir baş çıkardı. Kafayı fırlatıp Varden'in ortasına düşmesini seyretti, sonra aüm döndürüp mahmuzladı, Galbatorix'in ordusuna doğru dörtnala koşmaya başladı.</p>

  <p>"Onu öldüreyim mi?" diye sordu Eragon.</p>

  <p>Nasuada başını iki yana salladı. "Hakkımızı yakında alacağız. Elçilerin kutsallığını ihlal etmeyeceğim, İmparator etmiş olsa bile."</p>

  <p>"Nasıl ister..." Saphira surların üstüne şaha kalkıp ön ayaklarını sarımsı yeşil renkteki kıyıya koyarken şaşkınlıkla yutkunup düşmemek için Saphira'nın boynuna tutundu. Saphira ağzını açarak Garzhvog gibi uzun, derin bir homurtu koyuverdi, ama bu kükreme düşmanlarına bir meydan okuma, uyandırdıkları öfkenin bir uyarısı ve Galbatorix'ten nefret eden herkese bir çağnydı.</p>

  <p>Saphira'nın boruyu andıran sesi habercinin aygırını o kadar korkuttu ki aniden sağa doğru döndü, sıcak zeminde kayıp böğrünün üstüne düştü. Asker atın üstünden yere fırladı ve o anda ortaya çıkan ateşin içine düştü. O kadar korkunç bir çığlık kopardı ki Eragon'un tüyleri diken diken oldu, sonra adam sessiz ve sonsuza dek hareketsiz kaldı.</p>

  <p>Kuşlar alçalmaya başladı.</p>

  <p>Varden Saphira'nın başarısı üzerine sevinç çığlıkları attı. Nasuada bile hafifçe gülümsedi. Sonra ellerini birbirine kenetleyip, "Şafakta saldıracaklar sanırım," dedi. "Eragon, Du Vrangr Gata'yı topla ve kendini hareket için hazırla. Bir saat içinde sana bazı emirler vereceğim." Elini Orrin'in omzuna koyup onu kampın ortasına doğru götürdü. "Efendim, vermemiz gereken bazı kararlar var. Bir planım var, ama bazı..."</p>

  <p>Bırak gelsinler, dedi Saphira. Kuyruğu bir tavşam takip eden bir kedi gibi hareket ediyordu. Hepsi yanacak.</p>
</body>
</html>
