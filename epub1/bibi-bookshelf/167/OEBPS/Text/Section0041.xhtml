<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>İtiraz Labirenti</h1>

  <p>Nasuada karşısındaki iki adamı incelerken sabırsızlığını gizlemeye gerek duymadan kollarını göğsünde kavuşturdu.</p>

  <p>Sağ taraftaki adamın boynu o kadar kalındı ki başının omuzlarıyla neredeyse dik açı oluşturacak şekilde ileriye doğru çıkmasına neden oluyor, ona inatçı, ahmakça bir görüntü veriyordu. Almna inen keçeleşmiş saçları –neredeyse gözlerine inecek kadar uzundu– ve konuşurken bile büzüşerek pembe mantarlara benzeyen dolgun dudakları bu görüntüyü yoğunlaştuıyordu. Ama Nasuada, onun iğrenç görüntüsünü değerlendirmeye kalkmaması gerektiğini biliyordu. Kaba görüntüsüne rağmen dili bir soytarımnki kadar zekiydi. İkinci adamını tanımlayacak tek özelliği, Varden birkaç haftadır başkent Aberon'da olsa da Surda'nın amansız güneşinin altında kararmayı reddeden soluk teniydi. Rengine dayanarak, Nasuada, onun İmparatorluk'un kuzey kesiminden olduğunu tahmin etti. Ellerinde döndürerek sert bir halata dönüştürdüğü yünlü bir kasket vardı.</p>

  <p>"Sen," dedi Nasuada, onu işaret ederek. "Tavuklarının kaçını öldürdü bu adam?"</p>

  <p>"On üç, efendim."</p>

  <p>Nasuada dikkatini çirkin adama çevirdi. "Her açıdan talihsiz bir rakam, Gamble Usta. Senin için de öyle olduğu açık. Hem hırsızlık, hem de uygun tazminat vermeksizin bir başkasının malını tahrip etmekten suçlusun."</p>

  <p>"Bunu hiç inkâr etmedim."</p>

  <p>"Dört günde on üç tavuğu nasıl yedin, onu merak ediyorum. Senin kamın hiç doymaz mı, Gamble Usta?"</p>

  <p>Adam şaka yollu gülüp yanağını kaşıdı. Kesilmemiş tırnaklarının sakalının üstünde çıkardığı hışırtı Nasuada'yı kızdırdı, ama iradesinin gücüyle ona dur dememeyi başardı. "Şey, saygısızlık etmek istemem, efendim, ama yaptığımız onca iş karşılığında bizi gereği gibi besleseniz kamımı doyurmam sorun olmazdı. Ben iri bir adamım ve yanın gün boyunca baltayla taş kırdıktan sonra kamıma et girsin istiyorum. Bu isteğime direnmeye çalıştım, gerçekten. Ama üç hafta boyunca yetersiz tayınla beslenip bu çiftçilerin etrafta dolaşan tombul hayvanlarını açlıktan ölen biriyi e paylaşmadıklarını gördükten sonra... Şey, itiraf etmeliyim ki, bu beni mahvetti. Konu yiyecek olunca ben güçlü bir adam değilim. Yemeğimi sıcak ve bol severim. Ve kendi başının çaresine bakmak isteyen tek kişinin ben olduğumu sanmıyorum."</p>

  <p>Sorunun özü de bu, diye düşündü Nasuada. Varden, Surda Kralı Orrin'in yardımına rağmen üyelerini besleyemiyordu. Orrin hazinesini onlara açmıştı, ama Galbatorix'in ordusunu İmparatorluk'ta harekete geçirdiğin de yapmaya alışık olduğu şeyi yapmayı, yani köylülerine para ödemeden onlardan erzak almayı reddetmişti. Soylu bir düşünce, ama benim işimi daha da zorlaştırıyor. Yine de onu, Orrin, Hrothgar ve Islanzadi'yi, Galbatorix'in despotluğundan ayıran şey bu hareketlerdi. Fark etmeksizin o çizgiyi aşmak çok kolay olabilir.</p>

  <p>"Nedenlerinizi anlıyorum, Bay Gamble. Bununla birlikte, Varden'in bir ülke olmamasına ve kendimizden başka kimsenin otoritesine karşılık vermememize rağmen, bu size ya da bir başkasına atalarını tarafından konmuş olan ya da burda, Surda'da uygulanan kanunlara karşı gelme hakkını vermez. Bu nedenle, çaldığınız her tavuk karşılığında bir mangır vermenizi emrediyorum."</p>

  <p>Gamble itiraz etmeden cezasını kabul ederek Nasuada'yı şaşırttı. "Nasıl isterseniz."</p>

  <p>"Bu kadar mı?" dedi soluk renkli adam. Kasketini biraz daha kıvırdı. "Bu adil bir karşılık değil. Ben o tavukları pazarda satsaydım her biri..."</p>

  <p>Nasuada kendini daha fazla tutamadı. "Evet! Daha fazlasını alırdınız. Ama Bay Gamble'in size tavukların tam ücretini ödemeye gücü olmadığını biliyorum, çünkü maaşını ben ödüyorum! Sizinkini ödediğim gibi. Şunu unutuyorsunuz ki Varden'in iyiliği için hayvanlarınıza el koymaya karar verirsem tavuk başına bir mangırdan fazla alamazsınız ve bunun için de şanslı sayılırsınız. Anlaşıldı mı?"</p>

  <p>"Ama o..."</p>

  <p>"Anlaşıldı mı?"</p>

  <p>Bir dakika sonra soluk tenli adam başını eğip mırıldandı. "Evet, efendim."</p>

  <p>"Çok güzel. İkiniz de gidebilirsiniz." Gamble küçümser bir hayranlıkla alnına dokunup Nasuada'ya selam verdikten sonra asık suratlı rakibiyle birlikte geri geri dışan çıktı. "Siz de," dedi Nasuada kapının iki yanındaki muhafızlara.</p>

  <p>Onlar gider gitmez yorgun bir iç çekişle koltuğuna çöktü, yelpazesine uzanarak alnında beliren ter damlacıklarını dağıtmak için boş bir çabayla yüzünün önünde salladı. Sürekli sıcak gücünü tüketiyor ve en küçük bir işi bile zorlu hale getiriyordu.</p>

  <p>Kış olsa bile kendini yine de yorgun hissedeceğini sanıyordu. Varden'in en gizli sırlarını bilse de bütün organizasyonu Farthen Dûr'dan kaldırıp Beor Dağları'ndan geçirerek Surda ve Aberon'a nakletmesi beklediğinden daha zorlu bir iş olmuştu. Eyer üstünde geçen uzun, rahatsız günleri hatırlayarak ürperdi. Hareketlerini planlayıp gerçekleştirmeleri bir kâbus olmuştu, Varden'i yeni çevresine alıştırıp aynı anda İmparator'a karşı gerçekleştirilecek saldırıya hazırlamak da öyle. Her gün bu tür sorunları çözecek zamanım yok, diye sızlandı.</p>

  <p>Sonunda yelpazesini bırakıp yanındaki çanın ipini çekti, hizmetkârı Farica'yı çağırdı. Kiraz ağacından yapılma masanın yan tarafında asılı duran bayrak, arkasındaki gizli kapı açılırken dalgalandı. Farica üzgün gözlerle Nasuada'nın dibinde bitti.</p>

  <p>"Başka var mı?" diye sordu Nasuada.</p>

  <p>"Hayır, efendim."</p>

  <p>Rahatladığını göstermemeye çahşti. Haftada bir kez Varden'in çeşitli anlaşmazlıklarını ve dertlerini çözmek için açık mahkeme kuruyordu. Kendisine yanlış yapıldığını düşünen herkes onun karşısına çıkıp hüküm vermesini istiyordu. Daha zor ve nankör bir iş düşünemiyordu. Babası, Hrothgar'la görüştükten sonra sık sık, "İyi bir uzlaşma herkesi öfkeli yapar," derdi. Gerçekten de öyle görünüyordu.</p>

  <p>Dikkatini önündeki konuya çevirerek Farica'ya, "Gamble'a yeni bir iş verilmesini istiyorum," dedi. "Ona sözcükleri kullanma yeteneğinin işe yarayacağı bir iş ver. Erzak subayı olabilir belki, ama tam tayın alabileceği bir iş olsun. Hırsızlıktan dolayı bir daha karşımda görmek istemiyorum onu."</p>

  <p>Farica başıyla onaylayıp masaya gitti, Nasuada'nın talimatlarını bir parşömene yazdı. Tek başına bu becerisi bile Farica'yı paha biçilmez kılıyordu. "Onu nerde bulabilirim?" diye sordu Farica.</p>

  <p>"Taş ocağındaki iş ekiplerinden birinde."</p>

  <p>"Evet, efendim. Oh, bu arada siz meşgulken Kral Orrin laboratuvarında kendisine katılmanızı istedi."</p>

  <p>"Bu sefer ne yaptı, kendini kör mü etti?" Nasuada bileklerini ve boynunu lavanta suyuyla ovuşturdu, sonra Orrin'in kendisine verdiği cilalı gümüşten yapılma aynada saçlarını kontrol etti, kolları düzgün hale gelene kadar kaftanını çekiştirdi.</p>

  <p>Görünüşünden tatmin olarak peşinde Farica'yla odasından çıktı. O gün güneş o kadar parlaktı ki Borromeo Kalesi'ni aydınlatmak için meşale yakmak gerekmiyordu, hem zaten onların getireceği ilave sıcaklığa dayanılacak gibi değildi. Ok deliklerinden ışık huzmeleri içeri süzülüp koridorun iç duvarlarını aydınlatıyor, havayı düzenli aralarla altın rengi toz huzmeleriyle dolduruyordu. Nasuada mazgallardan birinden dışanya, savunma kulesine doğru baktı. Orrin'in otuz kadar turuncu giysili şövalye askeri, Aberon'u çevreleyen kırsal kesimde çıkacağı bitmek bilmez devriye gezilerinden birine daha hazırlanıyordu.</p>

  <p>Galbatorix bize saldırmaya karar verirse hiçbir şey yapamazlar, diye düşündü buruk bir şekilde. Buna karşı tek konımalan, Galbatorix'in gururu ve umuyordu ki Eragon'dan duyduğu korkuydu. Bütün liderler iktidarın zorla ele geçirilme olasılığının bilincindedirler, ama iktidan zorla ele geçirenlerin kendileri kararlı tek bir kişinin ortaya koyduğu tehditten iki katı korkarlar. Nasuada, Alagaesia'da en güçlü deliyle tehlikeli bir oyun oynadığını biliyordu. Onu ne kadar zorlayabileceğini yanlış hesaplarsa, kendisi ve Varden, Galbatorix iktidarını yok etme umuduyla birlikte yok olup giderdi.</p>

  <p>Kalenin temiz kokusu ona çocukluğunda orada kaldığı, Orrin'in babası Kral Larkin'in hâlâ yönetimde olduğu günleri hatırlatıyordu. O zamanlar Orrin'i fazla görmüyordu. Orrin kendisinden beş yaş büyüktü ve bir prensin yapması gereken görevleri üstlemnişti. Ama bugün Nasuada genellikle kendisinin büyük olduğunu hissediyordu.</p>

  <p>Orrin'in laboratuvarına giden kapıda durup, her zaman kapıda bekleyen muhafızlarının Orrin'e kendisinin geldiğini haber vermelerini bekledi. Az sonra Orrin'in sesi merdivenlere doğru gürledi: "Leydi Nasuada! Geldiğinize çok sevindim. Size göstereceğim bir şey var."</p>

  <p>Nasuada kendisini zihinsel olarak güçlendirerek Farica'yla birlikte laboratuvara girdi. Masalardan oluşan labirentin üstünde sıra sıra damıtıcılar, cam kaplar ve imbikler, çok sayıda kırılgan dalıyla elbiselerini yakalamaya hazır bekleyen camdan bir çit gibi karşılarında duruyordu. Metalik buharların ağır kokusu Nasuada'nın gözlerini sulandırdı. Eteklerini yerden kaldıran Nasuada ve Farica tek sıra halinde laboratuvarın arkasına doğru yürürken kum saatleri ve terazilerin, esrarengiz büyük kitapların, yıldızların yerini bulmaya yarayan bodur aletlerin, kesik kesik mavi ışıklar çıkaran fosforlu kristal prizma yığınlarının yanlarından geçtiler.</p>

  <p>Mermer üstlü tezgâhın yanında Orrin'le buluştular. Orrin bir ucu kapalı, bir ucu açık cam bir tüple, en az doksan santim uzunluğunda olmakla birlikte yalnızca bir santim kalınlığında olan cıva potasını karıştırıyordu.</p>

  <p>"Efendim," dedi Nasuada. O, kralın rütbesine eş seviyede biri olarak ayakta kalırken Farica reverans yaptı. "Geçen haftaki patlamadan sonra iyileşmiş görünüyorsunuz."</p>

  <p>Orrin iyi niyetli bir şekilde gülümsedi. "Fosforla suyu kapalı bir ortamda birleştirmemem gerektiğini öğrendim. Sonuç oldukça şiddetli olabiliyor."</p>

  <p>"İşitme duyunuz tamamen yerine geldi mi?"</p>

  <p>"Tamamen değil, ama..." Bir çocuk gibi sırıtarak mangaldaki kömürle bir fitil yaktı, alevli fitili tezgâha geri götürüp kardus tohumuyla dolu bir pipoyu yakmak için kullandı. Farica, onun bu boğucu havaya nasıl dayandığını arılamıyordu.</p>

  <p>"Pipo içtiğinizi bilmiyordum."</p>

  <p>"Aslında içmiyorum," diye itiraf etti Orrin. "Ama kulak zarım tamamen ivileşmediğine göre bunu yapabileceğimi düşündüm..." Pipodan bir nefes alarak yanaklarını şişirdi, sol kulağından yuvasından çıkan bir yılanı andıran bir duman dalgası çıktı, başının yan tarafından kıvrılarak yükselmeye başladı. Bu o kadar beklenmedik bir şeydi ki Nasuada bir kahkaha attı, az sonra Orrin de dumam ağzından çıkararak ona katıldı. "Bu çok garip bir his," dedi. "Çıkarken deli gibi kaşındırıyor."</p>

  <p>Tekrar ciddileşen Nasuada sordu. "Benimle konuşmak istediğiniz bir şey mi var, efendim?"</p>

  <p>Orrin parmaklarını şaklattı. "Elbette." Uzun cam tüpünü potaya soktu, içini cıvayla doldurup açık ucunu parmağıyla kapattı, tüpü Nasuada'ya gösterdi. "Bu tüpte bir tek cıva bulunduğunu kabul eder miydiniz?"</p>

  <p>"Ederdim." Beni bunun için mi görmek istedi?</p>

  <p>"Peki ya şimdi?" Hızlı bir hareketle tüpü ters çevirdi ve açık ucu potanın içine daldırıp parmağını çekti. Tüpteki cıva, Nasuada'nın beklediği gibi dışarı boşalmadı, yarıya kadar gelip olduğu yerde kaldı. Orrin askıda kalan metalin üstündeki boş kısmı işaret etti. "Burda ne var?"</p>

  <p>"Hava olmalı," dedi Nasuada.</p>

  <p>Orrin sırıtarak başını iki yana salladı. "Eğer bu doğru olsaydı hava cıvanın yanından nasıl geçerdi veya camın içinde nasıl yayılırdı? Atmosferin geçebileceği hiçbir yol yok." Farica'ya işaret etti. "Senin fikrin nedir, hizmetçi?"</p>

  <p>Farica tüpe bakıp omuz silkti. "Hiçbir şey olamaz, efendim."</p>

  <p>"Ah, ama bu tam olarak benim düşündüğüm şey: hiçbir şey. Boşluğu yaratarak ve varlığını kanıtlayarak en eski doğal felsefe açmazlarından birini çözdüğüme inanıyorum! Vacher'in teorilerini tamamen çürütüyor ve Lâdin'in aslında bir dâhi olduğunu gösteriyor. Kahrolası Elfler her zaman haklı görünüyor."</p>

  <p>Nasuada samimi olmaya çalışarak sordu. "Peki ama bu hangi amaca hizmet ediyor?"</p>

  <p>"Amaç mı?" Orrin gerçek bir şaşkınlıkla baktı ona. "Hiçbir amaca elbette. En azından benim düşündüğüm bir amaç yok. Ama dünyamızın mekaniklerini, bazı şeylerin nasıl ve neden olduğunu anlamamıza yardımcı olacak. Bu harika bir keşif. Bizi başka nereye götürebileceğini kim bilebilir?" Konuşurken tüpü boşalttı ve üzerinde benzeri hassas enstrümanların bulunduğu kadife kaplı kutuya dikkatle yerleştirdi. "Ama beni en çok heyecanlandıran şey, doğanın sırlarını açığa çıkarmak için sihir yapmak. Daha dün basit bir büyüyle Trianna tamamen yeni iki gaz bulmama yardımcı oldu. Sihrin doğal felsefe disiplinlerine sistematik olarak uygulanması sonucunda neler öğrenilebileceğini bir düşün. Eğer yeteneğim varsa ve bazı silür kullanıcılarını bilgilerini açıklamaya ikna edebilirsem, sihir yapmayı öğrenmeyi düşünüyorum. Ejderha Süvarin Eragon'un burda olmaması çok kötü; eminim o bana yardım edebilirdi."</p>

  <p>Farica'ya bakan Nasuada, "Beni dışarda bekle," dedi. Hizmetçi reverans yapıp dışarı çıktı. Nasuada laboratuvar kapısının kapandığını duyduktan sonra, "Orrin," dedi. "Sen aklını mı kaçırdın?"</p>

  <p>"Ne demek istiyorsun?"</p>

  <p>"Kendini buraya kapatıp kimsenin anlamadığı deneyler yaparak zamanını geçiriyorken –ki bu arada sağlığını da tehlikeye atıyorsun– ülken savaşın eşiğinde bekliyor. Bir sürü konu senin karar vermeni bekliyor ve sen burda durmuş kulağından duman çıkarıp cıvayla oynuyorsun."</p>

  <p>Orrin'in yüzü sertleşti. "Görevlerimin bilincindeyim, Nasuada. Sen Varden'i yönetebilirsin, ama ben hâlâ Surda kralıyım ve bu kadar saygısızca konuşmadan önce bunu haurlasan iyi edersin. Buraya sığınmanızın benim sürekli iyi niyetime bağlı olduğunu hatırlatmama gerek var mı?"</p>

  <p>Nasuada bunun boş bir tehdit olduğunu biliyordu; Surda halkının çoğunun Varden'de akrabaları vardı. İki taraf da diğerini terk edemeyecek kadar birbirine bağlıydı. Hayır, Orrin'in alınmasının gerçek nedeni otoritesinin sorgulanmasıydı. Silahlı büyük savaşçı gruplarını uzun süreler boyunca hazır tutmak imkânsıza yakın olduğu için –Nasuada aktif olmayan çok sayıda inşam beslemenin lojistik bir kâbus olduğunu öğrenmişti– Varden'liler işe girmeye, çiftlik kurmaya ve ev sahibi ülkedekilere benzemeye başlamıştı. Var olmayan bir ordunun lideri olarak sonunda yerim neresi olacak? Orrin'in altındaki bir general ya da kurul üyesi mi olacağım? Pozisyonu tehlikedeydi. Eğer hızla ya da çok fazla inisiyatifle hareket ederse Orrin bunu bir tehdit olarak görür ve ona karşı dönerdi, özellikle de Nasuada şimdi Varden'in Farthen Dûr'da kazandığı zaferin parıltısının etkisindeyken. Ama eğer çok uzun süre beklerlerse Galbatorix'in anlık zayıflığını kullanma şanslarını kaçırırlardı. İtiraz labirenti içinde tek üstünlüğü bu oyunu başlatan tek unsuru, yani Eragon ve Saphira'yı kullanma yeteneğiydi.</p>

  <p>"Senin yönetimini zayıflatmak istemiyorum, Orrin. Asla bu niyette olmadım ve eğer öyle göründüysem özür dilerim."</p>

  <p>Orrin sert bir şekilde boynunu eğdi. Nasuada söze nasıl devam edeceğini bilemeyerek parmak uçlarını tezgâha dayayıp üzerlerine yaslandı. "Yalnızca... yapılması gereken bir sürü şey var. Gece gündüz çalışıyorum –yatağımın başucunda not almak için bir tablet tutuyorum– ama hiçbir şeye yetişemiyorum; her zaman felaketin kıyısında olduğumuzu hissediyorum."</p>

  <p>Orrin eskiyerek kararmış bir havaneli alıp avuçlarının arasında sabit, hipnotik bir ritimle yuvarlamaya başladı. "Siz buraya gelmeden önce... Hayır, bu doğru değil. Süvariniz ortaya çıkmadan önce hayatimi benden önce babamın ve büyükbabamın yaptığı gibi geçirmeyi umuyordum. Yani Galbatorix'e gizlice karşı çıkarak. Kendimi bu yeni gerçekliğe alıştırmam biraz zaman alıyorsa beni bağışlamalısın."</p>

  <p>Nasuada bundan daha fazla pişmanlık bekleyemezdi. "Anlıyorum."</p>

  <p>Havjıelini bir süre için durdurdu. "Sen iktidara yeni geldin, oysa ben yıllardır iktidardayım. Tavsiye vermem biraz küstahlık olabilir ama akıl sağlığımı koruyabilmek için günün belirli bir zamanını kendi ilgilerime ayırmamın çok önemli olduğunu gördüm."</p>

  <p>"Ben bunu yapamam," diye itiraz etti Nasuada. "Ziyan ettiğim her an, Galbatorix'i yenmek için gereken bir anlık çaba olabilir."</p>

  <p>Havaneli yine durdu. "Aşın çalışmakta ısrar edersen Varden'e zarar verirsin. Kimse ara sıra huzur ve sükûnet yaşamadan gereği gibi çalışamaz. Bunların uzun molalar olmaları gerekmiyor, yalnızca beş ya da on dakika. Okçuluk bile yapabilirsin, o zaman farklı bir tarzda da olsa amaçlarına hizmet etmiş olursun... Ben bu laboratuvan bunun için kurdurdum. Bu yüzden senin deyiminle kulağımdan duman çıkanp cıvayla oynuyorum, böylece günün geri kalanını düş kırıklığı içinde çığlık atarak geçilmiyorum."</p>

  <p>Orrin hakkındaki görüşlerini değersiz bir saldın olarak bir kenara bırakmak istememesine rağmen, onun görüşünün doğruluğunu kabul etmemek elinde değildi. "Tavsiyeni aklımda tutacağım."</p>

  <p>Orrin gülümserken eski hoppalığının bir kısmı geri geldi. "Bütün istediğim bu."</p>

  <p>Nasuada pencereye giderek kepenkleri biraz daha açıp aşağıdaki Aberon şehrine baktı. Eli çabuk tezgâhtarlara hiçbir şeyden şüphelenmeyen müşterilerine mallarını satmalarını, bir karavan şehir kapılarına yaklaşırken batı tarafındaki yoldan kalkan san tozu, kiremit kaplı çatıların üstünde titreşen ve kardus tohumu, mermer tapmaklardan gelen tütsü kokusunu taşıyan havayı, Aberon'u çiçek yaprakları gibi kuşatan tarlaları seyretti.</p>

  <p>Arkasına dönmeden, "İmparator'dan gelen son raporları aldın mı?" diye sordu.</p>

  <p>"Aldım." Orrin, onun yanına geldi.</p>

  <p>"Ne düşünüyorsun?"</p>

  <p>"Anlamlı bir sonuç çıkartmayacak kadar zayıf ve eksik olduklarını."</p>

  <p>"Ama elimizdeki en iyiler bunlar. Bana şüphelerini ve önsezilerini anlat. Bu deneylerinden biriymiş gibi bilinen gerçeklerden çıkarımlar yap." Kendi kendine gülümsedi. "Söyleyeceklerine hiçbir anlam yüklemeyeceğime söz veriyorum."</p>

  <p>Biraz bekledikten sonra cevap geldi, ama kıyamet günü kehanetinin üzüntüsüyle. "Artan vergiler, boşalan garnizonlar, İmparatorluk'un her yerinde el konan atlar ve öküzler... Galbatorix bizimle karşılaşmak için güçlerini topluyor gibi, ama bunu saldın için mi, savunma için mi yaptığını bilemem." Sığırcık bulutu güneşin önünde uçuşurken döner gölgeler yüzlerini serinletti. "Zihnimde ağırlık yapan soru harekete geçmesinin ne kadar süreceği, çünkü bizim stratejilerimizi bu belirleyecek."</p>

  <p>"Haftalar. Aylar. Yıllar. Hareketlerini önceden tahmin edemem."</p>

  <p>Orrin başıyla onayladı. "Ajanların Eragon'un haberlerini yaymaya başladı mı?"</p>

  <p>"Bu son derece tehlikeli olmaya başladı, ama evet. Benim umudum şu ki, Dras-Leona gibi şehirleri Eragon'un kahramanlıklarıyla ilgili dedikodu seline boğarsak, o şehre gittiğimizde ve Eragon'u gördüklerinde kendi istekleriyle bize katılırlar ve kuşatmadan kurtuluruz."</p>

  <p>"Savaş nadiren bu kadar kolay olur."</p>

  <p>Nasuada bu yoruma karşılık vermedi. "Senin ordunun harekete geçirilme çabaları nasıl sonuçlanır? Varden her zamanki gibi savaşa hazır."</p>

  <p>Orrin ellerini yaüştıncı bir hareketle iki yana açtı. "Bir ülkeyi ayağa kaldırmak zordur, Nasuada. Beni desteklemeleri için ikna etmem gereken soylular, yapılması gereken zırhlar ve silahlar, toplanması gereken erzak var..."</p>

  <p>"Peki bu arada ben halkımı nasıl doyuracağım? Senin bize tahsis ettiğinden daha fazla toprağa ihtiyacımız var..."</p>

  <p>"Eh, bunu biliyorum," dedi.</p>

  <p>"...ve bunu da ancak istila ederek alabiliriz, tabi eğer sen Varden'i temelli olarak Surda'ya katmayı düşünmüyorsan. Eğer öyleyse Farthen Dûr'dan getirdiğim binlerce insana ev bulmak zorundasın, ki bu da senin halihazırdaki vatandaşlarını hiç memnun etmeyecektir. Seçimin ne olacaksa çabuk yap, çünkü korkarım sen erteledikçe Varden kontrol edilemez bir yığın haline gelecek." Bu sözlerin bir tehdit gibi çıkmaması için büyük gayret sarf etmişti.</p>

  <p>Belli ki Orrin bu imadan hoşlanmamıştı. Üst dudağını kıvırarak, "Baban adamlarının kontrolden çıkmasına asla izin vermezdi," dedi. "Eğer Varden'in lideri olarak kalmaya kararlıysan senin de buna izin vermeyeceğini umuyorum. Hazırlıklarımıza gelince bu kadar kısa zamanda yapabileceklerimizin bir sınırı var, biz hazır olana kadar senin beklemen gerekecek."</p>

  <p>Nasuada bileklerindeki damarlar çıkana, tırnakları taşların arasındaki deliklere girene kadar pencere pervazını sıktı, ama öfkesinin sesine yansımasına izin vermedi. "Bu durumda Varden'e yiyecek için biraz daha altın ödünç verir misin?"</p>

  <p>"Hayır. Sana bir kenara ayırdığım bütün parayı verdim."</p>

  <p>"Biz karnımızı nasıl doyuracağız o zaman?"</p>

  <p>"Parayı kendinizin bulmasını öneriyorum."</p>

  <p>Çileden çıkan Nasuada ona, en kocaman, en parlak gülümsemesiyle baktı –Orrin'in huzursuzlukla kıpırdanmasına yetecek bir süre için ona bakmaya devam etti– yüzündeki ifadenin bir an bile kaybolmasına izin vermeksizin bir hizmetkâr gibi reverans yaptı. "O halde hoşça kalın, efendim. Umarım gününüzün geri kalanı eğlenceli geçer."</p>

  <p>Laboratuvarın girişine doğru giderken Orrin'den anlaşılmaz bir karşılık geldi. Nasuada öfkeyle yürürken sağ kolu yeşil bir şişeye takılıp devirdi. Taşa düşüp kırılan şişeden sıçrayan sarı sıvı kolunu ve eteğini ıslattı. Nasuada durmaksızın kızgınlıkla kolunu savurdu.</p>

  <p>Farica merdivenlerde yeniden yanına geldi. Birlikte geçitlerden geçerek Nasuada'nın odasına döndüler.</p>
</body>
</html>
