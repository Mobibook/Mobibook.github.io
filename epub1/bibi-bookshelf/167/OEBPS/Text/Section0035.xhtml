<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Geçmişten Gelen</h1>

  <p>Eragon şafakta iyi dinlenmiş olarak kalktı. Onu dürtünce Saphira kanadını kaldırdı. Eragon ellerini saçlarında gezdirerek odanın kenarlarında dolaştı. Bir kenara yaslanırken ağacın kabuğu sertçe oınu/larına sürtünüyordu. Her ağaç binlerce çiğ damlasıyla sabah ışığını yansıtırken aşağıdaki orman elmas tarlası gibi parlıyordu.</p>

  <p>Saphira dalışa geçip hızla yanından geçince şaşkınlıkla yerinden sıçradı. Saphira bir matkap gibi tepedeki yeşilliğe yükselip durdu, gökyüzünden halkalar çizmeye devam etti. Sevinçten kükrüyordu. Günaydın, ufaklık. Eragon gülümsedi, Saphira mutlu olduğu için o da mutluydu.</p>

  <p>Yatak odasının perdesini açınca gece eşiğin yanına konmuş olan iki tepsi yiyecek buldu, çoğu meyveydi. Tepsilerin yanında iğneyle bir notun tutturulduğu giysiler de vardı. Eragon bir aydan uzun süredir okumadığı ve bazı harfleri unuttuğu için yazıyı çözmede zorlandı, ama sonunda ne dediğini anladı:</p>

  <blockquote style="margin: 20px 0 20px 40px; border: none; padding: 0px;">
    <p>Selamlar Saphira Bjartskular ve Eragon Shadeslayer.</p>

    <p>Ben, Miolandra Hanedanı'ndan Bellaen bu, tatmin edici olmayan yemek için özür diliyorum, Saphira. Elfler avlarımazlar; Ellesmera'da ve diğer Şehirlerimizde et bulunmaz. Eğer istersen eski ejderhaların alışık olduğu gibi yapıp Du Weldenvarden'de avlanabilirsin. Senden yalnızca avladıklarını ormanda bırakmanı istiyoruz, böylece havamız ve suyumuz kanla lekelenmez.</p>

    <p>Eragon bu giysiler senin için. Islanzadi'nin evinde Niduen tarafından örüldu ve sana armağan ediliyor.</p>

    <p>İyi şans yanında olsun,<br />
    Yüreğin huzurla dolsun<br />
    Ve yıldızlar seni kollasın.</p>

    <p>Bellaen du Hljödhr</p>
  </blockquote>

  <p>Eragon, Saphira'ya mesajı okuyunca, önemli değil, dedi. Dünkü yemekten sonra bir süre yemesem de olur. Ama yine de birkaç keki yalayıp yuttu. Kabalık olmasın diye yiyorum, diye de açıkladı.</p>

  <p>Eragon kahvaltısını bitirdikten sonra giysi yığınını yatağına götürüp dikkatle katlarını açtı. Kenarları yeşil çizgili kırmızı renkte iki tunik, bacaklarını saracak krem rengi iki giysi parçası ve ellerine geçirdiğinde sıvı gibi hissedilecek kadar yumuşak üç çift çorap buldu. Kumaşın kalitesi Carvahall'in kadınlarının örgüsünü ve şu anda üzerinde olan Cüce giysilerini utandıracak ölçüdeydi.</p>

  <p>Eragon yeni giysiler için müteşekkirdi. Kendi tuniği ve külot pantolonu Farthen Dûr'dan beri haftalardır yağmura ve güneşe maruz kalmaktan dolayı acınacak derecede eskimişti. Soyunarak lüks tuniklerden birini giydi, yumuşak dokusunun keyfine vardı.</p>

  <p>Birisi yatak odasının kapısına vururken botlarını bağlıyordu. "Girin," dedi Zar'roc'una uzanarak.</p>

  <p>Orik başını içeri uzatıp dikkatle içeri girdi, döşemeyi ayağıyla sınadı. Tavana baktı. "Bir mağarayı böyle bir kuş yuvasına her zaman tercih ederim. Dün geceniz nasıl geçti, Eragon? Saphira?"</p>

  <p>"Yeterince iyi. Ya seninki?"</p>

  <p>"Kalıp gibi uyudum." Cüce kendi sözüne kendisi güldü, sonra çenesi sakalının arasına gömüldü ve baltasının sapına dokundu. "Yemek yediğinizi görüyorum, bu yüzden bana eşlik etmenizi isteyeceğim. Arya, kraliçe ve bir grup Elf ağacın dibinde sizi bekliyor." Eragon'a hırçın bir şekilde baktı. "Bize söylemedikleri bir şeyler oluyor. Senden ne istediklerinden emin değilim, ama önemli. Islanzadi köşeye sıkıştırılmış bir kurt kadar gergin... seni önceden uyarmamın iyi olacağını düşündüm."</p>

  <p>Eragon, ona teşekkür etti, ikisi merdivenlerden aşağı inerken Saphira yere uçarak indi. Kabarık kuğu tüylerinden oluşan bir kumaşla sarınmış olan Islanzadi, onları selamladı. "Beni takip edin."</p>

  <p>İzlediği yol grubu Ellesmera'nın ucuna kadar götürdü. Burada binalar daha az sayıdaydı, aralarında daha büyük bir mesafe vardı ve yollar az kullanılmaktan dolayı belirsizdi. Islanzadi bir tümseğin dibinde durup korkunç bir sesle, "Daha ileri gitmeden önce üçünüzün gördükleriniz hakkında, benim, kızımın ya da bizden sonra tahta kim çıkarsa onun izni olmaksızın bir yabancıya hiçbir şey söylemeyeceğiniz hakkında antik dilde yemin etmenizi istiyorum," dedi.</p>

  <p>"Neden yemin etmem gerekiyor?" diye sordu Orik.</p>

  <p>Gerçekten neden, dedi Saphira. Bize güvenmiyor musunuz?</p>

  <p>"Bu bir güven değil, güvenlik meselesi. Bu bilgiyi ne pahasına olursa olsun korumalıyız –Galbatorix'e karşı en büyük üstünlüğümüz bu– ve eğer antik dille bağlanırsanız sırrımızı isteyerek asla açıklamazsınız. Orik-vodhr, sen, Eragon'un eğitimini denetlemeye geldin. Bana söz vermezsen Farthen Dûr'a geri dönebilirsin."</p>

  <p>Sonunda Orik, "Cücelere ya da Varden'lilere bir zarar vermek istediğini sanmıyorum, yoksa asla kabul etmezdim. Aynca bunun bizi kandırmak için bir hile olmadığı konusunda klanının şerefi adına sana güveniyorum," dedi.</p>

  <p>Kraliçe istediği sözün doğru telaffuzu için Orik'i eğitirken Eragon, Saphira'ya, yemin etmeli miyim, diye sordu.</p>

  <p>Başka seçeneğimiz var mı? Eragon, dün de Arya'nın aynı soruyu sorduğunu hatırladı ve ne kast ettiğini anlamaya başladı: kraliçe manevra yapmak için yer bırakmıyordu.</p>

  <p>Orik yeminini bitirince Islanzadi beklentiyle Eragon'a baktı. Eragon duraksadı, ama sonra yemin etti, ardından da Saphira. "Teşekkür ederim," dedi Islanzadi. "Şimdi yolumuza devam edebiliriz."</p>

  <p>Tümseğin tepesinde ağaçların yerini, taş bir yamacın dibine kadar birkaç metre boyunca devam eden kırmızı yonca yatağı almıştı. Yamaç iki yöne doğru bir fersah boyunca uzanıyor ve aşağıdaki, gökyüzüyle birleşene kadar dışa açılan ormana doğru üç yüz metre yüksekliğinde alçalıyordu. Sanki dünyanın kıyısında durmuş, uçsuz bucaksız ormana bakıyorlardı.</p>

  <p>Burayı biliyorum, diye fark etti Eragon, Durza'yı öldürdükten sonra gördüğü hayali hatırlayarak.</p>

  <p>Güm. Sarsıntının etkisinin gücüyle hava titredi. Güm. Yeni bir tok ses Eragon'un dişlerinin takırdamasına neden oldu. Güm. Parmaklarını kulaklarına soktu, basıncın acı veren etkisinden kendini korumaya çalıştı. Elfler hareketsiz duruyordu. Güm. Ani rüzgârla yonca yatağı dalgalandı.</p>

  <p>Güm. Yamacın aşağısından sırtında Süvarisi'yle altın rengi dev bir ejderha yükseldi.</p>
</body>
</html>
