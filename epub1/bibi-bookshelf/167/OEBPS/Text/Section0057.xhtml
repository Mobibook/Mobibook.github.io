<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Teirm</h1>

  <p>Bu bölgedeki sahil şeridi, bereketli çimenler ve tek tuk yabangülü çalısı, söğüt ve kavakla kaplı alçak tepelerden oluşuyordu. Yumuşak, çamurlu toprak ayaklarının altında bel veriyor, yürümelerini zorlaştınyordu. Sağ taraflarında parlak deniz uzamyor, sol taraflarında Spine'ın mor renkli sımrı görülüyordu. Tepeleri karla kaplı dağlar, bulutlar ve sisle örtülmüştü.</p>

  <p>Roran'ın ekibi, Teirm'i çevreleyen mülklerden geçerken –bazıları çiftlik, bazıları geniş malikânelerdi– görülmemek için ellerinden geleni yapıyordu. Narda'yı Teirm'e bağlayan yolla karşılaştıklarında hızla karşıya geçip doğuya, dağlara doğru birkaç mil devam ettikten sonra tekrar güneye döndüler. Şehrin etrafından dolaştıklarından emin olduktan sonra okyanusa doğru kıvrılıp güney yolunu buldular.</p>

  <p>Roran Red Boar'doyken, Narda'daki görevlilerin, iki muhafızı öldüren kişinin Clovis'in mavnasıyla giden adamların arasında olduğu sonucuna varmış olduklarını düşünmüştü. Eğer öyleyse, haberciler, köylülerin tanımına uyan herkese karşı uyanık olmaları için Teirm'in askerlerini uyarmış olmalıydı. Ve eğer Ra'zac Narda'yı ziyaret ettiyse, askerler bir avuç katili değil, Roran Stronghammer'ı ve Carvahall'den göçen köylüleri aradıklarını da öğrenmişler demekti. Teirm dev bir tuzak olabilirdi. Ama şehrin yanından geçip gidemezlerdi, çünkü köylülerin erzaka ve yeni bir ulaşım şekline ihtiyaçları vardı.</p>

  <p>Roran yakalanmaya karşı en iyi önlemin Narda'da görülen kimseyi Teirm'e göndermemek olacağına karar vermişti, Gertrude ve kendisi hariç. Gertrude ilaçlardan anladığı için gidecekti. Ve Roran –tanınma olasılığı en yüksek kişi olmasına rağmen– yapması gereken şeyi kimsenin yapabileceğine güvenmediği için gidiyordu. Başkalarınıntereddüt ettiği noktalarda kendisinin harekete geçme gücüne sahip olduğunu biliyordu, tıpkı muhafızları öldürdüğü zaman olduğu gibi. Grubun geri kalanı şüpheleri azaltmak için seçilmişti. Loring yaşlı, ama sıkı dövüşçü ve harika bir yalancıydı. Birgit kurnaz, güçlü olduğunu kanıtlamıştı ve oğlu Nolfavrell küçük yaşına rağmen dövüş sırasında bir askeri öldürmüştü bile. Birlikte seyahat eden büyük bir aile gibi görülmeyi umuyorlardı. Eğer Mandel planı bozmazsa, diye düşündü Roran.</p>

  <p>Teirm'e güneyden girmek de Rorah'ın fikriydi, böylece Narda'dan gelme olasılıkları ortadan kalkacaktı.</p>

  <p>Teirm alacakaranlıkta beyaz ve hayalet gibi göründüğünde akşam olmuştu. Roran önlerinde neyin uzandığını incelemek için durdu. Etrafı duvarlarla çevrili şehir büyük bir körfezin kenarında tek başına dikilirken içine kapanık ve saldırılara karşı dayanıklı görünüyordu. Askerlerin yaylarıyla devriye gezdikleri surlardaki mazgallarda meşaleler parlıyordu. Surların üstünde bir hisar, ardında bulanık ışığını karanlık sularda dolaştıran bir deniz feneri yükseliyordu.</p>

  <p>"Çok büyük," dedi Nolfavrell.</p>

  <p>Loring bakışlarını Teirm'den ayırmadan başını salladı. "Evet, büyük."</p>

  <p>Roran'ın dikkatini şehirden çıkıntı yapan taş rıhtıma bağlı gemi çekmişti. Üç direkli gemi, yüksek baş kasarası, iki sıra küre yuvası ve gövdenin iki tarafına monte edilmiş, cirit gemilerine ateş etmek için kullanılan on iki güçlü mancınığıyla Narda'da gördüğü bütün gemilerden daha büyüktü. Muhteşem gemi ticaret ve savaşa aynı şekilde uygun görünüyordu.</p>

  <p>Daha da önemlisi belki –belki– bütün köyü içine alabileceğini düşünüyordu Roran.</p>

  <p>"İşte ihtiyacımız olan şey," dedi Roran gemiyi işaret ederek.</p>

  <p>Birgit huysuz bir homurtu çıkardı. "Bu canavara binebilmek için kendimizi köle olarak satmamız gerekir."</p>

  <p>Clovis şehrin kapılarının günbatımında kapanacağı konusunda onları uyarmıştı, bu yüzden geceyi kırda geçirmemek için hızlarını artırdılar. Soluk renkli duvarlara yaklaştıkça yolun, Teirm'e gidip oradan ayrılan insan seliyle dolduğunu gördüler.</p>

  <p>Roran bu kadar trafik beklemiyordu, ama kısa süre içinde bu durumun onların grubunun dikkat çekmeden içeri girmesini sağlayabileceğini fark etti. Mandel'i çağıran Roran, "Biraz geride kal ve birinin peşine takılıp kapıdan içeri gir, böylece muhafızlar senin bizimle olduğunu anlamazlar. Karşı tarafta seni bekleyeceğiz. Sorarlarsa denizci olarak iş bulmak için geldiğini söylersin," dedi.</p>

  <p>"Evet, efendim."</p>

  <p>Mandel geride kalırken Roran bir omzunu kaldırdı, topallayarak yürümeye başlarken Loring'in uydurduğu, Teirm'e geliş nedenlerini açıklayan hikâyeyi tekrarladı. Yoldan ayrıldı, bir adam bir çift öküzüyle yanından geçerken başını eğdi. Yüz hatlarını gizleyen gölgeler için müteşekkirdi.</p>

  <p>Girişin iki yarımdaki çıkıntıya yerleştirilen meşalelerin turuncusuyla yıkanan kapı karşılarındaydı. Altındaki bir çift askerin kırmızı tuniklerinin önüne Galbatorix'in birbirine dolanmış meşale alevi işlenmişti. Silahlı askerlerin hiçbiri sivri uçlu kapının ve ötesindeki kısa tünelin altından geçerken Roran'a ve arkadaşlarına bakmadı bile.</p>

  <p>Roran omuzlarını doğrulturken hissettiği gerilimin biraz azaldığını hissetti. O ve diğerleri bir evin köşesine toplandılar. Loring mırıldandı. "Şimdiye kadar iyiydi."</p>

  <p>Mandel yeniden onlara katılınca pahalı olmayan bir pansiyon aramaya çıktılar. Yürürlerken Roran güçlendirilmiş evleriyle –hisara doğru gittikçe yükseliyorlardı– ve ızgarayı andıran sokaklarıyla şehrin yapısını inceledi. Kuzeyden güneye inen yollar yıldız patlaması gibi hisardan ayrılıyor, doğuda batıya giden yollarsa yumuşak bir şekilde kıvrılıp örümcek ağını andıran bir desen oluştururken bariyerlerin konabileceği ve askerlerin yerleştirebileceği çok sayıda yer oluşturuyordu.</p>

  <p>Eğer Carvahall böyle inşa edilmiş olsaydı, kralın kendisinden başka kimse yenemezdi bizi, diye düşündü.</p>

  <p>Akşam çökene kadar Yeşil Kestane'de kalacak bir yer buldular. Burası berbat birası ve bitli yatakları olan iğrenç bir handı. Tek iyi yanı ücretinin sıfıra yakın oluşuydu. Değerli paralarını tasarruf etmek için akşam yemeği yemeden ve cüzdanlarının hanın diğer müşterilerinden biri tarafından çalınmaması için hep bir arada yattılar.</p>

  <p><br /></p>

  <p>Ertesi gün Roran'la arkadaşları, şafak sökmeden erzak satın almak ve ulaşım aracı bulmak için Yeşil Kestane'den ayrıldılar.</p>

  <p>"Ben burda olağanüstü bir şifalı bitkiler satıcısının olduğunu duydum," dedi Gertrude. "Adı Angela'ymış. Belki de biraz sihrin yardımıyla en şaşırtıcı tedavileri yapıyormuş. Gidip onu göreceğim, çünkü aradığım şey birisinde varsa bu Angela'dır."</p>

  <p>"Yalnız gitmemelisin," dedi Roran. Mandel'e baktı. "Gertrade'a eşlik et, satın aldıkları konusunda ona yardımcı ol ve eğer saldırıya uğrarsanız onu korumak için elinden geleni yap. Zaman zaman sinirlerin sınanabilir, ama alarma neden olacak bir şey yapma, yoksa arkadaşlarına ve ailene ihanet etmiş olursun."</p>

  <p>Mandel alnındaki saç tutamına dokunup başını salladı. O ve Gertrude yoldan karşıya geçerken, Roran ve diğerleri araştırmaya devam ettiler.</p>

  <p>Roran'da bir avcının sabrı vardı, ama vakit ilerledikçe hâlâ onları Surda'ya götürecek bir gemi bulamayınca sabırsızlanmaya başlamıştı. Üç direkli gemi, Ejderha Kanadı'nın yeni inşa edildiğini ve ilk yolculuğuna çıkmak üzere olduğunu, Cücelerin kırmızı altımyla bir oda dolusu para ödemedikleri takdirde Blackmoor Denizcilik Şirketi'nden bu gemiyi kiralamalarının bir yolu olmadığını öğrenmişti. Ama köylülerin en kötü gemiyi bile tutacak paraları yoktu. Clovis'in mavnalarını almaları da sorunu çözmüyordu, çünkü yolculukları sırasında ne yiyecekleri sorusu hâlâ cevaplanmamıştı.</p>

  <p>"Bütün o askerler ve kapıdaki gözcüler varken, evler birbirine bu kadar yakırıken burda hırsızlık yapmak çok zor olacak," dedi Birgit. "Eğer çaldıklarımızı Teirm'den arabayla çıkarmaya çalışsak ne yaptığımızı bilmek isteyeceklerdir."</p>

  <p>Roran başını salladı. Doğru.</p>

  <p>Roran, Horst'a köylülerin Teirm'den ellerinde kalan yiyeceklerden başka bir şey olmadan ayrılmaya zorlanırlarsa yiyecek bulmak için baskın yapacaklarını söyledi. Ama Roran böyle bir hareketin kendilerini nefret ettikleri kadar canavarlaştıracağını biliyordu. Galbatorix'e hizmet edenlerle dövüşüp onları öldürmek –hatta Clovis'in mavnalarını çalmak, çünkü Clovis'in kendini destekleyecek başka yolları vardı– bir konu, Palancar Vadisi'ndeki köylüler gibi hayatta kalmak için mücadele veren masum çiftçilerin erzaklarını çalmak tamamen başka bir konuydu. Bu cinayet olurdu.</p>

  <p>Bu sert gerçekler Roran'ın omuzlarına taş gibi çöküyordu. Girişimleri her zaman korku, çaresizlik, iyimserlik ve son dakika doğaçlamalarıyla gerçekleştirilmişti. Ama şimdi köylüleri düşmanın inine getirip kendi yoksulluklarından yapılan zincirlerle bağladığını hissediyordu. Yalnız başıma kaçıp Katriria'yı arayışımı sürdürebilirdim, ama köyümün İmparator tarafından köleleştirilmesine izin verseydim bu nasıl bir zafer olurdu? Teirm'deki kaderimiz her neyse, bana bir sözüm üzerine evlerini terk edecek kadar güvenenlerle birlikte dimdik duracağım.</p>

  <p>Açlıklarını bastırmak için bir fırında durup yeni pişmiş çavdar ekmeği ve üzerine sürmek ,için küçük bir kavanoz bal aldılar. Loring bunların parasını öderken fırıncının yardımcısına gemi, ekipman ve yiyecek bulmak için orada olduklarını söyledi.</p>

  <p>Omzuna birinin dokunduğunu hisseden Roran dönüp baktı. Dağınık siyah saçlı ve şişko göbekli bir adam, "Genç adamla konuşmanızı duyduğum için beni bağışlayın, ama aradığınız uygun fiyata gemi vs. gibi şeylerse açık artırmaya katılmanızı öneririm," dedi.</p>

  <p>"Ne açık artırmasıymış bu?" diye sordu Roran.</p>

  <p>"Ah, üzücü bir hikâye, ama bu günlerde çok yaygın. Tüccarlanmızdan biri olan Jeod'un –Jeod Longshanks– şansı çok kötü döndü. Bir yıldan kısa bir süre içinde dört gemisini kaybetti ve mallarını karadan göndermeye çalışınca karavanı haydutlar tarafından pusuya düşürülüp tahrip edildi. Yatırımcıları onu iflasını ilan etmeye zorladı. Şimdi kayıplarını tekfi etmek için onun mallarını satacaklar. Yiyecek konusunu bilmiyorum, açık artırmada ihtiyacınız olan başka her şeyi bulacaksınız."</p>

  <p>Roran'ın göğsünde umut közleri yeniden yanmaya başladı. "Açık argona ne zaman olacak?"</p>

  <p>"Şehrin her yerine posterler asıldı. Yarından sonra."</p>

  <p>Bu açık artırmayı neden daha önce duymadıklarını açıklıyordu; birinin ödül posterindeki portresinden Roran'ı tanıması olasılığından korkarak mesaj panolarından uzak durmak için ellerinden geleni yapmışlardı.</p>

  <p>"Teşekkür ederim," dedi adama. "Bizi büyük bir sıkıntıdan kurtarmış olabilirsiniz."</p>

  <p>"Benim için bir zevkti."</p>

  <p>Roran ve arkadaşları dükkândan, çıkıp caddenin kenarında toplandılar. "Sizce bu konuyla ilgilenmeli miyiz?"</p>

  <p>"İlgilenmemiz gereken tek şey bu," diye gürledi Loring.</p>

  <p>"Birgit?"</p>

  <p>"Bana sorman gerekmiyor; cevap çok açık. Ama yarından sonraya kadar bekleyemeyiz."</p>

  <p>"Hayır. Ben diyorum ki bu Jeod denen adamla buluşup açık artırmadan önce onunla bir anlaşma yapıp yapamayacağımıza bakalım. Kabul mü?"</p>

  <p>Kabuldü, böylece yoldan geçen birinden adresi alarak Jeod'un evine doğru yola çıktılar. Ev –daha doğrusu malikâne– Teirm'in batı yakasındaydı ve hisara çok yakındı. Etrafında ince süslemeleri, demir kapıları ve fıskiyeleri olan çok sayıda zengin bina vardı. Roran böylesi zenginlikleri hiç anlayamıyordu; bu insanların hayatlarının kendisininkinden ne kadar farklı olduğunu görmek onu şaşırtıyordu.</p>

  <p>Jeod'un terk edilmiş bir dükkânın yanındaki malikânesinin kapısını çaldı. Bir dakika sonra kapı, aşın parlak dişleri olan tombul bir uşak tarafından açıldı. Eşikteki dört yabancıya onaylamayarak baktı, sonra parlak bir şekilde gülümsedi. "Size nasıl yardımcı olabilirim beyler ve bayan?"</p>

  <p>"Eğer mümkünse Jeod'la konuşmak istiyoruz."</p>

  <p>"Randevunuz var mı?"</p>

  <p>Roran, uşağın randevularının olmadığını çok iyi bildiğinden emindi "Teirm'de bir randevu alabilecek kadar kalmayacağız."</p>

  <p>"Ah, şey, o halde üzülerek zamanınızı başka bir yerde daha iyi değerlendireceğinizi söylemeliyim. Efendimin uğraşması gereken bir sürü iş var. Kapısını çalıp sadaka isteyen her kılıksız dilenciye kendini adayamaz," dedi uşak. Dişlerini biraz daha gösterip içeri çekilmeye yeltendi.</p>

  <p>"Dur!" diye bağırdı Roran. "Biz sadaka istemiyoruz; Jeod'a bir iş teklifi getirdik."</p>

  <p>Uşak tek kaşını kaldırdı. "Öyle mi?"</p>

  <p>"Evet, öyle. Lütfen ona bizi dinleyip dinlemeyeceğini sorun. Tahmin bile edemeyeceğiniz kadar yol kat ettik ve Jeod'u bugün görmemiz çok önemli."</p>

  <p>"Teklifinizin yapısını sorabilir miyim?"</p>

  <p>"Gizli."</p>

  <p>"Pekâlâ efendim," dedi uşak. "Teklifinizi ileteceğim, ama Jeod'un şu an meşgul olduğu konusunda sizi uyarayım. Adınızı ne olarak bildireyim, efendim?"</p>

  <p>"Bana Stronghammer diyebilirsiniz." Bu adla eğleniyormuş gibi uşağın ağzı büküldü, sonra içeri girip kapıyı kapattı.</p>

  <p>"Kafası biraz daha büyük olsaydı helaya sığamazdı," diye mırıldandı Loring ağzının kıyısıyla. Nolfavrell bu hakaret karşısında bir kahkaha patlattı.</p>

  <p>"Uşağın efendisini taklit etmediğini umalım," dedi Birgit.</p>

  <p>Bir dakika sonra kapı yeniden açıldı ve uşak oldukça hassas bir ifadeyle, "Jeod sizinle çalışma odasında görüşmeyi kabul etti," dedi. Kenara çekilip bir koluyla geçmelerini işaret etti. "Bu taraftan." Onlar sürü halinde lüks antreye girdikten sonra uşak yanlarından geçip çok sayıda kapının olduğu koridorda ilerledi, bir kapıyı açıp onlara girmelerini işaret etti.</p>
</body>
</html>
