<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Hrothgar'ın Armağanı</h1>

  <p>Eragon ve Saphira, Tronjheim'ın kuzey kapısına vardıklarında şafağın sökmesine yarım saat vardı. Kapı Saphira'nın geçmesine izin verecek kadar kalktı, altından aceleyle geçtiler, sonra dışarıdaki, tepede kırmızı sütunların yükseldiği ve kanlı payandaların arasında oyma canavarların hırladığı girintide beklediler. Onları geçince, Tronjheim'ın hemen kıyısında iki tane on metre yüksekliğinde altın rengi kanatlı aslan duruyordu. Birbirinin aynı çift dağ-şehrinin kapılarını koruyordu. Görünürde kimsecikler yoktu.</p>

  <p>Eragon, Snowfire'ın dizginlerini tuttu. Aygır tımar edilmiş, yeniden nallanıp eyerlenmişti, eyer torbaları yiyeceklerle doldurulmuştu. At sabırsızca ayağıyla yere vuruyordu; Eragon, ona bir haftadır binmemişti.</p>

  <p>Aradan uzun süre geçmeden önce Orik sırtında büyük bir çanta ve kollarında bir bohçayla çıkageldi. "Atın yok mu?" diye sordu Eragon, biraz şaşırarak. Du Weldenvarden'e kadar olan bütün yolu yürümek zorunda mıyız?</p>

  <p>Orik homurdandı. "Buranın hemen kuzeyi olan Tarnag'da duracağız. Oradan Az Ragni boyunca salla Elflerle ticaret yapılan bir yer olan Hedarth'a kadar gideceğiz. Oraya kadar ben kendi ayaklarımı kullanacağım."</p>

  <p>Bohçayı şangırtıyla yere bıraktı, açıp içinden Eragon'un zırhını çıkardı. Kalkanı yeniden boyanmıştı –meşe ağacı ortasında açıkça görünüyordu– bütün çizikler ve izler silinmişti. Altında çeliği parlayana kadar cilalanıp yağlanmış olan uzun zincir zırhlı gömlek duruyordu. Durza, Eragon'un sırtını kestiğinde meydana gelen kesikten eser yoktu. Başlık, eldivenler, kuşaklar, bacak zırhları ve miğfer de aynı şekilde onarılmıştı.</p>

  <p>"En iyi demircilerimiz çalıştı bunların üzerinde," dedi Orik. "Senin zırhınla da aynı şekilde Saphira. Ama ejderha zırhını bizimle birlikte götüremediğimizden dolayı dönüşümüze kadar saklaması için Varden'lilere verildi."</p>

  <p>Lütfen benim adıma teşekkür et, dedi Saphira.</p>

  <p>Eragon, Saphira'nın söylediğini yaptıktan sonra kuşaklan ve bacak zırhlarını bağladı, diğer malzemeleri torbalara koydu. En son miğfere uzanınca Orik'in elinde olduğunu fark etti. Cüce miğferi ellerinin arasında yuvarlarken, "Bunu giymek için o kadar acele etme, Eragon," dedi. "Önce yapman gereken bir seçim var."</p>

  <p>"Neymiş o?"</p>

  <p>Miğferi kaldıran Orik cilalı alınlığını kaldırınca Eragon, onun değiştirildiğini fark etti: çeliğine Hrotlıgar ve Orik'in klanı Ingeitum'un çekiç ve yıldızlan kazınmıştı. Orik kaşlarını çatarken hem memnun, hem de canı sıkkın görünüyordu. Resmi bir sesle, "Kralım Hrothgar, senin için hissettiği dostluğun bir sembolü olarak bu miğferi sana sunmamı istedi. Bununla Hrothgar, seni Dûrgrimst Ingeitum, yani kendi ailesinin bir üyesi olarak kabul etmeyi teklif ediyor."</p>

  <p>Eragon miğfere bakakaldı. Hrothgar'ın böyle bir hareket yapmasına Çok şaşırmıştı. Bu onun idaresi altına gireceğim anlamına mı geliyor?.. Bu hızla bağlılık ve sadakat yemini etmeye devam edersem kısa süre içinde hareketsiz hale geleceğim: bir yemini bozmadan bir şey yapamayacağım!</p>

  <p>Takmak zorunda değilsin, dedi Saphira.</p>

  <p>Yani Hrothgar'a hakaret etme riskine mi gireyim? Bir kez daha kapana akıştık.</p>

  <p>Ama bunun bir tuzak değil, bir armağan olması amaçlanmış olabilir. Bence Isidar Mithrim'i onarma teklifime karşı teşekkür ediyor.</p>

  <p>Bu Eragon'un aklına gelmemişti, çünkü Cüce kralın kendisi üzerinde nasıl bir üstünlük kazanacağını düşünmekle meşguldü. Doğru. Ama aynı zamanda ben Nasuada'ya bağlılık yemini ettiğimde meydana gelen güç dengesizliğini de düzeltme girişimi. Cüceler olayların gidişinden pek memnun değildir. Sabırsızlıkla bekleyen Orik'e döndü.</p>

  <p>"Bu ne kadar sık yapılır?"</p>

  <p>"Bir insana mı? Asla. Hrothgar, Ingeitum ailesiyle bir gün ve gece boyunca tartıştı, ancak ondan sonra seni kabul ettiler. Sorgucumuzu taşımayı kabul edersen klan üyesi olarak bütün haklara sahip olacaksın. Konseylerimize katılabilir ve her konuda fikir belirtebilirsin. Ve..." İyice ciddileşti. "Eğer istersen bizim ölülerimizle gömülme hakkına sahip olacaksın."</p>

  <p>Eragon, Hrothgar'in hareketinin büyüklüğünü ilk kez anladı. Cüceler ona daha büyük bir onur veremezdi. Hızlı bir hareketle miğferi Orik'in elinden alıp başına geçirdi. "Dürgrimst Ingeitum'a katılmaktan onur duyarım."</p>

  <p>Orik onaylarcasına başını sallayıp şunları söyledi. "O halde bu Knurlnien'i, bu Taş Kalbi avuçlarının arasına al... evet, öyle. Şimdi kendini çelik gibi sertleştir ve taşı ıslatmak için bir damar aç. Birkaç damla yeterli olacaktır... Bitirmek için benden sonra tekrarla: Os il dom qirânû cam dür thargen, zeitmen, oen grimst vor formv edaris rak skilfz. Narho is belgond..." Bu uzun bir sözdü ve Orik birkaç cümlede bir tercüme etmek için durduğundan daha da uzuyordu. Daha sonra</p>

  <p>Eragon bileğini hızlı bir büyüyle iyileştirdi.</p>

  <p>"Klanlar bu konuda ne söylerlerse söylesinler," dedi Orik. "Sen dürüst ve saygılı bir şekilde davrandın. Buna boş veremezler." Sırıttı. "Artık aynı klandanız, ha? Sen benim manevi kardeşimsin! Normal şartlar altında Hrothgar, sana miğferi kendisi verirdi ve seni Dürgrimst Ingeitum'a katmak için uzun bir tören düzenlerdi, ama olaylar oyalanmamıza izin vermeyecek kadar hızlı gelişiyor. Ama küçümsendiğini düşünme! Sen ve Saphira, Farthen Dûra döndüğünüzde aramıza katılmanız uygun törenlerle kutlanacaktır. Yiyip içecek ve yeni konumunu resmileştirmek için her türlü kâğıdı imzalayacaksın."</p>

  <p>"O günü sabırsızlıkla bekliyorum," dedi Eragon. Hâlâ Dürgrimst Ingeitum'a ait olmanın olası etkileriyle meşguldü.</p>

  <p>Bir sütuna dayanan Orik sırt çantasını indirdi, avuçlarının arasında dönmeye devam eden baltasını çıkardı. Birkaç dakika sonra öne doğru eğilip öfkeyle Tronjheinf a baktı. "Barzûl knurlar! Nerdeler? Arya burda olacağını söyledi. Ha! Elflerin zaman kavramı geç ve daha geçtir."</p>

  <p>"Onlarla çok iş yaptın mı?" diye sordu Eragon çömelerek. Saphira ilgiyle seyrediyordu.</p>

  <p>Cüce birden güldü. "Eta. Yalnızca Arya'yla ve o da nadiren, çünkü Arya çok seyahat ediyordu. Yetmiş yılda onun hakkında tek bir şey öğrendim: bir Elfi ezemezsin. Bunu denemek bir törpüyü çekiçle dövmeye benzer, kırılabilir, ama asla bükülmez."</p>

  <p>"Cüceler de aynı değil mi?"</p>

  <p>"Ah, ama yeterince zaman verirsen taş değişir." Orik içini çekip başını iki yana salladı. "Bütün ırklar içinde Elfler en az değişirler, ki gitmek istemememin nedenlerinden biri de bu."</p>

  <p>"Ama Kraliçe Islanzadi'yle tanışıp Ellesmera'yı ve kim bilir daha neleri göreceğiz. Bir Cüce en son ne zaman Du Weldenvarden'e davet edildi?"</p>

  <p>Orik, ona kaşlarını çattı. "Dekor hiçbir şeydir. Acil işler Tronjheim'da ve diğer şehirlerde bekliyor, ama ben nezaket sözleri söyleyip sen eğitilirken oturup şişmanlamak için Alagaesia'ya gitmek zorundayım. Bu iş yıllar sürebilir!"</p>

  <p>Yıllar mı? Yine de Shadeleri ve Ra'zac'ı yenmek için gereken şey buysa yapacağım.</p>

  <p>Saphira zihnine dokundu: Nasuada'nın Ellesmera'da birkaç aydan fazla kalmamıza izin vereceğini sanmıyorum. Söylediklerine bakılırsa yakında bize ihtiyacı olacak.</p>

  <p>"Nihayet!" dedi Orik doğrularak.</p>

  <p>Elbisesinin altında terlikleri parlayan Nasuada, bir delikten fırlayan iareye benzeyen Jörmundur ve Orik'inkine benzer bir çanta taşıyan Arya §ehyordu. Eragon'un onu ilk gördüğü gün üzerinde olan yeleğini giymişti ve aynı kıhcı taşıyordu.</p>

  <p>O anda Arya ve Nasuada'nın onun Ingeitum'a katılmasını onaylamayabileceği aklına geldi. Önce Nasuada'ya –ve de Aryaya– danışması gerektiğini fark ederken suçluluk duygusu ve korku hissi içini kapladı. Yaşlılar Konseyi'yle ilk toplantısından sonra Arya'nın ne kadar kızgın olduğunu hatırlayarak yüzünü buruşturdu.</p>

  <p>Bu yüzden Nasuada karşısında durunca Eragon utanıp gözlerini kaçırdı. Ama Nasuada yalnızca, "Kabul edilmişsin," dedi. Sesi yumuşak, kontrollüydü.</p>

  <p>Eragon yere bakmaya devam ederek başını salladı.</p>

  <p>"Bunun olup olmayacağını merak ediyordum. Şimdi bir kez daha üç ırk seni ele geçirdi. Cüceler Dûrgrimst Ingeitum'un bir üyesi olarak senin sadakatini isteyecektir, Elfler seni eğitip biçimlendirecek –ve onların etkisi daha büyük olabilir, çünkü sen ve Saphira onların sihirleriyle bağlanacaksmız– ve bana, bir insana sadakat yemini ettin... Belki senin sadakatini paylaşmamız en iyisidir." Eragon'un şaşkınlığını garip bir gülümsemeyle karşıladı, sonra avucuna küçük bir bozuk para kesesi sıkıştırıp geri çekildi.</p>

  <p>Jörmundur elini uzattı, Eragon başının döndüğünü hissederek elini sıktı. "İyi yolculuklar, Eragon. Kendini iyi koru?"</p>

  <p>"Gel," dedi Arya, yanlarından geçip Farthen Dûr'un karanlığına süzülerek. "Gitme zamanı geldi. Aiedail başladı ve gideceğimiz yol çok uzak."</p>

  <p>"Evet," diye onayladı Orik. Çantasının yan tarafından kırmızı bir fener çıkardı.</p>

  <p>Nasuada onlara bir kez daha baktı. "Çok iyi. Eragon ve Saphira benimle birlikte Varden'in dualarını aldınız. Yolculuğunuz güvenle geçsin. Bizim umutlarımızın ve beklentilerimizin ağırlığını taşıdığıma unutmayın, bu yüzden onurlu davranın."</p>

  <p>"Elimizden geleni yapacağız," diye söz verdi Eragon.</p>

  <p>Snowfire'ın dizginlerini sıkıca kavrayarak şimdiden birkaç metre gitmiş olan Arya'nın peşine düştü. Ardından Orik, sonra da Saphira geliyordu. Eragon, Saphira'nın Nasuada'nın yanından geçerken durup yanağını hafifçe yaladığını gördü. Sonra adımlarıni büyütüp onlara yetişti.</p>

  <p>Kuzeye doğru ilerlemeye devam ederlerken arkalarındaki kapı küçüldü, küçüldü, sonunda bir ışık noktasına dönüştü. Nasuada ve Jörmundur'un seyretmeye devam ettiği yerde iki yalnız siluet göze çarpıyordu.</p>

  <p>Sonunda Farthen Dûr'un tabanına vardıklarında açık ve bekleyen bir çift dev kapı –on metre yüksekliğinde– buldular. Üç Cüce muhafız başlarıyla selam verip arabktan çekildiler. Kapının dışında aynı boyutlarda bir tünel vardı; ilk on metre boyunca iki yanında sütunlar ve fenerler sıralanmıştı. Ondan sonrası bir mozole kadar boş ve sessizdi.</p>

  <p>Aynı Farthen Dûr'un batı girişine benziyordu, ama Eragon buranın farklı olduğunu biliyordu. Bir mil kalınlığındaki tabam kazarak dışarı çıkmak yerine birbiri ardına dağların altında ilerliyor, Cüce-şehri Tarnag'a kadar ilerliyordu.</p>

  <p>"İşte yolumuz," dedi Orik, feneri kaldırarak.,</p>

  <p>O ve Arya eşiği geçti, ama Eragon birden emin olamayarak geride kaldı. Karanlıktan korkmasa da Tarnag'a varana kadar ebedi karanlıkla kuşatılmayı da istemiyordu. Çıplak tünele girdikten sonra kendini yine bilinmeyene atacak, belirsiz bir kader karşılığmda Varden'in arasında alışüğı birkaç şeyi terk edecekti.</p>

  <p>Ne oldu, diye sordu Saphira.</p>

  <p>Hiçbir şey.</p>

  <p>Derin bir nefes alıp yürümeye devam etti, dağın kendisini yutarak derinliklerine almasına izin verdi.</p>
</body>
</html>
