<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Yanan Ovalar</h1>

  <p>Saphira duman katmanlarının arasından alçalıp sisin arasından Jiet Nehri'ne doğru dönerken, Eragon öksürdü. Gözlerini kırpıştırıp yaşlara engel olmaya çalıştı. Dumanlar gözlerini yakıyordu.</p>

  <p>Yere indikçe hava temizlendi, Eragon'un varış yerlerini açıkça görmesini sağladı. Dalgalanan kara ve kırmızı duman katmanları, güneşin ışınlarını, aşağıdaki her şey soluk turuncu görünecek şekilde süzüyordu. Lekeli gökyüzündeki tek tük gedikler, solgun ışık huzmelerinin doğruca yere çarpmasına izin veriyordu. Bu huzmeler, yer değiştiren bulutlarla uçları kesilene kadar yan saydam cam sütunlar gibi orada kalıyorlardı.</p>

  <p>Bir yılan kadar kalın ve şişkin Jiet Nehri önlerinde uzanıyordu. Çaprazlama çizgilerle dolu yüzeyi, Yanan Ovalar'a hâkim olan soluk rengi yansıtıyordu. Seyreltilmemiş bir ışık lekesi nehre düştüğünde bile su, tebeşir beyazı, saydam ve yanar döner –neredeyse korkunç bir yaratığın sütüymüş gibi– kendi başına ürkütücü bir ışıkla parlıyormuş gibi görünüyordu.</p>

  <p>İki ordu, akıp giden suyun doğu kıyısına sıralanmıştı. Güneyde Varden ve Surda'nın erkekleri çok sayıda savunma katmanının arkasında siper almış, orada örgü sancaklarını, gururlu çadır şualarını ve Kral Orrin'in şövalye atlarını sergiliyorlardı. Güçlü görünseler de sayıları, kuzeyde toplanan güçlere kıyasla çok hafif kalıyordu. Galbatorix'in ordusu o kadar büyüktü ki eni üç mile yayılırken uzunluğunu söylemek imkânsızdı, çünkü adamlar belli belirsiz yığınlar halinde uzaklara yayılıyordu.</p>

  <p>Ölümcül düşmanlar arasında belki iki millik boş alan vardı. Bu arazide ve orduların üzerinde kamp kurdukları arazide, yeşil ateş dillerinin dans ettiği sayısız delik vardı. Bu hastalıklı meşalelerden çıkan duman güneşi solduruyordu. Kavrulmuş topraktaki bütün yeşillikler yanmış, yalnız havadan bakıldığında araziye yaralı ve iltihaplı bir görüntü veren siyah, turuncu ve sarımsı yeşil renkli likenler kalmıştı.</p>

  <p>Eragon'un gördüğü en korkunç manzaraydı bu.</p>

  <p>Saphira acımasız orduları ayıran tarafsız bölgenin üstünde ortaya çıktı. Dönüp Varden'e doğru cesaret edebildiği kadar hızlı bir şekilde dalışa geçti, çünkü İmparator'a karşı açıkta ne kadar uzun süre kalırlarsa düşman büyücülerin saldırılarına karşı o kadar savunmasız olurlardı. Eragon zihnini olabildiğince geniş bir alana açtı, zihnine dokunduğunu hissettiği ve buna tepki verecek olan düşman zihinleri –büyücülerin ve büyücüleri püskürtmek için eğitim almış olanların zihinlerini– aradı.</p>

  <p>Ama hissettiği şey Varden'in nöbetçilerini kaplayan panik duygusuydu. Pek çoğunun Saphira'yi daha önce görmediğini hatırladı. Korku sağduyularını bastırdı ve Saphira'yı engellemek için bir sürü dikenli ok fırlattılar.</p>

  <p>Eragon sağ elini kaldırıp, "Letta orya thörna!" dedi. Oklar olduğu yerde kaldı. Bileğinin bir hareketiyle ve bir sözcükle, "Ganga," diyerek onları yeniden yönlendirip tarafsız bölgeye gönderdi. Orada kimseye zarar vermeden çorak toprağa saplandılar. Ama ilk yaylım ateşinden sonra fırlatılan bir oku atlamıştı.</p>

  <p>Olabildiğince sağına yatıp Saphira yanından geçerken normal bir insandan çok daha büyük bir hızla hareket ederek oku yakaladı.</p>

  <p>Yerden yalnızca otuz metre yükseklikteki Saphira, dik inişini yavaşlatmak için kanatlarını dışa doğru açtı, Varden'in çadırlarının arasında önce arka, sonra ön ayaklarının üstüne konarak durmaya çalıştı.</p>

  <p>"Werg," diye gürledi Orik, bacaklarını olduğu yerde tutan kayışları gevşeterek. "Bir daha böyle bir iniş yaşamaktansa bir düzine Kull'la savaşmayı tercih ederim." Eyerin bir tarafından aşağı sallanıp Saphira'nın ön bacağına atladı, oradan da yere indi.</p>

  <p>Eragon inerken düzinelerce savaşçı yüzlerinde sersemlemiş ifadelerle Saphira'nın etrafına toplandılar. Eragon, kalabalığın arasında iriyarı, ayı gibi bir adam gördü: Varden'in silah ustasını Farthen Dûr'dan tanıyordu. Fredric hâlâ kıllı öküz derisinden yapılma zırhını takıyordu. "Hadi, sizi gevşek çeneli hödükler!" diye kükredi Fredric. "Orda durup aptal aptal bakmayın; nöbet yerlerinize geri dönün, yoksa size ekstra nöbet yazarım!" Emri üzerine adamlar homurdanarak ya da dönüp dönüp bakarak dağılmaya başladı. Sonra Fredric biraz daha yaklaştı. Eragon, duruşundaki değişikliğin onu çok şaşırttığının farkındaydı. Sakallı adam tepkisini gizlemek için elinden geleni yaparak alnına dokundu. "Hoş geldin, Slıadeslayer. Tam zamanında geldin... Saldmya uğradığın için ne kadar utandığımı anlatamam. Bu hatayla burdaki herkesin onuru lekelendi.</p>

  <p>Aramızdan biri yaralandı mı?"</p>

  <p>"Hayır."</p>

  <p>Fredric'in yüzünden bir rahatlama ifadesi geçti. "Bunun için müteşekkir olacak insanlar var. Sorumluların görevden alınmasını emrettim. Hepsi kırbaçlanıp rütbeleri ellerinden almacak... Bu ceza seni tatmin eder mi, Süvari?"</p>

  <p>"Onları görmek istiyorum," dedi Eragon.</p>

  <p>Fredric birden çok endişelendi; Eragon'un nöbetçilere korkunç ve doğal olmayan bir ceza vereceğinden korktuğu belliydi. Ama endişesini dile getirmedi. "Beni takip edin, efendim."</p>

  <p>Kampın arasından geçip çizgili komuta çadırlarına geldiler. Yirmi kadar perişan görünümlü adam, bir düzine muhafızın gözetimi altında zırhlarını ve silahlarını çıkarıyorlardı. Eragon ve Saphira'yı görünce mahkûmların hepsi bir dizlerinin üzerinde eğilip yere bakar vaziyette öylece kaldılar. "Selam, Shadeslayer!" diye bağırdılar.</p>

  <p>Eragon hiçbir şey söylemeden adamların arasında dolaşıp zihinlerini inceledi. Yürürken çizmeleri uğursuz bir çatırtıyla kurumuş toprağı eziyordu. En sonunda, "Bize bu kadar çabuk tepki verdiğiniz için kendinizle gurur duymalısınız," dedi. "Galbatorix saldırırsa yapmanız gereken tam olarak bu, ama okların ona karşı Saphira ve bana karşı olduğundan daha fazla etkili olacağını sanmıyorum." Nöbetçiler inanamayarak ona bakarken, yukarıya dönük yüzleri, alacalı ışıkta parlaklığını kaybetmiş tunç renginde görünüyordu. "Sizden yalnızca gelecekte düşmanın kimliğini belirlemek için biraz beklemenizi istiyorum. Bir dahaki sefere oklarınızı durduramayacak kadar dalgın olabilirim. Anlaşıldı mı?"</p>

  <p>"Evet, Shadeslayer!" diye bağırdılar.</p>

  <p>Sıradaki sondan ikinci adamın önünde duran Eragon, Saphira'nın sırımdayken yakaladığı oku uzattı. "Sanırım bu senin, Harwin." Harwin bir hayret ifadesiyle oku Eragon'dan aldı. "Evet, beni&amp;! Oklarımı sonradan bulabilmek için her zaman saplarını beyaza boyanın. Teşekkür ederim, Shadeslayer."</p>

  <p>Eragon başını sallayıp Fredric'e herkesin duyabileceği şekilde, "Bunlar iyi adamlar ve bu olay yüzünden başlarına bir talihsizliğin gelmesini istemiyorum," dedi.</p>

  <p>"Bu konuyla şahsen ilgileneceğim," dedi Fredric gülümseyerek.</p>

  <p>"Şimdi bizi Nasuada'ya götürebilir misin?"</p>

  <p>"Evet, efendim."</p>

  <p>Eragon nöbetçilerin yanından ayrılırken nezaketinin onların ölmez sadakatini kazandığını ve bu yaptığının haberinin bütün Varden'i dolaşacağını biliyordu.</p>

  <p>Fredric'in izlediği yol Eragon'u daha önce hiç olmadığı kadar çok zihinle bağlantıya soktu. Yüzlerce düşünce, hayal ve duygu bilincine dokundu. Onları uzakta tutma çabasına rağmen istemeden insanların hayatlarıyla ilgili rastgele ayrıntıları içine alıyordu. Bazı açıklamaları şok edici buldu; bazılarını anlamsız; bazılarını iğrenç ve çoğunu da utanç verici. Bu az sayıdaki insan kalabalığı dünyayı öylesine farklı görüyordu ki, zihinleri bu fark yüzünden gözüne çarpıyordu.</p>

  <p>Bu insanları beni ve diğerlerinin isteğimize göre yönlendirebileceğimiz nesneler olarak görmemiz ne kadar kolay. Ama her birinin umutları, hayalleri var, başarma potansiyelleri ve başardıklarına dair anıları. Ayrıca hepsi acıyı hissedebiliyor.</p>

  <p>Bir avuç zihin, onun bağlantısının farkına vardı ve bundan kaçtı, içsel hayatlarını çeşitli güçlerdeki savunmaların arkasına gizledi. Eragon başta endişelendi –Varden'e sızmış birçok büyük düşmanı bulduğunu hayal etti– ama sonra hızlı bir bakışla onların Du Vrang Gata'nın üyeleri olduklarını fark etti.</p>

  <p>Yabancı bir büyücünün saldırısına uğrayacaklarını düşünerek korkudan ödleri patlamış olmalı, dedi Saphira.</p>

  <p>Beni böyle engelledikleri takdirde onları aksine ikna edemem.</p>

  <p>Bir araya toplanıp saldırıya geçme kararı almadan önce onlarla şahsen konuşmalısın.</p>

  <p>Evet, ama bizim için bir tehdit oluşturduklarını sanmıyorum... Du Vrangr Gata; isimleri cehaletlerini ortaya koyuyor. Antik dilde isimlerinin aslında Du Gata Vrangr olması gerekiyor.</p>

  <p>Gezileri Varden'in neredeyse en arkasındaki büyük kırmızı çadırda sona erdi. Çadırın girişinde, üzerinde siyah bir kalkan ve altında eğik duran iki paralel kılıç işlemesinin bulunduğu bir sancak dalgalanıyordu. Fredric çadırın kapağını kaldırdı, Eragon ve Orik içeri girdi. Arkalarından Saphira başını açıklıktan içeri sokup omuzlarının üstünden baktı.</p>

  <p>Mobilyalı çadırın ortasında geniş bir masa bulunuyordu. Nasuada masanın bir ucunda ayakta durup ellerini masaya dayamış, bir sürü haritayı ve parşömeni inceliyordu. Karşısında Arya'yı görünce Eragon'un midesi kasıldı. İki kadın da savaş için erkekler gibi zırhlarını kuşanmıştı.</p>

  <p>Nasuada badem biçimi yüzünü ona doğru çevirdi. "Eragon?" diye fısıldadı.</p>

  <p>Eragon, onun kendisini görünce bu kadar sevinmesini beklemiyordu. Kocaman gülümseyerek elini büküp Elflerin hareketiyle göğsüne götürerek selam verdi. "Emrinizdeyim."</p>

  <p>"Eragon!" Nasuada'nın sesi bu kez sevinmiş ve rahatlamış çıkıyordu. Arya da memnun görünüyordu. "Mesajımızı bu kadar çabuk nasıl aldın?"</p>

  <p>"Almadım; kristal bakışla Galbatorix'in ordusunu öğrendim ve Ellesmera'dan aynı gün ayrıldım..." Tekrar gülümsedi. "Yeniden Varden'de olmak çok güzel."</p>

  <p>Eragon konuşurken Nasuada hayret dolu bir ifadeyle inceliyordu onu. "Sana ne oldu, Eragon?"</p>

  <p>Arya,ona söylememiş olmalı, dedi Saphira.</p>

  <p>Böylece Eragon, uzun zaman önce Nasuada'yı Farthen Dûr'da bıraktıklarından beri Saphira'yla kendisinin başına gelenleri anlattı. Anlattıklarının çoğunu Nasuada'nın ya Cücelerden ya da Arya'dan öğrendiğini hissediyordu, ama Nasuada, onun sözünü kesmeden konuşmasına izin verdi. Eragon'un eğitimi konusunda ölçüp biçerek konuşması gerekiyordu. Oromis'in varlığını izinsiz olarak açıklamamak için söz vermişti ve derslerinin çoğunun yabancılara anlatılmaması gerekiyordu, ama Nasuada'ya becerileri ve onlara eşlik eden riskler konusunda oldukça iyi bir fikir vermek için elinden geleni yaptı. Agaeti Blödhren konusunda yalnızca şunları söyledi: "... ve kutlamalar sırasında ejderhalar bende gördüğün bu değişikliği yaratıp bana bir Elfin fiziksel yeteneklerini verip sırtımı iyileştirdiler."</p>

  <p>"Yaran geçti o halde?" diye sordu Nasuada. Eragon başıyla onayladı. Hikâyesini bitirmek için birkaç cümle daha sarf etti. Neden Du Weldenvarden'den ayrıldıklarını anlatıp yolculuklarını kısaca özetledi. başını iki yana salladı. "Ne hikâye. Sen ve Saphira Farthen Dûr'dan ayrıldığınızdan beri bir sürü şey yaşamışsınız."</p>

  <p>"Sizin gibi." Cadın işaret etti. "Başardığınız şey inanılmaz. Varden'i Surda'ya taşımak muazzam bir çaba gerektirmiş olmalı... Yaşlılar Konseyi sana fazla sıkıntı çıkardı mı?"</p>

  <p>"Biraz, ama bu sıradışı bir şey değil. Benim liderliğimi kabul etmiş görünüyorlar." Zırh halkaları birbirine çarparak geniş, yüksek arkalıklı sandalyesine oturup henüz konuşmamış olan Orik'e döndü. Hoş geldin deyip Eragon'un hikâyesine katacak bir şeyi olup olmadığını sordu. Orik omuz silkip Ellesmera'da kalışlarıyla ilgili birkaç anekdot anlattı, ama Eragon, onun gerçek gözlemlerini kralı için sır olarak sakladığından şüpheleniyordu.</p>

  <p>Orik sözlerini tamamlayınca Nasuada, "Bu saldmyı atlatabilirsek ciflerin de yanımızda olacağını öğrenerek yüreklendim. Aberon'dan uçarken Hrothgar'ın savaşçılarını gördünüz mü? Onların takviyelerine güveniyoruz," dedi.</p>

  <p>Hayır, diye karşılık verdi Saphira, Eragon'un aracılığıyla. Ama hava karanlıktı ve ben genellikle bulutların üstünde ya da arasında bulunuyordum. Bu şartlar altında bir kampı kolayca gözden kaçırmış olabilirim. Yine de onlarla yollarımızın kesişeceğini sanmıyorum, çünkü ben doğrudan Aberon'dan uçtum. Cüceler farklı bir rota izleyeceğe benziyorlar, belki ıssız yerlerden geçmek yerine halihazırda oluşturulmuş yollardan geçerler.</p>

  <p>"Burda durum nedir?" diye sordu Eragon.</p>

  <p>Nasuada içini çekip OrrinTe birlikte Galbatorix'in ordusunu nasıl öğrendiklerini. Yanan Ovalar'a İmparator'dan önce gelmek için nasıl umutsuz çarelere başvurduklarını anlattı. "İmparator üç gün önce geldi. O zamandan beri iki kez mesajlaştık. İlkinde teslim olmamızı istediler, biz reddettik, şimdi onların cevabını bekliyoruz," diyerek sözlerini tamamladı.</p>

  <p>"Kaş kişiler?" diye sordu Orik. "Saphira'nın sırtından çok kalabalık görünüyorlardı."</p>

  <p>"Evet. Galbatorix'in yüz bin asker topladığını tahmin ediyoruz."</p>

  <p>Eragon kendini tutamadı. "Yüz bin mi! Nerden geldiler ki? Ona hizmet etmek isteyecek bir avuçtan fazla insan bulunması imkânsız görünüyor."</p>

  <p>"Zorla silah altına alındılar. Yalnızca evlerinden koparılan insanların savaşmak için fazla hevesli olmayacaklarını umuyoruz. Onları yeterince kötü bir şekilde korkutursak saflarını bırakıp kaçabilirler. Sayımız Farthen Dûr'dakinden daha kalabalık, çünkü Kral Orrin güçlerini bizimkiyle birleştirdi ve seninle ilgili haberleri yaymaya başladığımızdan beri gerçek bir gönüllü katılımı söz konusu. Ama yine de İmparator'a göre çok zayıfız."</p>

  <p>Saphira sorunca Eragon bu korkunç soruyu tekrarlamak zorunda kaldı: 7.afer şansımızın ne kadar olduğunu düşünüyorsun?</p>

  <p>"Bu," dedi Nasuada sözcüğü vurgulayarak. "Büyük ölçüde sana ve Eragon'a bağlı. Bir de askerlerinin arasına serpiştirdiği büyücülerin sayışma. Eğer o büyücüleri bulup yok edebilirsen düşmanlarımız savunmasız kalır ve onları öldürebilirsin. Sanırım şu anda kesin bir zafer mümkün görünmüyor, ama erzakları tükenene ya da Islanzadi yardımımıza gelene kadar onları bir kenarda tutabileceğimizi düşünüyorum. Tabii eğer... Galbatorix savaşa kendisi girmezse. Bu durumda korkarım geri çekilmek tek seçeneğimiz olur."</p>

  <p>Tam o sırada birisinin zihnine dokunduğunu hissetti. Eragon'un izlediğini bildiği halde bağlanüdan kaçmayan biriydi bu. Soğuk ve sert, hesapçı biriydi bu. Tehlikeyle telaşlanan Eragon bakışlarını çadırın girişine çevirince, kristal bakışla Nasuada'yı seyrettiği sırada arkasında gördüğü siyah saçlı kızı gördü. Kız menekşe rengi gözleriyle ona bakıp, "Hoş geldin, Shadeslayer. Hoş geldin, Saphira," dedi.</p>

  <p>Eragon, kızın yetişkin sesi karşısında ürperdi. Kuruyan ağzını ıslatıp sordu. "Kimsin sen?"</p>

  <p>Kız cevap vermeden alnındaki perçemlerini kaldırıp tıpkı Eragon'un gedwey ignasia'sina benzeyen gümüşi-beyaz işareti gösterdi. Eragon o zaman kiminle karşı karşıya olduğunu anladı.</p>

  <p>Eragon, başını çadıra biraz daha sokmuş olan Saphira'yla kızın yanına giderken kimse kıpırdamadı. Bir dizinin üstüne çöken Eragon, kızın sağ elini ellerinin arasına aldı; kızın cildi ateş gibi yanıyordu. Eragon'a direnmedi, elini öylece gevşek bir şekilde Eragon'un elinde bıraktı. Eragon antik dilde, –ve anlayabilmesi için zihniyle de tekrarladı– "Özür dilerim," dedi. "Sana yaptığım şey yüzünden beni bağışlayabilecek misin?"</p>

  <p>Kızın gözleri yumuşadı, öne doğru eğilip Eragon'u alnından öptü. "Seni bağışlıyorum," diye fısıldadı, ilk kez kendi yaşının sesiyle konuşarak. "Nasıl bağışlamam ki? Beni sen ve Saphira yarattınız, zarar vermek istemediğinizi biliyorum.</p>

  <p>Seni bağışlıyorum, ama bu bilginin vicdanına işkence etmesine izin vereceğim: beni etrafımdaki bütün acıların farkında olmaya mahkûm ettin. Büyün şu anda bile üç çadır ötede elini kesen bir adamın, araba tekerlerinin arasında işaret parmağını kıran genç sancak taşıyıcısının, yaralanan ve yaralanacak olan sayısız insanın yardımına koşmam için zorluyor beni. Bu ısrarlı isteklere direnmek bana çok pahalıya mal oluyor ve eğer birine bilerek rahatsızlık vermişsem, bunları söyleyerek yaptığım gibi, bu bedel daha da ağırlaşıyor... Dürtümün gücü yüzünden gecelen bile uyuyamıyorum. Bu senin mirasın. Süvari." Sözlerinin sonunda sesi yine o alaycı, buruk tona bürünmüştü.</p>

  <p>Saphira ikisinin arasına girerek burnuyla kızın alnındaki ize dokundu. Barış, çocuk. Kalbinde çok büyük bir öfke var.</p>

  <p>"Sonsuza dek böyle yaşamak zorunda değilsin," dedi Eragon "Elfler bana bir büyüyü nasıl tersine çevirebileceğimi gösterdi ve seni bu lanetten koruyabileceğime inanıyorum. Kolay olmayacak, ama yapılabilir"</p>

  <p>Kız bir an için sağlam benlik kontrolünü kaybetmiş göründü. Dudaklarından küçük bir şaşkınlık soluğu çıktı. Eragon'un ellerinin arasındaki eli titredi, gözleri yaşla parladı. Sonra hemen gerçek duygularını alaycı maskenin ardına gizledi. "Eh, göreceğiz bakalım. Ama bunu savaş bitmeden denememelisin."</p>

  <p>"Seni büyük bir acıdan kurtarabilirim."</p>

  <p>"Hayatta kalmamız yeteneklerine bağlıyken seni yoramam. Kendimi kandırmayacağım; sen benden daha önemlisin." Yüzünden kurnaz bir gülümseme geçti. "Üstelik eğer büyüyü şimdi bozarsan tehdit altındaki hiçbir Varden'e yardım edemem. Bu yüzden Nasuada'nın ölmesini istemezsin, değil mi?"</p>

  <p>"Hayır," diye itiraf etti Eragon. Konuyu düşünerek uzun süre durakladı, sonra, "Pekâlâ, bekleyeceğim," dedi. "Ama sana yemin ediyorum, eğer bu savaşı kazanırsak hatamı düzelteceğim."</p>

  <p>Kız başını yana yatırdı. "Sözüne sadık kalmam sağlayacağım, Süvari."</p>

  <p>Sandalyesinden kalkan Nasuada, "Elva bir keresinde beni Aberon'daki bir suikasttan kurtardı," dedi.</p>

  <p>"Öyle mi? Bu durumda... leydimi kurtardığın için sana borçluyum... Elva."</p>

  <p>"Hadi gelin," dedi Nasuada. "Sizi Orrin ve soylularıyla tanıştıracağım. Kralla daha önce tanışmış miydin, Orik?"</p>

  <p>Cüce başını iki yana salladı. "Hiç bu kadar batıya gelmemiştim."</p>

  <p>Çadırdan çıktıktan sonra –Nasuada yanında Elva'yla birlikte öndeydi– Eragon, Arya'yla konuşabileceği bir yere geçmeye çalıştı, ama ona yaklaşırken Arya hızını artırıp Nasuada'yla aynı hizaya geldi. Bunu yaparken Eragon'a bakmamıştı bile. Bu, Eragon'a fiziksel bütün yaralardan daha büyük bir acı verdi. Elva dönüp arkasına bakınca, Eragon, onun sıkıntısını hissettiğini anladı.</p>

  <p>Az sonra başka bir çadıra geldiler. Bu büyük ve sarıydı, ama Yanan Ovalar'daki her şeyi boyayan parlak turuncu yüzünden gerçek renkleri kesin olarak tespit etmek zordu. İçeri girmelerine izin verilince Eragon, çadırın deney tüpleri, damıtıcılar, imbikler ve diğer doğal felsefe enstrümanlarıyla dolu olduğunu görüp şaşkına döndü. Kim bunları bir savaş alanına getirme zahmetine girer ki, diye düşündü hayretle.</p>

  <p>"Eragon," dedi Nasuada. "Larkin'in oğlu Orrin'le tanışmanı istiyorum, Surda krallığının hükümdarı."</p>

  <p>Şişe yığınlarının derinliklerinden oldukça uzun boylu, omuz hizasındaki saçlarını küçük bir taçla geride tutan, yakışıklı bir adam çıktı. Onun zihni de Nasuada'mnki gibi demirden duvarlarla korunuyordu. Bu beceri konusunda çok iyi eğitim aldığı açıktı. Orrin hoş biri gibi göründü Eragon'a. Ama daha önceki konuşmalardan, konu savaşta adamlarına emir vermek olunca onun biraz toy ve deneyimsiz olduğunu, kafasının biraz tuhaf çalıştığını biliyordu. Sonuç olarak Nasuada'nın liderliğine daha çok güveniyordu.</p>

  <p>Orrin'in Elfler arasındaki misafirliği hakkındaki çok sayıda sorusunu geçiştirdikten sonra Eragon kendini sırayla geçen kontlara gülümseyip baş sallarken buldu. Her biri el sıkmakta ve bir Süvari'yle tanışmanın ne büyük bir onur olduğunu söylemekte ısrar ediyor ve onu evlerine davet ediyorlardı. Eragon itaatkâr bir şekilde isimlerini ve unvanlarını ezberliyor –Oromis'in ondan bunu bekleyeceğini biliyordu– ve artan düş kırıklığına rağmen sakin tavrını korumaya çalışıyordu.</p>

  <p>Tarihteki en büyük savaşa başlamak üzereyiz, ama burda durmuş birbirimize hoş sözler söyleyerek vakit kaybediyoruz.</p>

  <p>Sabır, diye tavsiye etti Saphira. Çok fazla kalmadı... Üstelik duruma bir de şu açıdan bak; eğer kazanırsak bütün bu vaatleri yüzünden bize bir yıllık bedava yemek borçlanacaklar.</p>

  <p>Eragon gülümsemesini bastırdı. Seni beslemenin nelere mal olduğunu öğrenince çok üzülecekler. Bira ve şarap mahzenlerini bir gecede boşaltabileceğinden bahsetmiyorum bile.</p>

  <p>Ben bunu asla yapmam, diyerek burnunu çekti, sonra yumuşadı. Tamam, belki iki gecede.</p>

  <p>Sonunda Orrin'in çadırından kurtulduklarında Eragon, Nasuada'ya sordu. "Şimdi ne yapabilirim? Sana nasıl hizmet edebilirim?"</p>

  <p>Nasuada, ona garip bir ifadeyle baktı. "Sen, benim için en iyi nasıl hizmet edeceğini düşünüyorsun, Eragon? Yeteneklerini benden çok daha iyi biliyorsun." Arya bile onu seyrediyor, cevabını duymak için bekliyordu.</p>

  <p>Eragon bu soruyu düşünürken kırmızı gökyüzüne baktı. "Bir zamanlar yapmamı istedikleri gibi Du Vrangr Gata'nın kontrolünü ele alacağım. Onları savaşa sokabilmek için benim komutam altında organize edeceğim. Onlarla birlikte çalışmak Galbatorix'in büyücülerini engellemedeki en büyük şansımız olacak."</p>

  <p>"Bu harika bir fikir."</p>

  <p>Eragon'un torbalarını bırakabileceği bir yer var mı? Onları ve bu eyeri gerektiğinden fazla taşımak istemiyorum.</p>

  <p>Eragon, onun sorusunu tekrarladıktan sonra Nasuada, "Elbette," dedi. "Onları benim çadırıma bırakabilirsin. Senin için bir çadır kurmalarını isteyeceğim, eşyalarını orda saklarsın. Ama eşyalarını bırakmadan önce zırhını giymeni öneririm. Her an ihtiyacın olabilir... Bu arada aklıma geldi de: senin zırhın bizde Saphira. Çıkarılıp sana getirilmesini emredeceğim."</p>

  <p>"Peki ya ben, leydim?" diye sordu Orik.</p>

  <p>"Dûrgrimst Ingeitum'dan, toprak savunmalarımızı inşa etmek için deneyimlerini bizimle paylaşmaya gelen birkaç knurlan var. Eğer istersen onların komutasını alabilirsin."</p>

  <p>Orik başka Cüceler görme fırsatına çok sevinmişti, özellikle de aynı klandan gelen Cüceleri. Yumruğunu göğsüne bastırıp, "Bunu yapacağım," dedi. "Eğer izin verirseniz bu işe hemen başlayacağım." Arkasına bile bakmadan yuvarlanırcasına kamptan geçti, kuzeye, göğüs siperine doğru yollandı.</p>

  <p>Yanında kalan üç kişiyle çadırına dönen Nasuada, Eragon'a, "Du Vrangr Gata'yla işleri düzelttikten sonra bana bildir," dedi. Sonra çadırın kapağını açıp karanlıkta gözden kayboldu.</p>

  <p>Arya da onu takip ederken Eragon uzanıp onu durdurdu. "Bekle." Elf duraklayıp ona bakarken yüzünden hiçbir şey okunmuyordu. Eragon sarsılmaz bakışlarla ona bakmaya devam etti. Garip bir ışık yayan gözlerinin derinliklerine baktı. "Arya, senin hakkında hissettiklerim yüzünden özür dilemeyeceğim. Ama Kan Yemini Kutlamaları sırasındaki davranışım yüzünden üzgün olduğumu bilmeni istiyorum. O gece kendimde değildim, yoksa sana karşı asla o kadar açık olmazdım."</p>

  <p>"Ve bir daha yapmayacaksın?"</p>

  <p>Eragon keyifsiz bir şekilde güldü. "Yapsam bile bir anlamı olmayacak, değil mi?" Arya sessiz kalınca, "Önemli değil," dedi. "Canını sıkmak istemiyorum, sen şey yapsan bile..." Pişman olacağı bir söz söylemeden önce dilini tuttu.</p>

  <p>Arya'nın ifadesi yumuşadı. "Sana zarar vermeye çalışmıyorum, Eragon. Bunu anlamalısın."</p>

  <p>"Anlıyorum," dedi ama ikna olmamıştı.</p>

  <p>Aralarında garip bir duraklama oldu. "Uçuşun iyi geçti sanırım?"</p>

  <p>"Yeterince iyiydi."</p>

  <p>"Çölde zorlukla karşılaşmadınız mı?"</p>

  <p>"Karşılaşmalı mıydık?"</p>

  <p>"Hayır, yalnızca merak ettim." Sonra daha yumuşak bir sesle sordu. "Kutlamalardan beri nasılsın? Nasuada'ya söylediklerini duydum, ama sırtından başka bir şeyden söz etmedin."</p>

  <p>"Ben..." Yalan söylemeye çalıştı –onu ne kadar özlediğini bilmesini istemiyordu– ama antik dil sözleri ağzına tıkayıp onu sessiz kalmaya zorladı. Sonunda Elflerin kullandığı bir tekniğe başvurdu: bütün gerçeğin tersi izlenimini yaratmak için gerçeğin yalnızca bir parçasını söylemek. "Öncekinden daha iyiyim," dedi, içinden sırtının durumunu kast ederek.</p>

  <p>Hilesine rağmen Arya ikna olmuşa benzemiyordu. Ama onu daha fazla zorlamayıp, "Sevindim," dedi. Çadırın içinden Nasuada'nın sesi duyuldu. Arya çadıra doğru bakıp tekrar Eragon'a döndü. "Bana başka bir yerde ihtiyaç var... İkimize de başka yerde ihtiyaç var. Savaş başlamak üzere." Kanvas kapağı kaldırdı, loş çadıra girerken tereddüt edip ekledi. "Kendine iyi bak, Eragon Shadeslayer."</p>

  <p>Sonra gitti.</p>

  <p>Üzüntüsü yüzünden olduğu yerde kalakaldı Eragon. İstediği şeyi başarmıştı, ama kendisiyle Arya arasındaki hiçbir şey değişmişe benzemiyordu. Ellerini yumruk yapıp omuzlarını kamburlaştırdı, düş kırıklığı içinde bir şey gömleksizin yere baktı.</p>

  <p>Saphira omzunu dürtünce irkildi. Hadi ufaklık, dedi yumuşak bir seste. Sonsuza dek bur da kalamazsın ve bu eyer kaşındırmaya başlıyor.</p>

  <p>Yanma giden Eragon, Saphira'nın boynundaki kayışı çekti, tokası takılınca içinden söylendi. Neredeyse derinin kopmasını umuyordu. Kayışların geri kalanını çözüp eyerin ve ona bağlı eşyaların bir yığın halinde yere çökmesine izin verdi. Bunların sırtımdan inmesi çok güzel, dedi Saphira, devasa omuzlarını döndürerek.</p>

  <p>Eyer torbalarını eşeleyip zırhını bulan Eragon parlak savaş giysilerini üzerine geçirdi. Önce zırh yeleğini Elf tuniğinin üstüne giydi, sonra bacak zırhlarınınkayışını takıp deri korumaları kollarına geçirdi. Başının üstüne yasüklı deri başlığını taktı, onu dövülmüş çelikten yapılma başlık, altın ve gümüş miğferi izledi. En son olarak da zırhlı eldivenleriyle birlikte normal eldivenlerini taktı.</p>

  <p>Bilge Beloth'un kemerini kullanarak Zar'roc'u kalçasına astı. Sırtına Islanzadi'nın verdiği beyaz kaz tüylü ok kılıfını taktı. Okluğun aynı zamanda Elf kraliçesinin şarkıyla büyüttüğü yayı da aldığını görüp sevindi.</p>

  <p>Kendisinin ve Orik'in eşyalarını çadıra koyduktan sonra Eragon ve Saphira, Du Vrangr Gata'nın şimdiki lideri Trianna'yı bulmaya gittiler. Birkaç adım gitmişlerdi ki Eragon yakınlarda kendisinden gizlenen bir zillin olduğunu fark etti. Bunun Varden'in büyücülerinden biri olduğunu tahmin edip ona doğru ilerledi.</p>

  <p>Başlangıç noktalarından on iki adım sonra önüne bir eşeğin bağlı olduğu küçük, yeşil bir çadıra geldiler. Çadırın solunda topraktan yükselen en pis kokulu alevlerin üstüne yerleştirilmiş üç ayaklı metal desteğin üstünde kararmış siyah bir kazan asılıydı. Kazanın etrafında ipler asılıydı, onların üstünden de tilki üzümü, baldıran otu, rododendron, ardıç, porsuk ağacı kabuğu ve Eragon'un hepsini Oromis'in zehirlerle ilgili dersinden hatırladığı sayısız mantar sarkıyordu.</p>

  <p>Kazanın yanında, büyük kepçeyle içindekini karışüran şifalı ot satıcısı Angela duruyordu. Ayaklarının dibinde Solembum yatıyordu.</p>

  <p>Kedi adam kederli bir şekilde miyavlaymca Angela başını kaldmp baktı. Kıvırcık saçları parlak yüzünün etrafında kabank bir fırtına bulutu gibi duruyordu. Kaşlarını çattı ve ifadesi son derece iğrenç bir hal aldı, çünkü yüzü altta titreşen yeşil alevle aydınlamyordu. "Demek döndünüz, ha?"</p>

  <p>"Döndük," dedi Eragon.</p>

  <p>"Kendin hakkında söyleyeceğin tek şey bu mu? Elva'yı gördün mü? O zavallı kıza yaptığını gördün mü?"</p>

  <p>"Evet."</p>

  <p>"Evet mi?" diye bağırdı Angela. "Kendini daha iyi ifade edemez misin? Ellesmera'da geçirdiğin onca zaman ve Elflerden aldığın eğitimden sonra çıkarabildiğin en iyi sözcük evet mi? Sana bir şey söyleyeyim mankafa: senin yapüğını yapan herkes şunu hak eder..."</p>

  <p>Eragon ellerini sırtında kavuşturup Angela'nın kendisine pek çok açık, ayrıntılı ve oldukça yaratıcı terimlerle ne kadar büyük bir mankafa olduğunu; bu kadar büyük bir mankafa olabilmek için ne tür ataları olması gerektiğini –hatta o kadar ileri gitti ki büyük anne ya da babalarından birinin bir Urgalla çiftleştiğini bile ima etti– ve bu aptallığı yüzünden korkunç bir ceza alması gerektiğini anlatmasını bekledi. Başka birisi kendisine bu kadar hakaret etse Eragon, onu düelloya davet ederdi, ama Angela'nın huysuzluğuna katlandı. Öfkesi haklıydı; korkunç bir hata yapmıştı.</p>

  <p>Sonunda Angela nefes almak için durduğunda, "Haklısın, savaş bittikten sonra o büyüyü bozacağım," dedi.</p>

  <p>Angela üç kez birbiri ardına gözlerini kırpıştırdı, ağzı bir an için açık kaldıktan sonra kapattı. Şüpheyle ona baktıktan sonra sordu. "Bunu yalnızca beni yatıştırmak için söylemiyorsun, değil mi?"</p>

  <p>"Bunu asla yapmazdım."</p>

  <p>"Ve lanetini gerçekten geri almayı düşünüyorsun, öyle mi? Böyle şeylerin geri dönüşü olmadığını sanıyordum."</p>

  <p>"Elfler sihir yapmanın pek çok yolunu keşfetmiş."</p>

  <p>"Ah... Şey, o halde, bir sorun yok, değil mi?" Eragon'a kocaman gülümsedi ve yanından geçip Saphira'yı okşamaya gitti. "Seni yeniden görmek çok güzel, Saphira. Büyümüşsün."</p>

  <p>Sana da merhaba, Angela.</p>

  <p>Angela kazandakileri karıştırmak için dönerken Eragon, "Tiradın çok etkileyiciydi," dedi.</p>

  <p>"Teşekkür ederim. Birkaç haftadır üzerinde çalışıyordum. Sonunu duyamamak çok yazık; unutulmazdı. Eğer istersen senin için bitirebilirim..."</p>

  <p>"Hayır, böyle iyi. Nasıl olduğunu tahmin edebiliyorum." Gözünün ucuyla Angela'ya bakıp, "Değişmeme şaşırmadın," dedi.</p>

  <p>Şifalı ot satıcısı omuz silkti. "Benim de kaynaklarım var. Benim görüşüme göre iyi olmuş. Daha önce... şey, bunu nasıl söyleyebilirim?.. daha önce eksiktin."</p>

  <p>"Öyleydim." Asılı olan bitkileri işaret etti. "Bunları ne yapmayı planlıyorsun?"</p>

  <p>"Oh, bu yalnızca benim küçük bir projem, bir deney."</p>

  <p>"Hmmm." Önünde sarkan kurumuş mantarın renklerini inceleyen Eragon, "Karakurbağalarının var olup olmadığını öğrenebildin mi?" diye sordu.</p>

  <p>"Aslında öğrendim! Görünüşe göre bütün karakurbağaları kurbağa, ama bütün kurbağalar karakurbağası değil. Bu bakımdan karakurbağaları aslında yoklar, ki bu da benim en başından beri haklı olduğum anlamına geliyor." Hızlı konuşmasını birden kesip yana doğru eğildi, tezgâhtan bir fincan alıp Eragon'a uzattı. "Al, bir fincan çay iç."</p>

  <p>Eragon fincanı kabul etmeden önce etrafındaki ölümcül bitkilere, sonra Angela'nın açık yüzüne baktı. Zehri tespit etmek için içinden –Angela anlamasın diye– üç büyü mırıldandı. Ancak çayın zehirli olmadığını anladıktan sonra içmeye cesaret etti. İçindekileri anlayamasa da çay çok lezzetliydi.</p>

  <p>O anda Solembum, Saphira'ya doğru gidip sırtryla bir kavis çizdi, normal bir kedi gibi Saphira'nın bacaklarına sürtündü. Boynunu döndüren Saphira, öne eğilip burnunun ucuyla kedi adamın omurgasını okşadı. Ellesmera'da seni tanıyan biriyle tanıştım, dedi Saphira.</p>

  <p>Solembum sürtünmeyi bırakıp başını yana eğdi. Öyle mi?</p>

  <p>Evet. Adı Hızlıpati ve Rüya Dansçısı ve aynı zamanda Maud.</p>

  <p>Solembum'un altın rengi gözleri parladı. Göğsünde derin bir mırıltı oluştu, Saphira'ya yenilenmiş bir hevesle sürtünmeye başladı.</p>

  <p>"Nasuada, Arya ve Kral Orrin'le görüştüğünü tahmin ediyorum," dedi Angela. Eragon başını salladı. "Sevgili Orrin hakkında ne düşündün?"</p>

  <p>Eragon bir kral hakkında konuştuğunun farkında olarak sözcüklerini dikkatle seçti. "Şey... pek çok ilgi alam var gibi."</p>

  <p>"Evet, bir yaz gecesindeki ay vurgunu aptal kadar mülayim. Ama zaten herkes o ya bu şekilde onun gibi."</p>

  <p>Sırıtan Eragon, "O kadar çok camı Aberon'dan buraya getirmek için çıldırmış olması gerek," dedi.</p>

  <p>Angela tek kaşını kaldırdı. "Ne demek bu?"</p>

  <p>"Çadırının içini görmedin mi?"</p>

  <p>"Bazı insanların tersine ben tanıştığım her krala kendimi sevdirmeye çalışmıyorum." Böylece Eragon, ona Orrin'in Yanan Ovalar'a getirdiği alet yığınını anlattı. Angela büyük bir ilgiyle dinlerken karıştırmayı bıraktı. Eragon sözlerini bitirir bitirmez kazanın etrafında dolaşmaya, –zaman zaman maşa kullanarak– bitkileri toplamaya başladı. "Sanırım Orrin'e bir ziyarette bulunsam iyi olacak. Siz ikiniz Ellesmera'ya yaptığınız yolculuğu daha sonra anlatmak zorundasınız... Şimdi gidin, ikiniz de. Gidin!"</p>

  <p>Kısa boylu kadın onları çadırından dışarı iterken Eragon başını iki yana salladı. Fincanı hâlâ elindeydi. Onunla konuşmak her zaman...</p>

  <p>Farklı mı, diye sordu Saphira.</p>

  <p>Kesinlikle.</p>
</body>
</html>
