<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Akıntıya Kapılma</h1>

  <p>Sallar iki dağ arasındaki parlak boşluğa doğru ilerlerken vadi gittikçe genişliyordu. Açıklığa gün ortasında vardılar ve kendilerini kuzeye doğru uzanan güneşli çayırlık ovanın üzerindeki gölgeye bakarken buldular.</p>

  <p>Sonra akıntı onları buzlu kayalıkların ötesine itti, dünyanın duvarları dev gökyüzünü ve düz ufku ortaya çıkarmak için alçalarak yok oldu. Hava neredeyse birdenbire ısındı. Az Ragni doğuya doğru kıvrıldı, bir taraftaki dağların ve diğer taraftaki ovaların kenarında akmaya başladı.</p>

  <p>Açık alanın genişliği Cüceleri rahatsız etmişe benziyordu. Kendi aralarında mırıldanıp arkalarındaki mağara açıklığına özlemle baktılar.</p>

  <p>Eragon gün ışığının canlandırıcı olduğunu düşündü. Günün dörtte üçü alacakaranlıkta geçerken insanın kendini uyanık hissetmesi çok zordu. Salın arkasındaki Saphira sudan çıkıp ovanın üstüne uçtu, tepedeki mavi kubbede bir benek haline gelene kadar küçüldü küçüldü.</p>

  <p>Ne görüyorsun, diye sordu Eragon.</p>

  <p>Kuzeyde ve doğuda geniş ceylan sürüleri görüyorum. Batıda Hadarac Çölü var. Hepsi bu.</p>

  <p>Başka kimse yok mu? Urgallar, köleciler ya da göçebeler?</p>

  <p>Yalnızız.</p>

  <p><br /></p>

  <p>O akşam kamp kurmak için Thorv küçük bir koy seçti. Düthmer yedeği hazırlarken Eragon çadırının yanındaki alanı temizledi, sonra Zar'roc'unu çekip mızrakla ilk dövüştüklerinde Brom'un kendisine öğrettiği hazırlık duruşuna geçti. Eragon Elflere kıyasla dezavantajlı bir durumda olduğunu biliyordu ve Ellesmera'ya alıştırma yapmadan varma niyetinde değildi.</p>

  <p>Azap veren bir yavaşlıkla Zar'roc'u başının üstüne kaldırıp düşmanın miğferini parçalamak istercesine iki eliyle aşağıya indirdi. Bir saniye bu pozisyonda kaldı. Hareketlerini tam bir kontrol altında tutarak sağa döndü –hayali bir darbeyi savuşturmak için Zar'roc'un ucunu döndürdü– sonra kaskatı kollarla durdu.</p>

  <p>Gözünün ucuyla Orik, Arya ve Thorv'un kendisini seyrettiğini fark etti. Onlara aldırmayarak yalnızca ellerindeki yakut kılıca odaklandı; onu sanki bir yılanmış ve elinden kurtulup kolunu ısıracakmış gibi tutuyordu.</p>

  <p>Tekrar dönerek bir dizi şekle girdi, disiplinli bir rahatlıkla birinden diğerine geçerken hızını yavaş yavaş artırdı. Zihninde artık o gölgelik koyda değildi, etrafı vahşi Urgallar ve Kull'la çevrilmişti. başını eğip kılıcını savurdu, karşı hamleyi savuşturdu, hızlı karşı vuruş yaptı, yana sıçradı ve bir hareket girdabı şeklinde saplama hareketi yaptı. Fartlıen Dûr'daki gibi akılla yönetilmeyen bir enerjiyle dövüşüyordu. Kendi güvenliğini düşünmeden saldırıyor, hayali düşmanlarını parçalıyordu.</p>

  <p>Zar'roc'unu döndürdü –kabzasını bir elinden diğerine geçirme girişimiyle– ama birden sırtını ikiye ayıran bir acıyla kılıcı düşürdü. Sendeleyip yere düştü. Tepesinde Arya ve Cücelerin anlaşılmaz sözler söylediklerini duyabiliyordu, ama bütün gördüğü dünyaya örtülmüş kanlı bir peçe gibi parlak kırmızı bir pustu. Acıdan başka bir his yoktu. Acı bütün düşünce ve mantığı lekeledi, geriye yalnızca serbest kalmak için çığlıklar atan vahşi bir hayvan kaldı.</p>

  <p><br /></p>

  <p>Eragon nerede olduğunu anlayacak kadar iyileşince çadırında yattığını ve üzerinin sıkıca örtüldüğünü fark etti. Arya yanında oturuyordu, Saphira'nın başı çadırın girişine sıkışmıştı.</p>

  <p>Uzun süredir mi bilinçsizim, diye sordu Eragon.</p>

  <p>Bir süredir. Sonunda biraz uyudun. Seni kendi bedeninden benimkine çekmeye ve acıdan korumaya çalıştım, ama bilincin yerinde olmadığı için fazla bir şey yapamadım.</p>

  <p>Eragon başıyla onaylayıp gözlerini kapadı. Bütün vücudu zonkluyordu. Derin bir nefes alıp Aıya'ya baktı, sonra sessizce sordu. "Ben nasıl eğitim alabilirim?.. Nasıl dövüşür ya da silür yapabilirim?.. Ben bir enkazım." Konuşurken yaşının ağırlığıyla yüzü buruşmuştu.</p>

  <p>Arya da yumuşak bir şekilde yanıt verdi: "Oturup seyredebilirsin. Dinleyebilirsin. Okuyabilirsin. Ve öğrenebilirsin."</p>

  <p>Söylediklerine rağmen Eragon. onun sesinde biraz kuşku, hatta korku belirtisi duydu. Onun gözlerine bakmamak için yan döndü. Arya'nın karşısında böyle çaresiz yatmak onu utandırıyordu. "Shade bunu bana nasıl yaptı?"</p>

  <p>"Bir cevabım yok, Eragon. Ben en akıllı ya da güçlü Elf değilim. Hepimiz elimizden geleni yapıyoruz ve bunun için suçlanamazsın. Belki zaman yaranı iyileştirir." Arya parmaklarını alnına bastırıp mırıldandı. "Se mor'ranr onofmna," dedikten sonra çadırdan çıktı.</p>

  <p>Eragon oturdu, sıkışan sırt kasları gerilirken yüzünü buruşturdu. Onları görmeksizin ellerine baktı. Korkuyorum.</p>

  <p>Neden, diye sordu Saphira.</p>

  <p>Çünkü... Tereddüt etti. Çünkü yapacağım hiçbir şey yeni bir saldırıyı engellemeyecek. Bunun ne zaman ya da nerde olacağını bilmiyorum, ama kaçınılmaz olduğunu biliyorum. Böylece bekliyorum ve ağır bir şey kaldırırsam ya da yanlış bir şekilde gerinirsem acının tekrar geleceğinden korkuyorum. Kendi vücudum düşman ha/ine geldi.</p>

  <p>Saphira boğazının derinlerinde mırıldandı. Benim de sana verecek cevabım yok. Hayat hem zevk hem de acıdan oluşuyor. Eğer bu zevk aldığın saatler için ödemen gereken bedelse, çok fazla mı?</p>

  <p>Evet, dedi Eragon öfkeyle. Ballaniyeleri kaldırıp Saphira'nın yanından geçti, sendeleyerek kampın ortasına geldi. Arya ve Cüceler ateşin başında oturuyordu. "Yiyecek kaldı mı?" diye sordu Eragon.</p>

  <p>Dûthmer bir şey söylemeden bir kâseyi doldurup ona uzattı. Thorv saygılı bir şekilde sordu. "Şimdi daha iyi misin. Shadeslayer?" O ve diğer Cüceler hayretle ona bakıyorlardı.</p>

  <p>"İyiyim."</p>

  <p>"Ağır bir yük taşıyorsun, Shadeslayer."</p>

  <p>Eragon kaşlarını çatıp çadırların sonuna doğru yürüdü, karanlıkta oturdu. Saphira'nın yakınlarda olduğunu hissedebiliyordu, ama onu rahat bırakıyordu. Eragon içinden küfredip donuk bir öfkeyle Duthmer'in güvecine hamle yaptı.</p>

  <p>Bir lokma alırken yanına gelen Orik, "Onlara o şekilde davranmamalısın," dedi.</p>

  <p>Eragon öfkeyle Orik'in yüzüne baktı. "Ne?"</p>

  <p>"Thorv ve adamlan seni ve Saphira'yi korumak için gönderildi. Eğer gerekirse senin için ölecekler ve kutsal bir şekilde gömülecekleri konusunda sana güveniyorlar. Bunu unutmamalısın."</p>

  <p>Eragon sert bir karşılık vermemek için kendini zor tutup zihnini sakinleştirmek için –her zaman hareket eden, hiç durmayan– nehrin karanlık yüzeyine baktı. "Haklısın. Öfkeme hâkim olamadım."</p>

  <p>Gülümserken karanlıkta Orik'in dişleri parladı. "Bu bütün komutanların öğrenmesi gereken derstir. Zırhını birisinin basabileceği bir yere bırakü diye bir Cüceye çizmemi fırlattıktan sonra Hrothgar tarafından kafama sokulmuştur."</p>

  <p>"Cüceye isabet ettirdin mi?"</p>

  <p>"Burnunu kırdım," diye güldü Orik.</p>

  <p>Kendini tutamayarak Eragon da güldü. "Bunu yapmamaya çalışacağım." Ellerini ısıtmak için kâseyi iki eliyle tuttu.</p>

  <p>Orik kesesinden bir şey çıkarırken metal şıkırtısı duyuldu. "İşte," dedi Cüce, birbirine geçmiş altın yüzükleri Eragon'un avucuna bırakarak. "Eskiden zekâyı ve mahareti ölçtüğümüz bir bulmacadır bu. Sekiz bant var. Onları uygun şekilde düzenlersen tek bir yüzük oluşturuyorlar. Canım sıkkın olduğu zamanlar dikkatimi dağıtmak için kullanırım."</p>

  <p>"Teşekkür ederim," diye mırıldandı Eragon. İç içe geçen parlak parçalan gördüğü anda hayran oldu.</p>

  <p>"Eğer bir araya getirebilirsen sende kalabilir."</p>

  <p>Eragon çadırına geri dönünce yüzükoyun yatıp çadırın girişinden süzülen ateşin loş ışığında yüzükleri inceledi. Dört bant, dört bandın içinden geçip halka oluşturmuştu. Her birinin alt yarısı pürüzsüzdü, diğer parçaların içinden geçtiği tepe kısımlarında kıpırdanan yükseltiler vardı.</p>

  <p>Eragon çeşitli biçimleri denerken basit bir gerçek onu hızla düş kırıklığına uğrattı: iki bant setini, bir arada düz duracakları şekilde paralel hale getirmek olanaksız görünüyordu.</p>

  <p>Bu zorlu işe gömülerek az önce yaşadığı dehşeti unuttu.</p>

  <p>Eragon şafaktan hemen önce uyandı. Uykulu gözlerini ovuşturarak çadırdan çıkıp gerindi. Serin sabah havasında soluğu beyaza dönüştü. Ateşin başında nöbet tutan Shrrgnien'e başıyla selam verdi, nehrin kenarına yürüyüp yüzünü yıkarken suyun soğukluğu karşısında şok oldu.</p>

  <p>Zihninin bir hareketiyle Saphira'nın nerede olduğunu buldu, Zar'roc'u beline takarak Az Ragni'nin kenarında sıralanmış olan kayın ağaçlarına doğru yürüdü. Kısa süre sonra Eragon'un elleri ve yüzü yolunu tıkayan karmakanşık çalı duvarından gelen çiğle kayganlaşmıştı. Büyük bir çabayla dalların arasından geçip sessiz ovalara kaçtı. Önünde yuvarlak bir tepe uzanıyordu. Zirvesinde –iki antik heykel gibi– Saphira ve Arya dikiliyordu. Yüzlerini altın rengi bir parıltının gökyüzüne doğru süzüldüğü ve ovayı amber rengine boyadığı doğuya dönmüşlerdi.</p>

  <p>Berrak ışık iki figürü aydınlatırken Eragon, Saphira'nın yumurtasından çıktıktan yalnızca birkaç saat sonra yatağının kenarında gün doğuşunu nasıl seyrettiğini hatırladı. Kemikli çıkıntılar altındaki parlak, sert gözleri, boynunun ateşli kavisi ve vücudunun her çizgisine işlenmiş olan gücüyle bir atmaca ya da doğana benziyordu. O bir dişi avcıydı ve bu terimin ima ettiği vahşi güzellik ona bahşedilmişti. Arya'nın köşeli yüz hatları ve panter zarafeti yanındaki ejderhaya mükemmel şekilde uyuyordu. Şafağın ilk ışınlarıylaa yıkanırken ikisinin tavırlan arasında mükemmel bir ahenk vardı.</p>

  <p>Bir hayranlık ve sevinç ürpertisi Eragon'un omurgasında dolaştı. O bir Süvari olarak oraya aitti. Alagaesia'da olan her şeye rağmen burasıyla birleştiği için şanslıydı. Bu mucize gözlerini yaşartıp saf bir duygu hücumuyla bütün korkularını ve kuşkularını dağıtan vahşi bir sevinç gülümsemesi kondurdu dudaklarına.</p>

  <p>Gülümsemeye devam ederek tepeye tırmandı ve Saphira'nın yanında yerini aldı, birlikte yeni günü incelediler.</p>

  <p>Ana. ona baktı. Eragon bakışlarına karşılık verirken içinde bir şey yerinden oynadı. Nedenini bilmeden kızardı, onunla arasında yeni bir bağ oluştuğunu hissetti. Saphira dışında kendisini en iyi anlayan kişi Arya'ydı. Tepkisi kendisini de şaşırttı, çünkü daha önce onu kimse bu şekilde etkilememişti.</p>

  <p>Günün geri kalanında Eragon'un bütün yaptığı o anı düşünüp gülümsemek oldu. İçi tanımlayamadığı garip bir hisle çalkalanır durumdaydı. Zamanının çoğunu salın kamarasında oturup Orik'in yüzüğü üstünde çalışarak ve değişen manzarayı seyrederek geçirdi. Gün ortasında bir vadinin ağzından geçtiler ve başka bir nehir Az Ragni'yle karıştı, kıyılar birbirinden bir mil uzak hale gelene kadar büyüklüğünü iki katına çıkarıp hızını artırdı. Cücelerin bütün yapabildiği salların karşı konulmaz akıntı karşısında bir enkaz gibi oradan oraya savrulmasını ve ara sıra yanlarından yüzerek geçen ağaçlara çarpmasını önlemekti.</p>

  <p>Nehirler birleştikten bir mil sonra Az Ragni kuzeye dönüp zirvesini bulutların sardığı, ovaların üstünde nöbet tutmak için inşa edilmiş dev bir gözcü kulesi gibi Beor Dağları'nın ana gövdesinden ayrılan yalnız bir dağın yanından geçti.</p>

  <p>Cüceler gördüklerinde dağı selamladılar. Orik, Eragon'a. "Burası Gunır!a Moldün." dedi. "Bu yolculukta göreceğimiz son gerçek dağ."</p>

  <p>Sallar akşam için bağlandığında Eragon. Orik'in inci. yakut ve gümüş kakmalı uzun siyah bir kutunun örtüsünü açtığını gördü. Orik oymalı kilidi oynattı, sonra süslü kapağı açıp kırmızı kadifenin içinde yatan ipsiz bir yayı ortaya çıkardı. Yayın yansımalı kanatlan abanozdan yapılmıştı ve her biri en iyi altırıla yapılan karmaşık asma, çiçek, hayvan ve rûn desenleri için zemin oluşturuyordu. Bu o kadar lüks bir silahtı ki Eragon birisinin onu kullanmaya nasıl cesaret edeceğini merak ediyordu.</p>

  <p>Orik yayın ipini taktı –neredeyse onun boyundaydı, ama Eragon'un standartlarına göre bir çocuğun yayından daha büyük değildi– kutuyu kaldırıp, "Taze et bulacağım." dedi. "Bir saat içinde geri dönerim." Bunları söyledikten sonra çalıların arasında kayboldu. Thorv onaylamazcasına homurdandı, ama onu durdurmak için bir harekette bulunmadı.</p>

  <p>Orik sözünde durarak ipe geçirdiği uzun boyunlu kazlarla geri döndü. "Bir ağaca tünemiş kaz sürüsü buldum," dedi, kuşları Dûthmer'e atarak.</p>

  <p>Orik mücevherli kutuyu alırken Eragon sordu. "Yayın ne ağacından yapılmış?"</p>

  <p>"Ağaç mı?" diye güldü Orik başını iki yana sallayarak. "Bu kadar kısa bir yayı ağaçtan yapamazsın. Oku yirmi metreden uzağa gitmez; kırılır ve birkaç atıştan sonra da ipi kopar. Hayır, bu yay Urgal kemiğinden yapıldı!"</p>

  <p>Eragon, ona şüpheyle bakarken Cücenin kendisini kandırmaya çalıştığından emindi. "Boynuz yay yapacak kadar esnektir."</p>

  <p>"Ah." diye kıkırdadı Orik. "Bunun nedeni ona nasıl davranacağını ? bilmendir. Biz önce Feldunost boynuzundan yay yapmayı öğreniriz, ama Urgalın boynuzu da aynı işi görür. Boynuzu boylamasına keserek yapılır, doğru kalınlığa ulaşana kadar dış halkaları törpülenir. Şerit kaynatılarak düzleştirilir ve zımparayla son biçimi verilir, ardından balık pullarından ve alabalığın damağından alınan deriyle yapılan tutkalla dişbudak ağacı tahtasının kamına yapıştırılır. Tahtanın arka tarafı kiriş katmanlarıylaa kaplanır; bunlar yayın şaklamasını sağlar. Son adım süslemedir. Bütün süreç nerdeyse on yıl sürer."</p>

  <p>"Daha önce bir yayın böyle yapıldığını duymamıştım hiç," dedi Eragon. Kendi silahının kabaca yontulmuş bir silah gibi görünmesine neden olmuştu bu yay. "Ne kadar uzağa atış yapabiliyor?"</p>

  <p>"Kendin bak," dedi Orik. Eragon'un yayı cilasını bozmaktan korkarak nazikçe tutuşunu seyretti. Ok torbasından bir ok çıkarıp Eragon'a verdi. "Ama bana bir ok borçlanacaksın."</p>

  <p>Eragon, oku yaya geçirdi, Az Ragni'nin üstüne nişan alıp geriye çekti. Yayın çekilme uzunluğu altmış santimden azdı, ama ağırlığının kendi yayını geçtiğini görerek şaşırdı; yayı tutmaya gücü zor yetiyordu. Oku bıraktı, ok tıngırdayarak yok oldu, nehrin çok yukarısında göründü. Eragon okun Az Ragni'nin yansında sulan sıçratarak suya inişini şaşırarak seyretti.</p>

  <p>Hemen zihnindeki engele uzanarak sihrin gücünün her yerini kaplamasını sağladı. "Gath sem oro un lam iet." Birkaç saniye sonra ok tekrar havaya yükselerek uzattığı avucuna indi. "İşte sana borçlu olduğum ok."</p>

  <p>Orik yumruğunu göğsüne vurarak oka ve yaya belirgin bir sevinçle sarıldı. "Harika! Şimdi iki düzine okum var. Aksi halde Hedarth'ın stokumu yenilemesini beklemek zorundaydım." İpi becerikli bir şekilde çözüp yayı kaldırdı, kutuyu korumak için yumuşak örtülerle sardı.</p>

  <p>Eragon, Arya'nın seyrettiğini fark etti. "Elfler de boynuzdan yapılma yay kullanır mı? Sen o kadar güçlüsün ki bir ağaç yayı senin için yeterince ağır şekilde yapılsa kırılırdı."</p>

  <p>"Biz yaylarımızı büyümeyen ağaçlardan yaparız." Sonra yürüyüp gitti.</p>

  <p><br /></p>

  <p>Beor Dağları arkalarında bulanık beyaz bir duvar gibi kalırken günlerce bahar çimenlerinden oluşan tarlaların arasında ilerlediler. Kıyılar genellikle geniş ceylan sürüleri ve onları buğulu gözlerle seyreden küçük kırmızı geyiklerle dolu oluyordu.</p>

  <p>Fanghur artık bir tehdit olmadığı için Eragon neredeyse sürekli Saphira'yla birlikte uçuyordu. Gil'ead'dan beri havada birlikte zaman geçirmek için ilk kez fırsat bulabilmişlerdi ve bundan sonuna kadar yararlanıyorlardı. Aynca, Arya o kadar yakınındayken kendini bir garip ve rahatsız hissettiği salın kalabalık güvertesinden kaçmak için bu şans Eragon'un çok hoşuna gitmişti.</p>
</body>
</html>
