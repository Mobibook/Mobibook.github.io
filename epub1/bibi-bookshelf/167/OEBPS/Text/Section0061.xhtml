<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Çocuk Oyunu</h1>

  <p>"Ve bu ürettiğimiz son desen," dedi Trianna.</p>

  <p>Nasuada siyah örtüyü büyücünün elinden alıp kalitesine hayran kalarak ellerinde dolaştırdı. Hiçbir insan bu kadar güzel bir dantel öremezdi. Masanın üstündeki kutulara tatminkâr bir şekilde baktı. Bunlar Du Vrangr Gata'nın ürettiği pek çok desenin örneklerini içeriyordu. "Çok iyi iş çıkarmışsın," dedi. "Umduğumdan çok daha iyi. Büyücülerine yaptıkları işten çok memnun olduğumu söyle. Bu Varden için çok önemli."</p>

  <p>Bu övgü karşısında Trianna başını yana eğdi. "Mesajını onlara ileteceğim, Leydi Nasuada," dedi.</p>

  <p>"Onlar daha..."</p>

  <p>Kapıdaki bir gürültü Nasuada'nın sözünü kesti. Muhafızların küfredip seslerini yükselttiklerini, ardından birisinin acı dolu iniltisini duydu. Koridorda metalin metale çarparken çıkardığı ses yankılandı. Nasuada telaşla kapıdan uzaklaşıp hançerini çekti.</p>

  <p>"Koşun, leydim!" dedi Trianna. Büyücü kendini Nasuada'nın önüne atıp kollarını sıvadı, büyü yapmaya hazırlandı. "Hizmetkârların girişini kullanın."</p>

  <p>Nasuada hareket edemeden kapılar savrularak açıldı ve küçük bir figür bacaklarına dolanıp onu yere yıktı. Nasuada daha düşerken gümüşi bir nesne onun bulunduğu yerden geçip tok bir sesle karşıdaki duvara gömüldü.</p>

  <p>Sonra dört muhafız içeri girdi. Nasuada şaşkınlık içinde üzerindeki saldırganı çekmelerini seyretti. Ayağa kalkarken muhafızların sıkıca tuttuğu Elva'yı gördü.</p>

  <p>"Bunun anlamı ne?" diye sordu Nasuada.</p>

  <p>Siyah saçlı küçük kız gülümsedi, sonra iki büklüm olup örgü kilime laıstu. Sonra menekşe rengi gözlerini Nasuada'nın üzerine dikip –korkunç, bilmiş sesiyle– "Büyücülerinin duvan incelemesini sağla, Ajihad'ın Kızı ve vaadimi yerine getirip getirmediğime bak," dedi.</p>

  <p>Nasuada başıyla Trianna'ya işaret etti. Trianna duvardaki deliğe doğru süzülerek bir büyü mınldandı. Elinde metal bir okla döndü. "Bu tahtanın içine gömülüydü."</p>

  <p>"Ama nerden geldi?" diye sordu Nasuada, şaşırarak.</p>

  <p>Trianna, Aberon şehrine bakan açık pencereyi işaret etti. "Ordan bir yerden herhalde."</p>

  <p>Nasuada dikkatini bekleyen çocuğa çevirdi. "Bu konuda ne biliyorsun, Elva?"</p>

  <p>Kızın korkunç gülümsemesi genişledi. "Bu bir kiralık katildi."</p>

  <p>"Onu kim gönderdi?"</p>

  <p>"Galbatorix'in büyü yapabilmesi için gizlice eğitilen kiralık bir katil." Yanan gözleri trans halindeymiş gibi yarı kapalıydı.</p>

  <p>"Adam senden nefret ediyor. Sana geliyor. Onu durdurmasaydım seni öldürecekti." İleri atılıp tekrar kustu, yan hazmedilmiş yiyecekleri yere çıkardı. Nasuada tiksintiyle öğürdü. "Ve büyük bir acı çekmek üzere."</p>

  <p>"Neden?"</p>

  <p>"Çünkü sana onun Fane Caddesi'ndeki pansiyonda, en üst kattaki son odada kaldığını söyleyeceğim. Acele etsen iyi olur, yoksa kaçacak... kaçacak." Yaralı bir canavar gibi inleyip karnını tuttu. "Eragon'un büyüsü ona bir zarar vermeni engellememe neden olmadan önce acele et. Yoksa üzülürsün!"</p>

  <p>Trianna çoktan harekete geçmişti bile. Nasuada emirlerini sıraladı: "Jörmundur'a olanları anlat, sonra en güçlü büyücülerini alıp bu adamın peşine düş. Mümkünse yakala, değilse öldür." Büyücü gittikten sonra Nasuada adamlarına bakınca bacaklarındaki çok sayıda küçük kesiği gördü. Onlara zarar vermenin Elva için ne kadar zor olduğunu fark etti. "Gidip yaralarınızla ilgilenecek bir şifacı bulun," dedi.</p>

  <p>Askerler başlarını iki yana salladılar. Komutanları, "Hayır, efendim. Ortalığın yeniden güvende olduğuna ikna olana kadar yanınızda kalacağız," dedi.</p>

  <p>"Nasıl uygun görürseniz, yüzbaşı."</p>

  <p>Adamlar pencerenin önünde barikat kurdu –bu da halihazırda Borromeo Kalesi'nin başına bela olan bayıltıcı sıcağı daha da kötü hale getirdi– sonra herkes daha iyi bir şekilde korunmak için iç odalara çekildi.</p>

  <p>Nasuada, kalbi gümbürdeyerek odada dolaşırken ölüme ne kadar yaklaştığını düşünüyor, bu yüzden gecikmiş bir şok yaşıyordu. Ben ölseydim Varden ne olurdu, diye merak etti. Benim yerimi kim alırdı? Ümitsizlik içini kaplarken kendi ölümü halinde Varden için bir düzenleme yapmadığını fark etti. Şimdi büyük bir hata olarak görünen bir gafletti bu. Ben önlem almakta yetersiz davrandım diye Varden'in kaosa düşmesine izin vermeyeceğim!</p>

  <p>Duraksadı." Sana borçluyum, Elva."</p>

  <p>"Şimdi ve her zaman."</p>

  <p>Nasuada ne diyeceğini bilemedi, kızın cevabı karşısında her zaman | olduğu gibi yine şaşkına dönmüştü. "Muhafızlarımın senin gece gündüz her istediğinde buraya girmene izin vermelerini emretmediğim için özür dilerim. Böyle bir olayı beklemeliydim."</p>

  <p>"Beklemeliydin," diye doğruladı Elva alaycı bir tonla.</p>

  <p>Elbisesinin önünü düzelten Nasuada, kendi endişeli enerjisini dağıtmak için olduğu kadar Elva'nın taş gibi beyaz, ejderha izi taşıyan yüzünden kaçmak için de odada dolaşmaya devam etti. "Odandan yalnız başına nasıl kaçtın?"</p>

  <p>"Yaşlı bakıcım Greta'ya duymak istediği şeyi söyledim."</p>

  <p>"Hepsi bu mu?"</p>

  <p>Elva gözlerini kırpıştırdı. "Bu onu çok mutlu etti."</p>

  <p>"Ya Angela?"</p>

  <p>"Bu sabah bir işle ilgilenmek için gitti."</p>

  <p>"Eh, her neyse, hayatımı kurtardığın için sana müteşekkirim. Dile benden ne dilersen, gücüm dâhilindeki her şeyi yaparım."</p>

  <p>Elva süslü odaya şöyle bir baktı. "Yiyecek bir şey var mı? Karnım aç."</p>

  <p><br /></p>

  <p>Savaş Önsezisi</p>

  <p>İki saat sonra Trianna geri döndü. Arkasında, aralarında ceset taşıyan bir çift asker vardı. Trianna'nın sözü üzerine cesedi yere bıraktılar. "Kiralık katili Elva'nın söylediği yerde bulduk. Adı Drail."</p>

  <p>Hastalıklı bir merakla hareket eden Nasuada, kendisini öldürmeye çalışan adamın yüzünü inceledi. Katil kısa boylu, sakallı ve sade görünüşlü bir adamdı, şehirdeki çok sayıdaki erkekten bir farkı yoktu. Adamın onu öldürme girişimi ve bunun karşılığında kendisinin onun öldürülmesini ayarlaması, ikisini mümkün olan en yakın şekilde birbirine bağlıyormuş gibi bir bağlantı hissediyordu aralarında. "Nasıl öldürüldü?" diye sordu. "Üzerinde bir iz göremiyorum."</p>

  <p>"Savunmalarını etkisiz hale getirip zihnine girdiğimizde büyüyle intihar etti. Ne yazık ki biz hareketlerinin kontrolünü ele geçiremeden önce davrandı."</p>

  <p>"Ölmeden önce işe yarar bir şey öğrenebildiniz mi?"</p>

  <p>"Öğrendik. Drail, Surda'da bulunan ve Galbatorix'e sadık olan bir ajan şebekesinin bir parçasıymış. Onlara Kara El deniyor. Bizi gizlice izliyorlar, savaş girişimlerimizi sabote ediyorlar ve –Drail'in anılarına baktığımız kısa süre içinde anlayabildiğimiz kadarıyla– Varden'deki düzinelerce cinayetten sorumlular. Belli ki biz Farthen Dûr'a geldiğimizden beri seni öldürmek için bir fırsat kolluyorlarmış."</p>

  <p>"Neden bu Kara El, Kral Orrin'i öldürmemiş henüz?"</p>

  <p>Trianna omuz silkti. "Bunu bilemem. Galbatorix, seni, Orrin'den daha büyük bir tehdit olarak görüyor olabilir. Eğer durum buysa, Kara El, senin onların saldırılarına karşı korunduğunu fark ettikten sonra..." Bakışları Elva'ya gitti. "Orrin büyücüler tarafından gece gündüz korunmadığı takdirde bir ay daha yaşamaz. Ya da belki de Galbatorix böyle doğrudan bir hareketten çekinir, çünkü Kara El'in dikkat çekmemesini istiyor. Surda her zaman onun hoşgörüsüyle varlığını sürdürdü. Ama artık bir tehdit haline geldiğine göre..."</p>

  <p>"Orrin'i de koruyabilir misin?" diye sordu Nasuada, Elva'ya dönerek.</p>

  <p>Kızın menekşe rengi gözleri parladı. "Kibarca isterse belki."</p>

  <p>Bu yeni tehdidi nasıl savuşturacağını düşünürken Nasuada'nın düşünceleri hızla uçuşuyordu. "Galbatorix'in bütün ajanları büyü yapabiliyor mu?"</p>

  <p>"Drail'in aklı karışıktı, bu yüzden bunu bilmek zor," dedi Trianna. "Ama çoğunun bildiğini tahmin ediyorum."</p>

  <p>Büyü, diye kendi kendine küfretti Nasuada. Varden'in büyücülerden ve zihnini kullanmak için eğitilmiş olan herkesten beklediği en büyük tehlike suikast değil, casusluktu. Büyücüler insanların zihinlerine girip Varden'i yok etmek için kullanılabilecek bilgiyi alabilirlerdi. Nasuada'ya ve Varden'in bütün komuta yapısına, birisinin zihinlerine dokunduğunu ve kendilerini bundan nasıl korayabileceklerinin öğretilmesinin en büyük nedeni buydu. Nasuada, Orrin ve Hrothgar'ın da kendi hükümetleri içinde benzeri önlemlere güvendiklerini düşünüyordu.</p>

  <p>Ama potansiyel olarak zarar verici bilgiye sahip herkesin bu beceride ustalaşmasını sağlamak pratik olmadığı için, Du Vrangr Gata'nın çok sayıda sorumluluğundan birisi, insanların zihnine girip bilgi alan herkesi avlamaktı. Böyle tetikte olmanın bedeli, Du Vrangr Gata'nın düşmanları kadar Varden üzerinde de casusluk yapmasıydı. Nasuada bu gerçeği takipçilerinin çoğundan gizli tutuyordu, çünkü bu yalnızca nefret, güvensizlik ve uyumsuzluğa neden olurdu. Nasuada bu uygulamadan hoşlanmıyordu, ama başka seçenek de göremiyordu.</p>

  <p>Nasuada'nın Kara El konusunda öğrendikleri, büyücülerin bir şekilde yönetim altına alınmaları gerektiğine dair inancını kuvvetlendirmişti.</p>

  <p>"Neden bunu daha önce öğrenmedin?" diye sordu. "Tek başına bir kiralık katili atlamam anlayabilirim, ama bizi yok etmeye kararlı bir büyücü şebekesi? Bu durumu açıkla, Trianna."</p>

  <p>Bu suçlama üzerine büyücünün gözleri ötkeyle irileşti. "Çünkü burda Farthen Dûr'dakinin aksine herkesin zihnini inceleyemiyoruz. Biz büyücülerin izleyemeyeceği kadar çok insan var. Bu yüzden Kara El'i şu ana kadar öğrenemedik, Leydi Nasuada."</p>

  <p>Nasuada durakladı, sonra başını yana eğdi. "Anlaşıldı. Kara El'in diğer üyelerinin adını öğrenebildin mi?"</p>

  <p>"Birkaçının."</p>

  <p>"Güzel. Onları ajanların geri kalanını bulmak için kullan. Bu örgütü yok etmeni istiyorum, Trianna. Haşere salgınını yok eder gibi temizle onları. Ne kadar adam istersen veririm."</p>

  <p>Büyücü başıyla selam verdi. "Nasıl isterseniz, Leydi Nasuada."</p>

  <p>Kapı çalınınca muhafızlar kılıçlarını çekti, girişin iki yanına geçti. Komutanları hiçbir uyarıda bulunmadan kapıyı açtı.</p>

  <p>Genç bir uşak kapıya tekrar vurmak için elini kaldırmıştı. Yerdeki cesede şaşkınlıkla baktı, yüzbaşı ne istediğini sorunca dikkatini yeniden topladı.</p>

  <p>"Kral Orrin'den Leydi Nasuada'ya bir mesaj getirdim."</p>

  <p>"O zaman çabucak söyle," dedi Nasuada.</p>

  <p>Uşağın kendini toplaması biraz zaman aldı. "Kral Orrin, konsey odasında kendisine katılmanızı istiyor, çünkü İmparator'dan hemen ilgilenmeniz gereken raporlar almış."</p>

  <p>"Hepsi bu mu?"</p>

  <p>"Evet, efendim."</p>

  <p>"Gitmeliyim. Trianna, gerekli emirleri aldın. Yüzbaşı, Drail'den kurtulmak için adamlarından birini bırakır mısın?"</p>

  <p>"Evet, efendim."</p>

  <p>"Ayrıca hizmetkârım Farica'yı bulmasını söyle. Çalışma odamın temizlenmesini sağlasın."</p>

  <p>"Peki ya ben?" diye sordu Elva, başını yana eğerek.</p>

  <p>"Sen benimle geliyorsun," dedi Nasuada. "Eğer kendini bunu yapacak kadar güçlü hissediyorsan."</p>

  <p>Kız başını arkaya attı, küçük, yuvarlak ağzından soğuk bir kahkaha çıktı. "Ben yeterince güçlüyüm, Nasuada. Ya sen?"</p>

  <p>Soruya aldırmayan Nasuada etrafında muhafizlarıyla koridora çıktı. Kalenin taşları sıcak yüzünden toprak kokusu yayıyordu. Nasuada arkasında Elva'nın ayak seslerini duyarken çocuğun, yetişkinlerin uzun adımlarına yetişmek için acele etmek zorunda kalmasından sapıkça bir zevk duydu. Muhafızlar konsey odasının antresinde beklerken Nasuada ve Elva içeri girdi. Oda ciddi biçimde boştu, Surda'nın varlığının askeri yapısını yansıtıyordu. Ülkenin kralları kaynaklarını halklarını korumaya ve Galbatorix'i ayırmaya adamışlardı, Cücelerin Tronjheim'da yaptığı gibi Borromeo Kalesi'ni anlamsız zenginliklerle süslemeye değil.</p>

  <p>Ana odadaki altı metre uzunluğundaki kabaca yontulmuş masanın üstünde dört köşesine hançer saplanmış Alagaesia haritası açılmıştı. Orrin alışkanlığı olduğu üzere masanın başına oturmuş, çeşitli danışmanları –Nasuada'nın çoğunun kendisine hararetle karşı çıktığını bildiği– diğer sandalyeleri dolduruyorlardı. Yaşlılar Konseyi de oradaydı. Nasuada, Jörmundur'un kendisine bakan yüzündeki endişeyi görebiliyordu. Trianna'nın ona Drail'i anlattığını anladı.</p>

  <p>"Efendim, beni çağırmışsınız?"</p>

  <p>Orrin ayağa kalktı. "Çağırdım. Biz şimdi..." Elva'yı fark edince cümlesinin ortasında kaldı. "Ah, evet, Parlayan Alın. Daha önce seni huzuruma kabul etme fırsatı bulamadım, ama başanlarına dair hikâyeler kulağıma geldi ve itiraf etmeliyim ki seninle tanışmak için sabırsızlanıyordum. Sana verdiğim odalardan memnun oldun mu?"</p>

  <p>"Çok güzeller, efendim. Teşekkür ederim." Ürkütücü sesini duyan masadaki herkes irkildi.</p>

  <p>Başbakan Irwin ayağa fırlayıp titreyen parmağını Elva'ya doğru salladı. "Bu... bu iğrenç şeyi buraya neden getirdin?"</p>

  <p>"Terbiyenizi takının, efendim," dedi Nasuada, ama adamın duygularını arılayabiliyordu.</p>

  <p>Orrin kaşlarını çattı. "Evet, kendin? hâkim ol, Irwin. Ama söylediği doğru, Nasuada; toplantımıza bu çocuğu dâhil edemeyiz."</p>

  <p>"İmparator az önce bana suikast yapmaya çalıştı." Odada şaşkınlık çığlıkları yankılandı. "Elva'nın hızlı müdahalesi olmasaydı şimdiye ölmüş olurdum. Sonuç olarak onu sırlanma ortak ettim; ben nereye gidersem o da gidiyor." Bırak Elva'nın tam olarak ne yapabildiğini merak etsinler.</p>

  <p>"Bu çok üzücü bir haber!" dedi kral heyecanla. "Bundan sorumlu olan rezili buldunuz mu?"</p>

  <p>Danışmanların yüzündeki hevesli ifadeleri gören Nasuada tereddüt etti. "Size özel olarak bilgi verene kadar beklemek en iyisi efendim."</p>

  <p>Orrin, onun tepkisinden rahatsız olmuş gibiydi, ama konunun üstüne gitmedi. "Pekâlâ. Ama oturun, oturun! Çok rahatsız edici bir haber aldık." Nasuada –arkasında Elva'yla– onun karşısındaki yerine oturduktan sonra Orrin sözlerine devam etti: "Görünüşe göre Gil'ead'daki casuslarımız Galbatorix'in ordusunun durumu konusunda aldatılmışlar."</p>

  <p>"Nasıl?"</p>

  <p>"Ordunun Gil'ead'da olduğunu sanıyorlar, ama Urû'baen'den aldığımız bu mesaj, adamlarımızdan birinin, bir buçuk hafta önce büyük bir kalabalığın başkentten geçtiğini gördüğünü söylüyor. Geceymiş, bu yüzden sayılan konusunda emin değil, ama Galbatorix'in taburlarının temelini oluşturan on altı binden fazla olduğundan emin. Yüz bin veya daha fazla asker olabilirmiş."</p>

  <p>Yüz bin mi! Nasuada soğuk bir korkunun midesine yerleştiğini hisseti. "Kaynağına güvenebilir miyiz?"</p>

  <p>"İstihbaratı her zaman güvenilir olmuştur."</p>

  <p>"Anlamıyorum," dedi Nasuada. "Galbatorix biz farkına varmadan o kadar askeri nasıl harekete geçirebilir? Tek başına erzak trenleri bile milletçe uzunlukta olurdu. Ordunun harekete geçtiği kesin, ama İmparator buna kesinlikle hazır değildi."</p>

  <p>Falberd durumu vurgulamak için elini masaya indirdi. "Atlatıldık. Casuslanmız askerlerin hâlâ barakalarında olduklarını düşünecek şekilde büyüyle kandınlmış olmalılar."</p>

  <p>Nasuada yüzündeki bütün kanın çekildiğini hissetti. "Bu büyüklükte ve sürede büyü yapabilecek tek kişi..."</p>

  <p>"Galbatorix'in kendisi," diye sözünü onun yerine tamamladı Orrin. "Bizim vardığımız sonuç da bu. Galbatorix'in sonunda açık dövüşü tercih ederek inini terk ettiği anlamına geliyor. Biz konuşurken sinsi düşman yaklaşıyor."</p>

  <p>Invin öne doğru eğildi. "Önümüzdeki soru nasıl karşılık vermemiz gerektiği şeklinde. Kuşkusuz bu tehditle yüzleşeceğiz, ama ne şekilde? Nerde, ne zaman ve nasıl? Güçlerimiz bu büyüklükte bir harekât için hazır değil, ama sizinki, Leydi Nasuada –yani Varden– ateşli savaşın şamatasına alışık."</p>

  <p>"Ne ima ediyorsunuz?" Sizin iç in ölmemiz gerektiğini mi?</p>

  <p>"Ben bir gözlemde bulundum. Ne anlama çekerseniz çekin."</p>

  <p>"Bu büyüklükte bir ordu karşısında yalnız başımıza kalırsak eziliriz. Müttefiklerimiz olmalı. Eragon yanımızda olmalı, özellikle Galbatorix'le karşılaşacaksak. Nasuada, ona haber gönderir misin?"</p>

  <p>"Gönderebilsem gönderirdim, ama Arya geri dönene kadar emerle bağlantı kurmamın ya da Eragon'u çağırmamın bir yolu yok."</p>

  <p>"Bu durumda," dedi Orrin ağır bir sesle. "Arya'nın çok geç olmadan gelmesini umacağız. Bu konuda Elflerin yardımını bekleyebileceğimizi sanmıyorum. Bir ejderha, Aberon ve Ellesmera arasındaki kilometreleri bir şahinin hızıyla aşabilse de Elflerin aynı mesafeyi İmparator'dan önce almaları mümkün değil. Geriye bir tek Cüceler kalıyor. Hrothgar'la yıllardır arkadaş olduğunu biliyorum; bizim adımıza ondan bir ricada bulunur musun? Cüceler hep zamanı gelince savaşacaklarını vaat etmişlerdir."</p>

  <p>Nasuada başıyla onayladı. "Du Vrangr Gata bazı Cüce büyücülerle mesajları anında aktarabilmemiz için bir anlaşma yaptı. Bizim –sizin– ricamızı ileteceğim. Elfleri durumdan haberdar etmek için Hrothgar'dan Cithri'ye bir elçi göndermesini isteyeceğim, hiçbir şey olmasa bile önceden uyarılmış olurlar."</p>

  <p>"Güzel. Farthen Dûr'dan oldukça uzaktayız, ama İmparator'u bir hafta geciktirebilirsek Cüceler buraya zamanında gelebilir."</p>

  <p>Bunu takip eden tartışma oldukça tatsızdı. Daha büyük –ama daha üstün olması şart olmayan– bir gücü yenmek için çeşitli taktikler mevcuttu, ama masadaki hiç kimse Galbatorix'i nasü yenebileceklerini bilmiyordu, özellikle Eragon antik krala kıyasla bu kadar güçsüzken. İşe yarayabilecek tek numara Eragon'un etrafını olabildiğince çok büyücüyle –cüce ve insan– kuşatmak, sonra Galbatorix'i onlarla yalnız başına yüzleşmeye zorlamaktı. Bu planla ilgili tek sorun, Galbatorix'in Süvarilerin yok edilişi sırasında çok daha güçlü düşmanları yenmesi ve gücünün o zamanlardan beri daha da artmış olması, diye düşündü Nasuada. Bunun diğerlerinin de aklına geldiğinden emindi. Saflarımızı şişirmek için Elflerin büyücüleri yanımızda olsaydı zafer erişebileceğimiz bir yerde olurdu. Ama onlar olmadan.. .Galhatorix'i yenemezsek bizim için geriye kalan tek yol, Alagaesia'dan kaçıp kendimize yeni hayatlar kuracağımız yeni topraklar bulmaktır. Orada Galbatorix ölene kadar bekleriz. O bile sonsuza dek yaşayamaz. Kesin olan tek şey, her şeyin bir sonunun olması.</p>

  <p>Tartışmaya devam edip taktiklerden lojistiğe geçtiler ve bu noktada Yaşlılar Konseyi, sorumlulukların Varden ve Surda arasında dağılması konusunda Orrin'in danışmanlarıyla tartışmaya başlayınca görüşmeler daha hararetli bir hal aldı: şunu bunu kim ödeyecek, iki grup için de çalışan işçilere tayını kim sağlayacak, kendi savaşçıları için erzakı nereden bulacaklar ve birbiriyle bağlantılı çok sayıda diğer konu nasıl halledilecek.</p>

  <p>Sözel atışmanın ortasında Orrin kemerinden çıkardığı parşömeni açıp Nasuada'ya uzattı. "Para konusu açılmışken, dikkatimi çeken şu çok ilginç madde konusunu bana açıklama nezaketini gösterir misin?"</p>

  <p>"Elimden geleni yaparım, efendim."</p>

  <p>"Dokumacılar loncasından aldığım bir şikâyet mektubu bu. Tekstil piyasası son derece ucuz dantelin –Varden'den geldiğine yemin ediyorlar– hücumuna uğradığı için Surda kârının büyük bölümünü kaybetmiş." Yüzünden acı dolu bir ifade geçti. "Bunu sormak bile aptallık, ama iddiaların gerçekten bir dayanağı var mı, eğer varsa Varden neden böyle bir şey yapıyor?"</p>

  <p>Nasuada gülmesini gizlemek için bir çaba göstermedi. "Eğer hatırlarsanız, efendim, Varden'e daha fazla altın borç vermeyi reddettiğiniz zaman kendimizi desteklememiz için başka bir yol bulmamı tavsiye etmiştiniz."</p>

  <p>"Evet. Ne olmuş?" diye sordu Orrin, gözlerini kısarak.</p>

  <p>"Dantelin elle yapıldığında çok uzun zaman aldığı dikkatimi çekti, ki bu yüzden çok pahalı, ama sihirle yapıldığında az miktarda enerji gerektirdiği için dantel yapmak çok kolay. Doğal bir filozof olan siz bunu herkesten çok takdir etmelisiniz Dantelimizi burda ve İmparatorlukla satarak masraflanmızı rahatlıkla karşılayabiliyoruz. Varden artık yiyecek ya da barınak istemiyor."</p>

  <p>Nasuada'nın hayatında çok az şey, o anda Orrin'in yüzünden geçen inanmaz ifade kadar memnun etmişti. Parşömen, çenesiyle masa arasında donup kalmıştı. Açık ağzı ve alnındaki sorgu dolu ifade az önce anlamadığı bir şey gören bir adamın sersemlemiş ifadesini yansıtıyordu. Nasuada bu görüntünün tadını çıkardı.</p>

  <p>"Dantel?" diye kekeledi.</p>

  <p>"Evet, efendim."</p>

  <p>"Galbatorix'le dantelle savaşamazsın!"</p>

  <p>"Neden olmasın, efendim?"</p>

  <p>Orrin bir an için kendisiyle mücadele etti, sonra kükredi. "Çünkü... çünkü saygı duyulur bir şey değil bu, bu yüzden. Hangi şair yaptıklarımız konusunda bir destan yaratırken dantel hakkında bir şey yazar?"</p>

  <p>"Bizi öven destanlar yazılması için savaşmıyoruz."</p>

  <p>"O halde destanların canı cehenneme! Dokumacılar loncasına ne diyeceğim? Danteli o kadar ucuza satarak insanların geçim kaynağına ve ekonomiye zarar veriyorsun. Bu olmaz. Kesinlikle olmaz."</p>

  <p>Nasuada şirin ve sıcak bir şekilde gülümseyerek en dostça ses tonuyla, "Oh Tanrım," dedi. "Eğer hazinenize çok fazla zarar veriyorsa Varden bize gösterdiğiniz nezaketin karşılığında size memnuniyetle borç verir... Uygun bir faizle elbet."</p>

  <p>Yaşlılar Konseyi terbiyesini bozmadı, ama Nasuada'nın arkasındaki Elva bir keyif kahkahası attı.</p>
</body>
</html>
