<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Kalbe Giren Ok</h1>

  <p>Ceris ileri karakolundan ayrıldıklarından beri her gün, Eldor Gölü'nde ve sonra da Gaena Nehri'nde kürek çekerek kurulan ılık öğleden sonra hayalleriyle geçiyordu. Etraflarındaki su, Du Weldenvarden'in daha da derinlerine uzanan yeşil çamların oluşturduğu tünel boyunca çağlıyordu.</p>

  <p>Eragon, Elflerle yolculuk yapmanın çok keyifli olduğunu düşünüyordu. Nari ve Lifaen sürekli gülüyor, kahkaha atıyor ve şarkı söylüyordu, özellikle de Saphira etraftayken. O yanlarındayken ne başka bir yere bakıyor ne de Saphira'dan başka bir konu hakkında konuşuyorlardı.</p>

  <p>Bununla birlikte, Elfler görünüşteki benzerliklerine rağmen insan değildiler. Sadece etten ve kandan doğan yaratıklara göre çok hızlı ve çok akıcı hareket ediyorlardı. Konuşurken genellikle dolambaçlı ifadeler ve Eragon'un kafasını daha da kanştıran vecizeler kullanıyorlardı. Neşe patlamaları arasında Lifaen ve Nari saatlerce sessiz kalıyor, yüzlerindeki huzurlu sevinç panltısıyla çevrelerini gözlüyorlardı. Eragon veya Orik bu düşünme süreçleri içinde onlarla konuşacak olurlarsa cevap olarak yalnızca bir iki sözcük alıyorlardı.</p>

  <p>Onlara kıyasla Arya'nın ne kadar doğrudan konuşan ve açık sözlü olmasını takdir ediyordu Eragon. Aslında Arya, Lifaen ve Nari'nin yanındayken sanki kendi türünün yanında nasıl davranacağını bilmiyormuş gibi huzursuz görünüyordu artık.</p>

  <p>Kanonun pruvasındaki Lifaen omzunun üstünden geriye bakıp, "Söyle bana Eragon-finiarel... Halkın bu karanlık günlerde neler söylüyor?" diye sordu, "Ilirea'da duyduğum destanları ve şiirleri –gururlu krallarınızın ve kokomutanınızın bilgeliğini– hatırlıyorum, ama bu çok çok uzun zaman önceydi ve ziluümdeki hatıraları solan çiçekler gibi. Halkın başka hangi yeni çalışmaları yarattı?" Eragon, Brom'un tekrarladığı isimleri hatırlamaya çalışarak kaşlarını çattı. Lifaen onları duyunca başını küçümseyerek iki yana salladı ve şöyle dedi. "Çok fazla şey kaybedildi. Hiçbir saray şarkısı kalmadı ve gerçeği söylemek gerekirse Galbatorix,in gelişmesine izin verdiği hayal ürünü hikâyeler hariç, tarih veya sanat da kalmadı."</p>

  <p>"Brom bir keresinde Süvarilerin çöküşünü anlatmışü bize," dedi Eragon savunmacı bir şekilde. Avda olan Saphira yüzünden gözlerinin önünde bir kütüğün üstünden atlayan bir geyik hayali belirdi.</p>

  <p>"Ah, cesur bir adam." Bir an için Lifaen sessizce kürek çekti. "Biz de Çöküş'le ilgili şarkılar söyleriz... ama nadiren Vrael geçersiz kaldığında biz hayattaydık ve hâlâ yanık şehirlerimiz –Ewayena'nın kırmızı zambakları, Luthivira'nın kristalleri– ve öldürülen ailelerimiz için yas tutuyorduk. Zaman bu yaraların acısını hafifletmiyor, aradan binlerce yıl geçse ve güneşin kendisi ölüp dünyayı ebedi karanlıkta bıraksa belki."</p>

  <p>Orik karşılık olarak homurdandı. "Cüceler için de durum böyle. Unutma, Elf, Galbatorix bizim tüm klanımızı yok etti."</p>

  <p>"Biz de kralımız Evandar'ı kaybettik."</p>

  <p>"Bunu hiç duymadım," dedi Eragon şaşırarak.</p>

  <p>Lifaen suyun altındaki bir kayanın etrafından dolaşırken başını salladı. "Çok az kişi bilir. Brom bunu size anlatmış olabilirdi; son darbe indirildiğinde ordaydı. Vrael'in ölümünden önce Elfler onu yenmek için son bir girişimde bulunarak Ilirea ovalarında Galbatorix'le karşılaştı. Orda Evandar..."</p>

  <p>"Ilirea nerde?" diye sordu Eragon.</p>

  <p>"Orası Urû'baen, evlat," dedi Orik. "Eskiden Elf şehriydi."</p>

  <p>Sözünün kesilmesinden rahatsız olmayan Lifaen konuşmaya devam etti: "Dediğin gibi Ilirea bizim şehirlerimizden biriydi. Ejderhalarla savaşımız sırasında orayı terk ettik ve yüzyıllar sonra. Kral Palancar'ın sürgün edilmesinin ardından insanlar orayı başkentleri olarak kabul ettiler."</p>

  <p>"Kral Palancar mı? O da kim?" diye sordu Eragon. "Palancar Vadisi adını ondan mı aldı?"</p>

  <p>Elf bu kez dönüp eğlenerek baktı ona. "Bir ağaçtaki yapraklar kadar sorun var, Argetlam."</p>

  <p>"Brom da aym fikirdeydi."</p>

  <p>Lifaen gülümsedi, sonra düşüncelerini topluyormuş gibi durakladı. "Ataların sekiz yüz yıl önce Alagaesia'ya vardığında çok uzak bölgelere kadar gidip yaşayacak uygun bir yer aradılar. Sonunda Palancar Vadisi'ne yerleştiler –ama o zamanlar adı bu değildi– çünkü orası bizim ya da Cücelerin talep etmediği, az sayıdaki savunulabilir yerlerden biriydi. Orda kralınız Palancar güçlü bir devlet kurmaya başladı.</p>

  <p>"Sınırlarını genişletme girişimiyle bize karşı savaş açtı, oysa biz herhangi bir kışkırtmada bulunmamıştık. Bize üç kez saldırdı ve üçünde de adamlarını yok ettik. Gücümüz Palancar'ın soylularını korkuttu ve krallarına barış için yalvardılar. Kral onların tavsiyelerine aldırmadı. Sonra bize bir antlaşmayla geldiler ve biz de kralın haberi olmadan bu antlaşmayı imzaladık.</p>

  <p>"Bizim yardımımızla Palancar tahttan indirilip sürüldü, ama o, ailesi ve tebaası vadiyi terk etmeyi reddetti. Biz onları öldürmek istemediğimiz için Süvarilerin Palancar'ı izlemesi ve tekrar iktidara gelmesinden veya Alagaesia'daki başka kimseye saldırmayacağından emin olmak için Ristvak'baen Köprüsü'nü inşa ettik.</p>

  <p>"Aradan kısa bir süre geçtikten sonra Palancar, doğanın seyrini beklemek istemeyen oğlu tarafından öldürüldü. Ondan sonra suikast, ihanet ve diğer ahlâksızlıklardan oluşan aile politikaları Palancar Hanedanı'ın eski görkeminin gölgesine soktu. Ama torunlan ordan hiç ayrılmadı. Bu yüzden Therinsford ve Carvahall'de kralların kam hâlâ akmaya devam ediyor."</p>

  <p>"Anlıyorum," dedi Eragon.</p>

  <p>Lifaen tek kaşını kaldırdı. "Öyle mi? Senin sandığından daha büyük bir önemi var bunun. Benzer anlaşmazhklan önlemek için nurin'in –baş Süvari olarak Vrael'in öncülü– insanların Süvari olmasına izin vermeye ikna eden olay buydu."</p>

  <p>Orik havlarcasına güldü. "Bu biraz tartışmaya yol açmış olmalı."</p>

  <p>"Pek tutulan bir karar değildi," diye itiraf etti Lifaen. "Şimdi bile bu kararın bilgeliğine dair bazı sorular var. Amirin ve Kraliçe Dellanir arasında öyle anlaşmazlıklara yol açtı ki Amirin hükümetimizden ayrıldı ve bağımsız bir varlık olarak Vroengard'da Süvarileri kurdu."</p>

  <p>"Ama eğer Süvariler sizin hükümetinizden ayrıldılarsa barışı gerektiği gibi nasıl sağlayabiliyorlardı?" diye sordu Eragon.</p>

  <p>"Sağlayamadılar," dedi Lifaen. "Kraliçe Dellanir, Süvarileri bütün lord ve krallardan bağımsız hale getirmenin bilgeliğini görene ve Du Weldenvarden'e girişlerini tekrar güvence altına alana kadar bu olmadı. Yine de herhangi bir otoritenin onunkinin üstüne geçmesi fikri onu hiç memnun etmedi."</p>

  <p>Eragon kaşlarını çattı. "Ama işin bütün anlamı bu değil miydi?"</p>

  <p>"Evet... ve hayır. Süvarilerin farklı hükümetlerin ve ırkların başarısızlıklarını denetlemeleri gerekiyordu, ama denetçileri kim denetleyecekti? Düşüşe neden olan «sorunun ta kendisiydi bu. Süvarilerin kendi sistemi içindeki kusurlarını görecek kimse yoktu, çünkü onlar denetlemenin üstündeydiler, bu yüzden yok oldular."</p>

  <p>Eragon suda kürek çekti –önce bir tarafta, sonra diğer tarafta– sonra Lifaen'in sözlerini düşündü. Akınüyı çaprazlama kesen küreği ellerinde titriyordu. "Kral veya kraliçe olarak Dellanir'den sonra kim geldi?"</p>

  <p>"Evandar. Tahta beş yüz yıl önce çıktı –Dellanir sihrin gizemini incelemek için tahttan vazgeçtiğinde– ve ölümüne kadar inmedi. Şimdi onun eşi Islanzadi bizi yönetiyor."</p>

  <p>"Bu..." Eragon ağzı açık bir şekilde kalakaldı. Olanaksız diyecekti, ama sonra bu ifadenin kulağa ne kadar gülünç geldiğini fark etti. Onun yerine, "Elfler ölümsüz müdür?" diye sordu.</p>

  <p>Lifaen yumuşak bir sesle konuştu. "Bir zamanlar senin gibiydik, hayat dolu, fani ve sabah çiği kadar kısa ömürlü. Şimdi hayatlarımız yavan yıllar boyunca bitmek bilmez şekilde uzadı. Evet, ölümsüzüz."</p>

  <p>"Ölümsüz hale mi geldiniz? Nasıl?" Eragon, onu ayrıntılar için zorlasa da Elf daha ayrıntılı konuşmadı. Sonunda Eragon sordu. "Arya kaç... kaç yaşında?"</p>

  <p>Lifaen parlak gözlerini üzerine dikip şaşırtıcı bir keskinlikle Eragon'u inceledi. "Arya mı? Onunla neden ilgileniyorsun?"</p>

  <p>"Ben..." Eragon kekeledi, birden ne diyeceğini bilemedi. Arya'ya karşı duyduğu çekim hissi, onun Elf olduğu gerçeğiyle birbirine karışıyordu ve yaşı her neyse Eragon'unkinden çok daha fazla olmalıydı. Beni bir çocuk olarak görüyor olmalı. "Bilmiyorum," dedi dürüst bir şekilde. "Ama benimle Saphira'nın hayatını kurtardı ve onun hakkında daha fazla şey öğrenmek istiyorum."</p>

  <p>"Böyle bir soru sorduğum için utanıyorum," dedi Lifaen her sözcüğü dikkatle telaffuz ederek. "Bizim türümüzde birilerinin ilişkilerine burnunu sokmak kabalıktır... Yalnız şunu söylemeliyim ki, Orik'in de benimle aynı fikirde olduğuna inanıyorum, yüreğini korursan iyi edersin. Şimdi gönlünü birine kaptıracak zaman değil, üstelik bu uygun biri olmaz."</p>

  <p>"Evet," diye onayladı Orik.</p>

  <p>Kan yüzüne hücum ederken Eragon sıcaktan bayılacakmış gibi oldu, sanki sıcak donyağı içinde eriyordu. O daha bir şey söyleyemeden Saphira aklına girip şöyle dedi: şimdi dilini korumanın zamanı. Niyetleri iyi. Hakaret etmek istemediler.</p>

  <p>Eragon derin bir nefes alıp mahcubiyetinin hafiflemesini bekledi. Onlarla aynı fikirde misin?</p>

  <p>Bence sen aşk dolusun ve bu duyguna karşılık verecek birini arıyorsun, Eragon. Bunda utanılacak bir şey yok.</p>

  <p>Eragon, onun sözlerini hazmetmek için mücadele etti, sonra, yakında gelecek misin, diye sordu.</p>

  <p>Şimdi geliyorum.</p>

  <p>Dikkatini çevresine veren Eragon, Elfin ve Cücenin kendisini seyrettiğini gördü. "Endişenizi anlıyorum... Ve yine de soruma cevap verilmesini istiyorum."</p>

  <p>Lifaen bir an için tereddüt etti. "Arya oldukça genç. Süvarilerin yok edilmesinden bir yıl önce doğdu."</p>

  <p>Yüz yaşında! Böyle bir rakam bekliyor olsa da Eragon yine de şok olmuştu. Bunu boş bir yüz ifadesinin ardına gizleyerek düşündü, benden büyük torunları olabilirdi! Bu konuyu birkaç dakika düşündü, sonra dikkatini dağıtmak için, "İnsanların Alagaesia'yı sekiz yüz yıl önce keşfettiklerini söylemiştin. Ama Brom bizim Süvarilerin kurulmasından üç yüz yıl sonra geldiğimizi söylemişti ki, bu da bin yıl yapıyor," dedi.</p>

  <p>"Bizim hesaplarımıza göre iki bin yedi yüz dört yıl," diye belirtti Orik. "Eğer yirmi savaşçının bulunduğu tek bir gemiyi insanların Alagaesia'ya 'varışı' olarak görüyorsan Brom haklıydı. Güneyde, şu anda Surda'nın bulunduğu yerde karaya çıktılar. Keşiflerde bulunurlarken onlarla taraştık ve hediye alışverişinde bulunduk, ama sonra gittiler ve nerdeyse iki bin yıl boyunca veya Kral Palancar peşinde fılosuyla gelene dek bir daha hiç insan görmedik. İnsanlar o zamana kadar bizi tamamen unutmuşlardı, yalnız geceleri çocuklarla avlanan kıllı dağ-adamlarına dair hikâyeler hariç. Peh!"</p>

  <p>"Palancar'ın nerden geldiğini biliyor musun?" diye sordu Eragon.</p>

  <p>Orik kaşlarını çatıp bıyığının ucunu kemirdi, sonra başını iki yana salladı. "Tarihimizin söylediğine göre ülkeleri çok güneyde, Beor Dağları'nın ötesindeydi; onun göçü savaş ve kıtlığın bir sonucuydu."</p>

  <p>Bu fikirle heyecanlanan Eragon, "Demek başka yerde Galbatorix'e karşı bize yardım edebilecek ülkeler var," dedi.</p>

  <p>"Olabilir," dedi Orik. "Ama onları bulmak ejderha sırtında bile çok zor olur ve bizimle aynı dili konuştuklarını sanmıyorum. Hem bize kim yardım etmek ister ki? Varden'in başka bir ülkeye sunabilecek çok az şeyi var ve binlerce olmasa bile yüzlerce kişilik bir gücü millerce uzaktan getirmeyi bir kenara bırak, bir orduyu Farthen Dûr'dan Urû'baen'e geçirmek bile yeterince zor."</p>

  <p>"Seni zaten bırakamayız," dedi Lifaen, Eragon'a.</p>

  <p>"Ben yine de..." Saphira peşinde onu yuvalarından kovmaya kararh olan bir yığın öfkeli karga ve serçeyle nehrin üstünde belirince Eragon sustu. Aynı anda dalların arasında saklanan sincap ordularının çığlıkları da havayı doldurdu.</p>

  <p>Lifaen neşeyle gülüp haykırdı. "Ne kadar güzel, değil mi? Pullarının ışığı nasıl yansıttığını görüyor musunuz? Dünyada bu görüntüye eşdege bir manzara yoktur." Benzeri ifadeler Nari'den de duyuldu.</p>

  <p>"Bu dayanılmaz bir şey," diye mırıldandı Orik sakalının arasından. Eragon gülümsemesini bastırdı, ama Cüceyle aynı fikirdeydi. Elfler, Saphira'ya övgüler yağdırmaktan hiç bıkmıyorlardı.</p>

  <p>Birkaç iltifatın kötü bir yanı yoktur, dedi Saphira. Dev bir şapırtıyla suya inip bir serçeden kaçmak için başını suya daldırdı.</p>

  <p>Elbette yoktur, dedi Eragon.</p>

  <p>Saphira suyun altından ona baktı. Benimle alay mı ediyorsun?</p>

  <p>Eragon kıkırdayıp konunun geçmesini bekledi. Diğer kanoya bakıp Arya'nın kürek çektiğini gördü, sırtı dümdüzdü, yosun tutmuş ağaçların altındaki alacalı ışık ağının arasından geçerken yüzünde anlaşılmaz bir ifade vardı. Ciddi ve karamsar halini görünce Eragon, onu rahatlatmak istedi. "Lifaen," dedi, Orik'in duymaması için alçak sesle. "Neden Arya bu kadar... mutsuz? Senve..."</p>

  <p>Lifaen'in kızılımsı kahverengi tuniğinin altındaki omuzları kasıldı, Eragon'un zorlukla duyabileceği bir sesle, "Arya Drötningu'ya hizmet etmekten dolayı onur duyuyoruz," dedi. "Bizim halkımıza göre o hayal edemeyeceğin kadar büyük acılar çekti. Biz onun Saphira'yla başardığı şeyi kutluyoruz ve rüyalarımızda onun fedakârlığı... ve kaybı için ağlıyoruz. Ama onun acılan ona ait ve ben izni olmadan bunları açıklayamam."</p>

  <p><br /></p>

  <p>Eragon gecelik kamp ateşlerinin yanında otururken –tavşan kürkü gibi yumuşak yosun parçasını okşuyordu– ormanın derinlerinden gelen bir karmaşa duydu. Saphira ve Orik'le bakışarak Zar'roc'unu çekti, sese doğru süründü. .</p>

  <p>Küçük bir uçurumun kenarında durup karşı tarafa baktı, kanadı kırık bir şahinin inci çiçeklerinin üstünde debelendiğini gördü. Yırtıcı kuşunu görünce donup kaldı, sonra gagasını açıp havayı yırtan bir çığlık kopardı.</p>

  <p>Uçamamak ne korkunç bir kader, dedi Saphira.</p>

  <p>Arya gelip şahini gördü, sonra yayını gerip şaşmaz bir atışla hayvanı göğsünden vurdu. Eragon başta onun bunu eti için yaptığını sandı, ama Arya ne kuşu ne de oku almak için bir harekette bulundu.</p>

  <p>"Neden?" diye sordu.</p>

  <p>Arya yüzünde sert bir ifadeyle yayının ipini çözdü. "İyileştiremeyeceğim kadar yaralıydı ya bu gece ya da yarın ölecekti. Bu doğanın işi. Onun saatlerce acı çekmesini önledim."</p>

  <p>Saphira başını eğip burnuyla Arya'nın omzuna dokundu, sonra kuyruğu ağaç kabuklarına sürünerek kamp yerine geri döndü. Eragon da onu takip ederken Orik kolunu çekiştirince söylediğini duymak için Cüceye doğru eğildi. "Bir Elften asla yardım isteme; ölmenin daha iyi olacağına karar verebilirler, eh?" dedi.</p>
</body>
</html>
