<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Tel'naeir Kayalıkları'nda</h1>

  <p>Güm.</p>

  <p>Alev alev güneş kadar parlak ejderha, Eragon ve Tel'naeir'in yalçın kayalıklarında toplanan herkesin karşısında asılı durup güçlü kanatlarının neden olduğu rüzgârla sarstı. Parlak şafak altın rengi pullarını aydınlatırken ejderhanın gövdesi yanıyor, yere ve ağaçlara göz alıcı ışık noktacıkları saçıyor gibi görünüyordu. Saphira'dan çok daha büyüktü; birkaç yüz yaşında olacak kadar büyüktü; boynu, uzuvları ve kuyruğu aynı oranda daha kalındı. Sırtında pulların parlaklığına karşı çarpıcı beyaz bir kaftan giymiş süvari oturuyordu.</p>

  <p>Eragon dizlerinin üstüne çöküp yüzünü kaldırdı. Yalnız değilim... İçini bir huşu ve rahatlama hissi kapladı. Varden ve Galbatorix'in sorumluluğunu tek başına taşıması gerekmiyordu. Zamanın derinliklerinden kurtulan ve kendisine rehberlik edecek eski koruyuculardan biri vardı burada. Birlikte büyüdüğü efsanelerin bir kanıtı ve canlı bir sembolüydü bu. İşte ustası karşısındaydı. Bir efsane karşısındaydı.</p>

  <p>Ejderha yere inmek için havada dönerken Eragon şaşkınlıkla yutkundu; yaratığın sol ön bacağı korkunç bir darbeyle kesilmiş, bir zamanlar güçlü bir uzvun bulunduğu yerde çaresiz beyaz bir kök kalmıştı. Gözleri yaşla doldu.</p>

  <p>Ejderha tatlı yoncaların arasına inip kanatlarını katlarken kuru dallar ve yapraklardan oluşan anafor tepeyi sardı. Süvari ejderhasının sağlam olan sol ön bacağından kayarak dikkatle yere indi. Ellerini önünde kavuşturarak Eragon'a yaklaştı. Gümüş rengi saçlı, yaşı ölçülemeyece yaşlı bir Elfti, ama yaşını gösteren tek belirti yüzündeki büyük şefkat ve üzüntüydü.</p>

  <p>"Osthato Chetowa," dedi Eragon. "Kederli Bilge... İstediğiniz gibi geldim." Birden irkilerek görgü kurallarını hatırladı ve dudaklarına dokundu. "Atra esterni ono thelduin."</p>

  <p>Süvari gülümsedi. Eragon'u omuzlarından tutarak havaya kaldırdı. Ona öyle büyük bir nezaketle baktı ki Eragon başka hiçbir şeye bakamadı; Elfin gözlerindeki derinlikte tükendiğini lıissediyordu. "Gerçek adım Oromis, Eragon Shadeslayer."</p>

  <p>"Biliyordun," diye fısıldadı Islanzadi, yüzünde, hızla öfke fırtınasına dönüşen incinmiş bir ifadeyle. "Eragon'un varlığını biliyordun, ama bana söylemedin. Neden beni aldattın, Shur'tugal?"</p>

  <p>Oromis bakışlarını Eragon'un üzerinden çekip kraliçeye yöneltti. "Eragon veya Arya'nın buraya gelecek kadar uzun yaşayacağı kesin olmadığı için dilimi tuttum; sana her an paramparça olabilecek boş bir ümit vermek istemedim."</p>

  <p>Islanzadi döndü, kuğu tüylerinden yapılma pelerini kanat gibi dalgalandı. "Böyle bir bilgiyi benden saklamaya hakkın yoktu! Arya, Eragon ve Saphira'yı Farthen Dûr'da koruyup onlara buraya kadar güvenle eşlik edecek savaşçılar gönderirdim."</p>

  <p>Oromis üzgün bir şekilde gülümsedi. "Senden hiçbir şey saklamadım, Islanzadi, yalnızca sen görmemeyi tercih ettin. Eğer görevin olduğu üzere araziyi kristal bakışla tarasaydm Alagaesia'yı kuşatan kargaşanın kaynağını görebilir, Arya ve Eragon'la ilgili gerçeği öğrenebilirdin. Üzüntüden Varden'i ve Cüceleri unutmuş olman anlaşılabilir bir şey, ama ya Brom? Vinr lfakyn? Elf dostlarının sonuncusu? Dünyaya karşı kör oldun, Islanzadi ve tahtında gevşedin. Seni yeni bir kayba maruz bırakarak daha fazla uzaklaştırma riskine girmek istemedim."</p>

  <p>Islanzadi'nin öfkesi hafifledi, soluk yüzü ve omuzları çöktü. "Çok küçüldüm," diye fısıldadı.</p>

  <p>Altın rengi ejderha parlayan ve kıvılcımlar saçan gözleriyle ona bakarak için eğilince sıcak ve nemli bir hava Eragon'un suratını yaladı. Uygun bir şekilde kavuştuk, Eragon Shadeslayer. Ben Glaedr. Sesi –kesinlikle erkek sesiydi– gürleyip düşen bir çığ gibi Eragon'un zihnini sarstı.</p>

  <p>Eragon'un bütün yapabildiği dudaklarına dokunup, "Onur duydum," demek oldu.</p>

  <p>Sonra Glaedr dikkatini Saphira'ya çevirdi. Glaedr yanağını, boylu boyunca kanadını koklarken Saphira boynunu katı bir şekilde dikmiş tamamen hareketsiz dumyordu. Eragon, Saphira'nın sıkılı bacak kaslarının istemsiz bir titremeyle sarsıldığını gördü. İnsan kokuyorsun, dedi Glaedr ve kendi ırkın hakkında bildiğin tek şey içgüdülerinin sana söyledikleri, ama sende gerçek bir ejderha kalbi var.</p>

  <p>Bu sessiz görüşme sırasında Orik kendini Oromis'e tanıttı. "Bu gerçekten beklediğim veya umduğum her şeyin ötesinde bir şey. Bu karanlık zamanlarda karşımıza çıkan çok hoş bir sürprizsin sen, Süvari." Yumruğunu kalbinin üstüne koydu. "Eğer bu küstahlık olmazsa halkımız arasında âdet olduğu üzere kralımın ve klanımın adına bir ricada bulunacağım."</p>

  <p>Oromis başıyla onayladı. "Eğer gücüm dâhilindeyse kabul ederim."</p>

  <p>"O halde söyle bana: Bunca yıldır neden saklandın? Sana çok ihtiyaç vardı, Argetlam."</p>

  <p>"Oh." dedi Oromis. "Dünyada pek çok acı var ve en büyüğü de acı çekenlere yardım edememek. Bu sığınaktan çıkma riskine giremedim, çünkü eğer Galbatoıix'in yumurtalarından bir ejderha çıkmadan önce ölürsem sırlarımızı yeni Süvari'ye geçirecek kimse kalmayacaktı, o zaman da Galbatorix'i yenmek daha da zorlaşacaktı."</p>

  <p>"Nedenin bu muydu?" diye sordu Orik tükürürcesine. "Bunlar bir korkağın sözleri! Yumurtalardan hiçbir zaman ejderha çıkmayabilirdi."</p>

  <p>Herkesi ölüm sessizliği sarmıştı, Glaedr'in dişlerinin arasından çıkan belli belirsiz hırıltı hariç. "Konuğum olmasaydın bu hakaretin yüzünden seni şuracıkta kendim öldürürdüm," dedi Islanzadi.</p>

  <p>Oromis kollarını iki yana açtı. "Yok, gücenmedim. Bu, yerinde bir tepki. Glaedr ve benim dövüşemeyeceğimizi anlamalısın, Orik. "Glaedr kötürüm ve ben de..." Başının yan tarafına dokundu. "Sakatım. Onların esiriyken Tövbekâr içimde bir şeyleri parçaladı ve ben hâlâ öğretip öğrenebiliyor olsam bile küçük büyüler haricinde sihir yapamıyorum. Ne kadar uğraşırsam uğraşayım, bu gücüm yok. Bir savaşta hiçbir işe yaramam. Kolayca yakalanıp size karşı kullanılabilecek bir zayıflık ve dezavantaj olabilirdim. Bu yüzden ona açıkça karşı çıkmayı istesem de çok sayıda insanın iyiliği için Galbatorix,in etkisinden kendimi kurtardım."</p>

  <p>"Sağlam Olan Sakat," diye mırıldandı Eragon.</p>

  <p>"Beni bağışla," dedi Orik. Sıkıntılı görünüyordu.</p>

  <p>"Önemli değil." Oromis elini Eragon'un omzuna koydu. "Islanzadi Dröttning, izninle?"</p>

  <p>"Devam et," dedi kraliçe yorgun bir şekilde. "Devam et ve işini tamamla."</p>

  <p>Glaedr yere çömeldi, Oromis çevik bir şekilde bacağına tırmanıp sırtındaki eyere bindi. "Eragon ve Saphira, gelin.</p>

  <p>Konuşacak çok şeyimiz var." Altın rengi ejderha kayalıklardan uçup tepede bir daire çizdi, hava akımıyla yükseldi.</p>

  <p>Eragon ve Orik ciddi bir şekilde birbirlerinin kollarını tuttular. "Klanına onur getir," dedi Cüce.</p>

  <p>Eragon, Saphira'nın sırtına binerken uzun bir yolculuğa çıktığını ve geride kalanlara veda etmesi gerektiğini hissediyordu. Ama yalnızca Arya'ya bakıp gülümsedi, hayretinin ve sevincinin görülmesine izin verdi. Arya sıkıntılı bir şekilde kaşlarını hafifçe çattı, ama Eragon, Saphira'nın coşkulu uçuşuyla gökyüzüne yükseldi.</p>

  <p>İki ejderha birlikte beyaz kayalıkları birkaç mil boyunca kuzeye doğru takip ettiler. Yalnızca kanatlarının sesleri onlara eşlik ediyordu. Saphira Glaedr'le yan yana giderken coşkusu Eragon'un zihnine ulaşıyor, onun heyecanını da artırıyordu.</p>

  <p>Kayalıklardaki bir çıkıntıda bulunan başka bir açıklığa indiler. Yamaçta başlayan çıplak bir patika dört ağacın gövdesinin arasında büyüyen alçak bir kulübenin ön kapısına gidiyordu. Ağaçlardan biri ormanın kaprisli derinliklerinden çıkan bir akıntının üstünde yer alıyordu. Glaedr kulübenin içine sığanın ordu; hatta kulübe onun kabmpikinüm aatsaa kolayca sığabilirdi.</p>

  <p>"Evime hoş geldiniz," dedi Oromis olağandışı bir rahatlıkla yere inerken. "Ben burda yaşıyorum, Tel'naeir Kayalıklarının ucunda, çünkü bu bana huzur içinde düşünme ve çalışma fırsatı veriyor. Zihnim Ellesmera'dan ve diğer insanların dikkat çelicilerinden uzaktayken daha iyi çalışıyor."</p>

  <p>Kulübenin içinde kaybolup iki tabure ve iki sürahi soğuk suyla geri Süvari'nin yanındayım! Yanındaki Saphira gözleri Glaedr'in üstüne sabitlenmiş bir şekilde çömeldi, pençelerinin arasındaki toprağı eşelemeye başladı.</p>

  <p>Konuşmaların arasındaki boşluk uzadı, uzadı. On dakika geçti... yarım saat... sonra bir saat. Aradan geçen süre Eragon'un güneşin ilerleyişiyle ölçmeye başladığı bir noktaya erişti. Başta zihni soru ve düşünceyle doluydu, ama sonunda bütün hepsi sakin bir kabule dönüştü. Yalnızca günü izlemekten zevk almaya başladı.</p>

  <p>Oromis o zaman, "Sabrın değerini iyi öğrendin," dedi. "Bu iyi."</p>

  <p>Eragon'un ağzından ses çıkarabilmesi biraz zaman aldı. "Acelen varsa bir geyiği takip edemezsin"</p>

  <p>Oromis sürahisini indirdi. "Bu doğru. Ellerine bakayım. Eller bir insan hakkında çok şey anlatır." Eragon eldivenlerini çıkarıp Elfin ince, kuru parmaklarıyla bileğini yakalamasına izin verdi. Eragon'un nasırlarını inceledi, sonra, "Yanılıyorsam beni düzelt," dedi. "Tırpan kullandın ve bir kılıç kullandığından daha fazla saban sürdün, ama yaya alışıksın."</p>

  <p>"Doğru."</p>

  <p>"Ve çok az yazıp çizdin, hatta belki de hiç."</p>

  <p>"Brom harfleri Teirm'de öğretti bana."</p>

  <p>"Mmm. Alet seçiminin ötesinde pervasız ve güvenliğini umursamaz görünüyorsun."</p>

  <p>"Bunu söylemenin nedeni ne, Oromis-elda?" diye sordu Eragon, aküm gelen en saygıdeğer ve resmi unvanı kullanarak.</p>

  <p>"Elda değil," diye onu düzeltti Oromis. "Bu dilde bana efendi diyebilirsin, antik dilde de Ebrithil, başka bir şey değil. Glaedr'e de aynı nezaketi göstereceksin. Biz sizin öğretmenleriniziz; siz de bizim öğrencilerimiz; gereği gibi saygılı ve itaatkâr davranacaksınız." Oromis yumuşak bir şekilde konuşuyordu, ama mutlak itaat bekleyen birinin otoritesiyle.</p>

  <p>"Evet, Efendi Oromis."</p>

  <p>"Sende öyle, Saphira."</p>

  <p>Eragon, Saphira'nın gururunu bir yana bırakıp, evet, efendim, demesinin ne kadar zor olduğunu tahmin edebiliyordu.</p>

  <p>Oromis başıyla onayladı. "Şimdi. Bu kadar çok yarası olan ya umutsuz derecede talihsizdir, kudurmuş gibi dövüşür ya da bilerek tehlikenin peşine düşer. Sen kudurmuş gibi mi dövüşüyorsun?"</p>

  <p>"Hayır."</p>

  <p>"Talihsiz de görünmüyorsun; hatta tam tersi. Bu durumda geriye tek bir açıklama kalıyor. Ama sen farklı düşünüyorsan?"</p>

  <p>Eragon davranışlarını kategorize edebilmek için düşüncelerini evdeki ve yoldaki deneyimlerine çevirdi. "Ben diyebilirim ki, kendimi bir projeye ya da yola adadıktan sonra bedeli ne olursa olsun onu gerçekleştiririm... Özellikle de eğer sevdiğim biri tehlikedeyse." Bakışlan Saphira'ya doğru gitti.</p>

  <p>"Peki zorlu projeleri üstlenir misin?"</p>

  <p>"Bana meydan okunmasını severim."</p>

  <p>"Demek yeteneklerini sınamak için felaketlerle rekabete girme gereği hissediyorsun?"</p>

  <p>"Zorlukların üstesinden gelmeyi seviyorum, ama işleri olduğundan daha da zorlaştırmanın aptallık olduğunu öğrenecek kadar çok zorlukla karşılaştım."</p>

  <p>"Ama Palancar Vadisi'nde kalmak daha kolay olduğu halde Ra'zac'ı takip etmeyi tercih ettin. Ve buraya geldin."</p>

  <p>"Yapılması doğru olan şey buydu... Efendim."</p>

  <p>Birkaç dakika boyunca kimse konuşmadı. Eragon, Elfm ne düşündüğünü tahmin etmeye çalıştı, ama maskeyi andıran yüzünden bir şey çıkaramadı. Sonunda Oromis kıpırdandı. "Tarnag'da sana bir süs eşyası verilmiş olabilir mi, Eragon? Bir mücevher, zırh ya da hatta madeni para?"</p>

  <p>"Evet." Eragon gömleğinin içine uzanıp üzerinde minik gümüş çekiç olan kolyeyi buldu. "Hrothgar'ın emri üzerine Gannel bunu benim için yapmış. Saphira'yı ve beni birisinin kristal bakışla görmesini önlüyor. Galbatorix'in benim neye benzediğimi keşfetmesinden korkuyorlardı... Bunu nerden bildiniz?"</p>

  <p>"Çünkü," dedi Oromis. "Seni artık göremez olmuştum."</p>

  <p>"Bir hafta önce Silthrim'de birisi beni kristal bakışla görmeye çalıştı. O siz miydiniz?"</p>

  <p>Oromis başını iki yana salladı. "Seni Arya'yla birlikte ilk kez gördükten sonra seni bulmak için bu kadar basit yollar izlememe gerek yoktu. Uzanıp zihnimle senin zihnine dokunabilirdim, Farthen Dûr'da yaralandığında yaptığım gibi." Tılsımı alıp antik dilde birkaç satır şey söyledikten sonra bıraktı. "Benim tespit edebildiğim başka bir büyü yok bunda. Her zaman yanında olsun; değerli bir armağan." Tırnaklarının balık pullan gibi yuvarlak ve parlak olduğu uzun parmaklarını birbirine bastınp aralardaki boşluktan beyaz ufka baktı. "Neden burdasın. Eragon?"</p>

  <p>"Eğitimimi tamamlamak için."</p>

  <p>"Bu sürecin neyi gerektirdiğini düşünüyorsun?"</p>

  <p>Eragon huzursuzca kıpırdandı. "Sihir ve dövüş konusunda daha fazla şey öğrenmeyi. Brom, bana bildiği her şeyi öğretemedi."</p>

  <p>"Ne zaman ve nasıl kullanacağını bilmiyorsan sihir, kılıç ve diğer beceriler bir işe yaramaz. Ben sana bunları öğreteceğim. Bununla birlikte, Galbatorix'in gösterdiği gibi ahlâki yön olmadan güç dünyadaki en tehlikeli güçtür. O halde benim en büyük görevim, sen ve Saphira'nın size rehberlik eden ilkeleri anlamanıza yardımcı olmaktır. Böylece yanlış nedenlerle doğru seçimler yapmazsınız. Kendin hakkında daha fazla şey öğrenmelisin, kim olduğun ve neler yapabileceğin hakkında. Bu yüzden burdasın."</p>

  <p>Ne zaman başlayacağız, diye sordu Saphira.</p>

  <p>Oromis cevap verirken gerildi ve sürahisini bıraktı. Yüzü kızardı, parmakları kaftanını deniztarağı gibi çeken kancalı pençelere dönüştü. Değişim çok ani ve korkunçtu. Eragon yalnızca geriye doğru büzülürken Elf yeniden rahatladı, ama artık bütün vücudu yorgunluğunu gösteriyordu.</p>

  <p>Endişelenen Eraron, "İyi misiniz?" diye sormaya cesaret etti.</p>

  <p>Oromis'in ağzının kıyısında eğlendiğini gösteren hafif bir kıpırti oldu. "Arzu ettiğimden daha az. Elfler kendilerinin ölümsüz olduğunu düşünmekten hoşlamr, ama biz bile etin bazı hastalıklarından kaçamıyoruz. Sihir bilgimiz onları geciktirmekten başka bir işe yaramıyor. Hayır, merak etme... bulaşıcı değil, ama kendimi kurtaramıyorum da." İçini çekti. "Onlarca yıl boyunca kendimi yüzlerce küçük, zayıf büyüyle bağladım. Artık benim ulaşamayacağım noktada olan büyülerin etkisini kopyalamak için birbiri üstüne binen büyülerdi bunlar. Böylece son ejderhaların doğumunu görecek ve Süvarilerin bizim hatalarımızın enkazından yeniden canlanmasını görecek kadar yaşayacaktım."</p>

  <p>"Ne kadar var..."</p>

  <p>Oromis tek kaşını sertçe kaldırdı. "Ölümüme ne kadar mı var? Zamanımız var, ama bu zaman senin ve benim için çok değerli, özellikle de eğer seni yardıma çağırmaya karar verirse. Sonuç olarak –soruna cevap veriyorum Saphira– derslerimize hemen başlayacağız ve bütün Süvarilerden daha hızlı eğitim yapacağız, çünkü onlarca yıllık bilgiyi aylara ve haftalara sıkıştırmak zorunda kalacağım."</p>

  <p>"Benim kendi... sakatlığımı biliyorsunuz," dedi Eragon yanaklarının yanmasına neden olan mahcubiyet ve utançla mücadele ederek. Bu sözcükten nefret ederek zorla söylemişti. "Ben de sizin gibi sakatım."</p>

  <p>Oromis'in bakışlarında anlayış vardı, ama sesi sertti. "Eragon, yalnızca eğer kendini sakat olarak görüyorsan sakatsındır. Neler hissettiğini anlıyorum, ama iyimser olmalısın, çünkü olumsuz görünüş her türlü fiziksel yaralanmadan daha büyük bir engeldir. Kişisel deneyimlerime dayanıyorum. Kendine acımanın ne sana ne de Saphira'ya yararı olur. Ben ve diğer büyü yapanlar hafifletmenin bir yolunu bulup bulamayacağımızı görmek için rahatsızlığını inceleyeceğiz, ama bu arada eğitimin hiçbir şey yokmuş gibi devam edecek."</p>

  <p>Eragon'un midesi kasıldı ve bunun etkilerini düşünürken safranın boğazından yukarı doğru yükseldiğini hissetti. Oromis benim yeniden işkence yaşamama izin vermez herhalde! "Acı dayanılmaz," dedi deh gibi. "Beni öldürebilir. Ben..."</p>

  <p>"Hayır, Eragon. Seni öldürmeyecek. Lanetin konusunda bu kadarını biliyorum. Ama ikimizin de görevleri var; senin Varden'e, benim de sana karşı. Yalnızca acı yüzünden bunlardan kaytaramayız. Risk altında olan çok fazla şey var ve başansız olamayız." Panik onu etkisine almakla tehdit ederken Eragon'un tek yapabildiği başını iki yana sallamaktı. Oromis'in sözlerini inkâr etmeye çalıştı, ama gerçeklerden kaçamazdı. "Eragon. Bu yükü seve seve kabul etmelisin. Kendini uğruna feda edebileceğin hiç kimse ya da hiçbir şey yok mu?"</p>

  <p>Eragon'un ilk düşüncesi Saphira oldu, ama bunu onun için yapmıyordu. Nasuada için de. Hatta Arya için bile yapmıyordu. O halde kendisini harekete geçiren neydi? Nasuada'ya sadakat yemini ettiğinde bunu Roran'ın ve İmparatorluk'ta kapana sıkışıp kalmış olan diğer insanların iyiliği için yapmıştı. Ama böyle bir acıya katlanmasını sağlayacak kadar çok şey ifade ediyor muydu onlar? Evet, diye karar verdi. Evet ediyorlar, çünkü onlara yardım etme şansı olan tek kişi benim ve onlar kurtulana kadar ben de Galbatorix'in gölgesinden kurtulamayacağım. Çünkü bu benim hayattaki amacım. Başka ne yapacağım? Korkunç söz dudaklarından dökülürken titredi: "Uğruna savaştıklarım adına kabul ediyorum: Galbatorix'in acımasızlığından çok çeken Alagaesia halkı adına, bütün ırklardan çok. Acı ne olursa olsun daha önceki bütün öğrencilerinizden daha çok çalışacağıma yemin ediyorum."</p>

  <p>Oromis ciddi bir şekilde başını salladı. "Ben de daha azını beklemiyordum." Bir an için Glaedr'e baktı, sonra, "Ayağa kalkıp tuniğini çıkar. Neden yapıldığına bir bakalım," dedi.</p>

  <p>Durun, dedi Saphira. Brom sizin burdaki varlığınızdan haberdar mıydı, efendim? Eragon bu olasılıkla serseme dönerek durakladı.</p>

  <p>"Elbette," dedi Oromis. "Bir çocukken Ilirea'da benim öğrencimdi o. Onu uygun şekilde gömdüğün için memnunum, çünkü zorlu bir hayat yaşadı ve çok az insan ona nezaket gösterdi. Umarım boşluğa girmeden önce huzur bulmuştur."</p>

  <p>Eragon yavaşça kaşlarını çattı. "Ya Morzan?"</p>

  <p>"Kardeş gibiydiler."</p>

  <p>"Galbatorix?"</p>

  <p>"İlk ejderhası öldürüldükten sonra ona ejderha verilmesini reddeden Yaşlılardan biri de bendim, ama hayır, onu eğitme talihsizliğini hiç yaşamadım. Bütün akıl hocalarını tek tek avlayıp öldürdü o."</p>

  <p>Eragon daha fazla soru sormak istiyordu, ama beklemenin daha iyi olacağını biliyordu. Bu yüzden ayağa kalkıp tuniğinin iplerini çözdü. Görünüşe göre Brom'un sırlarını hiç öğrenemeyeceğiz, dedi Saphira'ya. Tuniğini çıkarırken serin havada ürperdi, sonra omuzlarını dikleştirip göğsünü kaldırdı.</p>

  <p>Oromis etrafında dolaşmaya başladı, ama Eragon'un sırtındaki yara izini görünce hayretle durdu. "Arya ya da Varden'in diğer şifacılan bu izi silmeyi teklif etmedi mi? Bu izi taşımak zorunda değilsin."</p>

  <p>"Arya teklif etti, ama..." Eragon durdu, duygularını söze dökemiyordu. Sonunda, "Bu artık benim bir parçam," dedi. "Tıpkı Murtagh'ın yarasının onun bir parçası olduğu gibi."</p>

  <p>Oromis, ona uzunca bir süre ciddi bir şekilde baktıktan sonra başını sallayıp devam etti. "Yeterli miktarda kasın var ve çoğu kılıç ustası gibi bir tarafa eğik değilsin. İki elini de aynı şekilde kullanabiliyor musun?"</p>

  <p>"Pek sayılmaz, ama Teirm'de bileğimi kırdıktan sonra sol elimle dövüşmeyi de öğrenmem gerekti."</p>

  <p>"Güzel. Bu bize biraz zaman kazandırır. Ellerini arkanda birleştir ve olabildiğince yukarı kaldır." Eragon kendisine söyleneni yaptı, ama duruşu omuzlarını acıtıyor, ellerini de zor kavuşturuyordu. "Şimdi dizlerini dik tutarak öne doğru eğil. Yere dokunmaya çalış." Bu Eragon için daha da zordu; elleri başının üstünde işe yaramaz bir şekilde dururken o kambur bir şekilde eğilmişti, dizlerinin arkasındaki kirişler sancıyor ve yanıyordu. Parmaklan hâlâ yerden yirmi, yirmi beş santim uzaktı. "En azından canını yakmadan gerinebiliyorsun. Bu kadarını beklemiyordum. Kendini aşın yormadan bir sürü esneklik alıştırması yapabilirsin. Evet."</p>

  <p>Sonra Saphira'ya döndü Oromis. "Senin de yeteneklerini bilmem gerekiyor, ejderha." Saphira'ya yılankavi vücudunun her santimini müthiş şekillerde bükmesini gerektiren bir sürü karmaşık duruş verdi, Eragon'un daha önce hiç görmediği şekillerde bir dizi akrobatik hava hareketi yaptırdı. Yalnızca birkaç tanesi Saphira'nın yeteneklerini aştı, havada tirbuşon gibi dönerken geriye doğru takla atmak gibi.</p>

  <p>Saphira yere indiğinde Glaedr, korkarım Süvarileri çok şımartıyoruz, dedi. Yumurtadan yeni çıkan ejderhalarımız yabani ortamda kendilerine bakmaya zorlamaydı –senin ve atalarımızın olduğu gibi– belki senin becerilerine sahip olurlardı.</p>

  <p>"Hayır," dedi Oromis. "Saphira, Vroengard'da yerleşik yöntemleri kullanarak yetiştirilseydi bile yine de olağanüstü bir şekilde uçardı. Gökyüzüne bu kadar doğal bir şekilde uyan bir ejderha çok az gördüm." Saphira gözlerini kırpıştırıp kanatlarını oynattı, yüzünü bakışlardan gizleyecek şekilde pençesini temizlemeye girişti. "Hepimiz gibi senin de gelişmen gereken noktalar var, ama az, çok az." Elf sırtı dimdik bir şekilde yeniden oturdu.</p>

  <p>Eragon'un tahminlerine göre somaki beş saat boyunca Oromis, onun ve Saphira'nın botanikten ahşap işlerine, metalürjiden tıbba kadar bütün bilgilerini derinlemesine araştırdı, ama daha çok tarih ve antik dil bilgilerine yoğunlaştı. Bu sorgulama Eragon'u rahatlattı, çünkü Teirm'le Dras-Leona arasındaki uzun yürüyüşler sırasında Brom'un ona uyguladığı küçük testleri hatırlatmıştı.</p>

  <p>Öğle yemeği için ara verdiklerinde Oromis iki ejderhayı yalnız bırakarak Eragon'u evine davet etti. Elfin evi yiyecek, sağlık ve entelektüel lıayatı sürdürmek için gerekli birkaç şey dışında çıplaktı. İki duvar yüzlerce rulo halindeki parşömeni saklayan küçük deliklerle doluydu. Masanın yanında altın bir km –rengi Glaedr'in pullarının rengindeydi– ve ona uyan vanardöner bronz renkte bir kılıç asılıydı.</p>

  <p>Kapının iç pervazında, ahşabın içine gömülü, bir karış yüksekliğinde, iki karış genişliğinde düz bir panel vardı. Dik kayalıkların yanına inşa edilmiş ve yükselen hasat ayının kırmızı ışığında parlayan güzel, yüksek bir şehir tasvir ediliyordu burada. Çukurlu ay yüzeyi ufukla ikiye bölünmüştü ve dağ kadar büyük lekeli bir kubbe şeklinde oturuyor gibi görünüyordu. Resim o kadar açık ve mükemmel biçimde ayrıntılıydı ki, Eragon başta onu sihirli pencere sandı; görüntünün gerçekten hareketsiz olduğunu gördükten sonra onun bir sanat eseri olduğunu kabul edebildi.</p>

  <p>"Burası neresi?" diye sordu.</p>

  <p>Oromis'in yüz hatları bir an için gerildi. "Bu görüntüyü ezberlesen iyi olur, Eragon, çünkü acılarının merkezi burda yatıyor. Bizim Ilirea şehrimiz bir zamanlar böyle görünüyordu. Du Fym Skulblka sırasında yakılıp terk edildi ve Broddring Krallığı'nın başkenti oldu, şimdi de Urû'baen'in kara şehri. Galbatorix gelmeden önce ben ve diğerlerinin evimizden kaçmak zorunda kaldığımız gece yapüm bu fairth'i."</p>

  <p>"Bu fairth'i... siz mi boy adınız?"</p>

  <p>"Hayır, hayır öyle bir şey değil. Fairth, boya katmanlarıylaa önceden hazırlanan cilalı bir taşın üstüne büyüyle sabitlenen görüntüdür. Büyüyü yaptığım sırada Ilirea aynen kapıda gördüğün manzara gibi görünüyordu bana."</p>

  <p>"Peki Broddring Krallığı nedir?" Eragon'un sorularının ardı arkası kesilmiyordu.</p>

  <p>Oromis'in gözleri korkuyla irileşti. "Bilmiyor musun?" Eragon başını iki yana salladı. "Nasıl bilmezsin? Şartlarını ve Galbatorix'in halkın arasında yol açtığı korkuyu düşünecek olursak mirasından bihaber olarak karanlıkta büyütüldüğünü anlayabiliyorum. Ama Brom'un senin eğitimin sırasında, en küçük Elflerin veya Cücelerin bile bildiği konulan ihmal edecek kadar gevşek davranmasını kabul edemem. Varden'in çocukları bana geçmiş hakkında daha fazla şey anlatabilir."</p>

  <p>"Brom, bana zaten ölmüş olan insanları öğretmekten çok beni hayatta tutmayla ilgileniyordu," diye karşılık verdi Eragon.</p>

  <p>Bunun üzerine Oromis sessizleşti. Sonunda, "Beni bağışla," dedi. "Brom'un kararlarını eleştirmek istemedim, ben yalnızca manüksız bir şekilde sabırsızım; çok az zamanımız var ve öğreneceğin her yeni şey burdaki eğitimin sırasında üzerinde ustalaşacağın şeylerin sayısını azaltıyor." Kıvnmlı duvarlarda gizli birkaç dolap açıp ekmek ve meyve çıkardı, masanın üstüne koydu. Yemeye başlamadan önce gözleri kapalı olarak bir an durdu. "Broddring Krallığı, Süvarilerin çöküşünden önce insanların ülkesiydi. Galbatorix, Vrael'i öldürdükten sonra Tövbekârla birlikte Ilirea'ya uçup Kral Angrenost'u tahttan indirdi, onun tahtını ve unvanını kendisi aldı. O zaman Broddring Krallığı, Galbatorix'in fetihlerinin çekirdeğini oluşturdu. Vroengard ile diğer arazileri doğuda ve güneydeki topraklarına katü, böylece senin bildiğin İmparatorluk'u meydana getirdi. Teknik olarak Broddring Krallığı hâlâ var, ama bu noktada kraliyet buyruklarındaki bir isimden fazla bir şey olduğunu düşünmüyorum."</p>

  <p>Daha fazla soruyla Elfi bezdirmekten korkan Eragon yiyeceklere odaklandı. Ama yüzü kendisine ihanet ediyor olmalıydı, çünkü Oromis, "Çırağım olarak seçtiğim zamanki Brom'u hatırlatıyorsun bana," dedi. "Senden daha küçük, yalnızca on yaşmdaydı, ama merakı bir o kadar büyüktü. Bir yıl boyunca ondan nasıl, ne, ne zaman ve her şeyden fazla da neden sorularından başka bir şey duymadım. Yüreğindekileri sormaktan çekinme."</p>

  <p>"O kadar çok şey bilmek istiyorum ki," diye fısıldadı Eragon. "Siz kimsiniz? Nerden geldiniz... Brom nerden geldi? Morzan nasıl biriydi? Nasıl, ne, ne zaman, neden? Vroengard ve Süvariler hakkında her şeyi bilmek istiyorum. Belki o zaman benim yolum daha açık hale gelir."</p>

  <p>Oromis böğürtlenleri teker teker ayıklarken aralarında bir sessizlik oldu. Son tane, şarap kırmızısı dudaklarının arasında kaybolurken ellerini birbirine sürtüp –Garrow'un dediği gibi "avuçlarını parlatarak"– şöyle dedi: "O halde benim hakkımda şunları öğrenebilirsin: Birkaç yüzyıl önce, Tüdosten Gölü'nün kenarındaki ormanda bulunan Luthivira şehrimizde doğdum. Yirmi yaşındayken bütün Elf çocukları gibi ejderhaların Süvarilere verdiği yumurtalarla tanıştım ve benim için Glaedr çıktı. Süvariler olarak eğitildik ve nerdeyse yüzyıl boyunca dünyayı dolaşarak Vrael'in isteğini yerine getirdik. Sonunda emekli olmamızın ve deneyimlerimizin bir sonraki nesle aktarılmasının uygun görüldüğü gün geldi. Böylece Ilirea'ya yerleşip birer ikişer yeni Süvarileri eğittik, ta ki Galbatork bizi tahrip edene dek."</p>

  <p>"Ya Brom?"</p>

  <p>"Brom, Kuasta'daki bir ışıkçı ailesinden geliyordu. Annesi Nelda, babası Holcomb'du. Kuasta, Spine'la Alagaesia'nın diğer kesimlerinden ayrılmıştı. Tuhaf âdetler ve batıl inançlarla dolu garip bir yer haline gelmişti. Ilirea'da yeniyken Brom bir odaya girmeden önce kapı pervazına üç kez vururdu. Diğer alışkanlıklarıyla birlikte bunu da bırakana kadar insan soyundan öğrenciler ona takılmıştı.</p>

  <p>"Morzan, Brom'dan önce çırağım ve en büyük başarısızlığımdı. Brom, onu idolü olarak görüyordu. Yanından hiç ayrılmazdı, ona hiç itiraz etmezdi ve hiçbir işte ondan iyi olacağına inanmazdı. Morzan bunun farkındaydı –bunu itiraf etmeye utanıyorum, çünkü bunu engellemek benim gücüm dâhilindeydi– ve Brom'un sadakatinden yüz farklı yolda faydalanıyordu. Çok gururlu ve acımasız olmaya başlayınca onu Brom'dan ayırdım. Ama ben bunu yapmadan önce Morzan, Galbatorix'in kaybettiği ejderhanın yerine yeni yumurtadan çıkan bir ejderhayı, Shruikan'ı, çalmasına yardımcı oldu ve ejderhanın orijinal Süvarisi'ni öldürdü. Morzan ve Galbatorix birlikte kaçıp sonumuzu getirdiler.</p>

  <p>"Brom'un ona karşı sevgisinin derinliklerini anlamadan Morzan'ın ihanetinin Brom üzerindeki etkisini anlayamazsın. Galbatorix sonunda kendini gösterince ve Tövbekâr, Brom'un ejderhasını öldürünce, Brom bütün öfkesini ve acısını dünyanın tahribatından sorumlu olduğunu hissettiği kişiye yönlendirdi: Morzan'a."</p>

  <p>Oromis yüzünde ciddi bir ifadeyle durakladı. "Süvari'nin ejderhasını ya da ejderhanın Süvarisi'ni kaybetmesinin geride kalanı neden öldürdüğünü biliyor musun?"</p>

  <p>"Tahmin edebiliyorum," dedi Eragon ve bu düşünceyle ürperdi.</p>

  <p>"Acı yeterince büyük bir şoktur –ama her zaman bir etken değildir– ama tahribata gerçekten neden olan şey, zihninin bir parçasının, kimliğinin bir parçasının ölmesidir. Bu Brom'un başına geldiğinde bir süre için onun delirmiş olmasından korktum. Ben yakalanıp kaçtıktan sonra onu güvenlik için Ellesmera'ya getirdim, ama o kalmayı reddetti. Onun yerine ordumuzla birlikte Kral Evandar'ın öldürüldüğü Ilirea ovalarına yürümeyi tercih etti.</p>

  <p>"O zamanki karışıklık tarif edilemezdi. Galbatorix gücünü toplamakla meşguldü, Cüceler geri çekiliyordu, insanlar isyan edip Surda'yı yaratmak için savaşırken güneybatı tam bir savaş alamydı ve biz kralımızı kaybetmiştik. Brom intikam alma hissiyle harekete geçerek bu kargaşayı kendi lehine kullanmak istedi. Sürgüne gönderilen pek çok kişiyi topladı, hapiste olanları kurtardı ve onlarla birlikte Varden'i kurdu. Varden'i birkaç yıl boyunca yönetti, sonra gerçek tutkusunun peşinden gidebilmek için bu pozisyonunu başkasına verdi. Onun asıl amacı Morzan'in düşüşünü görmekti. Morzan dâhil olmak üzere Tövbekârlardan üçünü Brom şahsen kendisi öldürdü ve diğer beşinin ölümünden de sorumlu. Hayatı boyunca nadiren mutlu oldu, ama iyi bir Süvari ve iyi bir adamdı, onu tanıdığım için onur duyuyorum."</p>

  <p>"Onun adının Tövbekârların ölümüyle bağlantılı olduğunu hiç duymamıştım," diye itiraz etti Eragon.</p>

  <p>"Galbatorix, hizmetkârlarını yenebilen birilerinin hâlâ var olduğu gerçeğini açıklamak istemedi. Onun gücünün büyük bölümü zarar görmez görünüşünün altında yatıyor."</p>

  <p>Eragon, Brom kavramını zihninde bir kez daha düzenlemek zorunda kaldı. Önce Eragon'un ilk tanıdığı haliyle bir hikâyeciydi, sonra birlikte yolculuk yaptığı savaşçı ve büyücü olmuştu, en son öğrendiğine göre bir Süvari'ydi ve şimdi de kışkırtıcı, devrim lideri ve katil olduğunu öğreniyordu. Bütün bu rolleri bağdaşürmak zordu. Onu nerdeyse hiç tanımadığımı hissediyorum. Keşke bütün bunları en azından bir kez konuşma fırsatımız obaydı. "O iyi bir adamdı," diye doğruladı.</p>

  <p>Kayalıkların kıyısına bakan ve öğleden sonra sıcaklığının odaya dolmasına izin veren yuvarlak pencereden dışarı baktı. Hem çekingen, hem de cilveli görünen Saphira'nın Glaedr'in yanında nasıl hareket ettiğini seyretti. Bir an, açıklığın bir özelliğini incelemek için dönüyor, ardından kanatlarını hareket ettirip iri ejderhaya doğru ufak yaklaşımlarda bulunuyor, başını bir o yana bir bu yana sallıyor, kuyruğunun ucunu bir geyiğe çarpacakmış gibi geriyordu. Eragon'a, kendisiyle oynaması için daha büyük bir kediye yem atan bir yavru kediyi hatırlatıyordu, ama Glaedr, onun numaralan karşısında kayıtsız kalıyordu.</p>

  <p>Saphira, dedi. Saphira, ona düşüncelerinin dalgın titreşimiyle karşılık verip onu neredeyse tanımadı. Saphira, bana cevap ver.</p>

  <p>Ne?</p>

  <p>Heyecanlı olduğunu biliyorum, ama kendini aptal yerine koyma.</p>

  <p>Sen de kendini pek çok kez aptal yerine koydun, diye parladı.</p>

  <p>Cevabı o kadar beklenmedikti ki Eragon'u serseme çevirdi. Genellikle insanların bulunduğu acımasız imalardandı, ama ondan duymayı hiç beklemezdi. Sonunda, bu, yaptığın şeyi daha iyi göstermiyor, demeyi başardı. Saphira homurdamp zihnini Eragon'a karşı kapadı, yine de Eragon, onun duygularının ince bir bağla kendisininkine bağlı olduğunu hissedebiliyordu.</p>

  <p>Eragon kendine dönünce Oromis'in gri gözlerinin üzerinde olduğunu hissetti. Elfın bakışlan o kadar dikkatliydi ki Eragon, Oromis'in neler olduğunu anladığına emindi. Eragon kendini gülümsemeye zorlayıp Saphira'yı işaret etti. "Aramızda bağlantı olsa da onun neler yapacağını önceden kestiremiyorum. Onun hakkında ne kadar çok şey öğrenirsem, ne kadar farklı olduğumuzu o kadar iyi görüyorum."</p>

  <p>Bunun üzerine Oromis, Eragon'un gerçekten bilgece olduğunu düşündüğü ilk açıklamasını yaptı: "En sevdiklerimiz genellikle bize en yabancı olanlardır." Elf durakladı. "O çok genç, sen de öyle. Glaedr ve benim birbirimizi gerçekten anlamamız onlarca yıl sürdü. Bir Süvari'nin ejderhasıyla bağı diğer bütün ilişkiler gibidir, yani sürmekte olan bir çalışmadır. Ona güveniyor musun?"</p>

  <p>"Hayatım üzerine."</p>

  <p>"O sana güveniyor mu?"</p>

  <p>"Evet."</p>

  <p>"O zaman onu mutlu et. Sen bir yetim olarak büyüdün. Saphira da bütün ırkı içinde tek olduğuna inanarak büyüdü.</p>

  <p>Şimdi yanıldığını gördü. Glaedr'i taciz etmeyi bırakıp sana dönmesi aylar sürerse şaşırma."</p>

  <p>Eragon bir yaban mersinini başparmağıyla işaret parmağının arasında yuvarladı: iştahı kaçmıştı. "Neden Elfler et yemiyor?"</p>

  <p>"Neden yiyelim ki?" Oromis bir çilek alıp elinde döndürdü, ışık gamzeli derisinden yansıdı ve meyveden çıkan minik tüyleri aydınlattı. "İstediğimiz ya da ihtiyacımız olan her şeyi bitkilerden alıyoruz. Masamıza ilave tabaklar koymak için hayvanların acı çekmesine izin vermek barbarlıktır... Bu seçimimiz aradan çok zaman geçmeden sana da mantıklı görünecek."</p>

  <p>Eragon kaşlarını çattı. O her zaman et yemişti ve Ellesmera'dayken yalnızca bitki ve sebzeyle beslenmeye çok hevesli değildi. "Etin tadını özlemiyor musunuz?"</p>

  <p>"Hiç tatmadığın bir şeyi özlemezsin."</p>

  <p>"Peki ya Glaedr? O otla yaşayamaz."</p>

  <p>"Hayır, ama gereksiz yere acı vermesi de gerekmiyor. İkimiz de bize verilenlerle elimizden gelenin en iyisini yapıyoruz. Kim ya da ne olarak doğduğun konusunda bir şey yapamazsın."</p>

  <p>"Ya Islanzadi? Pelerini kuğu tüylerinden yapılmıştı."</p>

  <p>"Düşen tüyler yıllar boyunca toplamr. Giysi yapmak için hiç kuş öldürülmez."</p>

  <p>Yemeklerini bitirdiler, Eragon, Oromis'in tabaklan kumla temizlemesine yardım etti. Elf tabakları dolaba yerleştirirken, "Bu sabah yıkandın mı?" diye sordu. Soru Eragon'u şaşırttı, ama yıkanmadığını söyledi. "O zaman lütfen yarın yıkan ve sonraki her gün."</p>

  <p>"Her gün mü! Su bunun için çok soğuk. Sıtma geçiririm."</p>

  <p>Oromis, ona garip bir şekilde baktı. "O zaman suyu ısıt."</p>

  <p>Şimdi şüpheyle bakma sırası Eragon'daydı. "Bütün akarsuyu sihirle ısıtacak kadar güçlü değilim," diye itiraz etti.</p>

  <p>Oromis kahkaha atarken bütün ev sarsıldı. Glaedr başını pencereye çevirip Elfı inceledi, sonra eski pozisyonuna geçti.</p>

  <p>"Dün gece odanı incelemişsindir herhalde." Eragon başıyla onayladı. "Ve yerde bir girintinin olduğu küçük bir oda görmüşsündür."</p>

  <p>"Oranın giysileri ya da çarşaflan yıkamak için olduğunu sandım."</p>

  <p>"Orası senin yıkanman için. Boşluğun üstündeki duvarın yan tarafında iki musluk var. Onları aç, istediğin ısıda yıkan. Aynca..." Eragonun çenesini işaret etti. "Benim öğrencimken tam sakal bırakana kadar –eğef istersen tabi– temiz tıraş olmanı ve yapraklarının yansı kopmuş bir ağaç gibi görünmemeni bekliyorum. Elfler tıraş olmaz, ama bir ustura ve ayna buldurup sana göndereceğim."</p>

  <p>Gururuna aldığı darbeyle yüzünü buruşturan Eragon kabul etti. Birlikte dışarı çıktılar. Oromis, Glaedr'e baktı. Ejderha, Saphira ve senin için bir müfredat belirledik, dedi.</p>

  <p>Elf söze girdi. "Yarın..."</p>

  <p>...Gün doğuşundan bir saat sonra Kırmızı Zambak zamanında başlayacaksınız. O saatte buraya gelin.</p>

  <p>"Ve Brom'un senin için yaptığı eyeri getir, Saphira," diye devam etti Oromis. "Bu arada istediğinizi yapın; Ellesmera'da yabancılar için pek çok mucize vardır, eğer görmeyi isterseniz."</p>

  <p>"Bunu aklımda tutacağım," dedi Eragon, başını öne eğerek. "Gitmeden önce, efendim, Tronjheim'da Durza'yı öldürdükten sonra bana yardım ettiğiniz için size teşekkür etmek istiyorum. Sizin yardımınız olmasaydı, hayatta kalabileceğimi sanmıyorum. Size borçluyum."</p>

  <p>İkimiz de borçluyuz, diye ekledi Saphira.</p>

  <p>Oromis hafifçe gülümseyerek başını yana eğdi.</p>
</body>
</html>
