<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Roran</h1>

  <p>Roran tepeyi yorgun argın çıktı.</p>

  <p>Durup dağınık saçlarınınarasından gözlerini kısıp güneşe baktı. Günbatımına kadar beş saat var. O kadar uzun süre dayanamam. İçini çekerek, her biri biçilmemiş otlar arasında yükselen bir dizi karaağacın yanında yürümeye devam etti.</p>

  <p>Horst ve Carvahall'den gelen başka altı adamla birlikte tahrip edilen ev ve yanmış ahırdan kurtanlmaya değer her şeyi aldıklarından beri çiftliği ilk ziyaretiydi bu. Geri dönmeyi düşünmesi için aradan neredeyse beş ay geçmesi gerekmişti.</p>

  <p>Roran tepeye vardıktan sonra durup kollarını kavuşturdu. Karşısında çocukluğunun evi duruyordu. Evin bir köşesi hâlâ ayaktaydı –yanmıştı ve çökmek üzereydi– ama geri kalanı düzleşmiş, çimen ve yabani otlarla kaplanmıştı. Ahırın hiçbir yeri görünmüyordu.</p>

  <p>Her yıl ekip biçmeyi başarandan birkaç hektarlık alan karahindiba, yabani hardal ve daha fazla çimenle kaplıydı. Şurada burada tek tük pancar ve şalgam kalmıştı, ama hepsi buychı. Çiftliğin hemen ötesinde kalın bir ağaç kuşağı Anora Nehri'ni örtüyordu.</p>

  <p>Roran yumruğunu sıktı, duyduğu öfke ve kederi yenmek için mücadele ederken çene kaslan acıyla sertleşmişti. Ne zaman hoş bir anı aklına gelse titreyerek uzun dakikalar boyunca olduğu yerde kaldı. Burası onun butun hayatı ve daha fazlası olmuştu. Geçmişi... ve geleceğiydi. Babası Garrow bir keresinde, "Toprak özel bir şeydir," demişti. "Sen ona bakarsan o da sana bakar. Bunu yapan çok fazla şey yoktur." Baldor'dan sessiz bir mesaj aldığı ana kadar Roran da tam olarak bunu yapmaya niyetliydi.</p>

  <p>İnleyerek döndü, yola doğru hızla yürümeye başladı. O an yaşadığı şok hâlâ içinde yankılanıyordu. Sevdiği herkesin bir anda kendisinden koparılması hiç toparlanamayacağı ruhunu değiştiren bir olaydı. Davranışlarının ve dış görünüşünün her yönüne yansımıştı bu.</p>

  <p>Roran'ı her zamankinden daha fazla düşünmeye de zorluyordu. Sanki zihninin etrafına bantlar sanlmıştı ve bu bantlar aniden saklayıp daha önceden düşünmesinin olanaksız olduğu fikirleri düşünmesini sağlıyordu. Çiftçi olmayacağı ya da adaletin –şarkılarda ve efsanelerdeki en büyük yardımcı– gerçeklikle çok az ilgisinin olduğu gibi. Zaman zaman bu düşünceler bilincini o derece dolduruyordu ki sabahlan zorlukla kalkıyor, bunların ağırlığıyla şiştiğini hissediyordu.</p>

  <p>Yola dönerek, kuzeye Palancar Vadisi'nden Carvahall'e doğru yöneldi. Geçen haftalarda vadinin zeminini dolduran bahar yeşilliğine rağmen iki tarafında dar boğazlar olan dağlar karla kaplıydı. Tepedeki tek bir gri bulut zirvelere doğru yüzüyordu.</p>

  <p>Roran elini çenesinde dolaştırıp yeni çıkan sakallarına dokundu. O taşı ormandan getirerek bütün bunlara Eragon neden olmuştu, o ve lanet olası merakı. Bu sonuca varmak Roran'ın haftalarını almıştı. Herkesin anlattıklarını dinlemişti. Kasabanın şifacısı Gertrude'a, Brom'un bıraktığı mektubu birkaç kere okutmuştu. Ve başka bir açıklama yoktu. Taş her neyse yabancıları çekmişti. Tek başına bu nedenle bile Garrow'un ölümü yüzünden Eragon'u suçluyordu, ama öfkeyle değil; Eragon'un kötü bir niyeti olmadığını biliyordu. Hayır, onun öfkesini uyandıran şey, Eragon'un Garrow'u gömülmeden bırakıp Palancar Vadisi'nden kaçması ve yaşlı bir hikâye anlatıcısıyla aptalca bir yolculuğa çıkmak için sorumluluklarını terk etmesiydi. Eragon nasıl olup da geride kalanları bu , adar az düşünebilirdi? Suçlu olduğu için mi kaçmıştı? Korkmuş muydu? Brom, onu macera hikâyeleriyle kandırmış mıydı? Ve neden Eragon böyle bir zamanda bu tür şeyleri dinlemişti?.. Şu anda Eragon'un hayatta mı, yoksa ölü mü olduğunu bile bilmiyorum.</p>

  <p>Roran kaşlarını çatıp omuzlarını döndürerek zihnini temizlemeye Çalıştı. Brom un mektubu... Peh! Hiç bu kadar sıra dışı sezindirmeyle meşum imayı bir arada duymamıştı. Mektubun açıkça söylediği tek şey yabancılardan kaçınmaktı. ki bu da oldukça mantıklıydı. Yaşlı adam deliydi, diye karar verdi.</p>

  <p>Bir hareket Roran'ın dönmesine neden oldu. On iki geyiğin –kadife boynuzlu genç bir erkek geyik de aralarındaydı– ağaçların arasına doğru koştuklarını gördü. Yerlerini dikkatle zihnine not etti, böylece yarın onları bulabilirdi. Horst'un evinde kendine bakabilecek kadar iyi avlanabildiği için kendisiyle gurur duyuyordu, ama hiçbir zaman Eragon kadar becerikli olmamıştı.</p>

  <p>Yürürken düşüncelerini düzene sokmaya devam etti. Garrow'un ölümünden sonra Dempton'un değirmenindeki işinden ayrılmış ve Carvahall'e geri dönmüştü. Horst evini ona açmayı kabul etmişti ve sonraki aylarda demirhanede ona iş vermişti. Yası Roran'ın gelecekle ilgili kararını geciktirmişti, ta ki iki gün öncesine kadar. Sonunda bir hareket seyrinde karar kümıştı.</p>

  <p>Kasabın kızı Katrina'yla evlenmeyi istiyordu. En başında Therinsford'a gitmek istemesinin nedeni birlikte sürecekleri hayatlarına sorunsuzca başlamak için para kazanmaktı. Ama şimdi bir evi, çiftliği ve Katrina'ya bakacak parası olmadığı için Roran, Katrina'nın kendisiyle evlenmesini isteyemezdi. Gururu buna izin vermezdi. Ayrıca Katrina'nın babası Sloan'ın böyle kötü durumdaki bir damat adayına da katlanmayacağını düşünüyordu. En iyi şartlar altında bile Sloan'ı Katrina'dan vazgeçmeye ikna etmenin zor olduğunu düşünüyordu; ikisi hiçbir zaman dost olmamışlardı ve babasının onayı olmadan Katrina'yla evlenmesi olanaksızdı. Katrina ailesini bölmeyi, geleneklere karşı gelerek köyü kızdırmayı ve büyük olasılıkla da Sloan'la bir kan davasını başlatmayı istemiyorsa.</p>

  <p>Durumu düşününce, tek seçeneği çiftliği yeniden inşa etmek gibi görünmüştü Roran'a. Ahin ve evi tek başına onarması gerekse bile. Sıfırdan başlamak zor olacaktı, ama bir kez durumunu garanti altına aldıktan sonra Sloan'a başı dik olarak yaklaşabilirdi. En yakın gelecek baharda konuşabiliriz, diye düşündü Roran yüzünü buruşturarak.</p>

  <p>Katrina'nın bekleyeceğini biliyordu; en azından şimdilik.</p>

  <p>O akşam köy görüş alanına girene kadar sabit bir hızda yürümeye devam etti. Küçük binaların arasında, bir pencereden diğerine uzanan iplerde çamaşırlar asılıydı. Adamlar kış buğdayıyla dolu çuvallarla tarlalardan evlere doğru yürüyorlardı. Carvahall'in arkasındaki yarım mil yüksekliğindeki günbaümında Igualda Şelalesi, Spine'dan Anora'ya dökülürken ışıl ışıl parlıyordu. Bu sahne o kadar olağanüstüydü ki, Roran'ın içini ısıtıyordu. Her şeyin olması gerektiği yerde bulunması kadar rahatlatıcı bir şey yoktu. Yoldan çıkarak Horst'un Spine manzaralı evinin bulunduğu tepeye tırmanmaya başladı. Kapı açıktı. Roran içeri girip konuşmalan takip ederek mutfağa doğru ilerledi.</p>

  <p>Horst içerideydi, bir köşeye itilmiş kaba biçimli bir masaya yaslanmıştı, kolları dirseklerine kadar çıplaktı. Yanında neredeyse beş aylık hamile olan ve sessiz bir mutlulukla gülümseyen karısı Elain vardı. Oğullan Albriech ve Baldor, onlara bakıyordu.</p>

  <p>Roran içeri girerken Albriech, "... ve ben daha demirhaneden ayrılmamıştım bile!" diyordu. "Thane, beni gördüğüne yemin ediyor, ama ben kasabanın öteki tarafındaydım."</p>

  <p>"Neler oluyor?" diye sordu Roran sırt çantasını indirerek.</p>

  <p>Elain, Horst'la bakıştı. "Sana yiyecek bir şeyler getireyim." Roran'ın önüne bir parça ekmek ve bir kâse soğuk güveç koydu. Sonra belirli bir ifade anyormuş gibi gözlerine baktı. "Nasıldı?"</p>

  <p>Roran omuz silkti. "Ormanın çoğu yanmış ya da çürümüş, kullanmaya değer bir şey yok. Kuyu hâlâ sağlam, bu da sevinilecek bir şey, sanınm. Ekim mevsimine kadar başımın üstünde bir çatı olmasını istiyorsam kereste kesmek zorunda kalacağım. Şimdi söyleyin bana, neler oluyor?"</p>

  <p>"Ha!" dedi Horst. "Büyük bir kavga oldu. Thane'in ürpanı kaybolmuş ve Albriech'in aldığını sanıyor."</p>

  <p>"Büyük olasılıkla otların üstüne bırakmış, sonra da nereye koyduğunu unutmuştur." dedi Albriech homurdanarak.</p>

  <p>"Olabilir," diye onayladı Horst gülümseyerek.</p>

  <p>Roran ekmeğini ısırdı. "Seni suçlaması çok mantıksız. Tırpana ihtiyacın olsa kendine bir tane yaparsın."</p>

  <p>"Biliyorum," dedi Albriech sandalyeye oturarak. "Ama o tırpanını aramak yerine tarlasından çıkan birini gördüğüne ve onun da bana benzediğine dair hikâyeler anlatmaya başladı... ve bana benzeyen kimse olmadığına göre tırpan bende olmalı."</p>

  <p>Kimsenin Albriech'e benzemediği doğruydu. Albriech hem babasının iriliğini, hem de Elain'in bal rengi saçlarını almıştı, bu da onu kahverengi saç renginin hâkim olduğu CarvahaU'da tuhaf biri yapıyordu. Onun tersine Baldor daha zayıf ve koyu renk saçlıydı.</p>

  <p>"Eminim bulacaktır," dedi Baldor sessizce. "Bu arada ona fazla sinirlenmemeye çalış."</p>

  <p>"Senin için söylemesi kolay."</p>

  <p>Roran ekmeğin son lokmasını yutup güveci yemeye başlarken, "Yarın bana ihtiyacın var mı?" diye Horst'a sordu.</p>

  <p>"Yok herhalde. Quimby'nin arabası üzerinde çalışıyor olacağım. Lanet olası çerçeve hâlâ yerine oturmuyor."</p>

  <p>Roran memnun olarak başını salladı. "Güzel. O halde gidip avlanacağım. Vadinin aşağı tarafında fazla sıska olmayan geyikler vardı. En azından kaburgaları görünmüyordu."</p>

  <p>Baldor birden neşelendi. "Arkadaş ister misin?"</p>

  <p>"Tabi. Şafakta yola çıkabiliriz."</p>

  <p><br /></p>

  <p>Roran yemeğini bitirince yüzünü ve ellerini temizledi, sonra zihnini temizlemek için dışan çıktı. Boş boş gerinerek kasaba merkezine doğru yürümeye başladı.</p>

  <p>Yolun yansına geldiğinde Seven Sheaves'den yükselen heyecanlı sesler dikkatini çekti. Merakla dönerek tavernaya doğru yollandı. Orada garip bir görüntü kendisini karşıladı. Binanın verandasında renkli derilerden oluşan bir ceket giymiş orta yaşlı bir adam kendisini karşıladı. Yanında tuzakçı kapanının çelik dişleriyle tutturulmuş bir bohça vardı. O heyecanla anlatırken bir düzine köylü dinliyordu. "Ben Therinsford'a geldiğimde Neil denen bu adama gittim. İyi, dürüst bir adam; baharda ve yazın tarlalarda ona yardım ettim."</p>

  <p>Roran başıyla onayladı. Tuzakçılar kışlan dağlarda geçirir, baharda derilerini Gedric gibi tabakçılara satmak ve genellikle çiftçi yardımcılan olarak iş bulmak için geri gelirlerdi. Carvahall, Spine'ın en kuzeyindeki köy olduğu için pek çok tuzakçı oradan geçerdi. Carvahall'de taverna, demirhane ve tabakhane bulunmasının nedenlerinden biri de buydu.</p>

  <p>"Birkaç bardak biradan sonra –konuşmamı hızlandırması için anlarsınız ya belki dünyaya birkaç küfür sallamanın ötesinde hiçbir şey konuşmadan geçen yarım yıldan sonra– Neil'e geldim, köpük hâlâ sakallarınıdaydı. Dedikodu yapmaya başladık. Sohbetimiz ilerledikçe ona toplu halde yaşayan bütün insanlar gibi, İmparator ya da kraldan –kangrenle ve cüzamla çürüsün– ne haber diye sordum. Bilmem gereken biri doğdu, öldü ya da sürüldü mü? Ve ne oldu biliyor musunuz? Neil öne doğru eğildi, iyice ciddileşerek ortalıkta bir söylenti dolaşüğını söyledi. Dras-Leona ve Gü'ead'da ve Alagaesia'nın her yerinde garip şeyler oluyormuş. Urgallar medeni topraklardan yok olmuşlar ve bunun için çok şükür, ama kimse nedenini ya da nereye gittiklerini bilmiyormuş. Akınların ve saldırıların sonucu olarak İmparatorluk'taki işin yansı bitmiş ve duyduğuma göre bu yalnızca silahlı haydutların işi değilmiş, çünkü saldınlar çok geniş kapsamlı, çok hesaplıymış. Hiçbir mal çalınmıyormuş, yalnızca yakılıp kirletiliyormuş. Ama hepsi bu da değil, oh hayır, hiç değil."</p>

  <p>Tuzakçı başını sallayıp sözüne devam etmeden önce şarap tulumundan bir yudum aldı. "Kuzey bölgelerinde avlanan bir Shade söylentileri var. Du Weldenvardeh'ın kıyısında ve Gil'ead yakınlarında görülmüş. Dişlerinin sivri, gözlerinin şarap kadar kırmızı ve saçlarının içtiği kan kadar kırmızı olduğunu söylüyorlar. Daha kötüsü, görünüşe göre, bir şey deli kralımızın cinlerini başına toplamış. Beş gün önce, güneyden gelen bir hokkabaz Ceunon'a giderken Therinsford'da durmuş ve askerlerin toplanmakta olduğunu, ama nedenini bilmediğim söylemiş." Omuzlarını silkti. "Ben daha meme emen bir bebekken babam duman olmayan yerden ateş çıkmadığım söylerdi. Belki de Varden'dir. Yıllar boyunca yaşlı Demir-Kemik'in başına yeterince bela oldu. Ya da belki de Galbatorix sonunda Surda'ya yeterince hoşgörü gösterdiğine karar verdi. En azından o asilerin aksine onu nerde bulacağım biliyor. Surda'yı bir ayının karıncayı ezdiği gibi ezecektir."</p>

  <p>Tuzakçıya bir yığın sora yöneltilirken Roran gözlerini kırpıştırdı. Shade haberi içine bir kuşku düşürdü –sarhoş bir ormancının uydurabileceği bir hikâyeye çok benziyordu– ama gerisi gerçek olabilecek kadar kötü görünüyordu. Surda... Uzak ülke konusunda çok az bilgi Carvahall'e ulaşıyordu, ama Roran en azından şunu biliyordu ki, Surda ve İmparator görünüşte barış halinde olsa da Surdahlar sürekli olarak kuzeydeki güçlü komşularının kendilerini işgal edeceği korkusuyla yaşıyordu. Bu yüzden krallan Orrin'in Varden'i desteklediği söyleniyordu.</p>

  <p>Eğer tuzakçı, Galbatorix hakkında doğruyu söylüyorsa, bu gelecekte Çirkin bir savaşın olabileceği anlamına geliyordu.</p>

  <p>Artan vergiler ve zorlu kısıtlamalar da bu savaşa eşlik ederdi. Önemli olayların olmadığı bir çağda yaşamayı tercih ederim. Karışıklıklar, bizimki gibi zaten zor olan hayatları olanaksıza yakın hale getiriyor.</p>

  <p>"Dahası..." Tuzakçı burada duraklayıp yüzünde bilmiş bir ifadeyle parmağını burnunun ucuna dokundurdu. "Alagaesia'da yeni bir Süvari'ye dair hikâyeler var." Sonra kocaman, neşeli bir kahkaha atarak verandada sallanırken karnına şaplaklar indirdi.</p>

  <p>Roran da güldü. Birkaç yılda bir süvari hikâyeleri çıkardı. İlk iki üç seferinde ilgisini çekmişti, ama kısa süre içinde bu tür hikâyelere güvenmemesi gerektiğini öğrenmişti, çünkü sonunda hepsi boş çıkıyordu. Söylentiler dalıa parlak bir gelecek özlemi duyanların arzularından başka bir şey değildi.</p>

  <p>Gitmek üzereyken Katrina'nın tavernanın bir köşesinde dikildiğim gördü. Üzerinde kurdelelerle süslü, kurumuş yaprak renginde, uzun bir elbise vardı. Katrina, Roran'ın kendisine baktığı yoğunlukta ona baktı. Yanına giden Roran, onun omzuna dokundu ve ikisi birlikte uzaklaştılar.</p>

  <p>Carvahall'in kıyısına gidip yıldızlara baktılar. Gökyüzü o gece aydınlıktı, binlerce yıldız ateşiyle titreşiyordu. Üstlerinde bir ufuktan diğerine uzanan incimsi bant sürahiden boşaltılan elmas tozu gibi parlıyordu.</p>

  <p>Roran'a bakmayan Katrina başını omzuna yaslayıp sordu. "Günün nasıl geçti?"</p>

  <p>"Eve gittim." Katrina'nın gerginleştiğini hissetti.</p>

  <p>"Nasıldı?"</p>

  <p>"Korkunç." Sesi titreyince sessiz kaldı, Katrina'ya sıkıca sanldı. Yanağına dokunan bakınmsı saçlarının kokusu şarap, baharat ve parfümü andmyordu. Yayılan koku içini ısıtıp onu rahatlattı. "Ev, ahır, tarlalar, hepsi ezilip geçilmiş... nereye bakacağımı bilmesem hiçbirim bulamazdım."</p>

  <p>Sonunda Katrina. ona bakmak için döndü. Gözlerinde yıldızlar parlıyor, kederi yüzüne yansıyordu. "Oh, Roran." Dudaklan bir an için Roran'ınkilere değdi ve onu öptü. "Çok büyük kayıplar yaşadın, ama hiç güçten düşmedin. Artık çiftliğe mi döneceksin?"</p>

  <p>"Evet. Çiftçilik bildiğim tek şey."</p>

  <p>"Peki ben ne olacağım?"</p>

  <p>Roran tereddüt etti. Onunla flört etmeye başladığı andan itibaren bir gün evlenecekleri varsayımı söze dökülmese de hep aralarındaydı. Roran'ın niyetini tartışmanın gereği yoktu; niyetleri gün gibi ortadaydı; bu yüzden sorusu Roran'ı rahatsız etti. Üstelik kendisi bir teklifte bulunmaya hazır değilken böyle açık bir tarzda konuyu ortaya getirmek ona uygunsuz göründü. Girişi yapmak onun işiydi –önce Sloan'a, sonra Katrina'ya– Katrina'nın değil. Ama artık konu ortaya getirildiğine göre Katrina'nın endişesiyle baş etmek zorundaydı. "Katrina... babana planladığım gibi yaklaşamam. Bana güler ve buna da hakkı var. Beklemek zorundayız. Yaşayacak bir yerim olduktan ve ilk hasadımı yaptıktan sonra beni dinleyecektir." Katrina bir kez daha gökyüzüne baktıktan sonra o kadar belli belirsiz bir şekilde fısıldadı ki Roran onun ne dediğini anlayamadı. "Ne?"</p>

  <p>"Ondan korkuyor musun, dedim."</p>

  <p>"Elbette hayır! Ben..."</p>

  <p>"O halde yarın onun iznini alıp nişan yapmalısın. Şu anda hiçbir şeyin olmasa da bana iyi bir ev vereceğini ve gurur duyacağı bir damat olacağını anlamasını sağla. Birbirimize karşı böyle şeyler hissederken yıllarımızı birbirimizden ayrı geçirmemiz için bir neden yok."</p>

  <p>"Bunu yapamam," dedi kederli bir sesle, Katrina'nın anlamasını dileyerek. "Sana bakamam, ben yapamam..."</p>

  <p>"Anlamıyor musun?" Katrina sesinde bir aciliyet hissiyle geri çekildi. "Seni seviyorum Roran ve seninle olmak istiyorum, ama babamın benim için başka planları var. Senden çok daha uygun adaylar var ve sen geciktikçe onun onayladığı birisini kabul etmem için bana daha fazla baskı yapıyor. Benim, yaşlı bir kız kurusu olmamdan korkuyor ve bundan ben de korkuyorum. Carvahall'de çok zamanım ve seçeneğim yok... başka birini Kabul etmem gerekirse ederim." Araştırırcasına Roran'ın gözlerine bakarken gözleri yaşlarla parlıyordu. Bunları söyledikten sonra eteklerini toplayıp eve doğru koştu.</p>

  <p>Roran şaşkın bir halde olduğu yerde kalakaldı. Katrina'nın yokluğu Çütliği kaybetmesi kadar ani olmuştu; dünya birden soğuyup düşmanca blrhal almıştı. Sanki bir parçası koparılıp alınmıştı.</p>

  <p>Horst'un evine dönüp yatağa girmesi saatler sürdü.</p>
</body>
</html>
