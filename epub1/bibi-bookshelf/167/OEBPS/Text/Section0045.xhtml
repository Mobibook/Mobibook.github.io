<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Neden Dövüşüyorsun?</h1>

  <p>Oromis'in saati dev bir eşekarısı gibi vızladı. Eragon aleti alıp mekanizmayı çevirene dek kulaklarında çınladı.</p>

  <p>Ezilen dizleri morarmıştı, hem geçirdiği nöbet, hem de Elflerin Yılan ve Turna Dansı yüzünden her yeri ağrıyordu. Hasarlı boğazıyla hırıldamaktan fazlasını yapamıyordu. Ama en kötü yarası, bunun Durza'nın kendisini son rahatsız edişi olmadığına dair önsezisiydi. Bu olasılık onu hasta ediyor, bütün gücünü ve iradesini tüketiyordu.</p>

  <p>Saldırılar arasında bir sürü hafta geçti, dedi, belki, belki iyileşmişimdir, diye umut etmeye başlamıştım... Galiba bu kadar uzun süre korunmamın nedeni sırf şanstı.</p>

  <p>Boynunu uzatan Saphira burnuyla kolunu dürttü. Yalnız olmadığını biliyorsun, ufaklık Sana yardım etmek için elimden geleni yaparım. Eragon zayıf bir gülümsemeyle karşılık verdi. Bunun üzerine Saphira dilinin yumuşak ucuyla Eragon'un yüzünü okşadı Gitmek için hazırlanmalısın.</p>

  <p>Biliyorum. Eragon kıpırdamak istemeyerek yere baktı, sonra banyoya doğru sürüklendi. Temizlenip sihirle tıraş oldu.</p>

  <p>Bir varlığın zihnine dokunduğunu hissettiğinde kurulanıyordu. Düşünmek için durmaksızın zihnini güçlendirmeye başladı, başka her şeyi dışarıda bırakarak bütün dikkatini ayak başparmağına odakladı. Sonra Oromis'in, hayranlık verici, ama gereksiz, dediğini duydu. Zar'roc'u yanında getir. Bunun üzerine varlık yok oldu.</p>

  <p>Eragon titrek nefesini bıraktı. Daha uyanık olmalıyım, dedi Saphira'ya. Düşman olsaydı onun insafına kalmıştım.</p>

  <p>Ben yanındayken bir şey olmaz.</p>

  <p>Banyosu bitince Eragon duvardaki kumaşı kaldınp Zar'roc'u kolunda taşıyarak Saphira'nın sırtına bindi.</p>

  <p>Saphira havalanıp Tel'naeir'e doğru yola çıktı. Bulunduğu yüksek noktadan fırtınanın Du Weldenvarden'de yaptığı tahribatı görebiliyorlardı. Ellesmera'daki hiçbir ağaç devrilmemişti, ama daha ileride, Elflerin sihrinin daha zayıf olduğu yerlerde sayısız çam ağacı devrilmişti. Kalan rüzgâr çapraz dalları ve ağaçları birbirine sürtüp çatırtı ve homurtudan oluşan bir koro oluşturuyordu. Toz kadar yoğun altın rengi polen bulutlan, ağaçlardan ve çiçeklerden sel gibi akıyordu.</p>

  <p>Uçarlarken Eragon ve Saphira bir gün önceki derslerini birbirlerine tekrarladılar. Eragon, Saphira'ya karıncalar ve antik dil hakkında öğrendiklerini anlattı, Saphira da ona tehlikeli hava akımları ve onlardan nasıl kaçması gerektiğini öğretti.</p>

  <p>Böylece yere indiklerinde, Oromis, Saphira'nın dersi konusunda Eragon'u, Glaedr de Eragon'un dersi konusunda Saphira'yı sorguya çektiğinde her soruya cevap verebildiler.</p>

  <p>"Çok güzel, Eragon-vodhr."</p>

  <p>Evet. İyiydin, Bjartskular, diye ekledi Glaedr, Saphira'ya.</p>

  <p>Saphira daha önce olduğu gibi Glaedr'le havalanırken Eragon kayalıklarda kaldı, ama bu kez birbirlerinin dersini öğrenebilmek için zihinsel bağlantılarını açık tuttular.</p>

  <p>Ejderhalar havalanırken Oromis, "Sesin bugün biraz daha boğuk, Eragon. Hasta mısın?" diye sordu.</p>

  <p>"Bu sabah sırtım ağrıdı."</p>

  <p>"Ah. Acını paylaşıyorum." Bir parmağıyla işaret etti. "Burda bekle."</p>

  <p>Eragon, Oromis'in kulübesine girip gümüş rengi saçları rüzgârda dalgalanırken elinde bronz rengi kılıcıyla haşin ve savaşçı bir görüntüyle dışan çıkmasını seyretti. "Bugün Rimgar'ı bırakıp kılıçlarımızz Naegling ve Zar'roc'u buluşturacağız. Kılıcını çek ve ilk ustanın öğrettiği gibi kenarlarını kütleştir."</p>

  <p>Eragon, onu reddetmekten başka bir şey yapmayı istemiyordu. Bununla birlikte, yeminini bozmaya ya da Oromis'in karşısında kararlılığının zedelenmesine izin vermeye niyeti yoktu. Yutkunarak tedirginliğinden kurtulmaya çalıştı. Bir Süvari olmanın anlamı budur, diye düşündü.</p>

  <p>Rezervlerini kullanarak zihninin derinliklerindeki, kendisini sihrin vahşi akışına bağlayan yumruyu buldu. Bu yumrunun içine girince enerji her yerini kapladı. "Geuloth du knifr," dedi ve başparmağıyla işaret parmağının arasında mavi bir yıldız oluştu, parmaklarını Zar'roc'un tehlikeli kenarında aşağıya doğru indirirken yıldız bir parmağından diğerine sıçrıyordu.</p>

  <p>Kılıçları buluşur buluşmaz, Eragon, Durza ve Arya'yla olduğu gibi Oromis'in karşısında da çok geride kaldığını hissetti. Eragon örnek alınacak bir insan kılıç ustasıydı, ama kanı sihirle akan savaşçılarla rekabet edemezdi. Kolu çok zayıf, refleksleri çok yavaştı. Yine de bu onu kazanmaya çalışmaktan alıkoymadı. Sonunda bütün çabaları boşa çıksa da yeteneklerinin sınırlarına kadar dövüştü.</p>

  <p>Oromis, onu akla gelen bütün şekillerde sınadı, Eragon'u bütün hamle, karşı hamle ve hile cephanesini kullanmaya zorladı. Ama hepsi boşunaydı. Eife dokunamıyordu bile. Son bir çare olarak dövüş tarzını değiştirmeye çalıştı, ki bu en sert kıdemli askeri bile rahatsız ederdi. Ama karşılığında kazandığı tek şey bacağına aldığı bir darbe oldu.</p>

  <p>"Ayaklarını daha hızlı oynat," diye bağırdı Oromis. "Bir sütun gibi dikilen biri savaşta ölür. Bir saz gibi eğilip bükülen zafer kazanır!"</p>

  <p>Elfin hareketleri görkemli, kontrol ve ehlileştirilmemiş şiddetin mükemmel bir kanşımıydı. Bir kedi gibi saldınyor, balıkçıl gibi dalışa geçiyor ve bir gelinciğin zarafetiyle yukan aşağı ve sağa sola hareket ediyordu.</p>

  <p>Neredeyse yirmi dakikadır dövüşüyorlardı ki Oromis sendeledi, ince yüz hatları bir an için çarpıldı. Eragon, Oromis'in esrarengiz hastalığının belirtilerini tanıyıp Zar'roc'uyla bir hamle yaptı. Bunu yapmak alçakça bir şeydi, ama Eragon o kadar düş kırıklığına uğramıştı ki Oromis'e en azından bir kez dokunma tatminini yaşamak için ne kadar haksızca olursa olsun her açıklıktan faydalanmayı istiyordu.</p>

  <p>Ama Zar'roc hedefine asla ulaşmadı. Eragbn dönerken kılıcıyla uzandı ve sırtı gerildi.</p>

  <p>Acı hiç uyarmaksızın geldi.</p>

  <p>Duyduğu son şey Saphira'nın çığlığıydı. Eragon!</p>

  <p><br /></p>

  <p>Çektiği bütün acı boyunca bilinci yerinde kaldı. Ama çevresinin farkında değildi, yalnızca etini yakan ateş vardı ve her saniye sonsuzluğa doğru uzanıyordu. En kötü tarafı da acısını hafifletmek için beklemekten başka yapabileceği bir şey yoktu... beklemek... ve beklemek.</p>

  <p><br /></p>

  <p>Eragon soğuk çamurda soluk soluğa yatıyordu. Görüşü belirginleşirken gözlerini kırpıştırdı ve Oromis'in yanındaki taburede oturduğunu gördü. Dizlerinin üstünde doğrulan Eragon üzüntü ve tiksintiyle yeni gömleğinin haline baktı. İnce, kırmızı kumaş yerde geçirdiği nöbet yüzünden çamur içinde kalmıştı. Saçları da çamur kaplıydı.</p>

  <p>Zihninde Saphira'nın varlığını hissedebiliyordu. Eragon'un kendisini fark etmesini beklerken endişesi hissediliyordu. Böyle nasıl devam edebilirsin, dedi üzüntüyle. Bu acı seni mahvedecek.</p>

  <p>Onun endişeleri Eragon'un kalan gücünü de tüketti. Saplüra daha önce onun üstünlük kazanacağına dair kuşkularını hiç belirtmemişti, ne Dras-Leona'da, ne Gü'ead'da, ne Farthen Dûr'da, ne de karşılaştıkları diğer tehlikeler sırasında. Onun güveni Eragon'a cesaret veriyordu. O güven olmadan Eragon gerçekten korkuyordu.</p>

  <p>Sen dersine odaklanıyor olmalısın, dedi Eragon.</p>

  <p>Ben sana odaklanmalıyım.</p>

  <p>Beni rahat bırak! Yaralarıylaa sessizlik ve karanlıkta ilgilenmek isteyen yaralı bir hayvan gibi parlamıştı. Saphira sessizleşti, aralarında yalnızca ince bir bağ bıraktı, böylece Eragon, Glaedr'in hazma yardımcı olan ateş otu hakkında verdiği dersi belli belirsiz bir şekilde izleyebildi.</p>

  <p>Eragon parmaklarını saçlarının arasından geçirerek çamuru temizlemeye çalıştı, sonra minik bir kan damlası tükürdü. "Dilimi ısırmışım."</p>

  <p>Bu beklenen bir şeymiş gibi Oromis başını salladı. "Şifa istiyor musun?"</p>

  <p>"Hayır."</p>

  <p>"Pekâlâ. Kılıcını al, sonra banyo yapıp açıklıktaki kütüğe git ve ormanın düşüncelerini dinle. Dinle ve daha fazla bir şey duymadığında gelip bana öğrendiklerini anlat."</p>

  <p>"Evet, efendim."</p>

  <p>Eragon kütüğün üstüne otururken, karmaşık düşüncelerinin ve duygularının, zihnini açmak ve açıklıktaki yaratıkları hissetmek için konsantre olmasını engellediğini fark etti. Bunu yapmayı istemiyordu da zaten.</p>

  <p>Yine de çevresinin huzurlu ortamı, kızgınlığım, kafa karışıklığını ve inatçı öfkesini yavaş yavaş hafifletti. Onu mutlu etmedi, ama kaderci bir kabulleniş içine girmesini sağladı. Bu benim kaderim ve ona alışsam iyi olur, çünkü kısa bir zaman içinde geçecek gibi görünmüyor.</p>

  <p>On beş dakika sonra melekeleri her zamanki keskinliğini kazandı, böylece bir gün önce keşfettiği kırmızı karınca kolonisini incelemeye devam etti. Aynı zamanda, Oromis'in istediği gibi meydanda olan her şeye dikkat etmeye çalıştı.</p>

  <p>Eragon sınırlı bir başarı elde etti. Eğer rahatlasa ve yakındaki bütün canlıların gönderdikleri verileri kabul etse, binlerce görüntü ve duygu kafasına hücum ediyor, hızlı ses ve renk, dokunma ve koku, acı ve zevk duyuları halinde birbiri üstüne yığılıyordu. Bilginin miktarı eziciydi. Zihni alışık olduğu üzere şiddetli selin arasından bir veya iki konuyu seçiyor, o hatasını fark edip kendini tekrar pasif alıcı durumuna getirene kadar gerisini bir kenara bırakıyordu. Bu döngü birkaç saniyede bir kendini tekrar ediyordu.</p>

  <p>Buna rağmen karıncaların dünyasına dair anlayışını geliştirmeyi başardı. Yeraltındaki mağaralarının ortasında dev bir karıncanın dakikada bir yumurta bıraktığını görünce cinsiyetlerine dair ilk ipucunu almış oldu ve onun dişi olduğuna karar verdi. Gül fidanının sapında yukarı doğru çıkan bir grup kırmızı karıncaya eşlik ettiğinde karşılaştıkları düşmanları canlı bir şekilde gördü: bir şey bir yaprağın altından ileri atıldı ve karıncalardan birini öldürdü. Yaratığın ne olduğunu tam olarak tahmin etmesi zordu, çünkü karıncalar onun yalnızca bir parçasını gömmüşlerdi, hem zaten koku alma duyularına görme duyularından daha çolç önem veriyorlardı. Eğer insan olsalardı ejderha büyüklüğünde, Teirm'deki dikenli demir parmaklıklar kadar güçlü çeneleri olan ve kırbaç hızıyla hareket edebilen dev bir canavarın saldırısına uğradıklarını söylerdi.</p>

  <p>Karıncalar, yaratığın etrafında vahşi bir atı yakalamaya çalışan seyisler gibi halka oluşturdu. Büyük bir cesaretle üzerine atılıp yumrum bacaklarını ısırıyor, canavarın demir pençelerine yakalanmadan bir saniye önce geri çekiliyorlardı. Kalabalığa gittikçe daha fazla sayıda karınca katılıyordu. İstilacıyı yenmek için birlikte çalışıyor, kardeşlerinden ikisi yakalanıp öldürülse ve birkaç tanesi yere düşse bile hiç tereddüt etmeden devam ediyorlardı.</p>

  <p>İki tarafın da merhamet etmediği umutsuz bir savaştı bu. Yalnızca kaçış ya da zafer savaşçıları korkunç bir ölümden koruyabilirdi. Eragon savaşı soluk soluğa seyrederken, karıncaların cesaretine, bir insanı hareketsiz bırakacak yaralarına rağmen savaşa devam etmelerini hayranlıkla seyrediyordu. Onların yaptıkları iş, ülkenin her yerinde ozanlar tarafından şarkılarının söylenmesi gereken bir kahramanlıktı.</p>

  <p>Eragon bu rekabetle o kadar büyülenmişti ki sonunda karıncalar galip geldiğinde kuşları tüneklerinden havalandıran bir sevinç çığlığı koyuverdi.</p>

  <p>Meraklanarak dikkatini kendi bedenine çevirdi, sonra canavarın kendisini görmek için gül fidanının yanına gitti. Gördüğü şey, bacakları yumruk haline gelmiş, karıncalar tarafından yiyecek olarak yuvalarına taşman kahverengi sıradan bir örümcekti.</p>

  <p>Büyüleyici.</p>

  <p>Oradan gitmek üzereyken meydandaki çok sayıda diğer böceği ve hayvanı yine unuttuğunu fark etti. Gözlerini kapatıp birkaç düzine varlığın zihninde dolaştı, olabildiğince ilginç ayrıntı hatırlamak için elinden geleni yaptı. Bu, daha uzun süreli gözlemin yerine geçmezdi, ama karnı açtı ve kendisine verilen süreyi doldurmuştu bile.</p>

  <p>Kulübede Oromise katıldığında Elf sordu. "Nasıl gitti?"</p>

  <p>"Efendim, önümüzdeki yirmi yıl boyunca gece gündüz dinlesem de ormanda olan biten her şeyi öğrenemem."</p>

  <p>Oromis tek kaşını kaldırdı. "İlerleme kaydettin." Eragon tanık olduğu şeyi anlatınca, "Ama korkarım yine de yeterli değil," dedi Elf. "Daha fazla çalışmalısın, Eragon. Bunu yapabileceğini biliyorum. Sen zeki ve azimlisin, büyük bir Süvari olabilecek potansiyelin var. Ne kadar zor olursa olsun kendi sıkıntılarını bir yana bırakıp tamamen elindeki işe odaklanmayı öğrenmelisin. Huzuru kendi içinde bul ve bırak hareketlerin ordan başlasın."</p>

  <p>"Elimden geleni yapıyorum."</p>

  <p>"Hayır, bu senin elinden gelen değil. Gerçekleştiği zaman elinden geleni tanıyacağız." Düşünceli bir şekilde durdu. "Belki rekabet edebileceğin bir başka öğrenci olsa işe yarardı. O zaman senin elinden geleni görebilirdik... Bu konuyu düşüneceğim."</p>

  <p>Oromis yeni pişirilmiş bir somun ekmek, ahşaptan yapılma bir kavanoz fındık yağı –Elfler gerçek tereyağı yerine bunu kullanıyorlardı– ve bir çift kâse getirdi. Köşedeki şöminenin kömürlerinin üstünde asılı duran, sebze güveci doluydu ve dumanı tüten tencereden kepçeyle bu kâseleri doldurdu.</p>

  <p>Eragon güvece hoşnutsuzlukla baktı; Elflerin yemeklerinden bıkmıştı. Eti özlüyordu, balık ya da tavuk, dişlerini geçirebileceği bir şey istiyordu, bu bitmek bilmez bitkileri değil. "Efendim," dedi dikkatini dağıtmak için. "Neden bana meditasyon yaptırıyorsunuz? Hayvanların ve böceklerin neler yaptıklarını öğrenmem için mi, yoksa başka bir amacı var mı?"</p>

  <p>"Başka bir amaç düşünebiliyor musun?" Eragon başını iki yana sallayınca Oromis içini çekti. "Yeni öğrencilerimle hep böyle oluyor, özellikle insan olanlarla; zihin, eğittikleri ya da kullandıkları son kas ve de en az saygı duydukları. Onlara kılıç oyununu sor, bir ay önceki düellonun bütün hamlelerini sayabilirler, ama bir problem çözmelerini veya tutarlı bir şey ifade etmelerini iste... karşılığında boş bir bakıştan fazlasını alırsam şanslıyım demektir. Sihir dünyasında hâlâ yemsin, ama bütün etkilerini düşünmeye başlamalısın."</p>

  <p>"Nasıl yani?"</p>

  <p>"Bir an için emrindeki bütün o geniş kaynaklarla senin Galbatorix olduğunu düşün. Varden, Süvari Eragon'un yardımıyla senin Urgal ordunu yok etti. Süvari Eragon'un senin en tehlikeli ve amansız düşmanlarından biri tarafından eğitildiğini –en azından kısmen– biliyorsun. Aym zamanda düşmanlarının, olası bir istila için Surda'da toplandığının da f artandasın. Bunlar düşünüldüğünde, bu çeşitli tehditlerle, doğruca savaşa dalmanın dışında, baş etmenin en kolay yolu ne olurdu?"</p>

  <p>Eragon bu konuyu düşünürken soğuması için güvecini karıştırdı. "Bana kalırsa en kolay şey, bir büyücü ordusu eğitmek olurdu; o kadar güçlü olmaları bile gerekmez; onları antik dilde bana sadakat yemini etmeye zorlardım. Ardından da Varden'in çabalarını sabote etmek için onları gizlice Surda'ya sokardım; kuyuları zehirler, Nasuada, Kral Orrin ve diğer önemli direniş üyelerini öldürtürdüm."</p>

  <p>"Peki neden Galbatorix daha bunları yapmadı?"</p>

  <p>"Çünkü şimdiye kadar Surda onun için önemsizdi ve Varden onlarca yıl boyunca Farthen Dûr'da yaşamıştı. Orda yeni gelenlerin zihinlerini herhangi bir düzenbazlık olup olmadığını görebilmek için inceliyorlardı, ama sınırları ve nüfusu çok geniş olduğundan Surda'da bunu yapamıyorlar."</p>

  <p>"Benim vardığım sonuçlar da bunlar," dedi Oromis. "Galbatorix Urû'baen'deki inini terk etmedikçe, Varden'in seferi sırasında karşılaşacağın en büyük tehlike diğer büyücülerden gelecektir. Büyüye karşı korunmanın ne kadar zor olduğunu biliyorsun, özellikle rakibin ne pahasına olursa olsun seni öldürmek için antik dilde yemin ettiyse. Böyle bir düşman, önce zihnini fethetmeye çalışmak yerine, seni yok etmek için bir büyü yapacaktır, ama –sen yok edilmeden hemen önce– karşılık vermek için serbest olacaksın. Bununla birlikte, kim olduğunu ya da nerde olduğunu bilemezsen katilini yenemezsin."</p>

  <p>"Yani bazen rakibinin zihnini kontrol etme zahmetine girmene gerek olmaz?"</p>

  <p>"Bazen, ama bu kaçınılması gereken bir risktir." Oromis yemeğinden birkaç kaşık almak için durdu. "Şimdi, bu tartışmanın özüne inmek gerekirse, fiziksel önlemleri hiçe sayan ve mırıldandığı bir sözcükle cinayet işleyebilen isimsiz düşmanlara karşı kendini nasıl savunursun?"</p>

  <p>"Bunun nasıl olacağını bilmiyorum, yalnız..." Eragon tereddüt etti, sonra gülümsedi. "Yalnız etrafimdaki bütün insanların bilincinin farkında olursam durum değişir. O zaman bana zarar vermek isteyip istemediklerini hissedebilirim."</p>

  <p>"İşte sorunun cevabı bu. Meditasyon yapman, düşmanının zırhında ne kadar küçük olursa olsun kusurlar bulup onları kullanmak için zihnini şartlar."</p>

  <p>"Peki ama sihir yapabilen birisi zihnine dokunduğumu anlamaz mı?"</p>

  <p>"Evet, anlar, ama çoğu insan anlamaz. Ve büyücülere gelince, onlar anlayacaklar, korkacaklar ve korkuları yüzünden zihinlerini senden koruyacaklar. Bu yüzden de sen onları tanıyacaksın."</p>

  <p>"Zihnini korumasız bırakmak tehlikeli değil mi? Zihinsel olarak saldırıya uğrarsan kolayca yenilirsin"</p>

  <p>"Dünyaya karşı kör olmaktan daha az tehlikeli."</p>

  <p>Eragon başıyla onayladı. Düşüncelerine gömülü bir şekilde kaşığını ağır ağır yemeğine soktu. Sonra, "Bu yanlış geliyor," dedi.</p>

  <p>"Ah, açıkla bakalım."</p>

  <p>"Ya insanların mahremiyeti? Brom, kesinlikle gerekli olmadıkça insanların zihnine girmemem gerektiğini öğretmişti...</p>

  <p>Galiba insanların sırlarına burnumu sokmak bana yanlış geliyor... kendilerine saklamaya haklarının olduğu sırlar." başını yana eğdi. "Eğer bu kadar önemliyse neden Brom bunu bana söylemedi? Neden beni bu konuda kendi eğitmedi?"</p>

  <p>"Brom o şarüar altında uygun olardan söyledi sana," dedi Oromis. "Zihin havuzuna dalmak kötü kişilikliler veya güç isteği olanlar için bağımlılık yaratabilir. Müstakbel Süvarilere öğretilmez –ama eğitimleri boyunca senin yaptığın gibi meditasyon yapmalarını sağlarız– ta ki bu isteğe direnecek kadar olgunlaştıklarını anlayana kadar.</p>

  <p>"Gerçekten de mahremiyete saldındır ve bunun sonucunda istemediğin pek çok şey öğrenirsin. Ancak bu senin ve Varden'in iyiliği için gerekli. Deneyimlerime ve aym deneyimi yaşayan diğer Süvarilere ait gözlemlerime dayanarak söyleyebilirim ki insanları harekete geçiren şeyi anlamana en fazla yardım edecek şey budur. Ve anlamak, kendini karşıdaki kişinin yerine koymayı ve merhameti doğurur, Alagaesia'nın en kötü şehrindeki en kötü dilencisi için bile."</p>

  <p>Bir süre sessizce yemeklerini yediler, sonra Oromis sordu. "Bana söyleyebilir misin, bir insanın sahip olabileceği en önemli zihinsel alet hangisidir?"</p>

  <p>Bu ciddi bir soruydu ve Eragon makul bir süre düşündükten sonra, "Kararlılık," dedi.</p>

  <p>Oromis uzun, beyaz parmaklarıyla somunu ikiye böldü. "Bu sonuca neden vardığını anlayabiliyorum –kararlılık maceraların sırasında sana çok yardımcı oldu– ama hayır. Ben, herhangi bir durumda en iyi hareket seyrini seçmen için gerekli olan aleti kast ediyorum. Kararlılık zekilerin yanı sıra ahmaklar ve aptalların arasında da yaygındır. Bu yüzden hayır, aradığımız şey kararlılık olamaz."</p>

  <p>Bu kez Eragon bu soruyla bir bilmeceyle uğraşır gibi uğraştı, çok sayıda sözcük saydı, uyaklı olup olmadıklarını görmek için isimlerini fısıldadı, uyaklı değillerse gizli anlamlarını araştırdı. Sorun şuydu ki, o orta seviyede bir bilmece çözücüydü ve Carvahall'deki bilmece yanşmalarında hiçbir zaman ön sıralarda yer almazdı. Daha önce duymadığı bilmecelerin cevaplarını bulmak için sözcüklerin gerçek anlamlarını düşünüyordu, Garrow'un onu pratik bir şekilde büyütmesinin bir sonucuydu bu.</p>

  <p>"Bilgelik," dedi sonunda. "Bilgelik bir insanın sahip olabileceği en önemli alettir."</p>

  <p>"İyi bir tahmin, ama yine hayır. Cevap, mantık olacaktı. Ya da başka bir şekilde ifade edilecek olursa analitik bir şekilde muhakeme etme yeteneği olacaktı. Muhakeme, uygun bir şekilde kullanılırsa kişinin yalnızca yaş ve deneyimle edinebileceği bilgelik eksikliğinin üstesinden gelir."</p>

  <p>Eragon kaşlarını çattı. "Evet, iyi bir kalbe sahip olmak manüklı olmaktan daha iyi değil midir? Saf mantık sizi etik olarak yanlış sonuçlara götürebilir, ama eğer ahlâklı ve adilseniz bu sizin utanç verici şekilde hareket etmemenizi sağlayacaktır."</p>

  <p>Oromis'in dudaklarında jilet inceliğinde bir gülümseme belirdi. "Konuyu kanştınyorsun. Bütün bilmek istediğim bir kişinin sahip olabileceği en yararlı aletin ne olduğuydu, o kişinin iyi ya da kötü olmasının bir önemi yok. Erdemli bir yapıya sahip olmanın önemli olduğunu kabul ediyorum, ama eğer bir kişiye soylu bir mizaç vermeyle ona açık düşünmeyi öğretme arasında bir seçim yapman gerekirse, ona açıkça düşünmeyi öğretsen daha iyi olur görüşündeyim. Soylu bir mizaçları olmakla birlikte zihinleri bulanık olan insanlar bu dünyada çok fazla soruna yol açıyor.</p>

  <p>"Tarih, doğru şeyi yaptığını düşünürken korkunç şeyler yapan insan örnekleriyle dolu. Şunu aklından çıkarma, Eragon, kimse kendisini suçlu olarak görmez ve çok azı yanlış olduğuna inandığı karan verir. Kişi seçiminden memnun olmayabilir, ama en kötü şartlarda bile seçiminin arkasında kalır, çünkü o sırada bunun en iyi seçenek olduğuna inanır.</p>

  <p>"Yalnız ahlâklı bir insan olmak, senin iyi hareket edeceğin anlamına gelmez. Bu da bizi demagoglara, düzenbazlara ve kalabalıkların çılgınlıklarına karşı tek korumamıza, hayatın güvenilir olmayan sahillerinde bize yardımcı olacak en iyi rehberimize geri götürüyor: açık ve mantıklı düşünmeye. Mantık seni asla düş kırıklığına uğratmaz, ama işlerinin sonuçlanma farkında değilsen –ya da bilinçli bir şekilde aldırmıyorsan– durum değişir."</p>

  <p>"Eğer Elfler o kadar mantıklıysa, hepiniz yapılacaklar konusunda aynı fikirdesiniz demektir."</p>

  <p>"Pek sayılmaz," dedi Oromis altını çizerek. "Her ırk gibi biz de çok çeşitli ilkelere bağlıyız, sonuç olarak benzer durumlarda bile farklı sonuçlara varırız. Bu sonuçların, her kişinin bakış açısına göre mantıklı göründüğünü eklemeliyim. Ve ben bunun aksinin olmasını dilesem de bütün Elfler zihinlerini gereği gibi eğitmezler."</p>

  <p>"Bana bu mantığı nasıl öğretme niyetindesiniz?"</p>

  <p>Oromis'in gülümsemesi genişledi. "En eski ve en etkili yöntemle: tartışma. Sana bir soru soracağım, sen cevap verip kendi görüşünü savunacaksın." Eragon kâsesini yeniden doldururken bekledi. "Örneğin, İmparatorla neden savaşıyorsun?"</p>

  <p>Konunun aniden değişmesi Eragon'u hazırlıksız yakaladı. Oromis'in en başından beri yöneldiği konuya geldiğini düşündü. "Daha önce söylediğim gibi, Galbatorix'in yönetimi altında acı çekenlere yardım etmek için, daha aşağı seviyede ise kişisel intikam için."</p>

  <p>"O halde insancıl nedenlerle savaşıyorsun?"</p>

  <p>"Ne demek istiyorsunuz?"</p>

  <p>"Galbatorix'in zarar verdiği insanlara yardım etmek ve onun insanlara daha fazla zarar vermesine engel olmak için savaştığım."</p>

  <p>"Kesinlikle."</p>

  <p>"Ah, o halde şuna cevap ver, genç Süvari: Galbatorix'le yaptığın savaş önleyeceğinden daha fazla acıya neden olmayacak mı? İmparatorluk'taki insanların büyük çoğunluğu kralın çılgınlığının etkisinde kalmadan normal, üretken hayatlar yaşıyorlar. Sen onların arazilerini istila etmeyi, evlerini tahrip etmeyi, oğullarını ve kızlarını öldürmeyi nasıl mazur gösterebiliyorsun?"</p>

  <p>Eragon, Oromis'in böyle bir soru sorabilmesi karşısında serseme dönerek yutkundu –Galbatorix kötüydü– aynı zamanda kolay bir cevap bulamadığı için de sersemlemişti. Doğru tarafta olduğunu biliyordu, ama bunu nasıl kanıtlayabilirdi?</p>

  <p>"Galbatorix'in tahttan indirilmesi gerektiğini düşünmüyor musunuz?"</p>

  <p>"Soru bu değil."</p>

  <p>"Ama inanıyor olmalısınız," diye ısrar etti Eragon. "Süvarilere ne yaptığma bakın."</p>

  <p>Ekmeğini güvecine batıran Oromis yemeye devam edip Eragon'u öfkesiyle yalnız bıraktı. Yemeğini bitirince ellerini kucağında kavuşturup sordu. "Seni kızdırdım mı?"</p>

  <p>"Evet, kızdırdınız."</p>

  <p>"Anlıyorum. O halde bir cevap bulana kadar bu konuyu düşünmeye devam et. İkna edici bir cevap bekliyorum."</p>
</body>
</html>
