<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Aberon'a Doğru</h1>

  <p>Saphira'nın altında patikasız orman, beyaz ufka doğru uzanıyor, en koyu yeşilden bulanık, solmuş mora dönüşüyordu. Kırlangıçlar, föırgalar ve diğer orman kuşları boğumlu çamların üstünde uçuşuyor, Saphira'yı gördüklerinde telaşlı çığlıklar atıyorlardı. İki yolcusunu gökyüzünün üst kısımlarındaki dondurucu havadan korumak için orman örtüsüne doğru alçalmıştı.</p>

  <p>Saphira'nın Ra'zac'tan kaçıp Spine'a girdiğinden beri, Eragon'la birlikte, durmak ya da yerden kendilerine eşlik edenleri beklemek zorunda kalmadan ilk kez bu kadar uzun mesafede uçuyorlardı. Özellikle Saphira bu yolculuktan çok memnundu ve Glaedr'in eğitiminin gücünü, dayanıklılığını nasıl artırdığını Eragon'a göstermekten büyük zevk alıyordu.</p>

  <p>İlk rahatsızlığından sonra Orik de Eragon'a, "Havada rahat olabileceğimi hiç sanmazdım, ama Saphira'yla senin bundan neden bu kadar zevk aldığını çok iyi anlıyorum. Uçmak insanın kendini özgür ve başıboş hissetmesini sağlıyor, sanki avını avlayan haşin bakışlı bir atmaca gibi! Kalbim gümbürdüyor, gerçekten," dedi.</p>

  <p>Orik yolculuğun sıkıcılığından kurtulmak için Saphira'yla bilmece oyunu oynuyordu. Eragon bilmeceler konusunda hiçbir zaman iyi olmadığı için oynamıyordu; onları çözmek için gereken düşünce çarpıtmasını hiç beceremiyordu. Saphira bu konuda kendisini çoktan geçmişti. Çoğu ejderha gibi bulmacalar onu da büyülüyor ve onları çözmeyi çok kolay buluyordu.</p>

  <p>"Bir tek Cüce dilinde bilmece biliyorum," dedi Orik. "Tercüme etmek için elimden geleni yapacağım, ama sonuç zor ve kaba olabilir." Sonra sordu:</p>

  <blockquote style="margin: 20px 0 20px 40px; border: none; padding: 0px;">
    <p>Gençken uzunum.<br />
    Yaşlıyken kısa.<br />
    Hayatta parlarken,<br />
    Urûr'un nefesi düşman bana.</p>
  </blockquote>

  <p>Bu hiç adil değil, diye kükredi, Saphira. Tanrılarınız hakkında çok az şey biliyorum.</p>

  <p>Orik güldü. "Vaz mı geçiyorsun?"</p>

  <p>Asla. Birkaç dakika boyunca yalnızca kanatlarının sesi duyuldu, sonra sordu. Mum mu?</p>

  <p>"Doğru."</p>

  <p>Saphira genzinden gülerken çıkan sıcak duman bulutu Orik ve Eragon'un yüzüne savruldu. Böyle bilmecelerde çok iyi değilim. Yumurtadan çıktığımdan beri bir evde yaşamadım ve evdeki nesnelerle ilgili bilmeceler bana zor geliyor. Sonra sordu:</p>

  <blockquote style="margin: 20px 0 20px 40px; border: none; padding: 0px;">
    <p>Bütün hastalıkları iyileştiren ot nedir?</p>
  </blockquote>

  <p>Bu Orik için çok zor bir soru oldu. Homurdamp inleyip düş kırıklığı içinde dişlerini gıcırdattı. Arkasındaki Eragon elinde olmadan sırıtıyordu, çünkü cevabı Saphira'nın zihninde açıkça görebiliyordu. Sonunda Orik, "Ee, neymiş? Beni alt ettin," dedi.</p>

  <p>Kara kuzgunun suçu ve bu bilmecenin ucu, kekik olacak sonucu.</p>

  <p>Bu kez itiraz etme sırası Orik'teydi. "Bu haksızlık! Bu benim ana dilim değil. Böyle bir kelime oyununu anlamamı bekleyemezsin!"</p>

  <p>Adildir adil. Bu uygun bir bilmeceydi.</p>

  <p>Cüce başını ileri doğru çıkarırken, Eragon, Orik'in ensesindeki kasların kasıldığını gördü. "Eğer düşüncen buysa, Demirdiş, her Cüce çocuğun bildiği bu bilmeceyi çözmeni istiyorum:</p>

  <blockquote style="margin: 20px 0 20px 40px; border: none; padding: 0px;">
    <p>Adım Morgothal'in Demirhanesi ve Helzvog'un Rahmi,<br />
    Nordvig'in Kızı'ın örttüm peçeyle ve getirdim ölümü rengi gri,<br />
    Ve Helzvog'un Kanı'yla dünyayı yaptım yeni,<br />
    Ben ne ola ki?</p>
  </blockquote>

  <p>Böylece Du Weldenvarden'in üstünden hızla geçerken gittikçe zorlaşan bilmeceleri ardı ardına sıralamaya devam ettiler. Dalların arasındaki boşluklardan alttaki gümüşi dereler görünüyordu. Saphira'nın etrafındaki bulutlar fantastik bir mimariyle kabanyordu: tonozlu kemerler, kubbeler ve sütunlar; mazgallı surlar; dağ boyutlarında kuleler; Eragon'un kendilerini bir rüyadaymış gibi hissetmesine neden olan parlak ışıkla aydınlanan kabartılar ve vadiler.</p>

  <p>Saphira o kadar hızlıydı ki, alacakaranlık çökene kadar Du Weldenvarden çoktan geride kalmış ve büyük ormam Hadarac Çölü'nden ayıran kahverengi tarlalara girmişlerdi. Çimenlerin arasında kamp kurup ateşin etrafına toplandıklarında yeryüzünde tamamen yalnızlardı. Dudakları sımsıkı kapalıydı, çok az şey konuşuyorlardı, çünkü sözler yalnızca bu çıplak ve boş arazideki önemsizliklerini vurguluyordu.</p>

  <p>Eragon, enerjisinin bir kısmını Zar'roc'un kabzasındaki yakuta depolamak için verdikleri moladan yararlandı. Mücevher Eragon'un kendisine verdiği bütün enerjiyi emdi, aym şeyi tekrarlayan Saphira'nın gücünü de kabul etti. Yakutu ve Bilge Beloth'un kemerinde gizli olan on iki elması doyurmalarının birkaç gün alacağını düşündü Eragon.</p>

  <p>Bu deneyimle yorulup Saphira'nın yanına uzamp örtülerine sarındı. Yukarıdaki yıldız denizine karşı gece fantezilerinin oynadığı uyanık uykusuna daldı.</p>

  <p><br /></p>

  <p>Ertesi sabah yolculuklarına devam ederlerken, bir süre sonra dalgalanan çimenler yerini daha seyrek büyüyen haki rengi çalılara bıraktı. Ardından onların yerini en sert bitkilerin dışında hiçbir şeyin bulunmadığı güneşle kavrulmuş çorak araziler aldı. Kırmızımsı-altın rengi kum tepeleri belirdi. Saphira'nın üstündeki Eragon'a göre uzaktaki kıyıya doğru giden dalgalara benziyorlardı.</p>

  <p>Güneş alçalmaya başlarken uzak doğudaki dağları görünce bunların Fells Nângoröth olduğunu anladı. Yabani ejderhalar çiftleşmek, yavrularını büyütmek ve sonunda ölmek için oraya giderlerdi. Orayı bir gün ziyaret etmeliyiz, dedi Saphira, Eragon'un bakışlarını takip ederek.</p>

  <p>Evet.</p>

  <p>O gece Eragon yalnızlıklarını her zamankinden daha fazla hissetti, çünkü Hadarac Çölü'nün en boş bölgesinde kamp kurmuşlardı. Havada o kadar az nem vardı ki kısa süre içinde dudakları çatlamıştı, oysa birkaç dakikada bir nalgask sürüyordu. Yerde çok az hayat olduğunu hissediyordu. Yalnızca aralarında birkaç böcek ve kertenkelenin olduğu bir avuç sefil bitki vardı.</p>

  <p>Çölden Gil'ead'a giderken olduğu gibi su keselerini tazelemek için topraktan su çıkardı ve suyun geriye süzülmesine izin vermeden önce Varden'in henüz saldırıya uğrayıp uğramadığını görmek için kristal bakışla Nasuada'yı görmeye çalıştı. Henüz bir saldın olmadığını görünce rahatladı.</p>

  <p><br /></p>

  <p>Ellesmera'dan ayrıldıklarının üçüncü gününde rüzgâr Saphira'nın arkasında hızlanıp onu kendi başına gidebileceğinden çok daha ilerilere taşıyıp Hadarac Çölü'nden tamamen çıkardı.</p>

  <p>Çorak arazinin kıyısında sıcağa karşı korunmak için bol elbiseler giymiş olan atlı göçebelerin üstünden geçtiler. Adamlar kaba dillerinde bağırıp Saphira'ya doğru kılıç ve mızraklarını salladılar, ama hiçbiri ona ok atmaya cesaret edemedi.</p>

  <p>Gece olunca Eragon, Saphira ve Orik, Tüdosten Gölü boyunca uzanan ve neredeyse tamamen kayınlar, söğütler ve titreşen kavaklardan oluştuğu için bu adı alan Silwenvood Ormanı'nın<a href="../Text/Section0086.xhtml#Footnote0005" id="Feedback0005"><sup>[5]</sup></a> en güney ucunda açık hava kampı kurdular. Du Weldenvarden'in çamlarının altındaki sürekli alacakaranlığın tersine Silverwood parlak gün ışığı, tarla kuşları ve yeşil yaprakların yumuşak hışırtısıyla doluydu. Ağaçlar genç ve mutlu göründü Eragon'un gözüne. Orada olduğu için memnundu. Ve çöle dair bütün belirtiler yok olsa da hava, yılın bu mevsiminde alışık olduğundan çok daha sıcak kalmaya devam ediyordu. Bahardan çok yazmış gibi hissediyordu.</p>

  <p><br /></p>

  <p>Bulundukları yerden doğruca Surda'nın başkenti olan Aberon'a uçtular. Eragon yolun tarifini karşılaştıktan kuşların amlarından toplamıştı. Saphira kendini toplamak için bir çaba göstermiyordu. Üzerinden geçtiği köylerden hayret ve telaş çığlıkları yükseliyordu.</p>

  <p>Aberon'a öğleden sonra geç saatte vardılar. Etrafına merkezlendiği sarp kayalıkların djinda düz bir araziye konuşlanmış, etrafı duvarlarla çevrili, alçak bir şehirdi. Borromeo Kalesi kayalıkların en üstündeydi. Dağınık kale, eşmerkezli üç duvar katmam, sayısız kule ve ejderha vurmak için yapılmış yüzlerce mancınıkla korunuyordu. Alçak güneşten yayılan kehribar rengi bol ışık, Aberon'un binalarına keskin bir rahatlama sağlıyor, bir grup askerin içeri girdiği batı kapısından yükselen toz bulutunu aydınlatıyordu.</p>

  <p>Saphira kalenin iç bölgesine doğru irerken Eragon'u başkentteki insanların toplu düşünceleriyle bağlantıya soktu. Başta gürültü çok fazlaydı –düşmanları dinlerken aynı anda nasıl işlevde bulunacaktı?– sonra fark etti ki, her zamanki gibi ayrıntılara çok fazla odaklanıyordu. Bütün yapması gereken insanların genel niyetlerini öğrenmekti. Odağını genişletti ve dikkatini çekmek için uğraşan bireysel sesler çevresini saran duygu bütünü haline geldi.</p>

  <p>Böylece Eragon, Saphira'nın haberi yayılırken aşağıdaki insanları pençesine alan telaşın farkına vardı. Dikkat et, dedi Saphira'ya. Bizi vurmalarını istemeyiz.</p>

  <p>Avlunun ortasına inerken Saphira'nın güçlü kanatlarının her çırpınışıyla havaya toz kalktı. Dengesini bulmak için pençelerini toprağa gömdü. Avluya bağlı atlar korkuyla kişnemeye başladılar ve o kadar şamata çıkardılar ki Eragon sonunda zihinlerine girip antik dilden birkaç sözcükle onları sakinleştirmek zorunda kaldı.</p>

  <p>Eragon, Orik'ten sonra yere inip siper duvarlarına sıralanan ve mancınığı geren askerlere baktı. Silahlardan korkmuyordu, ama müttefikleriyle dövüşmek gibi bir arzusu yoktu.</p>

  <p>Bazıları asker olan on iki kişilik bir grup kaleden çıkıp Saphira'ya doğru koştu. Başlarında derisi Nasuada'nınki kadar esmer olan uzun boylu bir adam vardı. Eragon'un böyle bir tene sahip üçüncü karşılaştığı kişiydi. Adam on adım ötede durup selam verdi –takipçileri de öyle– sonra, "Hoş geldin, Süvari. Ben Dahwar, Kedar'ın oğlu. Kral Orrin'in kâhyasıyım."</p>

  <p>Eragon başını eğdi. "Ve ben de Eragon Shadeslayer, hiç kimsenin oğlu."</p>

  <p>"Ve Orik,Thrifk'in oğlu."</p>

  <p>Ve ben Saphira, Vervada'nın kızı, dedi Saphira, kendini herkesin duyabileceği şekilde tanıtarak.</p>

  <p>Dahwar tekrar selam verdi. "Sizin gibi soylu konukları karşılamak için benden daha üst rütbeli kimse gelemediği için özür dilerim, ama Kral Orrin, Leydi Nasuada ve Varden'in tamamı uzun zaman önce Galbatorix'in ordusuyla karşılaşmak için gitti." Eragon başını salladı. Bunu bekliyordu. "Eğer onları aramak için buraya gelirseniz, doğnıca onlara katılmanız gerektiği şeklinde emirlerini bıraktılar. Çünkü kazanmak istiyorsak sizin yeteneklerinize ihtiyacımız var."</p>

  <p>"Onları nasıl bulacağımızı haritada gösterebilir misiniz?" diye sordu Eragon.</p>

  <p>"Elbette, efendim. Ben harita getirtene kadar içeri girip biraz serinlemek istemez misiniz?"</p>

  <p>Eragon başını iki yana salladı. "Kaybedecek zamanımız yok. Üstelik haritayı görmesi gereken ben değilim, Saphira ve onun da salonlarınıza sığacağını sanmıyorum."</p>

  <p>Bu kâhyayı hazırlıksız yakalamıştı. Gözlerini kırpıştmp Saphira'ya baktı. "Haklısınız, efendim. Her neyse, emrinize amadeyiz. Arzu ettiğiniz bir şey varsa, isteyin yeter."</p>

  <p>Eragon ilk kez emir verip yerine getirilmesini bekleyebileceğini fark etti. "Bir haftalık erzaka ihtiyacımız var. Benim için yalnızca sebze, meyve, un, peynir, ekmek; onun gibi şeyler. Aynca su keselerimizin de doldurulması gerekiyor." Dahwar'ın neden et istemediğini sormamasından etkilenmişti. Orik de isteklerini sıralayıp kurutulmuş et, domuz pastırması ve ona benzer diğer ürünleri ekledi.</p>

  <p>Dahwar parmaklarını şaklatıp iki hizmetkân istenilenleri getirmesi için gönderdi. Onların geri dönmelerini beklerken sordu. "Burda bulunusunuzdan Elflerle olan eğitiminizi tamamladığınız sonucunu çıkarabilir miyim, Shadeslayer?"</p>

  <p>"Eğitimim ben yaşadığım sürece sona ermeyecek."</p>

  <p>"Anlıyorum." Bir an sonra Dahwar, "Lütfen kabalığımı bağışlayın, efendim, Süvarilerin tarzı konusunda cahilim, ama siz insan değil misiniz? Ben öyle duymuştum," dedi.</p>

  <p>"İnsan," diye gürledi Orik. "Ama... değişti. Ve bunun için müteşekkir olmalısın, yoksa içinde bulunduğumuz açmaz eskisinden de kötü olurdu." Dahwar konuyu daha fazla uzatmayacak kadar zekiydi, ama Eragon, onun düşüncelerinden adamın ayrıntılar için büyük bir ücret ödeyebileceğini anladı; Saphira ve Eragon hakkındaki her bilgi Orrin'in hükümeti için çok önemliydi.</p>

  <p>Az sonra iri gözlü iki uşak yiyecekleri, suyu ve haritayı getirdi. Eragon'un sözü üzerine getirdiklerini Saphira'nın yanına koydular, ama ödleri patlamış gibi görünüyordu. Hemen Dahwar'ın arkasına çekildiler. Yere çöken Dahwar, Surda ve çevresini gösteren haritayı açtı, Aberon'dan kuzeybatıda Cithri'ye kadar uzanan bir çizgi çekti. "Son duyduğuma göre Kral Orrin ve Leydi Nasuada erzak almak için burda durmuşlar. Ama kalmaya niyetleri yoktur, çünkü İmparator Jiet Nehri boyunca güneye inmeye devam ediyor. O geldiğinde Galbatorix'in ordusuyla karşılaşmak için yerlerinde hazır olmak istiyorlar. Varden şu anda Cithri ve Jiet Nehri arasında herhangi bir yerde olabilir. Bu yalnızca benim mütevazı görüşüm, ama onları aramak için en iyi yerin Yanan Ovalar olduğunu düşünüyorum."</p>

  <p>"Yanan Ovalar mı?"</p>

  <p>Dahwar gülümsedi. "O halde orayı eski ismiyle biliyor olmalısınız, Elflerin kullandığı isimle: Du Völlar Eldrvarya."</p>

  <p>"Alı, evet." Eragon orayı şimdi hatırlıyordu. Oromis'in kendisine verdiği tarihle ilgili belgelerin birinde okumuştu. Dev miktarda tezek yığınları barındıran ovalar, Jiet Nehri'nin batı yakasında, Surda sınırının geçtiği yerde uzanıyordu. Süvariler ve Tövbekârların arasındaki çatışma alanıydı orası. Dövüş sırasında ejderhalar kazayla ağızlarından çıkan alevle tezekleri yakmıştı. Alevler yeraltına ilerlemiş ve o zamandan beri dumanı tüterek kalmıştı. Arazi, yanık topraktaki gediklerden fışkıran zararlı dumanlar yüzünden yaşanmaz hale gelmişti.</p>

  <p>Önsezilerini hatırlarken Eragon'un sol tarafından aşağı bir ürperti indi: savaşçı yığınları, leş kargaları ve siyah okların eşliğinde, turuncu ve san bir alan üstünde çarpışıyordu. Tekrar ürperdi. Kader üzerimizde toplanıyor, dedi Saphira'ya. Sonra haritayı işaret etti: Yeterince gördün mü?</p>

  <p>Gördüm.</p>

  <p>Kısa süre sonra o ve Orik eşyalarını toplayıp Saphira'ya bindiler, Dahwar'a hizmetleri için teşekkür ettiler. Saphira yeniden havalanmak üzereyken Eragon kaşlarını çattı; izlediği zihinlerde bir anlaşmazlık fark etmişti. "Dahwar, ahırlardaki iki seyis birbirleriyle tartışıyorlar. Tathal .ıdmdaki cinayet işlemek niyetinde. Ama hemen adam gönderirsen onu durdurabilirsin."</p>

  <p>Dahwar şaşkınlıkla gözlerini açtı, Orik bile Eragon'a bakmak için döndü. Kâhya, "Bunu nerden biliyorsun, Shadeslayer?" diye sordu.</p>

  <p>Eragon yalnızca, "Çünkü ben bir Süvari'yim," dedi.</p>

  <p>Sonra Saphira kanatlarını açarken yerdeki herkes kanatlarının neden olacağı rüzgârdan kaçmak için geri çekildi. Borromeo Kalesi altlarında küçülürken Orik, "Düşüncelerimi duyabiliyor musun, Eragon?" diye sordu.</p>

  <p>"Denememi istiyor musun? Çünkü denemedim, biliyorsun."</p>

  <p>"Dene."</p>

  <p>Eragon kaşlarını çatarak dikkatini Cücenin bilincine odakladı ve Orik'in zihninin kalın zihinsel bariyerlerle korunduğunu görüp şaşırdı. Orik'in varlığını hissedebiliyordu, ama düşüncelerini ve duygularını değil. "Hiçbir şey."</p>

  <p>Orik sırıttı. "Güzel. Eski derslerimi unutmadığımdan emin olmak isledim."</p>

  <p>İfade edilmemiş bir oybirliğiyle gece kamp kurmak için durmayıp karanlık gökyüzünde ilerlemeye devam ettiler. Aydan ve yıldızlardan acımasız karanlığı aralayacak ne bir işaret, ne de solgun bir panltı geliyordu. Ölü saatler kabardı, sonra düşüşe geçti, ama Eragon'a geçmişe teslim olmamak için her saniyeye sıkı sıkıya tutunuyormuş gibi geliyordu.</p>

  <p>Sonunda güneş geri döndüğünde –hoş ışığını da beraberinde getirerek– Saphira küçük bir gölün kenarına indi. Böylece Eragon ve Orik gerinip ihtiyaçlarını giderme fırsatı buldular. Yolculuk boyunca Saphira'nın sınırındayken yaşadıkları hareket olmaksızın kahvaltılarını ettiler.</p>

  <p>Ufukta, beyaz bir kâğıt üzerindeki ceviz mürekkebi lekesine benzeyen, uzun, kahverengi bulut belirdiği sırada yeni havalanmışlardı. Saphira yaklaşırken bulut gitgide büyüdü. Sabahın geç saatlerinde pis kokulu buharın altında bütün arazi görünmez olmuştu.</p>

  <p>Alagaesia'nın Yanan Ovaları'na varmışlardı.</p>
</body>
</html>
