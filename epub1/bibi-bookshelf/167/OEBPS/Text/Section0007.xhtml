<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Çifte Felaket</h1>

  <p>Ölülerin şarkıları yaşayanların ağıtları.</p>

  <p>Diye düşündü Eragon parçalanmış ve çarpık durumda yatan Urgalın üstünden atlayıp sevdiklerini Farthen Dûr'un kanla kaplı zemininden kaldıran kadınların feryatlarını dinlerken. Arkasındaki Saphira zarif bir hareketle bir cesedin etrafından dolaştı. Parlak mavi pullan dağ boşluğunu dolduran kasvetin içindeki tek renkti.</p>

  <p>Tronjheim'ın mülkiyeti için Varden ve Cücelerin Urgallarla savaşmasından bu yana üç gün geçmişti. Bir mil yüksekliğinde, koni biçimindeki şehir, Farthen Dûr'un ortasına yerleşmişti, ama katliamın kalıntıları hâlâ savaş alanını kaplıyordu. Sırf cesetlerin sayısı bile ölüleri gömme girişimlerini engelliyordu. Uzaklarda, Farthen Dûr'un duvarında devasa bir ateş Urgalları yakarken kasvetli bir şekilde parlıyordu. Onlar için bir cenaze töreni ya da mezar yoktu.</p>

  <p>Uyandığında yaralarının Angela tarafından iyileştirildiğini gören Eragon üç kez diğerlerine yardım etmeye çalışmıştı, ama her seferinde omurgasından yükselen korkunç acılarla kıvranmıştı. Şifacılar ona içmesi için çeşitli iksirler vermişlerdi. Arya ve Angela, onun çok sağlıklı olduğunu söylüyorlardı. Ama yine de acı çekiyordu. Saphira bile ona yardım edemiyor, yalnızca zihinsel bağlarından yansıdığında acısını hissediyordu.</p>

  <p>Eragon bir elini yüzünde dolaştırıp Farthen Dûr'un ceset ateşinin isli dumanıyla lekelenen uzak zirvesini gösteren yıldızlara baktı. Üç gün. Durza'yı öldürdüğünden bu yana üç gün geçmişti; insanlar ona Shadeslayer demeye başlayalı üç gün olmuştu; büyücünün bilincinin kalıntılarının zihnini tahrip etmesinden ve esrarengiz Sağlam Olan Sakat Togira Ikonoka tarafından kurtarılmasından bu yana üç gün geçmişti. O hayal hakkında Saphira dışında kimseye bir şey söylememişti. Durza ve onu kontrol eden kötü ruhlarla savaşmak Eragon'u değiştirmişti; ama iyi yönde mi kötü yönde mi olduğundan emin değildi. Sanki ani bir şok yeniden inşa edilmiş bedenini ve bilincini parçalayacakmış gibi kırılgan olduğunu hissediyordu.</p>

  <p>Şimdi de oranın son durumunu görmek için hastalıklı bir arzunun etkisiyle hareket ederek savaş alanına gelmişti. Oraya varınca ölüm ve çürümenin rahatsızlık verici varlığından başka bir şey bulamamıştı. Kahramanlık şarkılarının beklemesine neden olduğu görkem yoktu orada.</p>

  <p>İnsanlar, köleler ve Urgallar arasında tanık olduğu bu gaddarlık, aylar önce dayısı Garrow'un vahşi Ra'zac saldırısıyla öldürülmesinden önce olsaydı Eragon'u mahvederdi. Ama şimdi yalnızca hissizleştiriyordu. Saphira'nın yardımıyla böylesi bir acının ortasında mantıklı kalmanın tek yolunun bir şeyler yapmak olduğunu fark etmişti. Bunun ötesinde, artık hayatın bir anlamı olduğuna inanmıyordu; insanların dev Urgallar olan Kull tarafından parçalandığını, kopmuş uzuvların kapladığı yerleri ve çizmelerinin topuklarının içine batacağı kadar kanla ıslanmış toprağı gördükten sonra buna inanamazdı. Onun ulaştığı sonuca göre, eğer savaşta bir onur varsa, bu başkalarını zarar görmekten korumak için girişilen savaşlarda olmalıydı.</p>

  <p>Eğilip yerden bir diş, bir azı dişi aldı. Dişi elinde zıplatarak Saphira'yla birlikte karmakanşık olmuş ovada yavaşça dolaştı. Savaş alanının kenarında Jörmundur'un –Ajihad'ın Varden'deki yardımcısı– Tronjheim'dan onlara doğru koşturduğunu fark edince durdular. Yaklaşınca selam verdi. Eragon yalnızca birkaç gün önce olsa onun böyle bir hareket yapmayacağını biliyordu.</p>

  <p>"Seni zamanında bulduğum için sevindim, Eragon." Bir elinde parşömene yazılmış bir not vardı. "Ajihad geri dönüyor ve geldiğinde senin orda olmanı istiyor. Ötekiler şimdiden Tronjheim'ın batı kapısında onu bekliyorlar. Zamanında orda olmak için acele etmeliyiz."</p>

  <p>Eragon başını sallayıp bir elini Saphira'nın üstünden ayırmadan batı kapısına doğru yöneldi. Ajihad üç günün büyük bölümünde orada değildi, Beor Dağları'nın altında an kovanını andıran Cüce tünellerinden kaçmayı başaran Urgalların peşine düşmüştü. Eragon, onu seferlerinin arasında bir kez görmüştü; Ajihad, kızı Nasuada'nın savaştan önce diğer kadın ve çocuklarla birlikte oradan gitmeyerek kendisine itaatsizlik ettiğini öğrenince çileden çıkmıştı. Nasuada kaçmak yerine Varden'in okçularının arasında gizlice savaşmıştı.</p>

  <p>Murtagh ve İkizler, Ajihad'a eşlik ediyordu: bu tehlikeli bir iş olduğu ve Varden'in liderinin onların sihirli güçlerine ihtiyacı olduğu için İkizler, Varden'e karşı kötü niyet taşımadığını kanıtlamaya devam etmeye hevesli olduğu için de Murtagh onunla gitmişti. İnsanların Murtagh'a karşı tutumlarının ne kadar değiştiğini görmek Eragon'u çok şaşırtmıştı. Murtagh'ın babası Süvarilere ihanet ederek onları Galbatorix'e teslim eden Ejderha Süvarisi Morzan'dı. Murtagh, babasından nefret etse ve Eragon'a sadık olsa da Varden, ona güvenmemişti. Ama şimdi yapılacak bu kadar iş varken kimse basit bir nefret için enerji harcamak istemiyordu. Eragon, Murtagh'la konuşmayı özlemişti ve geri döndüğünde onunla her şeyi konuşmak için sabırsızlanıyordu.</p>

  <p>Eragon ve Saphira, Tronjheim'ın etrafım dolaştı. Küçük grup ahşap kapının önündeki fener ışığında görünür hale gelmişti. Aralarında Orik –güdük bacaklarının üstünde sabırsızca kıpırdanan Cüce– ve Arya da vardı. Arya'nın kolunun üst tarafındaki beyaz bandaj karanlıkta parlıyor, saçlarının dibine belli belirsiz bir panltı yayıyordu. Eragon, Elfi gördüğünde her zaman olduğu gibi garip bir ürperti hissetti. Arya yeşil gözleri parlayarak Eragon ve Saphira'ya baktı, sonra Ajihad'ı beklemeye devam etti.</p>

  <p>Arya, Isidar Mithrim'i –yirmi metre yukanda gül biçimli büyük yıldız safiri– kırarak Eragon'un Durza'yı öldürmesini ve savaşı kazanmasını sağlamıştı. Yine de Cüceler en değerli hazinelerini tahrip ettiği için ona çok kızgındılar. Safirin kalıntılarını kaldırmayı reddediyorlardı, onu Tronjheim'ın merkez odasında büyük bir daire içinde bırakmışlardı. Eragon küçücük kıymıklı parçalardan oluşan enkazdan geçmiş, kaybedilen bu güzellik için Cücelerin duyduğu acıyı paylaşmıştı.</p>

  <p>Eragon ve Saphira, Orik'in yanında durup Tronjheim'ı kuşatan, Farthen Dûr'un tabanım iki yöne doğru beşer mil genişleten boş araziye baktı. "Ajihad ne taraftan gelecek?" diye sordu Eragon</p>

  <p>Orik birkaç mil uzaktaki büyük tünel ağzının etrafına yerleştirilmiş olan fenerleri işaret etti. "Yakında burda olur."</p>

  <p>Eragon diğerleriyle birlikte sabırla bekledi. Kendisine sorulan sorulan yanıtlıyor, ama zihninin sükûneti içinde Saphira'yla konuşmayı tercih ediyordu. Farthen Dûr'u dolduran sessizlik ona uyuyordu.</p>

  <p>Yarım saat sonra uzak tünelde bir kıpırtı oldu. Bir grup adam zemine tırmandı, sonra dönüp olabildiğince çok sayıda Cüceye yardım etti. Adamlardan biri –Eragon, onun Ajihad olduğunu tahmin etti– elini kaldırdı ve savaşçılar iki düz çizgi halinde arkasına sıralandılar. Bir işaretin ardından grup gururla Tronjheim'a doğru yürümeye başladı.</p>

  <p>Beş metre gitmişlerdi ki arkalarındaki tünel yeni figürlerin ortaya çıkmasıyla kalabalıklaştı. Eragon bu kadar uzaktan göremediği için gözlerini kırpıştırdı.</p>

  <p>Bunlar Urgallar, dedi Saphira, bedeni bir yay gibi gerilirken.</p>

  <p>Eragon, onu sorgulamadı. "Urgallar!" diye bağırıp Saphira'nın üstüne atladı. Kılıcı Zar'roc'u odasında bıraktığı için kendi kendine kızdı. Urgal ordusu uzaklaştırıldığı için kimse bir saldın beklemiyordu.</p>

  <p>Saphira gök mavisi kanatlarını kaldınrken yarasına keskin bir acı saplandı. Sonra Saphira kanatlarını aşağı indirip ileri atıldı, her saniye hız ve yükseklik kazanıyordu. Aşağıdaki Arya neredeyse Saphira'yla aynı hızda tünele doğru koşuyordu. Orik birkaç adamıyla onun peşinden gidiyordu, Jörmundur'sa hızla barakalara doğru geri dönüyordu.</p>

  <p>Eragon çaresizce Urgalların Ajihad'ın savaşçılarının arkasına düşmesini seyretmek zorunda kalmıştı; bu kadar uzaktan sihir yapamazdı. Canavarlar sürpriz avantajım kullanıp hızla dört adamı yere indirmişti. Savaşçıların geri kalanı insan Cüce demeden onu korumak için Ajihad'ın etrafına toplanmak zorunda kalmıştı. Gruplar birbirine yaklaşırken kılıçlar ve baltalar birbirine çarpmaya başladı. İkizlerden birinden bir ışık çıktı ve bir Urgal kesilen kolunu tutarak yere düştü.</p>

  <p>Bir dakika için savunmacılar Urgallara direnebiliyor gibi göründü, ama sonra döner bir anafor, savaşçıların etrafım saran belli belirsiz bir sis bandı gibi havayı hareketlendirdi. Hava temizlenince ayakta yalnızca dört savaşçı kalmıştı: Ajihad, İkizler ve Murtagh. Urgallar onların etrafında toplanmış, artan dehşet ve korkuyla bakan Eragon'un görüşünü tıkıyorlardı.</p>

  <p>Hayır! Hayır! Hayır!</p>

  <p>Saphira savaş yerine ulaşamadan Urgallar tünele doğru akmaya, itişip kakışarak yeraltına inmeye başladılar. Geride yalnızca yatar durumdaki Urgallar kalmıştı.</p>

  <p>Saphira yere iner inmez Eragon yere atladı, ama üzüntü ve öfke yüzünden sendeledi. Bunu yapamam. Bu an ona çiftliğe geri dönüp dayısı Garrow'u ölü buluşunu lıatırlatıyordu. Her adımda korkusuyla savaşarak hayatta kalanları aramaya başladı.</p>

  <p>Burası da daha önce incelediği savaş alanına ürkütücü derecede benziyordu, yalnız kan tazeydi.</p>

  <p>Katliamın ortasında Ajihad göğüs zırhı birkaç yerinden kesilmiş şekilde, etrafında öldürdüğü beş Urgalla birlikte yatıyordu. Soluklan zorlukla çıkıyordu. Eragon, onun yanına çömeldi ve gözyaşları adamın harap olmuş göğsüne akmasın diye yüzünü eğdi. Kimse bu yaralan iyileştiremezdi. Yanlarına koşan Arya durdu, Ajihad'ın kurtanlamaz durumda olduğunu görünce yüzü acıyla çarpıldı.</p>

  <p>"Eragon." Bu isim Ajihad'ın dudaklarından bir fısılü gibi çıkmıştı.</p>

  <p>"Evet, burdayım."</p>

  <p>"Beni dinle, Eragon... Sana son bir emrim var."</p>

  <p>Eragon, adamın son sözlerim duyabilmek için ona iyice yaklaştı. "Bana bir söz vermelisin: Varden'in karmaşaya gömülmesine izin vermeyeceğine... söz ver. İmparator'a direnmek için tek umut onlar... Güçlü olmalılar. Bana söz ver."</p>

  <p>"Söz veriyorum."</p>

  <p>"O halde huzur seninle birlikte olsun, Eragon Shadeslayer..." Son nefesiyle birlikte Ajihad gözlerini kapadı, soylu yüzü sakinleşti ve öldü.</p>

  <p>Eragon başını eğdi. Boğazındaki yumru yüzünden nefes almada zorluk çekiyor, bu yüzden canı acıyordu. Arya antik sözlerde Ajihad'ı kutsadı, sonra müzikal bir tonda, "Heyhat, ölümü çok fazla sürtüşmeye neden olacak. Ajihad haklı, güç mücadelesine engel olmak için elinden geleni yapmalısın. Mümkün olduğunda sana yardım edeceğim," dedi.</p>

  <p>Konuşamayan Eragon diğer cesetlere baktı. Başka yerde olmak için her şeyini verirdi. Saphira, Urgallardan birini burnuyla dürtüp, bu olmamalıydı. Bu çok kötü bir şey, bizim güvende ve muzaffer durumda olmamız gerekirken daha kötüsü geliyor. Başka bir cesedi daha inceledi, sonra başını çevirdi. İkizler ve Murtagh nerde? Ölülerin arasında değiller.</p>

  <p>Eragon cesetleri taradı. Haklısın! Tünelin ağzına doğru giderken içini bir sevinç duygusu kapladı. Yıpranmış mermer basamaklardaki boşlukları dolduran kan havuzlan pıhtılaşmaya başlamıştı –parlak ve oval, siyah aynalar gibiydiler– sanki birkaç ceset orada sürüklenmiş gibiydi. Urgallar onları götürmüş olmalı! Ama neden! Onlar esir ya da rehine almazlar.</p>

  <p>Kederi hemen geri döndü. Fark etmez. Takviye olmadan onları takip edemeyiz; sen açıklıktan bile geçmezsin.</p>

  <p>Hâlâ hayatta olabilirler. Onları terk mi edeceksin?</p>

  <p>Ne yapmamı bekliyorsun? Cüce tünelleri sonsuz labirentler gibi! Kaybolur giderim. Ve yürüyerek Urgalları yakalayamam, ama Arya yakalayabilir.</p>

  <p>O zaman ona sor.</p>

  <p>Arya! Eragon tereddüt etti, harekete geçme arzusuyla Arya'yı tehlikeye atmaktan duyduğu nefret arasında bocalıyordu. Yine de Varden'de Urgallarla başa çıkacak biri varsa o da Arya'ydı. İnleyerek bulduklarını anlattı.</p>

  <p>Arya'nın kaşları çatıldı. "Bu çok saçma."</p>

  <p>"Onları takip edecek inisin?"</p>

  <p>Arya bir an için ona baktı. "Wiol ono." Senin için. Sonra ileri atıldı. Yerin kamına dalarken elindeki kılıcı parlıyordu.</p>

  <p>Düş kırıklığıyla yanan Eragon, Ajihad'ın yanına bağdaş kurup oturdu, cesedini seyretmeye başladı. Ajihad'ın öldüğü ve Murtagh'ın kaçırıldığı gerçeğini hazmedemiyordu. Murtagh. Tövbekârlardan birinin –Galbatorix'e düzenlerini mahvedip kendini Alagaesia kralı olarak ilan etmesine yardımcı olan on üçüncü süvari– oğlu ve Eragon'un arkadaşı. Eragon zaman zaman Murtagh'ın gitmesini dilemişti, ama şimdi zorla götürüldüğü için onun kaybı içinde beklenmedik bir boşluk yaratmıştı. Orik adamlarıyla yaklaşırken hareketsizce oturmaya devam etti.</p>

  <p>Orik, Ajihad'ı görünce ayaklarını yere vurup Cüce dilinde küfretti, baltasını bir Urgalın cesedine indirdi. Adamları şok olmuş durumda kalakalmalardı. Nasırlı ellerinde bir parça toprak ovuşturan Cüce kükredi. "Ah, işte şimdi arı kovanına çomak sokuldu; bundan sonra Varden'de hiç huzur kalmayacak. Barzıtln, bu durumu çok karmaşıkiaştıracak. Son sözlerini duyabildin mi?"</p>

  <p>Eragon, Saphira'ya baktı. "Ben onları tekrarlamadan önce doğru insanın gelmesi gerek."</p>

  <p>"Anlıyorum. Peki, Arya nerde?"</p>

  <p>Eragon işaret etti.</p>

  <p>Orik yeniden küfretti, sonra başını iki yana sallayıp çömeldi.</p>

  <p>Jörmundur kısa süre sonra her birinde altı savaşçının bulunduğu on iki tabur adamla birlikte döndü. Tek başına ilerlemeden önce adamlarına cesetlerin bulunduğu alanın dışında kalmalarını emretti. Gelip Ajihad'ın omzuna dokundu. "Kader nasıl bu kadar zalim olabilir, eski dostum? Bu lanet olası dağ bu kadar büyük olmasaydı zamanında gelebilirdim ve o zaman sen kurtulabilirdin. Ama şimdi tam zaferimizin ortasında yara aldık."</p>

  <p>Eragon alçak sesle ona Arya'yı ve İkizlerle Murtagh'ın kayboluşunu anlattı.</p>

  <p>"Gitmemeliydi," dedi Jörmundur, doğrularak. "Ama bu konuda bir Şey yapamayız artık. Oraya korumalar gönderilecek, ama tünellerde yeni bir seferin düzenlenmesi için Cüce rehberlerin bulunması bir saat sürer."</p>

  <p>"Ben onları yönetmeyi istiyorum," diye teklifte bulundu Orik.</p>

  <p>Jörmundur yeniden Tronjheim'a bakarken bakışları dalgındı. "Hayır, Hrothgar'ın sana şimdi ihtiyacı var. Üzgünüm, Eragon, ama Ajihad'ın ardından gelecek olan kişi seçilene kadar herkesin burda kalması çok önemli. Arya kendini savunmak zorunda... Hem zaten onu yakalayamayız."</p>

  <p>Eragon kaçınılmazı kabul ederek başını salladı.</p>

  <p>Jörmundur bakışlarını etrafta gezdirip herkesin duyabileceği şekilde, "Ajihad bir savaşçı gibi öldü!" dedi. "Normal bir adam bir tanesiyle baş edemezken o beşini birden haklamış. Ona her türlü onuru verip ruhunun tanrıları memnun etmesini umut edeceğiz. Onu ve arkadaşlarımızı kalkanlarınızın üstünde Tronjheim'a taşıyın... ve gözyaşlarınızın görülmesinden utanmayın, çünkü bu herkesin haürlayacağı bir keder günü. Yakında kılıçlarımızı liderimizi öldüren katillere sokma ayrıcalığına sahip olacağız!"</p>

  <p>Savaşçılar hep birlikte diz çökerek Ajihad'a saygı gereği başlıklarını çıkardılar. Sonra ayağa kalkıp onu kalkanlarınınüstünde saygıyla havaya kaldırdılar. Varden'in çoğu ağlıyor, gözyaşları sakallarının arasına süzülüyordu, ama görevlerinin saygınlığını zedeleyip Ajihad'ın düşmesine izin vermediler. Ciddi adımlarla Tronjheim'a geri dönerlerken Saphira ve Eragon tören alayının ortasındaydı.</p>
</body>
</html>
