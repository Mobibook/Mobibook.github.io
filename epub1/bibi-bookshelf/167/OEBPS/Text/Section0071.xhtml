<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Cadının Çorbası</h1>

  <p>Yanan Ovalar'da gece olmuştu. Saydam dumanın üst kısmı ayı ve yıldızları kaplıyor, araziyi derin bir karanlığa gömüyordu. Karanlık yalnızca tek tuk tezek yangınlarıyla ve her ordunun yaktığı binlerce meşaleyle gideriliyordu. Eragon'un Varden'in ön tarafında bulunduğu yerden bakılınca İmparatorluk bir şehir kadar büyük turuncu ışık yuvasını andırıyordu.</p>

  <p>Eragon, Saphira'nın son zırh parçasını da takarken Du Vrangr Gata'nın büyücüleriyle daha iyi bağlantı kurmak için gözlerini kapattı. Onların yerini istediği an öğrenmesi gerekiyordu; hayatı onlarla hızlı ve zamanında bağlantı kurmasına bağlıydı. Büyücülerin de onun zihinsel dokunuşunu tanımaları gerekiyordu, böylece yardımlarına ihtiyaç duyduğunda onu engellemezlerdi.</p>

  <p>Eragon gülümseyip, "Merhaba Orik," dedi. Gözlerini açıp bakınca Orik'in Saphira'yla kendisinin oturduğu alçak kayaya tırmandığını gördü. Zırhlarını kuşanmış Cüce sol elinde Urgal boynuzundan yapılma yayını taşıyordu.</p>

  <p>Orik, Eragon'un yanına çökerek alnını silerken başını iki yana salladı. "Ben olduğumu nasıl anladın? Kendimi gizliyordum."</p>

  <p>Herkesin bilinci farklı, diye açıkladı Saphira. Tıpkı iki sesin birbirinin aynı olmadığı gibi.</p>

  <p>Eragon, Saphira'nın cevabını tekrarladıktan sonra sordu. "Neden buraya geldin?"</p>

  <p>"Bu tatsız gecede bir arkadaş istersin, diye düşündüm. Özellikle Arya meşgul olduğu ve bu savaşta yanında Murtagh olmadığı için."</p>

  <p>Keşke olsaydı, diye düşündü Eragon. Murtagh, Eragon'un en azından Agaeti Blödhren'den önceki kılıç becerisine denk olan tek insandı. Onunla mızrak dövüşü yapmak Eragon'un birlikte geçirdikleri zamandan aldığı az sayıda zevkten biriydi. Seninle yeniden dövüşmeyi çok isterdim, eski dostum.</p>

  <p>Murtagh'ın nasıl öldürüldüğünü –Farthen Dûr'da Urgallar tarafından yeraltına sürüklendiğini– hatırlamak Eragon'u ciddi bir gerçekle yüzleşmeye zorladı: ne kadar büyük bir savaşçı olursanız olun genellikle savaşta kimin yaşayıp kimin öleceğine şans karar veriyordu.</p>

  <p>Orik, onun ruh halini sezmiş olmalıydı, çünkü elini Eragon'un omzuna koyup, "Başaracaksın," dedi. "Ordaki askerlerin kısa süre sonra seninle karşılaşacaklarını bilirken neler hissettiklerini bir düşün!"</p>

  <p>Eragon minnettarlık hissiyle yeniden güldü. "Geldiğine sevindim."</p>

  <p>Orik'in burnunun ucu kızardı, aşağıya doğru bakıp yayını parmaklarının arasında yuvarladı. "Ah şey, senin başına bir şey gelmesine izin verirsem Hrothgar bundan hiç hoşlanmaz. Üstelik biz artık üvey kardeşiz, ha?"</p>

  <p>Saphira, Eragon'un aracılığıyla sordu. Ya diğer Cüceler? Onlar senin komutan altında değiller mi?</p>

  <p>Orik'in gözlerinde bir parıltı yamp söndü. "Evet. Ve kısa süre sonra bize katılacaklar. Eragon'u Dûrgrimst Ingeitum'un bir üyesi olarak görürken, İmparator'a karşı birlikte savaşmamız çok yerinde olur. Bu şekilde ikiniz o kadar savunulmaz olmazsımz; kendinizi karşı saldınlara karşı savunmak yerine, dikkatinizi Galbatorix'in büyücülerine verebilirsiniz."</p>

  <p>"İyi fikir. Teşekkürler." Orik bu teşekkürü homurdanarak kabul etti. Eragon sordu. "Nasuada ve Urgallar konusunda ne düşünüyorsun?"</p>

  <p>"Doğru seçim yaptı."</p>

  <p>"Onunla aynı fikirde misin?"</p>

  <p>"Evet. Bu durum benim de hoşuma gitmiyor, ama ona katılıyorum."</p>

  <p>Ondan sonra bir sessizlik oldu. Eragon, Saphira'ya yaslanıp artan endişesinin hâkim olmasına izin vermemeye çalışarak İmparator'un bulunduğu tarafa baktı. Aradan dakikalar geçti. Ona göre bir savaşı beklemek, savaşın kendisi kadar stresliydi. Saphira'nın eyerini yağladı, sırtındaki zırhlı yeleğin pasını sildi, Du Vrangr Gata'nın zihinlerini tanımaya devam etti, kısacası zaman geçirmek için her şeyi yaptı.</p>

  <p>Bir saatten uzun bir süre sonra tarafsız bölgeden iki kişinin yaklaştığını fark edip durakladı. Angela? Solembum? Şaşırarak ve telaşlanarak uyuklayan Oriki uyandırdı, ona olanları anlattı.</p>

  <p>Cüce kaşlarını çatıp savaş baltasını çıkardı. "Şifalı ot satıcısını yalnızca birkaç kez gördüm, ama bize ihanet edecek birine benzemiyor. Onlarca yıldır Varden'in arasında."</p>

  <p>"Ne yaptığını öğrenmeliyiz," dedi Eragon.</p>

  <p>Birlikte kampın içinden geçip yaklaşan ikilinin yolunu kesmek için ilerlediler. Angela kısa süre sonra peşinde Solembum'la ışığa çıktı. Cadı, alacalı çevreye uyum sağlayacak şekilde koyu renk, uzun bir pelerine sarılmıştı. Şaşırtıcı bir çeviklik, güç ve esneklik göstererek Cücelerin inşa ettiği siperlerin üstüne tırmandı, bir direkten diğerine savrulup hendeklerin üstünden atladı ve sonunda son siperin dik yüzeyinden kaya kaya aşağıya indi, nefes nefese Saphira'nın yanında durdu.</p>

  <p>Başlığını geriye atarak onlara parlak bir şekilde gülümsedi. "Hoş geldin partisi! Ne kadar düşüncelisiniz." O konuşurken kedi adam titredi, tüyleri kabardı. Sonra bulanık bir suda görünüyormuş gibi hatları bulanıklaştı, bir kez daha dağınık saçlı bir oğlan çocuğunun çıplak bedenine dönüştü. Angela elini kemerindeki deri çantaya soktu, bir çocuğun tunik ve pantolonunu, dövüştüğü küçük hançeri Solembum'a uzattı.</p>

  <p>"Orda ne yapıyordun?" diye sordu Orik, onlara şüpheli bir şekilde bakarak.</p>

  <p>"Oh, şunu bunu."</p>

  <p>"Bize söylesen iyi olur," dedi Eragon.</p>

  <p>Angela'nın yüzü sertleşti. "Öyle mi? Solembum ve bana güvenmiyor musunuz?" Kedi adam sivri dişlerini gösterdi.</p>

  <p>"Pek sayılmaz," diye itiraf etti Eragon, hafifçe gülümseyerek.</p>

  <p>"Bu iyi," dedi Angela. Eragon'un yanağını okşadı. "Daha uzun yaşarsın. Eğer bilmen gerekiyorsa söyleyeyim, İmparator'u yenmeye yardım etmek için elimden geleni yapıyordum. Yalnız benim yöntemlerim elinde kılıçla haykırarak koşmayı içermiyor."</p>

  <p>"Senin yöntemlerin neymiş bakalım?" diye gürledi Orik.</p>

  <p>Angela pelerinini katlayıp çantasına sokmak için durakladı. "Bunu söylememeyi tercih ederim; öğrendiğiniz zaman sürpriz olmasını istiyorum. Fazla uzun beklemeniz gerekmiyor. Birkaç saat içinde başlar."</p>

  <p>Orik sakalını sıvazladı. "Ne başlar? Bize açık bir cevap vermezsen seni Nasuada'ya götürmek zorunda kalacağız. Belki o aklını başına getirir."</p>

  <p>"Beni Nasuada'ya götürmeniz bir işe yaramaz. O, sınırı geçmem için bana izin verdi."</p>

  <p>"Sen öyle diyorsun."</p>

  <p>"Ben de öyle diyorum," dedi Nasuada. Eragon, onun arkadan geldiğini hissetmişti. Hatta, yanında, bir tanesinin Garzhvog olduğu dört Kull'un bulunduğunu da hissetmişti. Urgalların varlığına duyduğu öfkeyi gizlemeye gerek duymadan kaşlarını çatarak onlara döndü.</p>

  <p>"Leydim," diye mırıldandı Eragon.</p>

  <p>Orik o kadar sakin değildi; şiddetli bir küfür savurarak geriye sıçrarken savaş baltasını kavradı. Saldırıya uğramadıklarını hızla fark edip Nasuada'yı huysuz bir şekilde selamladı. Ama eli silahının sapından, gözleri Urgalların üstünden hiç ayrılmadı. Angela herhangi bir çekingenlik sergilemedi. Nasuada'ya gereken saygıyı gösterdikten sonra kendi haşin dillerinde Urgallara hitaben konuştu, onlar da büyük bir keyifle karşılık verdiler.</p>

  <p>Nasuada, biraz özel konuşmak için Eragon'u bir kenara çekti. "Bir an için duygularını bir kenara bırakıp sana söyleyeceklerimi mantıkla değerlendirmeni istiyorum. Bunu yapabilir misin?" Eragon donuk bir ifadeyle başını salladı. "Güzel. Yarın kaybetmemek için elimden geleni yapıyorum. Ama eğer sen," dedi göğsünü dürterek. "Yarıh öldürülürsen ne kadar iyi savaştığımızın ya da benim Varden'i ne kadar iyi yönettiğimin veya hatta İmparator'u bozguna uğratmamızın bile bir önemi olmaz. Anlıyor musun?" Eragon tekrar başını salladı. "Galbatorix ortaya çıkarsa seni korumak için yapabileceğim hiçbir şey yok; eğer ortaya çıkarsa onunla tek başına savaşacaksın. Du Vrangr Gata, Galbatorix'e karşı senin oluşturduğundan daha büyük bir tehdit oluşturmuyor. Ve bir neden yokken onların yok edilmesine izin vermeyeceğim."</p>

  <p>"Galbatorix'le Saphira hariç yalnız başıma karşılaşacağımı her zaman büiy ordum."</p>

  <p>Nasuada'nın dudaklarında üzgün bir gülümseme belirdi. Titreyen meşale ışığında çok yorgun görünüyordu. "Eh, ortada bir şey yokken bir sorun üretmenin anlamı yok. Galbatorix burda olmayabilir bile." Ama kendi sözlerine kendi de inanmıyor gibiydi. "En azından seni karnına bir kılıç darbesi alarak ölmekten koruyabilirim. Cücelerin ne yapma niyetinde olduğunu öğrendim ve bu fikri geliştirebileceğimi düşündüm. Zihinlerini ihanet için incelemene izin verdikleri sürece –ki buna mecburlar– Garzhvog ve üç koçunun senin koruman olmasını istedim."</p>

  <p>Eragon kaskatı oldu. "O canavarlarla birlikte savaşmamı bekleyemezsin. Üstelik Cücelerin Saphira ve beni savunmalarını kabul ettim. Urgalların lehine onları reddedersem bunu kabul etmezler."</p>

  <p>"O zaman iki grup da korur seni," diye karşılık verdi Nasuada. Yüzünü uzun süre inceleyip Eragon'un anlayamadığı bir şeyler aradı. "Oh Eragon. Umarım nefretinin ötesini görebilirsin. Benim yerimde olsan başka ne yapardın?" Eragon sessiz kalınca içini çekti. "Urgallara karşı kin beslemek için nedeni olan biri varsa o da benim. Babamı öldürdüler. Ama bunun Varden için en iyisini yapmamı engellemesine izin veremem... En azından evet ya da hayır demeden önce Saphira'nın fikrini sor. Sana Urgalların korumasını kabul etmeni emredebilirim, ama bunu yapmamayı tercih ederim."</p>

  <p>Aptallık ediyorsun, dedi Saphira, kendisine sormaya gerek kalmadan.</p>

  <p>Kull'un arkamı kollamasını istemediğim için mi aptalım?</p>

  <p>Hayır, mevcut durumumuzda nerden gelirse gelsin yardımı reddettiğin için aptalsın. Düşün. Oromis olsa ne yapacağını biliyorsun ve ne diyeceğini de. Onun yargısına güvenmiyor musun?</p>

  <p>Her konuda haklı olamaz, dedi Eragon.</p>

  <p>Bu bir tez değil... Kendini bir araştır, Eragon ve gerçeği söyleyip söylemediğimi bana söyle. Doğru yolu biliyorsun. Kendine bunu kabul ettiremezsen düş kırıklığına uğrayacağım.</p>

  <p>Saphira ve Nasuada'nın ısrarları yalnızca Eragon'un daha isteksiz olmasına neden oluyordu. Yine de başka seçeneği olmadığını biliyordu. "Tamam, beni korumalarına izin vereceğim, ama yalnızca zihinlerinde şüpheli bir şey bulmazsam. Bu savaştan sonra beni bir daha bir Urgalla birlikçe çalışmaya zorlamayacağına söz verir misin?"</p>

  <p>Nasuada başını iki yana salladı. "Bunu yapamam, Varden'e zararı olabilecek bir şeyi yapamam." Durakladı. "Oh, şey</p>

  <p>Eragon?"</p>

  <p>"Evet, leydim."</p>

  <p>"Benim ölümüm halinde, yerime senin geçmeni istiyorum. Eğer böyle bir şey olursa Jörmundur'un tavsiyelerine güvenmeni öneririm –Yaşlılar Konseyi'ndeki herkesten daha deneyimli o– ve senin altında bulunanların iyiliğini her şeyin önüne koymam bekliyorum. Açıkça anlaşıldı mı Eragon?"</p>

  <p>Bu haber onu hazırlıksız yakalamıştı. Varden onun için her şeyden daha önemliydi. Varden'i ona sunmak Nasuada'nın gösterebileceği en büyük güven hareketiydi. Onun bu güveni Eragon'u etkilemişti; başını önüne eğdi. "Sen ve Ajihad kadar iyi bir lider olmak için çabalayacağım. Beni onurlandırdın, Nasuada."</p>

  <p>"Evet, onurlandırdım." Nasuada dönüp diğerlerine katıldı.</p>

  <p>Hâlâ Nasuada'nın açıklamalarının etkisi altında bulunan ve bu yüzden öfkesi hafifleyen Eragon yavaşça Saphira'ya doğru yürüdü. Garzhvog ve diğer Urgalları inceleyip ruh hallerini anlamaya çalıştı, ama onların özellikleri Eragon'un alışık olduğundan o kadar farklıydı ki bol miktarda duygudan başka bir şey seçemiyordu. Kendi içinde de Urgallara yönelik bir sempati bulamıyordu. Ona göre Urgallar, onu mümkün olur olmaz öldürecek vahşi hayvanlardı, sevgi, nezaket ve hatta gerçek zekâdan yoksunlardı. Kısacası onlar daha aşağı varlıklardı.</p>

  <p>Saphira zihninin derinliklerinde fısıldadı. Galbatorix'in de aynı fikirde olduğuna eminim.</p>

  <p>Ve bunun için iyi bir nedeni var, diye gürledi Eragon, Saphira'yı şok etmek amacıyla. Tiksintisini basürmaya çalışarak yüksek sesle, "Nar Garzhvog, bana dördünüzün zihinlerini incelememe izin vereceğiniz söylendi," dedi.</p>

  <p>"Öyle, Firesword. Leydi Nightstalker bize ne istediğini söyledi. Bir zamanlar bizim için çok şey yapan böyle güçlü bir savaşçının yanında savaşma fırsatı bulduğumuz için onur duyuyoruz."</p>

  <p>"Ne demek istiyorsunuz? Ben sizin bir sürü akrabanızı öldürdüm." Oromis'in parşömenlerinden biri kendiliğinden Eragon'un zihninde yükseldi. Hem dişi, hem erkek Urgalların toplumdaki rütbelerini dövüşle belirlediklerini, Urgalların ve diğer ırkların arasındaki çatışmaların çoğunun nedeninin bu uygulama olduğunu lıatırlıyordu. Bu demek oluyordu? ki eğer onun savaştaki başarılarına hayranlık duyuyorlarsa, ona savaş şeflerinden birinin statüsünü vermiş olabilirlerdi.</p>

  <p>"Durza'yı öldürerek bizi kontrol edilmekten kurtardın. Sana borçluyuz, Firesword. Koçlanmızdan hiçbiri sana meydan okumayacak, sen ve ejderhan Flametongue bizim evlerimizi ziyaret ederseniz daha önce hiçbir yabancının karşılanmadığı gibi karşılanacaksınız."</p>

  <p>Eragon'un beklediği tepkiler arasında minnettarlık bulunmuyordu ve bununla baş etmeye hiç hazırlıklı değildi. Başka hiçbir şey düşünemeyerek, "Bunu hatırlayacağım," dedi. Bakışlarını diğer Urgallara çevirdi, sonra tekrar Garzhvog'a ve san gözlerine döndü. "Hazır mısın?"</p>

  <p>"Evet, Süvari."</p>

  <p>Eragon, Garzhvog'un bilincine uzanırken Farthen Dûr'a ilk geldiğinde İkizlerin zihnini nasıl istila ettiği geldi aklına. Ama Urgalın kimliğine girerken bunu unuttu. Araştırmasının yapısı –belki Garzhvog'un geçmişinde bir yerlerde gizlenmiş olan kötü bir niyet arayarak– Eragon'un yıllardır birikmiş anıları incelemesi anlamına geliyordu. İkizlerin tersine Eragon bilerek acı vermekten kaçınıyordu, ama aşırı derecede yumuşak da değildi. Garzhvog'un ara sıra rahatsız olarak irkildiğini görebiliyordu. Cüceler ve Elfler gibi Urgalların zilini de insan zihninden farklı türde unsurlar barındınyordu içinde. Yapısı katılık ve hiyerarşiyi vurguluyordu –Urgalların kendilerini organize ettikleri kabilelerin bir sonucuydu bu– ama kaba, ham, acımasız ve kurnazdı: vahşi bir hayvanın zihni gibi.</p>

  <p>Bir birey olarak Garzhvog hakkında daha fazla şey öğrenmek için bir Çaba göstermemesine rağmen Eragon elinde olmadan Urgalın hayatıyla ilgili bazı şeyler de öğrendi. Garzhvog direnmiyor, hatta deneyimlerini paylaşmak, Eragon'u Urgalların doğuştan düşman olmadığına inandırmaya çalışmak için hevesli görünüyordu. Bizi yok etmek isteyen başka bir Süvarinin yükselmesini kaldıramayız, dedi Garzhvog. iyi bak, Firesword ve bizim gerçekten söylediğin gibi canavarlar olup olmadığımıza bak...</p>

  <p>O kadar çok görüntü ve duygu vardı ki Eragon neredeyse yolunu kaybediyordu: Spine'ın derinliklerindeki bir köyde inşa edilmiş olan derme çatma köyün diğer üyeleriyle birlikte geçen çocukluğu; boynuzdan yapılmış tarakla saçını tararken tatlı bir sesle şarkı söyleyen annesi; çıplak elleriyle geyik ve diğer hayvanları avlamayı öğrenmesi; eski kanın hâlâ damarlarında aktığını gösterecek şekilde büyümeye devam edip iki buçuk metreye uzayıp Kull olması; yaptığı, kabul ettiği ve kazandığı düzinelerce meydan okuma; ün kazanmak ve böylece eş bulmak için köyden çıkıp ırkını küçük gören bir dünyadan yavaş yavaş nefret etmeyi, güvensizliği ve korkuyu –evet, korkuyu– hissetmeyi öğrenmesi; Farthen Dûr'daki dövüş; Durza tarafından manipüle edildiklerini öğrenmesi; daha iyi bir hayat için tek şanslarının Varden'le aralarındaki eski anlaşmazlıkları bir kenara koyup, Varden'le dost olmak ve Galbatorix'i devirmek olduğunu fark etmesi. Garzhvog'un yalan söylediğine dair bir kanıt yoktu.</p>

  <p>Eragon gördüklerini arılamıyordu. Zihnini Garzhvog'unkinden koparıp geriye kalan üç Urgalın zihnine daldı. Onların hatıraları da Garzhvog'un sunduğu gerçekleri doğruluyordu. İnsanları öldürdüklerini gizleme çabası içinde değildiler, ama bunu Durza'nın kontrolü altındayken yapmışlardı ya da insanlarla yiyecek veya toprak için savaşırken. Ailelerimizi korumak için gerekeni yaptık, dediler.</p>

  <p>İşini bitirip Garzhvog'un önünde dururken Eragon Urgal kanının da herhangi bir prensinki kadar soylu olduğunu biliyordu. Eğitimsiz olsa da Garzhvog'un harika bir komutan, Oromis'in kendisi kadar büyük bir düşünür ve filozof olduğunun farkındaydı. Kesinlikle benden daha zeki, diye itiraf etti Saphira'ya. Saygı ifadesi olarak boğazını göstererek yüksek sesle, "Nar Garzhvog," dedi ve nar unvanının yüce kaynağının ilk kez farkına vardı. "Yanımda bulunmanız bana onur verir. Herndall'a, Urgallar sözlerine sadık kaldıkları ve Varden'in aleyhine dönmedikleri takdirde size itiraz etmeyeceğimi söyleyin." Eragon bir Urgaldan gerçekten hoşlanabileceğini sanmıyordu, ama yalnızca birkaç dakika önce demir gibi sağlam olan önyargısı artık cehalet gibi görünüyordu ve aklı başmdayken bu önyargıyı sürdüremezdi.</p>

  <p>Saphira dikenli diliyle kolunu yaladı. Hatalı olduğunu kabul etmek cesaret gerektirir.</p>

  <p>Yalnızca aptal görünmekten korkuyorsan ve eğer bu korkunç hatayı sürdürürsem çok daha aptal görünürdüm.</p>

  <p>Vay canına ufaklık, çok akıllıca bir şey söyledin. Takılmasına rağmen başardığı şey yüzünden Saphira'nın duyduğu sıcak gururu hissedebiliyordu.</p>

  <p>"Sana borçlu olduğumuzu tekrar etmek istiyorum, Firesword," dedi Garzhvog.</p>

  <p>Eragon, Nasuada'nın olanların ayrıntısını öğrenmek istediğini, ama kendini tuttuğunu görebiliyordu. "Güzel. Bu iş de tamamlandığına göre ben gitmeliyim. Eragon, zamanı gelince Trianna'dan işaretimi alacaksın." Bunları söyledikten sonra karanlıkta kayboldu.</p>

  <p>Eragon, Saphira'ya yaklaşırken Orik yamna geldi. "Biz Cücelerin burda olması büyük şans, değil mi? Kull'u atmaca gibi takip edeceğiz. Sırtın dönükken seni yakalamalarına izin vermeyeceğiz. Saldırdıkları an bacaklarını keseceğiz."</p>

  <p>"Urgalın teklifini kabul etme konusunda Nasuada'yla aynı fikirde olduğunu sanıyordum."</p>

  <p>"Bu onlara güveneceğim anlamına ya da yanlarında olmak istediğim anlamına gelmiyor, değil mi?" Eragon gülümseyerek tartışma zahmetine girmedi; Orik'i Urgalların açgözlü katiller olmadıklarına ikna etmek mümkün değildi, özellikle de kendisi Urgalların zihnine girmeden bu olasılığı reddettikten sonra.</p>

  <p>Şafağı beklerken gece iyice ağırlaşmıştı. Orik cebinden bir bileği taşı çıkarıp kıvrık baltasının kenarlarını bilemeye başladı. Yanına gelen altı Cüce de aynı şeyi yaparken metalin taşa sürterken çıkardığı gıcırtı havayı doldurdu. Kulllar sırt sırta oturup alçak sesle ölüm şarkıları söylemeye başladılar. Eragon, kendisi, Saphira, Nasuada, Orik ve hatta Arya'nrn etrafına koruma dikerek vakit geçirdi. Bu kadar çok inşam korumanın tehlikeli olduğunu biliyordu, ama onlara bir zarar gelmesine dayanamazdı. İşini bitirdiğinde, cesaret ettiği kadar gücü Bilge Beloth'un kemerindeki elmaslara aktardı.</p>

  <p>Eragon, Angela'nın yeşil ve siyah zırhını takısını büyük bir ilgiyle seyrediyordu. Angela daha sonra oymalı tahta bir sandığın içinden çıkardığı asa-kılıcını orta yerinden birleştirdi. Tamamlanan silahı kafasının üstünde birkaç kez çevirip savaşın şokuna dayanacağına ikna oldu.</p>

  <p>Cüceler, ona onaylarcasına bakarken Eragon bir tanesinin homurdandığını duydu. "...Dûrgrimst Quan dışında birinin hûthvir'i böyle kullanması büyük saygısızlık."</p>

  <p>Ondan sonra duyulan tek ses, kılıçlarını bileyen Cücelerin çıkardığı uyumsuz sesler oldu.</p>

  <p>Çığlıklar başladığında şafak yakındı. Artmış duyuları yüzünden onları önce Eragon ve Saphira fark etti, ama acı içindeki çığlıklar yakında diğerlerinin de duyacağı kadar arttı. Ayağa kalkan Orik, kargaşanın kaynaklandığı İmparator'un ordusuna doğru baktı. "Böyle korkunç ulumalar çıkarabilmesi için ne tür bir yaratığa işkence ediyorlar ki? Ses iliklerimi donduruyor."</p>

  <p>"Fazla beklemeyeceğinizi söylemiştim," dedi Angela. Eski neşesi kalmamıştı; hastaymış gibi solgun ve süzgündü, yüzü griye dönmüştü.</p>

  <p>Eragon sordu. "Bunu sen mi yaptın?"</p>

  <p>"Evet. Yemeklerini, ekmeklerini, içeceklerini, elimi sürebildiğim her şeyi zehirledim. Bazıları şimdi ölecek, bazdan çeşitli zehirler etkisini gösterirken daha sonra. Nöbetçilere zehir içirdim, böylece savaşta halüsinasyon görecekler." Gülümsemeye çalıştı, ama başaramadı. "Savaşmanın pek onurlu bir yolu değil bu, ama ölmektense bunu yapmayı tercih ettim. Düşmanlarımızın kafasını karışünr bu."</p>

  <p>"Yalnızca bir korkak veya hırsız zehir kullanır!" dedi Orik. "Hasta bir rakibi yenmenin onuru nerde?" O konuşurken çığlıklar da artıyordu.</p>

  <p>Angela tatsız bir şekilde güldü. "Onur mu? Onur istiyorsan zehirlemediğim binlerce asker daha var. Eminim bugünün sonuna dek onur deponu doldurursun."</p>

  <p>"Orrin'in çadırındaki malzemelere bu yüzden mi ihtiyacın vardı?" diye sordu Eragon. Angela'nın yapüğı şeyin iğrenç olduğunu düşünüyordu, ama bunun için onu kınamıyordu. Angela'nın askerleri, Nasuada'nın Urgalların arkadaşlık teklifini kabul etmesiyle aynı nedenden ötürü zehirlediğini biliyordu: çünkü bu onların hayatta kalmak için tek şansı olabilirdi.</p>

  <p>"Doğru."</p>

  <p>Askerlerin çığlıkları o kadar şiddetli bir şekilde devam ediyordu ki Eragon kulaklarını tıkayıp sesi engellemek istiyordu. Yüzünü buruşturup olduğu yerde kıpırdanıp dumyordu. Ama kendini dinlemeye zorladı. Bu, İmparator'a direnmenin bedeliydi. Buna aldırmazlık etmek yanlış olurdu. Bu yüzden ellerini yumruk yapıp oturdu. Yanan Ovalar ölmekte olan adamların çığlıklarıyla yankılanırken çenesi acı verecek şekilde kasıldı.</p>
</body>
</html>
