<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Savaş Bulutları</h1>

  <p>Trianna'nın, Du Vrangr Gata'nın resmi olmayan merkezi olarak iş gören çadırını bulmaları neredeyse yarım saatlerini aldı. Çadın bulmada zorluk çekmişlerdi, çünkü çok az insan varlığından haberdardı. Üstelik nerede olduğunu bilen insan sayısı daha da azdı, çünkü çadır Galbatorix'in ordusundaki büyücülerin bakışlarından korunmak için kayaların arkasına gizlenmişti.</p>

  <p>Eragon ve Saphira siyah çadıra yaklaşırken giriş açıldı, kolları sihir yapmak için dirseklerine kadar sıvanmış olan Trianna dışan çıktı. Arkasında bir grup kararlı, ürkmüş görünümlü büyücü toplanmıştı. Eragon onların çoğunu Farthen Dûr'daki savaş sırasında ya dövüşürken ya da yaraları iyileştirirken görmüştü.</p>

  <p>Eragon, Trianna ve diğerlerinin, değişen görünümüne beklenen bir şaşkınlıkla tepki vermelerini seyrediyordu. Kollarını indiren Trianna, "Shadeslayer, Saphira. Burda olduğunuzu bize daha önce söylemeliydiniz. Düşman olduğunu sandığımız biriyle karşılaşıp savaşmaya hazırlanıyorduk," dedi.</p>

  <p>"Sizi kızdırmak istemezdim," dedi Eragon. "Ama iner inmez Nasuada ve Kral Orrin'le görüşmemiz gerekti."</p>

  <p>"Peki neden şimdi varlığınızla bizi onurlandınyorsunuz? Daha önce hiç bizi ziyaret etme lütfunda bulunmadınız, oysa ki biz Varden'deki herkesten daha fazla kardeşiniziz sizin."</p>

  <p>"Du Vrangr Gata'nın komutasını ele almaya geldim." Toplanan büyücüler onun haberi üzerine şaşkınlıkla bir şeyler mırıldanırken Trianna gerildi. Eragon, aynı anda birkaç büyücünün, gerçek niyetini anlamak için zihinlerini araştırdığını hissetti. Kendini korumak yerine –bu onu yaklaşan saldırılara karşı kör ederdi– casusların zihinlerini sertçe dürterek karşılık verdi, sonunda onlar kendi bariyerlerinin arkasına çekilmek zorunda kaldılar. Eragon bunu yaparken iki adam ve bir kadının irkilip bakışlarını kaçırdıklarını görme zevkini yaşadı.</p>

  <p>"Kimin emriyle?" diye sordu Trianna.</p>

  <p>"Nasuada'nın."</p>

  <p>"Ah," dedi büyücü zafer dolu bir gülümsemeyle. "Ama Nasuada'nın bizim üzerimizde doğrudan bir yetkisi yok. Varden'e kendi isteğimizle yardım ediyoruz."</p>

  <p>Direnci Eragon'u şaşırttı. "Kendisinin ve babasının Du Vrangr Gata için yaptıklarından sonra eminim Nasuada bunu duyduğuna şaşıracaktır. Bu, sizin artık Varden'e yardım etmek istemediğiniz izlenimini yaratabilir." Tehdidin bir süre havada asılı kalmasına izin verdi. "Üstelik daha önce bu görevi bana vermeye istekli olduğunuzu hatırlıyorum. Neden şimdi olmaz?"</p>

  <p>Trianna tek kaşını kaldırdı. "Teklifimi reddettiniz, Shadeslayer... yoksa bunu unuttunuz mu?" Sakin görünse de tepkisinde bir savunmacılık havası vardı. Eragon, onun, pozisyonunun savunulacak yanı olmadığını bildiğinden şüpheleniyordu.</p>

  <p>"O zaman kabul edemezdik. Zamanlama yanlıştı."</p>

  <p>Birden yön değiştiren Trianna sordu. "Hem neden Nasuada bizi yönetmenizi istiyor ki? Saphira'yla birlikte başka bir yerde daha çok işe yarayabilirsiniz."</p>

  <p>"Nasuada yaklaşan savaşta Du Vrangr Gata'yı yönetmemi istiyor ve ben de bunu yapacağım." Eragon bunun kendi fikri olduğundan bahsetmemeyi daha uygun bulmuştu.</p>

  <p>Suratını asması Trianna'ya haşin bir görünüm veriyordu. Arkasındaki büyücüleri işaret etti. "Hayatlarımızı sanatımızı incelemeye verdik. Sen iki yıldan kısa bir süredir büyü yapıyorsun. Bu görev için seni bizden daha nitelikli yapan nedir? Ne olursa olsun.. Söyle bana: Stratejin nedir? Bizi nasıl kullanmayı planlıyorsun?"</p>

  <p>"Planım çok basit. Çoğunuz zihinlerinizi birleştirip düşman büyücüleri arayacaksınız. Onları bulduğunuzda gücümü sizinkine ekleyeceğim ve birlikte büyücülerin direncini kıracağız. Sonra bu büyücülerin bariyerleriyle korunan askerleri öldürebiliriz."</p>

  <p>"Peki geri kalan zamanda ne yapıyor olacaksın?"</p>

  <p>"Saphira'yla birlikte savaşacağım."</p>

  <p>Garip bir sessizlikten sonra Trianna'nın arkasındaki bir adam, "Bu iyi bir plan," dedi. Trianna, ona öfkeli bir bakış fırlatınca olduğu yere sindi.</p>

  <p>Trianna yine Eragon'a döndü. "İkizler öldüğünden beri Du Vrang, Gata'yı ben yönetiyorum. Benim rehberliğim altında Varden'in savaş çabalarına para sağlamanın yollarını bulduk. Sayısız diğer hizmetin yanı sıra Kara El'i –Galbatorix'in Nasuada'ya suikast yapmaya çalışan casus şebekesi– ortaya çıkardık. Bunların önemli basanlar olduğunu söylerken övünmüyorum. Ve böyle sonuçlar almaya devam edebileceğimizden eminim... O halde neden Nasuada beni azlettirmek istiyor? Onun canını sıkacak bir şey mi yaptım?"</p>

  <p>O zaman Eragon her şeyi anladı. Güce alışmış ve onu bırakmak istemiyor. Ama bundan da öte, onun yerini almamın onun liderliğini eleştirmek anlamına geldiğini düşünüyor.</p>

  <p>Bu anlaşmazlığı çözmek zorundasın, hem de hemen, dedi Saplüra. Zamanımız azalıyor.</p>

  <p>Eragon, Trianna'yı daha fazla kızdırmadan Du Vrangr Gata'nın üzerinde otorite kurmanın yollarını bulmak için beynini altüst etti. Sonunda, "Buraya bela çıkarmak için gelmedim. Yardım istemeye geldim," dedi. Bütün topluluğa hitaben konuşuyor, ama Trianna'ya bakıyordu. "Ben güçlüyüm, evet. Saphira ve ben Galbatorix'in gözde büyücülerinin çoğunu yenebiliriz. Ama Varden'deki herkesi koruyanlayız. Her yerde olamayız. Ve eğer İmparator'un savaş büyücüleri bize karşı güçlerini birleştirirse bizim bile hayatta kalmamız zorlaşır... Bu savaşta tek başımıza savaşamayız. Sen haklısın, Trianna, Du Vrangr Gata'da çok iyi işler çıkarmışsın. Ben senin yerini almak için burda değilim. Yalnızca –bir büyücü olarak– Du Vrangr Gata'yla birlikte çalışmam gerekiyor ve –bir Süvari olarak– size emirler de vermem gerekiyor, sorgusuz sualsiz yerine getirileceğine emin olmam gereken emirler. Komuta zincirinin oluşturulması gerekiyor. Özerkliğinizin büyük bölümünü koruyacaksımz. Ben çoğu zaman bütün dikkatimi Du Vrangr Gata'ya veremeyecek kadar meşgul olacağım. Senin tavsiyelerine boş verme niyetinde de değilim, çünkü benden çok daha deneyimli olduğunun farkındayım... Bu yüzden, Varden'in iyiliği için, bize yardım eder misiniz?"</p>

  <p>Trianna durakladı, sonra başını eğdi. "Elbette Shadeslayer, Varden'in iyiliği için. Du Vrangr Gata'yı yönetmene izin vermek bir şereftir."</p>

  <p>"O halde başlayalım."</p>

  <p>Sonraki birkaç saat boyunca Eragon, toplanan büyücülerin her biriyle konuştu –ama çoğu Varden'e yardım etmek için şu ya da bu şekilde meşguldü– ve onlarla ilgili bilgileri, birbirinden büyük farklılık gösteren büyücülük becerilerini öğrenmek için elinden geleni yaptı. Du Vrangr Gata'daki erkek ve kadınların büyük bölümünün büyüyü bir akrabalarından öğrendiğini, bunu büyüden korkanların istenmeyen dikkatinden ve kuşkusuz Galbatorix'in kendisinden korunmak için büyük bir gizlilik içinde tuttuklarını öğrendi. Yalnızca bir avuç büyücü gerektiği gibi çıraklık döneminden geçmişti. Sonuç olarak büyücülerin çoğu antik dil konusunda çok az şey biliyordu, hiçbiri bunu gerçek dil olarak konuşamıyor du; büyü hakkındaki inançlarının çoğu dini batıl inançlarla çarpıtılmıştı; büyünün çok sayıda kullanımını bilmiyorlardı.</p>

  <p>İkizler seni Farthen Dûr'da sınarken senin antik dile ait kelime hazineni öğrenebilmek için umutsuzca çabalamalarına şaşmamak gerekir, dedi Saphira. Bu bilgiyle daha basit seviyedeki bu büyücüleri kolayca fethedebilirlerdi.</p>

  <p>Ama çalışmak için elimizde bir tek onlar var.</p>

  <p>Doğru. Umarım artık Trianna hakkında haklı olduğumu anlarsın. Kendi arzularını başkalarının iyiliğinin önüne geçiriyor.</p>

  <p>Haklıydın, dedi Eragon sakin bir şekilde. Ama bunun için onu kınamıyorum. Trianna dünyayla elinden geldiğince iyi bir şekilde uğraşıyor. Bunu onaylamasam da anlıyorum ve anlayış –Oromis'in söylediği gibi– empati gerektiriyor.</p>

  <p>Büyücülerin üçte biri şifacı olarak uzmanlaşmıştı. Onlara ezberleyecekleri yeni büyüler, daha büyük yaraları iyileştirmelerini sağlayan büyüler verdikten sonra onları gönderdi. Açık bir komuta zinciri oluşturmak –Trianna'yı yardımcısı olarak atadı ve emirlerinin yerine getirilmesini sağlamasını istedi– ve ayrı ayn kişiliklerini uyumlu bir dövüş birimine dönüştürmek için geriye kalan büyücülerle çalıştı. Büyücüleri işbirliğine ikna etmeye çalışmanın bir köpek sürüsünü bir kemiği paylaşmaya zorlamak gibi olduğunu fark etti. Ona açıkça hayran olduklarını görmek de bir işe yaramıyordu, çünkü nüfuzunu kavgacı büyücüler arasında iyi ilişkiler kurmak için kullanamıyordu.</p>

  <p>Eragon yeterliliklerini görmek için onlardan bir dizi büyü yapmalarını istedi. Kendisinin artık basit gördüğü büyüleri yapmak için çabalamalarını seyrederken kendi gücünün ne kadar arttığının farkına vardı. Bir zamanlar çakıl taşını havaya kaldırmak için zorlandığımı, düşünüyorum da, dedi Saphira'ya hayretle.</p>

  <p>Ve Galbatorix'in yeteneğini geliştirmek için yüzyıldan fazla zamanı olduğunu düşünüyorum da, diye karşılık verdi Saphira.</p>

  <p>Güneş batıda alçalmış, turuncu ışığını, Varden'in kampını, canlı Jiet Nehri'ni ve Yanan Ovalar'ın tamamını bir delinin rüyasındaymış gibi çılgınca, ebruli parlak ışıkla aydınlatana kadar yoğunlaştırmıştı. Çadıra bir haberci geldiği sırada güneşin ufka varmasına bir parmak kalmıştı. Çocuk, Eragon'a, Nasuada'nın hemen yanına gelmesini istediğini söyiedi.</p>

  <p>"Bence acele etseniz iyi olur, Shadeslayer."</p>

  <p>Du Vrangr Gata'dan yardım istediğinde hazır ve istekli olacaklarına dair söz aldıktan sonra, Eragon yanında Saphira'yla koyu renk çadırların arasından Nasuada'nın çadırına doğru koşmaya başladı. Tepelerindeki kaba gürültü Eragon'un bakışlarını yerden kaldırmasına neden oldu.</p>

  <p>Gördüğü şey iki ordu arasında daireler çizen dev bir kuş sürüşüydü. Kartallar, atmacalar, şahinlerin arasında sayısız aç gözlü karga ve onların uzun, hançer gagalı, mavi sırtlı, açgözlü kuzenleri kuzgunları fark etti. Her kuş boğazını ıslatmak için kan, karnını doldurup açlığını bastırmak için sıcak et isteğiyle çığlıklar atıyordu. Deneyim ve içgüdüleriyle biliyorlardı ki ordular ne zaman Alagaesia'da görünseler tonlarca kokuşmuş et ziyafeti çekeceklerdi.</p>

  <p>Savaş bulutları toplanıyor, diye düşündü Eragon.</p>
</body>
</html>
