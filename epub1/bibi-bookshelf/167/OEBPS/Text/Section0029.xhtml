<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Düşmanın Yüzü</h1>

  <p>Roran günün geri kalanında işine devam ederken Carvahall'in boşluğunu derinden hissediyordu. Sanki içinin bir parçası çıkarılmış ve Spine'a gizlenmişti. Ve çocuklar olmayınca köy ordu kampına benzemişti. Bu değişiklik herkesin keyfini kaçırmıştı.</p>

  <p>Sonunda güneş Spine'ın sivri kabaklıklarının ardında batüğmda Roran, Horst'un evine giden tepeyi tırmandı. Ön kapının önünde durup elini tokmağa koydu, ama içeri giremedi. Bu beni neden dövüşmek kadar korkutuyor?</p>

  <p>Sonunda ön kapıdan vazgeçerek evin yan kapısına gitti. Mutfağa gizlice süzüldü. Elain'in masanın bir tarafında örgü örerken karşısında oturan Katrina'yla konuştuğunu gördü. İkisi de ona doğru dönünce Roran kekeledi. "Sen... sen iyi misin?"</p>

  <p>Katrina yanına geldi. "İyiyim." Yumuşak bir şekilde gülümsedi. "Yalnızca büyük bir şoktu... Babam..." Bir an için başını eğdi. "Elain, bana karşı son derece nazikti. Bu gecelik Baldor'un odasını bana vermeyi teklif etti."</p>

  <p>"Daha iyi olduğuna sevindim," dedi Roran. Ona sarılıp bu basit dokunuşla bütün sevgi ve hayranlığını iletmeyi umdu.</p>

  <p>Elain örgüsünü topladı. "Hadi gel. Güneş battı ve senin yatma zamanın geldi. Katrina."</p>

  <p>Roran kendisini yanağından öpen Katrina'yı gönülsüzce bıraktı. "Sabah görüşürüz."</p>

  <p>Onu dışarı kadar takip etmek istedi, ama Elain iğneli bir tonla, "Roran," deyince durdu. Narin yüzü sert ve haşindi.</p>

  <p>"Evet?"</p>

  <p>Elain, Katrina'nın kendilerini duyamayacağı üst kata çıkmasını bekledi. "Bu kıza verdiğin bütün sözler ve vaatler konusunda samimi olduğunu umuyorum, çünkü eğer değilsen bir meclis toplayıp seni bir hafta içinde sürgüne gönderirim."</p>

  <p>Roran sersemlemişti. "Elbette samimiydim. Onu seviyorum."</p>

  <p>"Katrina senin için sahip olduğu ve sevdiği her şeyden vazgeçti." Elain sarsılmaz bakışlarla ona baktı. "Genç bakirelere karşı sevgilerini tavuklara atılan arpalar gibi savuran adamlar tamdım. Genç kızlar içini çeker, ağlar ve özel olduklarına inanırlar, ama erkekler için bu basit bir eğlencedir. Sen her zaman onurlu bir adam oldun, Roran, ama insanın eti en mantıklı inşam bile hoplayıp zıplayan bir alımağa veya kurnaz, kötü bir tilkiye dönüştürebilir. Sen bunlardan biri misin? Çünkü Katrina'nın ne bir aptala, ne dalavereciye, hatta ne de aşka ihtiyacı var; onun istediği kendisine bakacak bir erkek. Eğer onu terk edersen Carvahall'deki en yoksul insan olacak, arkadaşlarından ayrı yaşamak zorunda kalan, ilk ve tek dilencimiz olacak. Damarlarınıdaki kan izin verdiği sürece buna izin vermeyeceğim."</p>

  <p>"Ben de öyle," diye itiraz etti Roran. "Bunu yapmak için kalpsiz ya da daha kötü biri olmam gerekir."</p>

  <p>Elain çenesini kaldırdı. "Kesinlikle. Çeyizini ve annesinin mirasını kaybetmiş olan bir kadınla evlenmek üzere olduğunu unutma. Katrina'nın mirasını kaybetmesinin ne anlama geldiğini biliyor musun? Parası, danteli, örtüleri, iyi idare edilen bir ev için gereken hiçbir şeyi olmayacak. Bu tür şeyler hepimizin sahip olduğu, Alagaesia'ya ilk yerleştiğimizden beri anneden kızına geçen şeylerdir. Bizim değerimizi belirlerler. Mirası olmayan bir kız şey gibidir... şey..."</p>

  <p>"Çiftliği veya işi olmayan bir adam," dedi Roran.</p>

  <p>"Öyle. Sloan'ın Katrina'ya mirasını vermemesi acımasızlıktı, ama artık bu konuda yapacak bir şey yok. İkinizin de parası ve kaynağı yok. Bu ekstra zorluk olmadan da hayat zaten yeterince zor. Sıfırdan ve elinizde hiçbir şey olmadan başlayacaksınız. Bu durum seni korkutuyor ya da dayanılmaz görünüyor mu? Bu yüzden sana bir kez daha soruyorum –ve bana yalan söyleme, yoksa ikiniz de hayatlarınızın geri kalam boyunca buna pişman olacaksınız– ona karşı bir kızgınlık ya da kin duymadan ona bakacak mısın?"</p>

  <p>"Evet."</p>

  <p>Elain içini çekip iki toprak fincana kirişlerin arasında asılı duran tulumdan elma şarabı doldurdu. Tekrar masaya otururken birini Roran'a verdi. "O halde sana kendini Katrina'nın evini ve mirasını geri almasına adamanı tavsiye ederim, böylece o ve kızlarınız Carvahali'ın kadınlarının arasında utanmadan kalabilir."</p>

  <p>Roran soğuk elma şarabını içti. "O kadar uzun yaşarsak."</p>

  <p>"Evet." Bir tutam sarı saçını geriye atıp başını iki yana salladı. "Sen zor yolu seçtin, Roran."</p>

  <p>"Katrina'nın Carvahall'den ayrılmasını sağlamak zorundaydım."</p>

  <p>Elain tek kaşını kaldırdı. "Demek konu buydu. Eh, bu noktada seninle tartışamam, ama neden nişanınızı Sloan'la bu sabahtan önce konuşmadın? Horst babamdan beni istediği zaman, daha beni vereceklerinden emin olmadan aileme on iki koyun, bir domuz ve sekiz dökme demirden şamdan verdi. Bu iş böyle yapılmalı. Kayınpederine vurmaktan daha iyi bir yol düşünmüş olabilirdin."</p>

  <p>Roran'ın dudaklarından acı dolu bir kahkaha kaçtı. "Olabilirdim, ama bütün o saldırılar sırasında doğru zaman hiç gelmedi."</p>

  <p>"Ra'zac altı gündür saldırmıyor."</p>

  <p>Roran kaşlarını çattı. "Hayır, ama... şey... oh, bilmiyorum!" Düş kırıklığı içinde yumruğunu masaya vurdu.</p>

  <p>Elain fincanını masaya bırakıp minik elleriyle Roran'ın ellerini sardı. "Sloan'la arandaki bu uçurumu şimdi, yılların kızgınlığı birikmeden kapatabilirsen Katrina'yla hayatn çok, çok daha kolay olur. Yarın sabah onun evine gidip seni bağışlaması için yalvarmahsın."</p>

  <p>"Yalvarmam! Ona yalvarmam."</p>

  <p>"Roran, dinle beni. Evinde huzur olması bir aylık yalvarmaya değer. Bunu deneyimlerimden biliyorum; kavga seni perişan etmekten başka bir işe yaramaz."</p>

  <p>"Sloan Spine'dan nefret ediyor. Benimle bir ilişkisi olmasını istemeyecektir."</p>

  <p>"Ama denemek zorundasın," dedi Elain içtenlikle. "Özrünü geri çevirse bile sen çaba harcamadığın için suçlanmazsın. Katrina'yı seviyorsan gururunu unut ve onun için doğru olanı yap. Senin hatan yüzünden onun acı çekmesine neden olma." Şarabını bitirdi, teneke kapla mumlan söndürdü ve Roran'ı tek başına karanlıkta bırakıp gitti.</p>

  <p>Aradan geçen birkaç dakika sonra Roran kıpırdayabildi. Kolunu uzatıp tezgâhın kenarlarını hissetti, kapıyı bulup üst kata çıktı. Bütün bu süre içinde dengesini kaybetmemek için parmak uçlarını oymalı duvarlardan ayırmadı. Odasına girince soyunup kendini boylu boyunca yatağa attı.</p>

  <p>Kollarıyla yün dolu yastığını sararak gece evin içinde duyulan belli belirsiz sesleri dinledi: tavan arasındaki farenin kıpırtıları ve ara sıra attığı çığlıklar, gece soğuyan kirişlerin iniltileri, penceresine sürünen ve fısıldayan rüzgârın sesi ve... ve odasının dışındaki terlik hışırtıları.</p>

  <p>Kapı tokmağının üstündeki mandalın yerinden çıktığını, kapının itiraz gıcırtısıyla birkaç santim aralandığını gördü. Karanlık bir gövde içeri süzüldü, kapı kapandı. Roran yüzüne sürtünen saçlarla gül yapraklarını andıran dudakları aynı anda hissetti. İçini çekti.</p>

  <p>Katrina.</p>

  <p><br /></p>

  <p>Gök gürültüsü Roran'ı uykusundan uyandırdı.</p>

  <p>Yüzeye çıkmaya çalışan bir dalgıç gibi bilincini kazanmaya çalışırken yüzünde bir ışık parladı. Gözlerini açınca kapıda bir patlamayla birlikte koca bir deliğin belirdiğini gördü. Geniş delikten altı asker ve ardından iki Ra'zac içeri girdi. Boynuna bir kılıç dayandı. Yarandaki Katrina çığlık atarak battaniyeyi üstüne çekti.</p>

  <p>"Kalk," diye emretti Ra'zac. Roran dikkatle ayağa kalktı. Kalbi yerinden fırlayacakmış gibi çarpıyordu. "Ellerini bağlayıp onu getirin."</p>

  <p>Bir asker iple Roran'a yaklaştı, Katrina yeniden çığlık aüp adamların üstüne atıldı, ısırmaya, deli gibi tırmalamaya başladı. Keskin tırnaklan adamların yüzlerinde yarıklar açtı, küfreden askerleri kör eden kan izleri bıraktı.</p>

  <p>Roran yere çöküp baltasını aldı, ayağa fırlayıp çekici başının üstüne kaldırdı ve bir ayı gibi kükredi. Askerler sırf sayı üstünlükleriyle onu bastırmak için üstüne atıldılar, ama çabaları boşunaydı: Katrina tehlikedeydi ve o yenilmezdi. Kalkanlar darbeleri altında eziliyor, zırhları acımasız silahı aranda parçalanıyor, miğferleri içe göçüyordu. İki adam yaralanmıştı ve üçü bir daha ayağa kalkamayacak şekilde yere yıkılmıştı.</p>

  <p>Şangırtı ve patırtılar ev halkını uyandırmıştı; Roran koridorda bağıran Horst ve oğullarını belli belirsiz duyuyordu. Ra'zac birbirine tıslayarak bir şeyler söyledikten sonra ileri atılıp Katrina'yı insanüstü bir güçle yakaladılar, ayaklanın yerden keserek odadan kaçülar.</p>

  <p>"Roran!" diye haykırdı Katrina.</p>

  <p>Bütün enerjisini toplayan Roran geriye kalan iki adamı geçti. Koridora çıkınca Ra'zac'ın bir pencereye tırmandığını gördü. Üzerlerine atılıp yere inmek üzereyken sonuncu Ra'zac'a vurdu. Yukan fırlayan Ra'zac, Roran'ın kolunu havada yakalayıp sevinçle cıvıldadı, pis kokulu nefesini yüzüne üfledi. "Evet! İstediğimiz sensssin!"</p>

  <p>Roran elinden kurtulmaya çalıştı, ama Ra'zac kıpırdamıyordu. Roran boşta kalan eliyle yaratığın başına ve omuzlarına vurdu; demir kadar serttiler. Umutsuz ve öfkeli Roran, Ra'zac'ın başlığını yakalayıp çekti, yüz hatlarını ortaya çıkardı.</p>

  <p>Korkunç, işkence görmüş bir surat onun yüzüne doğru çığlık attı. Derisi böcek kabuğu gibi parlak siyahtı. Kafası keldi. Gözkapaklan yumruk büyüklüğündeydi ve cilalı demirden yapılma bir topuz gibi parlıyordu; gözünün akı ya da gözbebeği yoktu. Buran, ağız ve çenenin yerinde kalın bir gaga vardı ve ucu dikenli mor dilinin üstündt takırdıyordu.</p>

  <p>Roran haykırıp ayaklarını pencerenin pervazına dayadı, kendini canavarın elinden kurtarmak için mücadele etti, ama Ra'zac karşı konulmaz bir şekilde onu evin içinden çekti. Katrina'nın yerde bağırmakta ve mücadele etmekte olduğunu görebiliyordu.</p>

  <p>Roran'ın dizleri çözülürken Horst yanında belirdi ve kolunu göğsüne doladı, onu olduğu yere sabitledi. "Birisi mızrak getirsin!" diye bağırdı. Roran'ı tutmaktan dolayı boynundaki damar fırlamıştı. "Bizi alt etmek için bu şeytan yumurtasından fazlası gerekir!"</p>

  <p>Ra'zac son bir kez çekti, Roran'ı yerinden oynatmayı başaramayınca başını yana eğip, "Sssen bizimsin!" dedi. Kör edici bir hızla ileri atıldı. Ra'zac'ın gagasının sağ omzundaki kası deldiğini hisseden Roran acıyla uludu. Aynı anda bileği de çatırdadı. Ra'zac uğursuz bir kıkırtıyla onu bırakıp gecenin içinde kayboldu.</p>

  <p>Roran ve Horst birbirlerine yaslanıp koridora serildiler. "Katrina'yı aldılar," diye inledi Roran. Sol kolunun üstünde –sağ kolu işe yaramaksızın asılı duruyordu– doğrulmaya çalışırken görüşü titreşip karardı. Albriech ve Baldor üzerlerinde kan lekeleriyle odasından çıkülar. Geride yalnızca cesetler kalmıştı. Şimdi sekiz kişi öldürdüm. Roran çekicini alıp koridorda sendeleyerek yürüdü, ama beyaz geceliğinin içindeki Elain yolunu kesti.</p>

  <p>İrileşmiş gözlerle ona baktı, sonra kolunu tutup duvara dayalı ahşap sandığın üstüne oturttu. "Gertrude'u görmelisin."</p>

  <p>"Ama..."</p>

  <p>"Bu kanama durmazsa bayılacaksın."</p>

  <p>Sağ tarafına baktı; kıpkırmızı kandan sırılsıklam olmuştu. "Ona bir şey yapmadan önce..." Acı hücum ederken dişlerini sıktı. "Katrina'yı kurtarmalıyız."</p>

  <p>"Haklı; bekleyemeyiz," dedi Horst, üzerlerine doğru eğilerek. "Yarasını elinden geldiğince iyi bağla, gidelim." Elain dudaklarını sıkıp aceleyle dolaba gitti. Birkaç parça bezle geri dönüp Roran'ın parçalanmış omzunu ve kırık bileğini sardı. Bu arada Baldor ve Albriech askerlerin kalkanlarını ve kılıçlarını topladılar. Horst kendine yalnızca bir mızrak aldı.</p>

  <p>Elain ellerini Horst'un göğsüne koyup, "Dikkatli olun," dedi. Oğullarına baktı. "Hepiniz."</p>

  <p>"İyi olacağız, anne," diye söz verdi Albriech. Elain kendini gülümsemeye zorlayarak onları yanaklarından öptü.</p>

  <p>Evden çıkıp Carvahall'in sonuna kadar gittiler. Orada ağaçtan yaptıkları duvarın açılmış ve nöbetçi Byrd'ün öldürülmüş olduğunu gördüler. Baldor çömelip cesedi inceledi, sonra boğulurcasına bir sesle, "Arkadan bıçaklanmış," dedi. Roran kulaklarındaki zonklama yüzünden onu zorlukla duyabiliyordu. Başı dönünce eve yaslandı ve nefes almaya çalıştı.</p>

  <p>"Ho! Kim o?"</p>

  <p>Carvahall'in çevresindeki diğer nöbetçiler öldürülen arkadaşlarının yanına toplanmış, kepenkleri kapalı fenerlerden bir grup oluşturmuşlardı. Horst alçak sesle saldırıyı ve Katrina'nın kaçırıldığını anlattı. "Bize kim yardım edecek?" diye sordu. Hızlı bir tartışmadan sonra beş adam onlara eşlik etmeyi kabul etti; gerisi duvarlardaki gediği korumak için orada kalacak ve köylüleri uyandıracaktı.</p>

  <p>Roran doğrularak grubun başına doğru yürüdü. Tarlalardan geçip vadideki Ra'zac kampına doğru ilerlediler. Her adım büyük bir acıydı, ama önemli değildi; Katrina hariç hiçbir şeyin önemi yoktu. Bir kez tökezledi ve Horst hiçbir şey söylemeden onu yakaladı.</p>

  <p>Carvahall'den yarım mil uzaktayken Ivor alçak tepenin üstündeki bir nöbetçiyi işaret etti. Bu nöbetçi onların yolu uzatmalarına neden olacaktı. Birkaç metre ötede meşalelerin kırmızı parıltısı görünür hale geldi. Roran ilerlemelerini yavaşlatmak için sağlam kolunu kaldırdı. Sonra yere eğilip uzun otların arasında ilerlemeye başladı, bu arada bir tavşanı korkuttu. Adamlar Roran'ı takip ettiler. Roran sazların dibine gelince durup geriye kalan on üç askeri görmek için sazlardan oluşan perdeyi araladı.</p>

  <p>Katrina nerde?</p>

  <p>İlk geldikleri zamanın aksine askerler somurtkan ve bitkin görünüyorlardı; silahlarında ve zırhlarında çentikler oluşmuştu.</p>

  <p>Çoğu üzerlerinde kurumuş kan lekeleri bulunan bandajlar takıyordu. Adamlar bir araya toplanmış alçak ateşin üzerinden iki Ra'zac'a –ikisi de başlığını takmıştı– bakıyordu.</p>

  <p>Bir adam bağırıyordu: "... yarımızdan çoğu kargıyla baltayı birbirinden ayıramayan ya da karınlarına gömülü olsa bile bir kılıcın sivri ucunu bulamayan, akrabalarıylaa evlenmiş, balık beyinli tarla fareleri tarafından öldürüldü, çünkü sizde benim sancak yaverimin yansı kadar akıl yok! Galbatorix'in sizin çizmelerinizi yalaması umurumda değil, yeni bir komutanımız olana kadar hiçbir şey yapmıyoruz." Adamlar başlarıylaa onayladılar. "İnsan olan bir komutan."</p>

  <p>"Gerçekten mi?" dedi Ra'zac yumuşak bir sesle.</p>

  <p>"Sizin gibi kamburlardan yeterince emir aldık, bütün o klik sesleriniz ve tıslamalarınız midemizi bulandınyor! Ve Sardson'a ne yaptığınızı biliyorum, ama burda bir gece daha kalırsak karnımıza bir kılıç sokup bizim gibi kanayıp kanamadığmıza bakacağız. Ama kızı bırakabilirsiniz, o..."</p>

  <p>Adam sözlerini bitirme fırsatı bulamadı, çünkü iri Ra'zac ateşin üstünden sıçrayıp dev bir karga gibi adamın omuzlarına bindi. Adam çığlık atarak bu ağırlığın altında çöktü. Kılıcını çekmeye çalıştı, ama Ra'zac gizli gagasıyla boynuna iki kez hamle yaptı ve adam hareketsiz kaldı.</p>

  <p>"Biz bununla mı dövüşeceğiz?" diye mınldandı Ivor, Roran'ın arkasından.</p>

  <p>İki Ra'zac, adamın boynunu şapırtıyla yalarken askerler donup kalmışlardı. Siyah yaratıklar doğrulurken yıkıyormuş gibi yum ulu ellerini ovuşturup, "Evett, biz gidiyoruz. Eğer istiyorsanız kalın; takviye yalnızca birkaç gün uzakta," dediler. Ra'zac başlarını geriye atıp gökyüzüne doğru haykırmaya başladı. Feryat iyice tizleştikten sonra duyulmaz oldu.</p>

  <p>Roran da yukarı baktı. Başta hiçbir şey görmedi, ama sonra Spine'ın üzerinde ortaya çıkıp yıldızlan örten iki dikenli gölgeyi görünce isimsiz bir dehşet içini kapladı. Yaratıklar hızla yaklaştılar. Uğursuz varlıklarıylaa gökyüzünün yarısını örtene kadar büyüdüler, büyüdüler. Ekşi bir rüzgâr havayı doldururken beraberinde Roran'ın öksürüp öğürmesine neden olan sülfürlü bir pus getirdiler.</p>

  <p>Askerler de aynı şekilde etkilenmişlerdi; gömlek kollarını ya da örtülerini burunlarının üstüne tutarken küfürleri yankılandı.</p>

  <p>Yukarıdaki gölgeler biraz durakladıktan sonra aşağıya doğru süzülmeye başladı, meşum bir karanlık kubbesi halinde kampa yaklaşmaya başladı. Titrek ışıklı meşaleler sönmek üzereydi, ama yine de çadırların arasına inmekte olan iki canavarı aydınlatacak kadar ışık vermeye devam ettiler.</p>

  <p>Yeni doğmuş fareler gibi vücutları çıplak ve tüysüzdü. Derimsi tenleri fitilli göğüslerinin ve karınlarının üstünü kaplıyordu. Biçimleri açlıktan ölen köpeklere benziyordu, yalnız arka ayaklan bir kayayı ezecek kadar güçlü bir çıkıntı yapıyordu. Gittikçe daralan kafalarının arka tarafında ince bir ibik vardı. Karşısındaki uzun, düz, abanoz gaga avına saplanmak için yapılmıştı ve Ra'zac'ınkine benzer soğuk, şişkin gözleri vardı. Hava, omuzlarından ye sırtlarından çıkan dev kanatların ağırlığı altında adeta eziliyordu.</p>

  <p>Kendilerini yere atan askerler sinerek yüzlerini canavarlardan sakladılar. Yaratıklardan korkunç, yabancı bir zekâ yayılıyor, insanlardan çok daha eski ve çok daha güçlü bir ırkı gösteriyordu. Roran birden bu işin altından kalkamayacağını hissetti. Arkasındaki Horst adamlara fısıldayarak oldukları yerde kalmalarını ve gizlenmelerini, yoksa öldürüleceklerini söylüyordu.</p>

  <p>Ra'zac yaratıklara selam verdi, sonra bir çadıra girip kucağında iplerle bağlı Katrina ve peşinde Sloan'la geri döndü. Sloan serbestçe yürüyordu.</p>

  <p>Roran, Sloan'in nasıl yakalandığını anlayamayarak bakakaldı. Evi Horst'unkine yakın değil. Sonra birden kafasına dank etti. "Bize ihanet etti," dedi Roran hayretle. Durumun gerçek dehşeti içinde patlarken çekici tutan eli yavaşça yumruk halini aldı. "Byrd'ü öldürüp bize ihanet etti!" Öfke yaşları yanaklarından aşağı süzülüyordu.</p>

  <p>"Roran," diye mınldandı Horst, yamna çömelerek. "Şimdi saldıramayız; bizi öldürürler. Roran... beni duyuyor musun?"</p>

  <p>Daha ufak olan Ra'zac yaratığının omuzlarına atlayışını ve diğer Ra'zac'ın kendisine attığı Katrina'yı yakalayışını seyrederken uzaklardan gelen bir fısıltı halinde duyuyordu Horst'un sesini. Sloan şimdi üzgün ve korkmuş görünüyorcdu. Ra'zac'la tartışmaya başladı, başını iki yana sallayıp yeri işaret etti. Sonunda Ra'zac, ona bir tokat atıp bayılttı. Kasabı ikinci yaratığa yükleyen Ra'zac, "Burası yeniden güvenli hale gelince geri döneceğiz. Oğlanı öldürün, yoksa bunun bedelini hayatlarınızla ödersiniz," dedi. Sonra yaratıklar devasa bacaklarını esnetip gökyüzüne sıçradılar, bir kez daha yıldızlar tarlasındaki gölgeler haline geldiler.</p>

  <p>Roran'ın söyleyecek sözü, hissedecek duygusu kalmamıştı. İyice yıkılmıştı. Yapılacak tek şey askerleri öldüımekti. Hücum etmek için ayağa kalkıp çekicini kaldırdı, ama ileri doğru bir adım atarken başı ve yaralı omzu aynı anda zonklamaya başladı, yer bir ışık patlamasıyla kayboldu ve Roran belirsizliğe gömüldü.</p>
</body>
</html>
