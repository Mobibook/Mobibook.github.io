<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Armağanlar</h1>

  <p>Eragon eşyalarını beş dakikadan kısa bir süre içinde topladı. Oromis'in kendisine verdiği eyeri aldı, Saphira'nın sırtına taktı, torbalarını üstüne asıp Saphira'nın karnına bağladı.</p>

  <p>Saphira burun deliklerinden alev çıkararak başını savurdu, seni sahada bekleyeceğim. Kükreyerek ağaç evden havalanarak mavi kanatlarını açtı, orman örtüsünün üstünden geçti.</p>

  <p>Eragon bir Elf hızıyla Tialdan Sarayı'na koştu. Orik'i her zamanki köşesinde oturmuş Rûnlar oynarken buldu. Cüce koluna keyifli bir şaplak indirerek karşıladı onu. "Eragon! Sabahın bu saatinde seni buraya getiren ne? Vanir'le kılıç tokuşturduğunuzu sanıyordum."</p>

  <p>"Saphira ve ben gidiyoruz," dedi Eragon.</p>

  <p>Orik ağzı açık bir şekilde kalakaldı, sonra gözlerini kısıp ciddileşti. "Haber mi aldın?"</p>

  <p>"Sana daha sonra söylerim. Gelmek istiyor musun?"</p>

  <p>"Surda'ya mı?"</p>

  <p>"Evet."</p>

  <p>Orik'in kıllı yüzüne geniş bir gülümseme yayıldı. "Burda kalmam için beni zincirlemen lazım. Ellesmera'da şişmanlayıp tembelleşmekten başka bir şey yapmadım. Biraz heyecan bana iyi gelir. Ne zaman gidiyoruz?"</p>

  <p>"Mümkün olduğunca çabuk. Eşyalarını topla, bizimle dövüş alanında buluş. İkimiz için bir haftalık yiyecek hazırlayabilir misin?"</p>

  <p>"Bir haftalık mı? Ama bu..."</p>

  <p>"Saphira'yla uçuyoruz."</p>

  <p>Orik'in sakalının üstündeki derinin rengi soldu. "Cücelerin yükseklerle arası iyi değildir, Eragon. Hiç iyi değildir. Buraya geldiğimiz zamanki gibi atla gitsek daha iyi."</p>

  <p>Eragon başını iki yana salladı. "Bu çok uzun sürer. Üstelik Saphira'ya binmek daha kolay. Eğer düşersen seni yakalar." Orik homurdandı, huzursuz ve ikna olmamış görünüyordu. Saraydan ayrılan Eragon orman şehrinden hızla geçip Saphira'ya katıldı, sonra birlikte Tel'naeir Kayalıklarına uçtular.</p>

  <p>Meydana indiklerinde Oromis, Glaedr'in sağ ön kolunun üstünde oturuyordu. Ejderhanın pulları, sayısız altın ışık parçacığı gibi araziyi aydınlatıyordu. Ne Elf, ne de ejderha kıpırdandı. Eragon, Saphira'nın sırtından inerek selam verdi.</p>

  <p>"Efendi Glaedr. Efendi Oromis."</p>

  <p>Vardene dönme kararı aldınız, değil mi, diye sordu Glaedr.</p>

  <p>Öyle, dedi Saphira.</p>

  <p>İhanete uğradığını hisseden Eragon kendini daha fazla tutamadı. "Neden gerçeği bizden gizlediniz? Bizi burda tutmaya çok kararlı olduğunuz için sinsi bir numaraya başvurmak zorunda mıydınız? Varden saldırıya uğramak üzere ve siz bize bundan bahsetmediniz bile!"</p>

  <p>Her zamanki gibi sakin olan Oromis, "Nedenini öğrenmek ister misin?" diye sordu.</p>

  <p>Hem de çok, efendim, dedi Saphira, Eragon tepki veremeden. Kükreyerek Eragon'u gizlice azarladı. Kibar ol!</p>

  <p>"Olardan iki nedenden dolayı gizledik. En önemlisi, dokuz gün öncesine kadar Varden'in tehlikede olduğunu bilmiyorduk. Ondan üç gün sonrasına, yani Lord Dâthedr'in Galbatorix'in bizim kristal bakışımızı bozmak için yaptığı büyüyü deldiği zamana kadar da İmparator'un ordusunun gerçek büyüklüğü, yeri ve hareketleri bizden gizlendi."</p>

  <p>"Bu bize neden hiçbir şey söylemediğinizi açıklamıyor." Kaşlarını çattı. "Hem bu kadar da değil, Varden'in tehlike altında olduğunu öğrendikten sonra Islanzadi neden Elfleri savaş için hazırlamadı? Biz müttefik değil miyiz?"</p>

  <p>"Elfleri hazırladı, Eragon. Orman çekiç sesleri, zırhlı çizmeler ve ayrılacak olanların kederiyle çınlıyor. Yüzyıl içinde ırkımız ilk kez Du Weldenvarden'den çıkıp en büyük düşmammıza meydan okuyacak. Elflerin Alagaesia'da bir kez daha özgür şekilde dolaşmasının zamanı geldi." Kibarca ekledi. "Son zamanlarda dikkatin dağınıktı, Eragon ve bunun nedenini anlıyorum. Artık kendinin dışına bakmalısın. Dünyanın senin dikkatine ihtiyacı var."</p>

  <p>Utanan Eragon'un bütün söyleyebildiği, "Üzgünüm, efendim," oldu. Blagden'in sözlerini hatırlayıp buruk bir şekilde gülümsedi. "Bir yarasa kadar körüm."</p>

  <p>"Hiç de değil, Eragon. Omuzlamanı istediğimiz muazzam sorumluluklara rağmen sen çok iyiydin." Oromis, ona ciddi bir şekilde baktı. "Önümüzdeki birkaç gün içinde Nasuada'dan bir mesaj bekliyoruz. Islanzadi'nin yardımım ve senin Varden'e katılmam isteyecek. Varden'in içinde bulunduğu zor durumu o zaman haber verecektim sana. Kılıçlar çekilmeden Surda'ya varacak zamanın olacaktı yine de. Daha önce söyleseydim onurun yüzünden eğitimini yarım bırakacak ve lorduna hizmet etmeye koşacaktın. Bu yüzden ben ve Islanzadi dillerimizi tuttuk."</p>

  <p>"Varden yok olursa benim eğitimimin bir anlamı olmaz."</p>

  <p>"Doğru. Ama onları yok olmaktan kurtaracak tek insan sen olabilirsin, çünkü bu savaşta Galbatorbc'in de bulunma olasılığı –az da olsa– var. Savaşçılarımızın Varden'e yardım etmesi için çok geç. Bu da eğer Galbatorix ordaysa onunla, büyücülerimizin koruması olmadan yalnız başına karşılaşacağın anlamına geliyor. Bu şartlar altında eğitiminin olabildiğince sürmesi hayati önem taşıyor."</p>

  <p>Eragon'un öfkesi bir anda eriyip gitti ve Oromis'in sessizliğinin gerekliliğini anladı. Böyle korkunç zamanlarda kişisel duyguların yeri yoktu. Düz bir sesle, "Haklıydınız. Sadakat yeminini beni Nasuada ve Varden'in güvenliğini sağlamaya zorluyor. Ama Galbatorix'le karşılaşmaya hazır değilim. En azından şimdilik," dedi.</p>

  <p>"Benim önerim şu: Eğer Galbatorix ortaya çıkarsa, savaş lehte veya aleyhte sonuçlanana kadar dikkatini Varden'den uzaklaştırmak için elinden geleni yap ve onunla doğrudan karşılaşmaktan kaçın. Gitmeden önce senden bir şey istiyorum: olaylar izin verdiğinde sen ve Saphira eğitiminizi tamamlamak için buraya döneceğinize yemin edeceksiniz, çünkü hâlâ öğrenmeniz gereken çok şey var."</p>

  <p>Geri döneceğiz, diye yemin etti Saphira, kendini antik dilde bağlayarak.</p>

  <p>"Geri döneceğiz," diye tekrarladı Eragon ve kaderini mühürledi.</p>

  <p>Tatmin olmuş görünen Oromis arkasına uzanıp nakışlı kırmızı bir kese çıkardı, çekiştirerek açtı. "Gidişinizi düşünerek size üç armağan hazırladım." Keseden gümüş rengi bir şişe çıkardı. "Birincisi, kendi büyülerimle güçlendirdiğim faelnirv. Başka her şey etkisiz kaldığında bu iksir senin devam etmeni sağlar. Başka şartlar altında da yararlı olduğunu görebilirsin. Azar azar iç, çünkü yalnızca birkaç yudum yapacak kadar zamanım vardı." Şişeyi Eragon'a uzatıp keseden uzun, siyah ve mavi bir kemer çıkardı. Eragon elini üzerinde dolaştırdığında kemer garip biçimde kalın ve ağır geldi. Sarmal şeklinde Liam Vine'ı tasvir eden iç içe geçmiş desenlerle bezden örülmüştü. Eragon, Oromis'in talimatıyla kemerin ucundaki püskülü çekti ve ortasındaki bir şerit geri kayıp her birinin eni iki buçuk santim olan on iki elmas ortaya çıkarınca şaşkınlıkla yutkundu. Elmasların dördü beyaz, dördü siyah ve geriye kalanları kırmızı, mavi, sarı ve kahverengiydi. Şafaktaki buz gibi soğuk ve parlaktılar, Eragon'un ellerine gökkuşağı renklerinde benekler döküyorlardı.</p>

  <p>"Efendim..." dedi Eragon başını iki yana sallayarak. Bir süre ne diyeceğini bilemedi. "Bunu bana vermeniz güvenli mi?"</p>

  <p>"O kadar iyi koru ki kimse çalmaya teşebbüs etmesin. Bu, Bilge Beloth'un –tarihteki Karanlık Yıl'da hakkında bir şeyler okuduğun kişi– kemeri ve Süvarilerin en büyük hazinelerinden biri. Bunlar Süvarilerin bulabildikleri en mükemmel taşlar. Bazılarını Cücelerden değiş tokuş yoluyla aldık. Bazılarını savaşta kazandık veya yerden kendimiz çıkardık. Taşlar kendi başlarına sihirli değil, ama sen onları gücünün deposu olarak kullanabilir ve gerektiğinde o rezervi boşaltabilirsin. Bu taşlar, Zar'roc'un kabzasındaki yakut takımına ek olarak senin enerji depolamana imkân sağlayacaktır, böylece savaşta büyü yaparken, hatta düşman büyücülerle karşılaşırken bile gereksiz yere yorulmazsın."</p>

  <p>Oromis son olarak Menoa ağacının bas-rölyef heykeliyle süslenmiş tahta bir tüpün içinde saklanan ince bir parşömen çıkardı. Parşömeni açan Eragon, Agaeti Blödhren'de okuduğu şiiri gördü. Oromis'in güzel el yazısıyla yazılmıştı ve Elflerin ayrıntılı mürekkep boyalarıyla resimlendirilmişti. Her dörtlüğün ilk glifinin dışında bitkiler ve hayvanlar birbirine dolanmıştı, kıvrımlı süslemeler sütunları takip ediyor, resimleri çerçeveliyordu.</p>

  <p>"Şiirinin bir kopyasının hoşuna gideceğini düşündüm."</p>

  <p>Eragon bir elinde on iki paha biçilmez elmas, diğerinde Oromis'in parşömeniyle dururken en çok parşömene değer verdiğini biliyordu. Eragon başıyla selam verip en derin minnettarlığını en basit iki sözcükle ifade etti. "Teşekkür ederim, efendim."</p>

  <p>Derken Oromis Elflerin geleneksel selamını başlatarak ve böylece Eragon'a saygısını göstererek, "İyi şans yanında olsun," dedi.</p>

  <p>"Yıldızlar sizi korusun."</p>

  <p>"Ve kalbin huzurla dolsun," diye sözlerini bitirdi gümüş saçlı Elf. Aynı sözleri Saphira'ya da tekrarladı. "Artık gidin ve kuzey rüzgânyla olabildiğince hızlı uçun –Saphira Brightscales ve Eragon Shadeslayer– Thrândurin Hanedanı'nın son üyesi, hem Kederli Bilge, hem de Sağlam Olan Sakat Oromis'in hayır dualarının yanınızda olduğunu unutmayın."</p>

  <p>Benimkilerin de, diye ekledi Glaedr. Boynunu uzatarak burnunun ucuyla Saphira'nın burnuna dokundu, altın rengi gözleri döner köz havuzları gibi parlıyordu. Kalbini güvende tutmayı unutma, Saphira. Saphira karşılık olarak mırladı.</p>

  <p>Ciddi vedalarla birbirlerinden ayrıldılar. Saphira karmaşık ormanın üstünde yükselirken kayalıkların tepesinde yalnız kalan Oromis ve Glaedr geride gitgide küçülüyordu. Ellesmera'daki kalışının zorluklarına rağmen, Eragon, Elflerin arasında olmayı özleyecekti, çünkü onların yanındayken Palancar Vadisi'nden ayrıldığından beri ilk kez kendini evinde gibi hissetmişti.</p>

  <p>Burdan değişmiş bir adam olarak ayrılıyorum, diye düşündü, gözlerini kapatıp Saphira'ya tutunarak.</p>

  <p>Orik'le buluşmaya gitmeden önce bir yere daha uğradılar: Tialdari Sarayı'na. Saphira pençeleri ya da kuyruğuyla herhangi bir bitkiye zarar vermemeye dikkat ederek etrafı çevrili bahçelere indi. Eragon, onun çömelmesini beklemeden yere atladı. Daha önce olsaydı bu atlayış ona zarar verirdi, ama bu kez öyle bir şey olmadı.</p>

  <p>Bir erkek Elf dışarı çıkıp iki parmağını dudaklarına götürdü ve onlara yardım edip edemeyeceğini sordu. Eragon, Islanzadi'yle görüşmek istediğini söylediğinde Elf, "Lütfen burda bekleyin, Gümüş El," dedi.</p>

  <p>Aradan beş dakika geçmemişti ki kraliçe Tialdari Sarayı'nın derinliklerinden çıktı. Kırmızı tuniği kendisine eşlik eden beyaz kaftanlı Elf lordlarının ve leydilerinin arasında kan damlası gibiydi. Gerekli selamlar verilip alındıktan sonra, "Oromis, bana gitme kararını bildirdi. Buna üzüldüm, ama kaderin isteğine direnenleyiz."</p>

  <p>"Haklısınız, majesteleri... Majesteleri, gitmeden önce size saygımızı sunmaya geldim. Bize çok nazik davrandınız. Giysilerimiz, kaldığımız yer, bizi doyurduğunuz için size ve hanedanınıza teşekkür ederiz. Size borçluyuz."</p>

  <p>"Bize hiç borçlu değilsin, Süvari. Biz yalnızca Düşüş'te acınacak derecede başansız olduğumuz için size ve ejderhalara olan borcumuzu biraz olsun ödemeye çalıştık. Ama yine de konukseverliğimizi takdir ettiğin için sana minnettanm." Durakladı. "Surda'ya vardığında Leydi Nasuada'ya, Kral Orrin'e kraliyet selamlarımı sunup onlara savaşçılarımızın kısa süre sonra İmparatorluk'un kuzey yansına saldıracağını bildir. Eğer şans yüzümüze gülerse Galbatorix'i hazırlıksız yakalanz ve zamanı gelince de güçlerini böleriz."</p>

  <p>"Nasıl isterseniz."</p>

  <p>"Aynca en iyi büyücülerimizden on ikisini Surda'ya gönderdiğimi de bil. Onlar geldiğinde hâlâ hayattaysan senin emrin altına girecekler ve seni gece gündüz tehlikeden korumak için ellerinden geleni yapacaklar."</p>

  <p>"Teşekkür ederim, majesteleri."</p>

  <p>Islanzadi bir elini uzattı, Elf lordlarından biri ona ince, sade bir kutu uzattı. "Oromis sana armağanlarını verdi, ama benim de sana vereceklerim var. Bunlar sana loş çamların altında bizimle geçirdiğin zamanı hatırlatsın." Kutuyu açtı, içindeki kadifede uçları kıvrık, uzun, koyu renk bir yay yatıyordu. Gümüş işlemeler ve kızılcık yaprakları yayın saplarını süslüyordu.</p>

  <p>Yanında kaz tüylerinin takılı olduğu yeni oklar uzanıyordu. "Artık bizim gücümüzü paylaştığına göre, bizim yaylarımızdan birini kullanman çok yerinde olur. Porsuk ağacına şarkı söyleyerek bunu ben kendim büyüttüm. İpi asla kopmayacak. Ve bu oklardan kullandığın sürece hedefi ıskalayamazsm, şiddetli rüzgârda bile."</p>

  <p>Eragon bir kez daha Elflerin cömertliğinden çok etkilendi. Başıyla selam verdi. "Ne diyebilirim ki, leydim? Bana kendi eserlerinizden vererek beni onurlandırdınız."</p>

  <p>Islanzadi, onunla aynı fikirdeymiş gibi başını sallayarak yanından geçip, "Saphira! Sana armağan getirmedim, çünkü ihtiyaç duyabileceğin ya da isteyebileceğin bir şey gelmedi aklıma, ama istediğin bir şey varsa söyle, senindir," dedi.</p>

  <p>Ejderhaların mutlu olması için mala gerek yoktur. Derilerimiz var olan bütün hazinelerden daha görkemliyken zenginlikler ne işimize yarar ki? Hayır, ben Eragon'a gösterdiğiniz nezaketten dolayı çok mutluyum.</p>

  <p>Sonra Islanzadi onlara veda etti. Kırmızı pelerini omuzlarında dalgalanarak döndü, bahçeden çıkmak için yürüdü, ama bahçenin kıyısına gelince durdu. "Ve Eragon?"</p>

  <p>"Evet, efendim."</p>

  <p>"Arya'yla görüştüğünde lütfen ona sevgilerimi ilet ve Ellesmera'da onu çok özlediğimizi söyle." Sözleri katı ve resmiydi. Bir yanıt beklemeden yürüyüp gitti, peşinde Elf lordları ve leydileriyle Tialdari Sarayı'nın içini koruyan gölgeli ağaç gövdelerinin arasında gözden kayboldu.</p>

  <p>Saphira'nın dövüş sahasına uçması bir dakikadan kısa sürdü. Orik çantasının üstüne oturmuş, savaş baltasını bir elinden diğerine geçirirken haşin bir şekilde kaşlarını çatmıştı. "Çok şükür geldiniz," diye gürledi. Ayağa kalkıp baltasını kemerinin arkasına soktu. Eragon geç kaldıkları için özür diledi, sonra Orik'in çantasını eyerin arkasına bağladı. Cüce, karşısında yükselen Saphira'nın omzuna baktı. "Morgothal'ın kara sakalı adına, oraya nasıl çıkacağım ben? Bir kayada bile senden daha çok tutunacak yer vardır, Saphira."</p>

  <p>İşte, dedi, karnının üstüne yatarak. Sağ arka bacağını olabildiğince geriye uzatıp yumrulu bir rampa yaptı. Orik oflayıp puflayarak, emekleyerek Saphira'nın bacağına tırmandı. Genizden gülerken Saphira'nın burnundan küçük bir alev çıktı. Acele et, gıdıklanıyorum!</p>

  <p>Orik, Saphira'nın kamburunun çıkıntısında durdu, iki ayağını omurgasının iki yanına koydu, yavaşça eyere doğru yürüdü. Bacaklarının arasındaki fildişi dikenlerden birine dokundu. "Erkekliği kaybetmenin iyi bir yolu bu."</p>

  <p>Eragon sırıttı. "Sakın kayma." Orik eyerin önüne oturduktan sonra Eragon da Saphira'ya binip Cücenin arkasına oturdu. Saphira döndüğünde ya da tersyüz olduğunda Orik'in düşmemesi için kollarını bağlaması gereken kayışları gevşetip Orik'in ayaklarını bu kayışlardan geçirdi.</p>

  <p>Saphira doğrulurken Orik yalpaladı ve hemen önündeki dikene tutundu. "Hırr! Eragon, havalanana kadar gözlerimi açmama izin verme, yoksa korkarım kusacağım. Bu hiç doğal değil. Cüceler ejderhalara binemez. Bu daha önce hiç olmamıştır."</p>

  <p>"Asla mı?" Orik cevap vermeden başını iki yana salladı.</p>

  <p>Bir grup Elf Du Weldenvarden'den çıkıp yüzlerinde ciddi ifadelerle sahanın kenarında toplandı, havalanmaya hazırlanan Saphira'nın yan saydam kanatlarını seyretmeye başladı.</p>

  <p>Eragon bacaklarının altında Saphira'nın kaslarının gerildiğini hissederek sıkı sıkı tutundu. Hızını artıran Saphira mavi gökyüzüne yükseldi, dev ağaçların üstüne yükselerek hızla kanat çırptı. Geniş ormanın üstün de bir daire çizdi –daireler çizerek yükseldi– sonra güneye, Hadarac Çölü'ne doğru yöneldi.</p>

  <p>Rüzgâr Eragon'un kulaklarında uğuldamasına rağmen Ellesmera'daki bir Elf kadının berrak sesiyle şarkı söylediğini duydu. Tıpkı ilk geldikleri gün olduğu gibi.</p>

  <blockquote style="margin: 20px 0 20px 40px; border: none; padding: 0px;">
    <p>Uzağa, uzağa, uçacaksın,<br />
    Zirvelerin ve vadilerin üstünde,<br />
    İlerideki topraklara.<br />
    Uzağa, uzağa, uçacaksın,<br />
    Ve hiç dönmeyeceksin...</p>
  </blockquote>
</body>
</html>
