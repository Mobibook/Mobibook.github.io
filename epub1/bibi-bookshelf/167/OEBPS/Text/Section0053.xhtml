<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Kırık Yumurta ve Dağınık Yuva</h1>

  <p>"Dikkatini ver, Eragon," dedi Oromis, ama kaba değildi.</p>

  <p>Eragon önündeki kıvrık parşömeni süsleyen gliflere odaklanma çabasıyla gözlerini kırpıştırıp ovuşturdu. "Özür dilerim, efendim." Uzuvlarına kurşun bağlanmış gibi büyük bir yorgunluk hissediyordu. Gözlerini kısarak kıvrımlı ve sivri uçlu gliflere baktı, kaz tüyünden kalemini kaldırdı ve tekrar kopya etmeye başladı.</p>

  <p>Oromis'in arkasındaki pencereden görünen Tel'naeir Kayalıklarının üstündeki yeşillik alçalan güneşin gölgeleriyle çizgi çizgi olmuştu. Biraz ileride ise kabarık bulutlar gökyüzünü kaplıyordu.</p>

  <p>Bacağına bir ağrı saplanınca Eragon'un eli ani bir hareketle kalemin ucunu kırdı, kâğıdın üstüne mürekkep saçtı. Karşısındaki Oromis de irkilip sağ kolunu tuttu.</p>

  <p>Saphira, diye bağırdı Eragon. Zihniyle ona ulaşmaya çalıştı, ama Saphira'nın zihninin etrafına diktiği aşılamaz engellerle geri püskürtülerek şaşkına döndü. Saphira'yi şöyle böyle hissedebiliyordu. Sanki yağlanmış cilalı bir graniti eliyle tutmaya çalışıyor gibiydi. Saphira durmadan elinden kayıyordu.</p>

  <p>Oromis'e baktı. "Onlara bir şey oldu, değil mi?"</p>

  <p>"Bilmiyorum. Glaedr geri dönüyor, ama benimle konuşmayı reddediyor." Duvardan bıçağı Naegling'i alan Oromis dışarı çıkıp kayalıkların kenarında durdu. başını yukarı kaldırarak altın rengi ejderhanın geri dönüşünü bekledi.</p>

  <p>Saphira'nın başına gelmiş olabilecek her şeyi –olanaklı ve olanaksız– düşünen Eragon da ona katıldı. İki ejderha öğle vakti ayrılmış, kuzeye, yabani ejderhaların çağlar öncesinde yuva yaptıklan Kırık Yumurtalar Taşı denen yere gitmişlerdi. Kolay bir yolculuktu. Urgallar olamaz; Elfler onların Du Weldenvarden'e girmelerine izin vermiyor, dedi Eragon kendi kendine.</p>

  <p>Sonunda Glaedr kararan bulutların arasında göz kırpan bir benek gibi görüş alanlarına girdi. Yere inmek için alçalırken Eragon ejderhanın sağ ön bacağında bir yara olduğunu gördü. Birbiri üstüne binen pullarda Eragon'un kafası büyüklüğünde bir yırtık vardı. Kırmızı kan etrafındaki pulların aralarına sızıyordu.</p>

  <p>Glaedr yere iner inmez Oromis ona koştu, ama ejderha ona doğru kükreyince olduğu yerde kaldı. Yaralı bacağının üstünde hoplayan Glaedr ormanın kenarına gidip çıkıntı yapan ağaç dallarının altına girdi, sırtını Eragon'a dönüp yalayarak yarasını temizlemeye başladı.</p>

  <p>Oromis gidip Glaedr'in yanına çömeldi, sakin bir sabırla aradaki mesafeyi koruyordu. Gerektiği kadar bekleyeceği açıktı. Dakikalar geçtikçe Eragon kıpır kıpır yerinde duramıyordu. Sonunda Glaedr sözsüz bir işaretle Oromis'in yaklaşmasına ve bacağını incelemesine izin verdi. Elini Glaedr'in pullarındaki yırtığa koyarken gedwey ignasia'sından sihir aktı.</p>

  <p>Oromis geri çekilince, "Durumu nasıl?" diye sordu Eragon.</p>

  <p>"Korkunç bir yara gibi görünüyor, ama Glaedr gibi biri için bir sıyrıktan fazlası değil."</p>

  <p>"Peki amaya Saphira? Onunla hâlâ bağlantı kuramıyorum."</p>

  <p>"Onun yanına gitmelisin," dedi Oromis. "Birden fazla şekilde yaralanmış. Glaedr olanları çok az anlattı, ama ben fazlasını tahmin ediyorum. Acele etsen iyi olur."</p>

  <p>Eragon ulaşım yollarını düşündü ve hiç olmadığını görüp acıyla inledi. "Ona nasıl ulaşacağım? Koşamayacağım kadar uzak, yol yok ve ben..."</p>

  <p>"Sakin ol, Eragon. Sizi Silthrim'den buraya taşıyan hayvanın adı neydi?"</p>

  <p>Hatırlaması bir dakikasını aldı. "Folkvir."</p>

  <p>"O halde büyüyle onu çağırmalısın. Adını ve ona ihtiyaç duyduğunu söyle. Yardımına gelecektir."</p>

  <p>Sihrin sesini doldurmasına izin veren Eragon, Folkvir'i çağırdı, durumun aciliyetini bildiren ricasını ormanlık tepelerin üstünden aşırdı.</p>

  <p>Oromis tatmin olarak başını salladı. "Aferin."</p>

  <p>On iki dakika sonra Folkvir ağaçların arasındaki karanlık gölgelerden gümüş rengi bir hayalet gibi beürdi, yelelerini savurup heyecanla homurdandı. Aygırın yan tarafları yolculuğun hızı yüzünden hızla inip kalkıyordu.</p>

  <p>Küçük Elf atının üstüne bir bacağını atarken, "Olabildiğince çabuk deneyeceğim," dedi Eragon.</p>

  <p>"Yapman gerekeni yap."</p>

  <p>Eragon topuklarıyla Folkvir'in kaburgalarına dokunup bağırdı. "Koş, Folkvir! Koş!" At ileri atılıp Du Weldenvarden'e girdi, inanılmaz bir maharetle boğumlu çamların arasından geçti. Eragon zihnindeki hayallerle onu Saphira'ya doğru yönlendiriyordu.</p>

  <p>Çalıların arasında yol olmadığı için Snowfire gibi bir atın Kırık Yumurtalar Taşına varması üç ya da dört saat sürerdi. Ama Folkvir yolculuğu bir saatin biraz üstünde bir sürede tamamlamayı başardı.</p>

  <p>Bazalt sütunun –ormanın zemininden alacalı yeşil bir sütun gibi yükselip ağaçların otuz metre yukarısında uzanıyordu– dibine gelince Eragon mırıldandı. "Dur." Sonra yere indi. Kırık Yumurtalar Taşı'nın uzak tepesine baktı. Saphira oradaydı.</p>

  <p>Taşın çevresinde dolaşıp zirveye çıkmanın bir yolunu aradı, ama boşunaydı, yıpranmış oluşuma ürmanmak imkânsızdı. Üzerinde herhangi bir gedik, yarık ya da tırmanmak için kullanabileceği başka bir kusur yoktu.</p>

  <p>Bu biraz acı verebilir, diye düşündü.</p>

  <p>"Burda kal," dedi Folkvir'e. At zeki gözlerle ona baktı. "İstersen otlan, ama burda kal, tamam mı?" Folkvir kişneyip kadife burnuyla Eragon'un elini dürttü. "Evet, aferin. Çok iyi iş çıkardın."</p>

  <p>Bakışlarını cilalı taşın zirvesine sabitleyen Eragon bütün gücünü toplayıp antik dilde, "Yukarı!" dedi.</p>

  <p>Daha sonra fark etti ki Saphira'yla uçmaya alışık olmasaydı, bu deneyim o kadar rahatsız edici olurdu ki büyünün kontrolünü kaybedip ölüm dalışına geçebilirdi. Ayaklarının altındaki zemin hızlı bir şekilde uzaklaştı, tepedeki ağaç örtüsüne ve onun ötesindeki solan gökyüzüne doğru uçarken ağaçların gövdeleri inceldi. Dallar kavrayan parmaklar gibi yüzüne uzanıyor, açıklığa doğru yükselirken omuzlarını yakalamaya çalışıyordu. Saphira'nın dalışlarınıntersine sanki hâlâ aşağıdaki toprağın üstünde duruyormuş gibi ağırlık hissini koruyordu. Kırık Yumurtalar Taşı'nın üstüne yükselen Eragon ileriye doğru çıkıp sihri bıraktı, yosunlu bir parçanın üstüne kondu. Yorgunlukla iki büklüm olurken sırtının acıyıp acımayacağını görmek için bekledi. Acımadığını görüp rahatladı.</p>

  <p>Cilalı taşın üstü, içinde yabani çiçeklerden başka bir şeyin yetişmediği derin ve geniş yarıklarla bölünmüş çentikli kulelerden oluşuyordu. Kuleleri, bazıları doğal, bazıları Eragon'un bacağı kadar kalın pençeler tarafından bazaltta açılmış siyah mağaralar dolduruyordu. Zeminleri, ejderha avlarının kalıntıları olan liken kaplı kemiklerle örtülüydü. Bir zamanlar ejderhaların yuva yaptığı yerlerde kuşlar yuva yapıyordu; kartallar, şahinler, atmacalar tünedikleri yerden, yumurtalarını tehdit ederse saldırmaya hazır bir şekilde onu seyrediyorlardı.</p>

  <p>Eragon gevşek taşların üstünde ayaklarını burkmamaya ve sütunu bölen seyrek yarıklara çok yaklaşmamaya çalışarak arazide yoluna devam etti. Eğer bu yarıklardan birine düşerse yuvarlanarak boşluğa inerdi. Birkaç kez yüksek sırtlara ürmanması, iki kez kendini sihirle uçurması gerekti.</p>

  <p>Orada ejderhaların yaşadığına dair kanıtlar çok yaygındı. Bazalttaki derin çiziklerden, köşe bucağa takılmış renksiz pullara ve diğer birikintilere kadar her yerde bu kanıtlar görülebiliyordu. Sert bir nesneye basınca ne olduğunu görmek için eğildi, yeşil bir ejderha yumurtasının bir parçası olduğunu gördü.</p>

  <p>Cilalı taşın doğu yüzeyinde yüksek bir kule vardı, ortasında yan dönmüş büyük siyah bir çukur gibi görünen en büyük mağara görünüyordu. Eragon sonunda Saphira'yı burada buldu. En uzak duvara doğru kıvrılmış, sırtı açıklığa dönmüştü. Bütün gövdesi titriyordu. Mağaranın duvarlarında taze yanık izleri vardı ve kırık kemik parçalan bir dövüşten kalmış gibi etrafa saçılmıştı.</p>

  <p>"Saphira," dedi Eragon Zihni ona hâlâ kapalı olduğu için yüksek sesle çağırmıştı adım.</p>

  <p>Saphira'nın başı birden kalktı ve ona bir yabaneıymış gibi baktı. Gözleri Eragon'un arkasında batan güneşin ışığına alışmaya çalışırken kısılarak siyah çizgilere dönüştü. Vahşi bir köpek gibi hırladı, sonra başka tarafa döndü. Bunu yaparken sol kanadını kaldırıp bacağının üst tarafındaki uzun, çentikli bir yarayı açığa çıkardı. Bu görüntüyle Eragon'un kalbi yerinden fırlayacakmış gibi oldu.</p>

  <p>Eragon yaklaşmasına izin vermeyeceğini biliyordu, bu yüzden Oromis'in Glaedr'le yaptığı gibi yaptı; kırık kemiklerin arasına çömelip bekledi. Hiçbir şey söylemeden ve hiç hareket etmeden bacaklan hissizleşene, elleri soğuktan katılaşana kadar bekledi. Ama bu durumdan rahatsız değildi. Bu Saphira'ya yardım edebilmesi anlamına geliyorsa bedelini memnuniyetle öderdi.</p>

  <p>Bir süre sonra Saphira, aptallık ettim, dedi.</p>

  <p>Zaman zaman hepimiz aptallık ederiz.</p>

  <p>Mankafa olma sırası sana geldiğinde bu durumu kolaylaştırmıyor.</p>

  <p>Sanırım öyledir.</p>

  <p>Her zaman ne yapacağımı bilmişimdir. Garrow öldüğünde Ra'zac'ı takip etmenin doğru olduğunu biliyordum. Brom öldüğünde Gil'ead'a, ordan da Varden'e gitmemiz gerektiğini biliyordum. Ajihad öldüğünde Nasuada'ya sadakat yemini etmen gerektiğini biliyordum. Yol benim için her zaman açık olmuştu. Ama şimdi durum değişti. Bu konuda kaybolmuş durumdayım.</p>

  <p>Ne oldu, Saphira?</p>

  <p>Saphira cevap vermek yerine konuyu değiştirdi. Buraya neden Kırık Yumurtalar Taşı dendiğini biliyor musun?</p>

  <p>Hayır.</p>

  <p>Çünkü ejderhalarla Elfler arasındaki savaşta Elfler bizi buraya kadar takip etmiş ve biz uyurken bizi öldürmüşler. Yuvalarımızı paramparça etmiş, sihirle yumurtalarımızı kırmışlar. O gün aşağıdaki ormanda kan yağmuru yağmış. O zamandan beri hiçbir ejderha bur da yaşamamış.</p>

  <p>Eragon sessiz kaldı. Bu yüzden gelmemişti buraya. Saphira konuyu oraya getirene kadar bekleyecekti.</p>

  <p>Bir şey söyle, dedi Saphira.</p>

  <p>Bacağını iyileştirmeme izin verecek misin?</p>

  <p>Böyle bıraksan daha iyi.</p>

  <p>O zaman bir heykel gibi burda oturup toza dönmeyi beklerim, çünkü senin sayende bir ejderha sabrı var bende de.</p>

  <p>Saphira'nın sonraki sözleri duraksamalı, buruk ve kendisiyle alay eder tarzdaydı: İtiraf etmek beni utandırıyor. Buraya ilk geldiğimizde ve Glaedr'i gördüğümde Shruikan dışında ırkımdan birinin daha hayatta kaldığı için çok sevindim. Daha önce hiç ejderha görmemiştim bile, Brom'un hatıralarındakiler hariç. Ve düşündüm ki... Glaedr'in de beni gördüğüne o kadar sevineceğini düşündüm.</p>

  <p>Ama sevindi zaten.</p>

  <p>Anlamıyorsun. Onun, sahip olmayı hiç beklemediğim eşim olacağını ve birlikte ırkımızı yeniden oluşturabileceğimizi düşündüm. Genzinden bir homurtu koparınca burun deliklerinden alev çıktı. Yanılmışım. Beni istemedi.</p>

  <p>Eragon, onu gücendirmekten kaçınmak ve biraz rahatlatmak için vereceği cevabı özenle seçti. Çünkü senin kaderinin bir başkası olduğunu biliyor: yani geriye kalan iki yumurtadan biri. Ayrıca senin akıl hocanken senin eşin olması uygun düşmez.</p>

  <p>Ya da belki de beni yeter ince çekici bulmuyordur.</p>

  <p>Saphira, hiçbir ejderha çirkin değildir ve sen en güzel ejderhasın.</p>

  <p>Ben bir aptalım, dedi Saphira. Ama sol kanadını kaldırıp yarasıyla ilgilenmesi için bir süre havada tuttu.</p>

  <p>Eragon topallayarak Saphira'nın yanına gitti. Kırmızı yarayı incelerken Oromis'in kendisine anatomiyle ilgili bir sürü parşömen verdiğine seviniyordu. Darbe –pençe ya da dişle açılmıştı, emin değildi– Saphira'nın derisinin altındaki kasları yırtınıştı, ama kemiğe ulaşacak kadar derine inmemişti. Eragon'un çok kez yaptığı gibi yalnızca yaranın yüzeyini kapaması yeterli olmayacaktı. Kasların dikilmesi gerekiyordu.</p>

  <p>Eragon'un yaptığı büyü uzun ve karmaşıktı, bütün bölümlerini o bile anlamıyordu, çünkü eski bir metinden ezberlemişti ve metinde kemik görünmediği, iç organlar sağlam olduğu takdirde surdan söylemesi gerektiği yazılıydı: "Bu büyü şiddet kaynaklı bütün hastalıkları iyileştirecektir, merhametsiz ölüm hariç." Eragon bunları söyledikten sonra büyülenmiş gibi Saphira'nın kaslarının elinin altında kıpırdandığını –damarlar, sinirler ve dokular bir araya geliyordu– ve bir kez daha bütünleştiğini hissetti. Yara o kadar büyüktü ki içinde bulunduğu zayıf durumda sırf kendi bedeninin enerjisiyle iyileştirmeye cesaret edemezdi, bu yüzden Saphira'nın da gücünü almıştı.</p>

  <p>Kaşınıyor, dedi Saphira, Eragon'un işi bitince.</p>

  <p>Eragon içini çekerek sırtım sert bazalta dayadı, kirpiklerinin arasından batan güneşe baktı. Korkarım beni bu kayalardan aşağıya taşımak zorunda kalacaksın. Çok yorgunum.</p>

  <p>Saphira kuru bir hışırtıyla olduğu yerde kıpırdandı, başını yanındaki kemiklerin üstüne koydu. Ellesmera'ya geldiğimizden beri sana kötü davrandım. Seni dinlemem gerekirken tavsiyene boş verdim. Beni Glaedr konusunda uyarmıştın, ama sözlerindeki gerçeği görmeyecek kadar gururluydum... Sana iyi bir arkadaş olamadım, ejderha olmanın anlamını kavrayamadım ve Süvarilerin onurunu lekeledim.</p>

  <p>Hayır, asla, dedi Eragon hararetle. Saphira, sen görevlerini ihmal etmedin. Hata yapmış olabilirsin, ama dürüst bir hataydı ve senin durumunda herkesin yapabileceği bir hataydı.</p>

  <p>Bu, benim sana karşı olan davranışımı mazur göstermiyor.</p>

  <p>Eragon, Saphira'nın gözüne bakmaya çalıştı, ama Saphira gözlerini kaçırıyordu. Sonunda Eragon, onun boynuna dokunup, Saphira, aile üyeleri diğerinin neden öyle davrandığını anlamasalar bile birbirini bağışlarlar... Sen de Roran kadar ailemsin benim; hatta daha fazla. Yapacağın hiçbir şey bunu değiştirmez. Hiçbir şey. Saphira karşılık vermeyince çenesinin altına uzanıp derisini gıdıkladı. Beni duyuyor musun, ha? Hiçbir şey yok mu?</p>

  <p>Saphira gönülsüz bir neşeyle öksürdü, sonra onun dans eden parmaklarından kaçmak için boynunu gerip başını kaldırdı. Glaedr'in yüzüne bir daha nasıl bakacağım? Korkunç öfkelendi... Öfkesinin gücü yüzünden bütün taş sarsıldı.</p>

  <p>En azından sana saldırdığında sen de kendini korumayı basardın.</p>

  <p>Aslında durum tersi oldu.</p>

  <p>Şaşıran Eragon kaşlarını kaldırdı. Şey, bu durumda yapılacak tek şey özür dilemek.</p>

  <p>Özür dilemek mi!</p>

  <p>Evet. Git ona üzgün olduğunu, bunun bir daha olmayacağını ve onunla eğitimine devam etmek istediğini söyle. Eminim ona bir şans verirsen sana karşı anlayışlı olacaktır.</p>

  <p>Pekâlâ, dedi alçak sesle.</p>

  <p>Bunu yaptıktan sonra kendini daha iyi hissedeceksin. Sırıttı. Bunu deneyimlerimden biliyorum.</p>

  <p>Saphira homurdanarak mağaranın ağzına gitti, çömelip etraftaki ormanı inceledi. Gitmeliyiz, yakında ortalık kararacak. Eragon dişlerini sıkarak zorla ayağa kalktı –her hareketi büyük bir çaba gerektiriyordu– ve normalden iki katı sürede Saphira'nın sırtına tırmandı. Eragon... geldiğin için teşekkür ederim. Sırtın konusunda nasıl bir riske girdiğini biliyorum.</p>

  <p>Eragon, onun sırtını okşadı. Yine tek miyiz?</p>

  <p>Tekiz.</p>
</body>
</html>
