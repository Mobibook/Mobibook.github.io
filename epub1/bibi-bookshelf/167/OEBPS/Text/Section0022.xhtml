<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Kararan Gökyüzünün Altında</h1>

  <p>O gece yağmur yağdı.</p>

  <p>Gebe bulutlar katman katman Palancar Vadisi'ni örtüyor, dirençli kollarıyla dağları tutuyor, havayı ağır, soğuk sisle doldumyordu. Roran içeriden şeritler halinde yağıp ağaçları döven, Carvahall'in etrafındaki hendeği çamurlandıran, bulutlar yükünü boşaltırken küt parmaklarıyla sazlık çatılan ve saçakları eşeleyen yağmuru seyrediyordu. Her şey şiddetli selin durdurulamaz akıntılarının arkasında gizlenmişti.</p>

  <p>Öğlene kadar fırtına dindi, ama sürekli çiselemesi devam ediyordu. Anayoldaki barikatta nöbeti devralırken Roran'ın saçları ve giysileri hızla ıslandı. Dik durumdaki kütüklerin yanına çömelip pelerinini silkeledi, başlığını biraz daha yüzüne doğru çekip soğuğa aldırmamaya çalıştı.</p>

  <p>Roran havaya rağmen Katrina'nın teklifini kabul etmesinden dolayı büyük bir sevinç ve neşe duyuyordu. Nişanlanmışlardı! Zihninde sanki dünyanın kayıp bir parçası yerine oturmuştu, sanki ona yenilmez bir savaşçının kendine güveni bahşedilmişti. Askerlerin, Ra'zac'ın veya İmparator'un onlarınki gibi bir aşkın karşısında ne önemi vardı? Onlar alevin karşısındaki çıradan başka bir şey değildiler.</p>

  <p>Ama bu yeni mutluluğuna rağmen zilini var oluşunun en önemli açmazı haline gelen konuya odaklanmıştı: Katrina'nın Galbatorix'in gazabından kurtulacağından nasıl emin olacakü? Uyandığından beri bunu düşünüyordu. Katrina için en iyi şey Cawley'in çiftliğine gitmek olur, diye karar verdi, bulanık görünen yola bakarak, ama gitmeyi asla kabul etmez... Sloan söylerse o başka. Sloan'ı ikna edebilirim; eminim o da Katrina'nın tehlikeden uzak olmasını benim kadar ister.</p>

  <p>Kasaba yaklaşmanın yollarım düşünürken bulutlar yeniden yoğunlaştı ve yağmur yakıcı dalgalar halinde gelerek köye yaptığı saldırıyı tekrarladı. Damlalar yüzeylerine çarptıkça Roran'ın etrafındaki su gölleri canlanıyor, ürkek çekirgeler gibi havaya sıçrıyordu.</p>

  <p>Roran kamı acıkınca nöbeti Larne'ye devretti –Loring'in en küçük oğlu– bir saçaktan diğerine sığınarak öğle yemeği yemeye gitti. Köşeyi dönerken Albriech'i evin verandasında görüp şaşırdı. Bir grup adamla şiddetli bir tartışmaya girişmişti.</p>

  <p>Ridley bağırıyordu, "...sen körsün, kavak ağaçlarım takip edersen seni görmezler! Sen bir ahmağın yolunu seçtin."</p>

  <p>"İstersen bir dene," diye karşılık verdi Albriech.</p>

  <p>"Deneyeceğim!"</p>

  <p>"O zaman bana okların tadım söyleyebilirsin."</p>

  <p>"Belki," dedi Thane. "Biz senin kadar çarpık ayaklı değiliz."</p>

  <p>Albriech hırlayarak ona döndü. "Sözlerin de zekân kadar kıt. Ben ailemi daha önce hiç görmediğim birkaç yaprağın arkasında tehlikeye atacak kadar aptal değilim." Thane'in gözleri yerinden fırladı, yüzü kızardı. "Ne?" dedi Albriech alaycı bir şekilde. "Senin dilin yok mu?"</p>

  <p>Thane kükreyerek Albriech'in yanağına bir yumruk indirdi. Albriech bir kahkaha attı. "Kolun bir kadınınki kadar zayıf." Sonra Thane'in omzunu tutarak onu verandaya fırlattı. Oradan da çamurun içine düşen Thane sersemlemiş bir şekilde kaldı.</p>

  <p>Asasını bir mızrak gibi kullanan Roran, Albriech'in yanına gidip Ridley'in ya da diğerlerinin ona el sürmesine engel oldu. "Yeter artık," dedi Roran öfkeyle. "Başka düşmanlarımız var. Bir meclis toplayıp yargıçların Albriech ya da Thane'e tazminat verilmesi gerekip gerekmediğine karar vermesini sağlayabiliriz. Ama o zamana kadar kendi aramızda kavga etmemeliyiz."</p>

  <p>"Senin için söylemesi kolay," dedi Ridley tükürürcesine. "Senin karın ya da çocukların yok." Sonra Thane'in ayağa kalkmasına yardımcı oldu ve grupla birlikte uzaklaştı.</p>

  <p>Roran sertçe Albriech'e ve sağ gözünün altında beliren morluğa baktı. "Ne başlattı bunu?"</p>

  <p>"Ben..." dedikten sonra acıyla yüzünü buruşturup çenesini oynattı. "Darmmen'le keşfe çıktık. Ra'zac birkaç tepeye askerlerini yerleştirmiş. Anora'nın karşısını, vadinin aşağı ve yukarı tarafım görebiliyorlar. Bir veya ikimiz belki, ama belki onlar fark etmeden yanlarından gizlice geçebilir, ama askerleri öldürmeden çocukları Cawley'e götüremeyiz, o zaman da Ra'zac'a nereye gittiğimizi söylesek de olur."</p>

  <p>Roran'ın içini dolduran korku bir zehir gibi kalbine ve damarlarına yayıldı. Ne yapabilirim? Yaklaşan sonlarıylaa midesi bulanarak kolunu Albriech'in omzuna attı. "Hadi gel; Gertrude, sana bir baksın."</p>

  <p>"Hayır," dedi Albriech, onun kolunu silkeleyerek. "Onun benden daha önemli vakaları var." Göle dalacakmış gibi derin bir nefes aldı ve şiddetle yağan yağmura dalarak demirhanenin yolunu tuttu.</p>

  <p>Roran, onun gidişini seyrettikten sonra başını iki yana sallayıp içeri girdi. Elain yanında bir sıra çocukla yere oturmuş, törpü ve bileği taşıyla "mızrak uçlarım sivriltiyordu. Roran, Elain'e işaret etti, başka bir odaya geçtiklerinde ona olanları anlattı.</p>

  <p>Elain sertçe küfretti –Roran irkildi, çünkü daha önce hiç böyle bir konuşma duymamıştı– sonra sordu. "Thane'in kan davası gütmek için bir nedeni var mı?"</p>

  <p>"Belki," diye itiraf etti Roran. "İkisi de birbirlerine hakaret ettiler, ama Albriech'in küfrü daha ağırdı... Yine de ilk Thane vurdu; sen kendin kan davası başlatabilirsin."</p>

  <p>"Saçmalık," dedi Elain, omuzlarına bir şal sararak. "Bu yargıçların çözeceği bir anlaşmazlık. Ceza ödememiz gerekiyorsa kabul, ama kan dökülmesinden kaçınmalıyız." Elinde bitmiş bir mızrakla ön kapıya yürüdü.</p>

  <p>Canı sıkılan Roran mutfakta et ve ekmek buldu, sonra çocukların araklan sivriltmesine yardımcı oldu. Annelerden biri olan Felda gelince Roran çocukları onun gözetimine bırakarak Carvahall'in anayoluna gitti.</p>

  <p>Çamurda çömelirken gün ışığı bulutların arasından çıkıp yağmur ormanlarını aydınlattı, düşen her damla kristal bir ateşle parlamaya başladı. Roran şaşkın bir şekilde başını geriye atıp yüzüne düşen yağmura aldırmadan yukanya baktı. Bulutlardaki yank genişledi, dev bir fırtına bulutu kütlesi Palancar Vadisi'nin batı kesiminde asılı kaldı. Tepedeki kabarık çatı ve güneşin açısı yüzünden yağmurla ıslanan arazi bir tarafta o kadar parlak bir şekilde aydınlandı ve diğerinde koyu renk gölgelerle boyandı ki tarlalara, çalılara, ağaçlara, nehre ve dağlara olağanüstü bir renk verdi. Sanki bütün dünya cilalı metalden bir heykele dönüşmüştü.</p>

  <p>Tam o sırada bir hareket Roran'ın gözüne çarptı ve zırhı buz gibi parlayan bir askerin yolda dikildiğini gördü. Adam hayretle Carvahall'in yeni istihkâm duvarlarına bakıyordu. Sonra dönüp altın rengi sisin arasında gözden kayboldu.</p>

  <p>"Askerler!" diye bağırdı Roran ayağa fırlayarak. Yayının yanında olmasını diledi, ama yağmurdan korumak için içeride bırakmıştı. Onu rahatlatan tek şey askerlerin de silahlarını kuru tutmada zorluk çekmeleriydi.</p>

  <p>Adamlar ve kadınlar evlerinden fırlayıp hendek boyunca toplandı, birbirinin üstüne binmiş çam duvarının içinden karşıya baktılar. Uzun dallardaki boncuk boncuk su damlaları, endişeli gözleri yansıtan şeffaf değerli taşlar gibi parlıyordu.</p>

  <p>Roran, Sloan'ın yanında dikildiğini fark etti. Kasap sol elinde Fisk'in geçici kalkanlarından birini tutuyordu, sağ elinde yarım ay biçiminde bir satır vardı. Belinde hepsi büyük ve jilet gibi keskinleştirilmiş en azından bir düzine bıçak takılıydı. O ve Roran kısaca selamlaşülar, sonra yeniden askerin gözden kaybolduğu yere baktılar.</p>

  <p>Bir dakikadan kısa bir süre içinde bir Ra'zac'ın bedensiz sesi sisin arasından çıktı: "Carvahall'i savunarak seçiminizi yaptınız ve sonunuzu belirlediniz. Öleceksiniz!"</p>

  <p>Loring karşılık verdi: "Cesaretin varsa solucan yüzünü göster seni ödlek, çarpık bacaklı, yılan gözlü pislik! Sizin kafanızı kırıp kanınızı domuzlarımıza içireceğiz!"</p>

  <p>"Gizlenin!" diye bağırdı Horst hattın ortasından. Roran kalkanının arkasına eğilip iki tahta arasındaki incecik boşluktan baktı. Tam zamanında eğilmişti, çünkü yanın düzine mızrak ağaç duvarın üstünden geçti." geri çekilen köylülerin arasına saplandı.</p>

  <p>Sisin içinde bir yerlerden acı dolu bir çığlık yükseldi.</p>

  <p>Roran'ın kalbi acı dolu çırpınışlarla yerinden hopladı. Hareket etmemesine rağmen nefes nefeseydi ve elleri terden sırılsıklam olmuştu. Carvahall'in kuzey kıyısında belli belirsiz bir çam kırılması sesi duydu... ardından bir patlama ve ezilen kerestelerin sesi duyuldu.</p>

  <p>Hızla geri dönen Roran ve Sloan, Carvahall'i hızla geçti ve altı kişilik bir asker ekibinin birkaç ağacın kıymıklanmış kalıntılarım sürüklediklerini gördü. Onların gerisinde, parlak yağmurun altında soluk renkli ve hayalet gibi görünen Ra'zac siyah atlarının sırtında oturuyorlardı. Roran hiç yavaşlamadan ilk adamın üstüne atılıp mızrağını sapladı. İlk ve ikinci hamlesi kalkan bir kolla engellendi, bunun üzerine Roran, adamı kalçasından, sendeleyince de boğazından vurdu.</p>

  <p>Sloan öfkeli bir yaratık gibi uluyordu. Satırım fırlatıp adamlardan birinin miğferini ve kafatasını parçaladı. İki asker çekili kılıçlarıyla üstlerine atıldı. Sloan gülerek yana kaçtı ve kalkamyla saldırıların önünü kesti. Bir asker kılıcını o kadar sert bir şekilde savurdu ki bıçağı kalkanın kenarına çarptı. Sloan onu yakına çekip belindeki oyma bıçağıyla gözünü çıkardı. İkinci satırını çıkararak dudaklarında manyak gibi bir sırıtmayla diğer rakibinin etrafında dolaştı. "Karnını deşip diz kirişlerini keseyim mi?" diye sordu, korkunç, kanlı bir neşeyle neredeyse hoplayıp sıçrayarak.</p>

  <p>Roran karşılaştığı iki adam üzerinde mızrağını kaybedip bacaklarını neredeyse kesmek üzere olan kılıcı durdurmak için çekici tam zamamnda çekti. Mızrağını Roran'ın elinden kurtaran asker, göğsünü nişan alarak silahı fırlattı. Roran çekicini bırakıp mızrağı havada yakaladı –bu hareket askerler kadar kendisini de şaşırttı– çevirip mızrağı atan adamın zırhından ve kaburgalarından geçirdi. Silahsız kalan Roran'ın kalan askerlerden önce geri çekilmesi gerekiyordu. Bir cesede takılıp düşerken bir kılıç bacağını kesti. Askerin iki eliyle gerçekleştirdiği saldırıdan kaçmak için yerde yuvarlanarak ayak bileğine kadar gelen çamurun içinde deli gibi bir Şey, silah olarak kullanabileceği herhangi bir şey aradı. Parmakları bir kabzaya sürününce onu çekip çamurun içinden çıkardı, askerin kılıcına doğru savurdu, başparmağını kesti.</p>

  <p>Adam sersemlemiş bir şekilde parmağının geri kalan kısmına bakaran, "Kalkan kullanmazsan böyle olur," dedi kendi kendine.</p>

  <p>"Evet," dedi Roran ve adamın kafasını uçurdu.</p>

  <p>Son asker paniğe kapılıp kayıtsız seyirciler olan Ra'zac'a doğru koşarken Sloan, onu hakaret bombardımanına tuttu. Asker sonunda parlak yağmur perdesini delerken Roran dehşet içinde iki siyah figürün atlarının üstünden adamın iki yanına doğru eğildiğini ve çarpık elleriyle ensesini yakaladığını gördü. Acımasız parmaklar sıkıldı: adam umutsuzca çığlık atıp debelendi, sonra hareketsiz kaldı. Ra'zac adamı eyerlerinden birinin arkasına koyup uzaklaştı.</p>

  <p>Roran ürpererek bıçaklarını temizlemekte olan Sloan'a baktı. "İyi dövüştün." Kasabın içinde böyle bir vahşeti sakladığını hiç bilmiyordu.</p>

  <p>Sloan alçak sesle, "Katrina'ya asla ulaşamayacaklar, hepsinin derisini yüzmem ya da bin Urgalla ve kralla dövüşmem gerekse bile asla. Katrina'nın bir çizik bile almaması için gökyüzünü yırtar ve İmparator'un kendi kanında boğulmasını sağlarım," dedi. Sonra ağzım kapaüp sonuncu bıçağı beline soktu, üç parçalanmış ağacı yeniden yerlerine çekti.</p>

  <p>O bunu yaparken Roran ölen askerleri karmakarışık olmuş çamurun içinden çekip, ağaç duvarlarından uzaklaştırdı.</p>

  <p>Artık beş kişiyi öldürdüm. İşini tamamladıktan sonra doğrulup şaşkınlık içinde etrafına bakındı, bütün duyduğu sessizlik ve tıslayan yağmurdu. Neden kimse yardıma gelmemişti?</p>

  <p>Başka ne olmuş olabileceğini merak ederek Sloan'la birlikte ilk saldın yerine geri döndü. İki asker cansız bir şekilde ağaç duvarının kaygan dallarında asılı duruyordu, ama dikkatlerim çeken bu olmadı. Horst ve diğer köylüler küçük bir gövdenin önünde daire biçiminde toplanıp diz çökmüşlerdi. Roran nefesim tuttu. Bu Elmund'du, Dehvin'in oğlu. On yaşındaki çocuk mızrakla yan tarafından vurulmuştu. Anne babası çamurda yanında oturuyorlardı, yüzleri taş gibi donuktu.</p>

  <p>Bir şeyler yapılmalı, diye düşündü Roran, dizlerinin üstüne çöküp mızrağına dayanarak. İlk beş altı yaşında çok az çocuk hayatta kalırdı. Ama ilk çocuğunuzu şimdi, her şey onun babasının CarvahalFdaki yerini alacak kadar uzun boylu ve güçlü olacağını gösterirken kaybetmek. Bu sizi ezmeye yeterdi. Katrina... çocuklar... hepsinin korunması gerek.</p>

  <p>Ama nerede?.. Nerede?.. Nerede?.. Nerede?</p>
</body>
</html>
