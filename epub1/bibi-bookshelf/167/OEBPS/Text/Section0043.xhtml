<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Elva</h1>

  <p>"Efendim?.. Size ihtiyacımız var, efendim."</p>

  <p>"Ne?" Nasuada kıpırdamaya başlayıp isteksiz bir şekilde gözlerini açmca Jörmundur'un odaya girdiğini gördü. Zayıf kıdemli asker miğferini çıkarıp sağ kolunun altına sıkıştırdı, sol eli kılıcının kabzasında olduğu halde Nasuada'ya doğru yürüdü.</p>

  <p>Selam verirken zırhının halkaları şıngırdadı. "Leydim."</p>

  <p>"Hoş geldin, Jörmundur. Oğlun bugün nasıl?" Jörmundur'un gelişine sevinmişti. Yaşlılar Konseyi'nin bütün üyelerinin içinde Nasuada'nın liderliğini en kolay kabullenen, Ajihad'a gösterdiği sadakat ve kararblıkla hizmet eden oydu. Bütün savaşçılarını onun gibi olsa bizi kimse durduramazdı.</p>

  <p>"Öksürüğü azaldı."</p>

  <p>"Bunu duyduğuma sevindim. Seni buraya getiren nedir?"</p>

  <p>Jörmundur'un alnında çizgiler belirdi. Boştaki elini at kuyruğu yaptığı saçlarında gezdirdi, sonra kendini yakalayıp elini aşağı indirdi. "En garip türde sihir."</p>

  <p>"Oh?"</p>

  <p>"Eragon'un kutsadığı bebeği hatırlıyor musunuz?"</p>

  <p>"Evet." Nasuada, onu yalnızca bir kez görmüştü, ama Varden'de onun hakkında anlatılan abartılı hikâyeleri duymuştu. Varden'in, kız büyüdüğünde başaracağı şeylere dair inancını biliyordu. Nasuada bu konu hakkında daha pratik bir bakış açısı sergiliyordu. Bebek her ne olacaksa bunun için aradan uzun zaman geçmesi gerekiyordu, o zamana kadar da</p>

  <p>Galbatorix'le olan savaş ya kazanılmış ya da kaybedilmiş olurdu.</p>

  <p>"Sizi ona götürmem istendi."</p>

  <p>"İstendi mi? Kimin tarafından? Ve neden?"</p>

  <p>"Talim alanındaki bir genç, çocuğu ziyaret etmeniz gerektiğini söyledi. Onu çok ilginç bulacağınızı söyledi. Bana adını vermeyi reddetti, ama o cadının kedi adamına benziyordu, bu yüzden düşündüm de... Şey, bilmeniz gerektiğini dışündüm." Jörmundur mahcup olmuş görünüyordu. "Adamlarıma kızı sordum ve onun... farklı olduğuna dair şeyler duydum."</p>

  <p>"Ne bakımdan?"</p>

  <p>Jörmundur omuz silkti. "Kedi adamın söylediğini yapmanız gerektiğine inanmama yetecek şeyler."</p>

  <p>Nasuada kaşlarını çattı. Eski hikâyelerden biliyordu ki bir kedi adama aldırmamak hataların en büyüğüydü ve genellikle insanın sonuna yol açıyordu. Ancak, bu kedi adamın arkadaşı –şifalı otlar satan Angela– onun tam olarak güvendiği biri değildi; çok fazla bağımsızdı ve ne yapacağı önceden tahmin edilemiyordu. "Sihir," dedi, bir lanetmiş gibi.</p>

  <p>"Sihir," diye onayladı Jörmundur, ama bunu bir hayranlık ve korku sözcüğü gibi söylemişti.</p>

  <p>"Pekâlâ, çocuğu ziyaret edelim. Kalede mi?"</p>

  <p>"Orrin, ona ve bakıcısına kalenin batı kanadındaki odalardan verdi."</p>

  <p>"Beni ona götür."</p>

  <p>Eteklerini toplayan Nasuada, Farica'dan günün geri kalan randevularını ertelemesini istedi, sonra odasından çıktı. Arkasındaki Jörmundur parmaklarını şaklatarak dört muhafıza Nasuada'nın etrafında yerlerini almalarını işaret etti. Bir dakika sonra Nasuada'nın yanına gelip yolu gösterdi.</p>

  <p>Borromeo Kalesi'ndeki sıcaklık, kendilerini dev bir ekmek fırınında kapana kısılmış gibi hissetmelerine neden oluyordu. Hava pencere pervazları boyunca sıvı cam gibi oynaşıyordu.</p>

  <p>Nasuada rahatsız olmasına rağmen esmer teni yüzünden sıcakla çoğu insandan daha iyi baş ettiğini biliyordu. Yüksek ısılar sırasında en zor zamanı geçirenler, güneşin bakışları altında görevli bile olsalar bütün gün zırhlarını takmak zorunda kalan Jörmundur ve muhafızları gibi adamlardı.</p>

  <p>Nasuada açıkta kalan derileri terleyip nefes alıp verişleri daha zorlu hale gelirken adamları yakından izliyordu. Aberon'a geldiklerinden beri çok sayıda Varden sıcak çarpması yüzünden bayılmıştı –ikisi bir iki saat içinde ölmüştü– bu yüzden Nasuada tebaasını fiziksel sınırlarının ötesinde zorlayıp daha fazla insan kaybetme niyetinde değildi.</p>

  <p>Dinlenmeleri gerektiğine karar verdiğinde durmalarını emretti –itirazlarına aldırmadı– ve bir hizmetkârdan su istedi. "Dokuz kuka gibi devrilmenize izin veremem."</p>

  <p>Hedeflerine varmadan önce iki kez daha mola vermek zorunda kaldılar. Koridorun iç duvarındaki girintiye yapılmış olan kapının herhangi bir özelliği yoktu, ama önü hediyelerle doluydu.</p>

  <p>Jörmundur kapıya vurdu ve içeriden titrek bir ses duyuldu. "Kim o?"</p>

  <p>"Leydi Nasuada, çocuğu görmeye geldi."</p>

  <p>"Gerçek bir samimiyet ve değişmez bir kararlılıkla mı?"</p>

  <p>Bu kez Nasuada karşılık verdi. "Kalbim saf ve kararlılığım demir gibi."</p>

  <p>"Eşiği geçin o halde. Hoş geldiniz."</p>

  <p>Kapı tek bir fener ışığıyla aydınlanan girişe açıldı. Kapıda kimse yoktu. İçeri giren Nasuada duvarların ve tavanın koyu renk kumaşla kaplı olduğunu, içeriye mağara veya in görüntüsü verdiğini gördü. Havanın oldukça serin, hatta sonbahar gecesi gibi soğuk olduğunu şaşırarak fark etti. Korku zehirli pençelerini kamına geçirdi. Sihir,</p>

  <p>Siyah ağdan yapılma bir perde önünü kesti. Perdeyi kenara çekince kendisini bir zamanlar oturma odası olan bir yerde buldu. Mobilyalar kaldınlmıştı, yalnızca örtülü duvarlara dayanmış bir dizi sandalye vardı. Soluk renkli birkaç Cüce feneri tepedeki sarkan kumaştaki çukura asılmıştı ve her yöne garip, çok renkli gölgeler yayıyorlardı.</p>

  <p>Şifalı otlar satan Angela ve tüyleri diken diken olmuş kedi adam tarafından desteklenen iki büklüm kocakarı bir köşeden çıktı. Odanın ortasında Nasuada'nın üç ya da dört yaşında olduğunu tahmin ettiği soluk renkli bir çocuk diz çökmüş oturuyordu. Çocuk kucağındaki tabaktan bir şeyler yiyordu. Kimse konuşmuyordu.</p>

  <p>Şaşıran Nasuada sordu. "Bebek nerde?"</p>

  <p>Kız başını kaldırdı.</p>

  <p>Çocuğun alnındaki ejderha izini gören Nasuada hayretle yutkundu ve kızın menekşe rengi gözlerinin derinliklerine baktı. Kız dudaklarını korkunç, bilmiş bir gülümsemeyle çarpıttı. "Ben Elva."</p>

  <p>Nasuada düşünmeden geri çekilip sol koluna bağladığı hançerine uzandı. Kızın sesi yetişkin sesiydi; bir yetişkinin deneyimi ve alaycılığıyla doluydu. Bir çocuğun ağzından çıkması sarsıcıydı.</p>

  <p>"Kaçma," dedi Elva. "Ben senin dostunum." Tabağı bir kenara koydu; tabak artık boştu. Kocakarıya bakarak, "Biraz daha yemek," dedi. Yaşlı kadın odadan aceleyle çıktı. Elva yanındaki yere vurdu. "Lütfen otur. Konuşmayı öğrendiğimden beri seni bekliyorum."</p>

  <p>Hançerini tutmaya devam eden Nasuada taşa doğru çömeldi. "Ne man oldu bu?"</p>

  <p>"Geçen hafta." Elva ellerini kucağına kavuşturdu. Hayaleti andıran bakışlarını Nasuada'nın üzerine sabitledi, onu doğal olmayan bakışlarıyla olduğu yere çiviledi. Nasuada menekşe rengi bir mızrağın kafatasından girip zihninin içinde büküldüğünü, düşüncelerini ve anılarını paramparça ettiğini hissediyordu. Çığlık atma arzusuna direndi.</p>

  <p>Öne doğru eğilen Elva yumuşak eliyle uzanıp Nasuada'nın yanağına dokundu. "Biliyorsun," dedi. "Ajihad Varden'i senden daha iyi yönetemezdi. Sen doğru yolu seçtin. Varden'i Surda'ya getirip herkesin bunun delilik olduğunu düşündüğü bir sırada İmparator'a saldırma cesaretine ve öngörüsüne sahip olduğun için adın yüzlerce yıl övgüyle anılacak."</p>

  <p>Nasuada serseme dönerek kıza baktı. Elva'nın sözleri, kilide uyan bir anahtar gibi, Nasuada'nın temel korkularına, geceleri onu uyutmayan, karanlıkta terleten kuşkularına hitap etmişti. İçinden geçen istemsiz bir heyecan dalgası, onu Ajihad'ın ölümünden önce sahip olduğunu bilmediği bir kendine güven ve huzur hissiyle doldurdu. Gözlerinden boşalan rahatlama yaşları yanaklarından aşağı süzüldü. Sanki Elva, onu rahatlatmakk için ne söylemesi gerektiğini çok iyi biliyordu.</p>

  <p>Nasuada bunun için ondan nefret etti.</p>

  <p>Aşın sevinci, bu zayıflık anının nasıl ve kimin tarafından başlatıldığı konusundaki hoşnutsuzluğuyla savaşıyordu. Kızın motivasyonuna da güvenmiyordu.</p>

  <p>"Sen nesin?" diye sordu.</p>

  <p>"Ben Eragon'un yaptığı şeyim."</p>

  <p>"O seni kutsadı."</p>

  <p>Elva gözlerini kırparken korkunç, antik gözler bir an için gizlendi. "O hareketinin bilincinde değildi. Eragon, beni büyülediğinden beri ne zaman bir insan görsem onu rahatsız eden ve edecek olan bütün acıları hissediyorum. Küçükken bu konuda bir şey yapamıyordum, bu yüzden büyüdüm."</p>

  <p>"Neden..."</p>

  <p>"Kanundaki büyü beni insanları acılarından korumam için harekete geçiriyor... bu süreçte benim nasıl yara alacağım ya da yardım etmeyi isteyip istememem önem taşımıyor." Gülümsemesinde bir burukluk vardı. "Bu isteğe direnirsem bana çok pahalıya mal oluyor."</p>

  <p>Nasuada, onun söylediklerini hazmetmeye çalışırken Elva'nın rahatsız edici yönünün, maruz kaldığı acıların yan ürünü olduğunu fark etti. Kızın katlanmak zorunda olduğu şeyleri düşününce ürperdi. Bu dürtüye sahip olup bu konuda bir şey yapamamak onu paramparça ediyor olmalı. Bütün mantığına karşı Elva'ya acımaya başladı.</p>

  <p>"Neden bunları bana anlatıyorsun?"</p>

  <p>"Kim ve ne olduğumu bilmeniz gerektiğini düşündüm." Elva duraklarken bakışlarındaki ateş güçlendi. "Ve mümkün olduğunda senin için savaşacağımı bilmeni istiyorum. Beni bir kiralık katili kullanacağın gibi acımasızca kullan." Yüksek, dondurucu bir sesle bir kahkaha attı. "Nedenini merak ediyorsun; bunu görebiliyorum. Çünkü bu savaş er ya da geç sona ermedikçe beni deliye çevirecek. Bir savaşın canavarlıklarıylaa karşılaşmak zorunda kalmadan da gündelik acılarla uğraşmak benim için yeterince zor. Beni savaşı bitirmek için kullan, senin hayatını bu ayncalığı yaşayan herkesinki kadar mutlu hale getireyim*"</p>

  <p>O anda kocakarı tekrar odaya girdi, Elva'ya selam verdi, yiyecek dolu tabağı uzattı. Elva'nın bakışlarını tabağına çevirip kuzu buduna saldırıp iki eliyle ağzına tıkması Nasuada'yı fiziksel olarak rahatlattı. Açgözlü bir kurdun açlığıyla yiyor, görgü kurallarını tamamen hiçe sayıyordu. Menekşe rengi gözleri ve ejderha lekesi siyah perçemleriyle örtülünce yeniden küçük masum bir çocuk gibi görünüyordu.</p>

  <p>Nasuada, Elva'nın bütün söyleyeceklerini bitirdiği belli olana kadar bekledi, sonra –Angela'nın bir hareketiyle– yan kapıya kadar ona eşlik etti; soluk renkli kızı karanlık, kumaş kaplı odanın ortasında, bir rahimde oturmuş, doğmak için uygun anı bekleyen korkunç bir fetüs gibi tek başına bıraktı.</p>

  <p>Angela kapının kapalı olup olmadığını kontrol ettikten sonra fısıldadı. "Bütün yediği yemek ve yine yemek. Mevcut tayınla onun iştahını doyuramıyoruz. Siz..."</p>

  <p>"Kamı doyurulacak. Bu konuda endişe etmeyin." Nasuada kollarını ovuşturup o korkunç, haşin gözlerin anısını silmeye çalıştı...</p>

  <p>"Teşekkür ederim."</p>

  <p>"Daha önce başka birine oldu mu bu?"</p>

  <p>Angela başını iki yana sallarken kıvırcık saçları omuzlarında zıpladı. "Büyü tarihi boyunca böyle bir şey olmamış. Onun geleceğini görmeye çahştun, ama hayatı umutsuz bir bataklık gibi –bataklık güzel bir sözcük– çünkü hayatı pek çok diğer insanınkiyle etkileşiyor."</p>

  <p>"Tehlikeli mi?"</p>

  <p>"Hepimiz tehlikeliyiz."</p>

  <p>"Ne demek istediğimi biliyorsunuz."</p>

  <p>Angela omuz silkti. "Bazılarından daha fazla, bazılarından daha az tehlikeli. Ama en fazla öldürme olasılığı olan kişi kendisi. Eğer zarar görmek üzere olan birisiyle karşılaşırsa ve Eragon'un büyüsü onu hazırlıksız yakalarsa sonu gelen o kişinin yerini alacaktır. Bu yüzden sürekli içerde kalıyor."</p>

  <p>"Olayları ne kadar öncesinden söyleyebiliyor?"</p>

  <p>"En fazla iki ya da üç saat öncesinden."</p>

  <p>Duvara dayanan Nasuada hayatındaki bu yeni karmaşayı düşündü. Elva doğru bir şekilde kullanılırsa güçlü bir silah olabilirdi. Onun aracılığıyla rakiplerimin sıkıntılarını ve zayıflıklarını öğrenebilirim; ayrıca onları neyin memnun edeceğini de öğrenir, isteklerime boyun eğmelerini sağlayabilirim. Acil bir durumda, Varden'den birinin, örneğin, Eragon veya Saphira'nın korunması gerekirse kız hatasız bir muhafız olarak da hareket edebilirdi.</p>

  <p>Gözetimsiz bırakılmamalı. Onu kollayacak birine ihtiyacım var. Sihri anlayan ve kendi kimliğiyle Elva'nın etkisine direnecek kadar rahat olan biri... ayrıca güvenilir ve dürüst olduğunu düşündüğüm biri. Trianna'yı hemen saf dışı etti.</p>

  <p>Angela'ya baktı. Şifalı otlar satıcısı konusunda tedbirli olsa da Angela'nın en hassas ve önemli konularda –Eragon'u iyileştirmek gibi– Varden'e yardım ettiğini biliyordu ve karşılığında da bir şey istememişti. Nasuada, Elva'ya bakmak için zamam, isteği ve deneyimi olan başka birini düşünemiyordu.</p>

  <p>"Benim emrim altında olmadığınız ve hayatınızı veya diğer görevlerinizi çok iyi bilmediğim için bunun biraz küstahlık olduğunu biliyorum, ama sizden bir iyilik istemek zorundayım."</p>

  <p>"Devam edin." Angela elini havada salladı.</p>

  <p>Nasuada şaşırdı, kekeledi, ama sonra sözüne devam etti. "Benim için Elva'ya göz kulak olur musunuz? Benim buna..."</p>

  <p>"Elbette! Onu inceleme fırsatı çok hoşuma gider."</p>

  <p>"Ama bana rapor vermek zorundasınız," diye uyardı Nasuada.</p>

  <p>"Üzümlü tatlıda gizli zehirli ok. Ah, her neyse, sanının halledebilirim."</p>

  <p>"O halde bana söz veriyorsunuz?"</p>

  <p>"Söz veriyorum."</p>

  <p>Rahatlayan Nasuada inleyip en yakındaki koltuğa çöktü. "Oh, ne karışıklık. Ne bataklık Eragon'un efendisi olarak onun işlerinden ben sorumluyum, ama bu kadar korkunç bir şey yapacağını hiç tahmin etmezdim. Bu onun olduğu kadar benim onurumu da zedeliyor."</p>

  <p>Angela parmak eklemlerini çatırdatırken keskin bir çat sesi odayı doldurdu. "Evet. Ellesmera'dan döndükten sonra ben de onunla konuşma niyetindeyim."</p>

  <p>Yüz ifadesi o kadar hararetliydi ki Nasuada'yı telaşlandırdı. "Ama ona zarar verme. Ona ihtiyacımız var."</p>

  <p>"Vermem... en azından kalıcı olarak."</p>
</body>
</html>
