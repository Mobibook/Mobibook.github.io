<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Ölü Ayini</h1>

  <p>"Uyan Knurlheim! Şimdi uyuyamazsın. Kapıda bize ihtiyaçları var, bizsiz başlamayacaklar."</p>

  <p>Eragon gözlerini zorla açarken başının zonkladığmı, vücudunun acıdığını hissetti. Soğuk bir taş masada yatıyordu. "Ne?" Dilindeki acı tat nedeniyle yüzünü buruşturdu.</p>

  <p>Orik sakalını sıvazladı. "Ajihad'ın cenaze töreni. Orda olmalıyız!"</p>

  <p>"Hayır, beni ne diye çağırdın sen?" Hâlâ ziyafet salonundaydılar, ama içerisi onlar dışında boştu. Saphira iki masanın arasında yan tarafının üstünde yatıyordu. Kıpırdanıp başını kaldırdı, kırmızı gözlerle baktı.</p>

  <p>"Taşkafa! Sana Taşkafa dedim, çünkü nerdeyse bir saattir seni çağırıyorum."</p>

  <p>Eragon doğrulup sendeleyerek masadan indi. Bir gece öncesinin anılan zihninden geçti. Saphira, sen nasılsın, diye sordu ona doğru yalpalayarak.</p>

  <p>Saphira başını dikkatle döndürdü, kırmızı dilini tatsız bir şey yemiş kedi gibi dişlerinin üstünde gezdirdi. İyi... sanırım. Sol kanadımda bir gariplik var: galiba onun üstüne düştüm. Ve başımda binlerce sıcak ok var.</p>

  <p>"Düştüğü zaman kimse yaralandı mı?" diye sordu Eragon endişeyle.</p>

  <p>Cücenin kalın göğsünden içten bir kahkaha koptu. "Yalnızca gülmekten yerlere düşenler. Sarhoş olup buna selam duran bir ejderha! Eminim bunun şarkısı yıllarca söylenecek." Saphira kanatlarını oynatıp soğuk bir biçimde uzaklara baktı. "Seni burda bırakmanın en iyisi olacağını düşündük, çünkü seni kıpırdatamadık, Saphira. Bu durum baş aşçıyı Çok kızdırdı; dört fıçıdan sonra en iyi stoklarını içmenden korktu."</p>

  <p>Ve sen de bir keresinde beni içki içtiğim için azarlamışım! Dört fıçı içki içsem ölürdüm!</p>

  <p>Sen ejderha değilsin çünkü.</p>

  <p>Orik, Eragon'un kollarına bir giysi yığını attı. "Al bunları giy. Cenaze töreni için senin kendi giysilerinden daha uygun. Ama acele et, çok az zamanımız kaldı." Eragon büyük mücadelelerle giysileri giydi; bileklerinde ipler olan kabarık beyaz bir gömlek, altın örgüler ve işlemelerle süslenmiş kırmızı bir yelek, çıtçıtlı bir broşla boğazının altından bağlanan yuvarlak bir başlık. Her zamanki deri kayışın yerine Zar'roc süslü bir kemere bağlanmıştı.</p>

  <p>Eragon yüzünü yıkayıp saçlarını düzeltmeye çalıştı. Sonra Orik, onu ve Saphira'yı salondan çıkarıp Tronjheim'ın güney kapısına doğru koşturdu. "Burdan başlamalıyız," diye açıkladı, kısa bacaklarıyla şaşırtıcı derecede hızlı yürüyerek. "Çünkü Ajihad'ın tören alayı üç gün önce burda durdu. Mezara doğru yolculuğu kesintiye uğratılmamalı, yoksa ruhu huzur bulmaz."</p>

  <p>Garip bir âdet, dedi Saphira.</p>

  <p>Eragon onaylarken Saphira'nın yürüyüşünde hafif bir dengesizlik sezdi. Carvahall'de insanlar genellikle çiftliklerine, eğer köyde yaşıyorlarsa küçük mezarlığa gömülürlerdi. Tören alayına eşlik eden tek ritüel, bazı baladların sözlerinin tekrarlanması, daha sonra akrabalar ve arkadaşlara verilen ziyafetti. Cenaze töreni süresince dayanabilecek misin, diye sordu, Saphira bir kez daha sendeleyince.</p>

  <p>Saphira hafifçe yüzünü buruşturdu. Buna ve Nasuada'nın atanmasına, ama sonra uyumaya ihtiyacım var. Tanrı'nın cezası içki!</p>

  <p>Orik'le konuşmasına dönen Eragon sordu. "Ajihad nereye gömülecek?"</p>

  <p>Orik yavaşlayıp dikkatle Eragon'a baktı. "Bu klanlar arasında çekişme konusu oldu. Bir Cüce öldüğünde bir taşa kapatılması gerektiğini, yoksa atalarına hiç katılamayacağına inanırız... Bu karmaşık bir konu ve bir yabancıya daha fazlasını anlatamam... ama böyle bir cenaze töreni yapmak için büyük çaba sarf ettik. Utanç, kendilerinden birinin daha önemsiz bir yerde yatmasına izin veren ailenin ya da klanındır.</p>

  <p>"Farthen Dûr'un altında burda ölen bütün knurlanın, Cücelerin evi olan bir oda vardır. Ajihad oraya götürülecek. O insan olduğu için bizim gibi gömülemez, ama onun için boş bir girinti ayrıldı. Orada Varden, onu bizim kutsal mezarlanmızı rahatsız etmeden ziyaret edebilir ve Ajihad hak ettiği saygıyı görecek."</p>

  <p>"Kralımız Varden için çok şey yapü," dedi Eragon.</p>

  <p>"Bazılan bunun çok fazla olduğunu düşünüyor."</p>

  <p><br /></p>

  <p>Farthen Dûr'a sızan belli belirsiz gün ışığını ortaya çıkarmak için gizli zincirlerinin üstünde kaldırılan kalın kapının önünde dikkatle dizilmiş bir sıra insan gördüler. Siyah zırhlı altı adam tarafından taşman Ajihad beyaz mermerin üstünde soğuk ve solgun bir şekilde yatıyordu. Başında değerli taşlarla süslenmiş bir miğfer vardı. Elleri göğsünde, bacaklarını ve göğsünü örten kalkanın altından çıkan çıplak kılıcının fildişi kabzasının üstünde kavuşturulmuştu. Ay ışını halkalarına benzer gümüş zırh zincirleri uzuvlarından aşağı inip sedyeye dökülüyordu.</p>

  <p>Cesedin tam arkasında Nasuada vardı; samur peleriniyle ciddi ve güçlü görünüyordu, ama gözyaşları duruşunu süslüyordu. Yanında koyu renk kaftamyla Hrothgar duruyordu; ardından Arya; duruma uygun pişmanlık ifadeleriyle Yaşlılar Konseyi ve son olarak Tronjheim'dan bir mil boyunca uzanan yas tutanlar geliyordu.</p>

  <p>Tronjheim'ın yarım mil uzaktaki merkezi odasına giden dört kat yüksekliğindeki salonun her kapısı ve kemeri açılmış, insan ve Cücelerle dolmuştu. Gri yüzlerin arasında uzun kumaşlar sarkıyordu. Saphira ve Eragon göründüğünde yüzlerce iç çekiş ve fısıltı duyuldu.</p>

  <p>Jörmundur kendisine katılması için onları çağırdı. Eragon ve Saphira düzeni bozmamaya çalışarak sıralanmış insanların arasından Jörmundur'un yanındaki boşluğa doğru geçerken Sabrae'nin onaylamayan bakışlarıyla karşılaşülar. Hrothgar'in arkasında durmak için Orik yanına gitti.</p>

  <p>Birlikte beklemeye başladılar, ama Eragon neyi beklediklerini bilmiyordu. Bütün fenerlerin kepenkleri indirilmişti, böylece serin alacakaranlık hava ortamı doldurmuş, olaya ruhani bir his katmıştı. Kimse kıpırdamıyor ve nefes almıyor gibiydi: kısa bir an için Eragon hepsinin donmuş heykeller olduğunu düşündü. Tek bir tütsü dumanı cenazeden yükseliyor, sedir ve ardıç kokusu yayarak tavana doğru kıvnla kıvnla uzamyordu. Salondaki tek hareket buydu.</p>

  <p>Tronjheim'ın derinlerinden bir gong sesi duyuldu. Güm. Güçlü ses kemiklerinde yankılandı, taş büyük bir çan gibi yankılanırken dağ-şehir titreşti.</p>

  <p>İleri doğru yürüdüler.</p>

  <p>Güm. İkinci notayla daha alçak bir başka ses birincisine karıştı, trampet sesleri salonda amansızca yankılandı. Sesin gücü onları görkemli bir hızla ilerlemeye zorladı, her adım olaya uygun bir önem, amaç ve ağırlık kazandırdı. Çevrelerini saran bu vuruş sesleri arasında herhangi bir düşünce var olamazdı, yalnızca trampetlerin ustaca ayarttığı duygu birikimi, gözyaşlarıyla aynı anda var olan buruk neşe vardı.</p>

  <p>Güm.</p>

  <p>Tünel sona erdiğinde Ajihad'ı taşıyanlar merkezi odaya girmeden önce oniks sütunların arasında durdular. Eragon orada kölelerin Isidar Mithrim'e bakarak daha da ciddileştiklerini gördü.</p>

  <p>Güm.</p>

  <p>Kristal mezarlığa doğru yürüdüler. Halka biçiminde bir yükselti oluşturan cam kırıkları büyük odanın ortasında yatıyor, yere işlenmiş çekiç ve beş uçlu yıldızlan çevreliyordu. Parçaların çoğu Saphira'dan daha büyüktü. Yıldız safirin ışınlan parçaların arasında titreşmeye devam ediyor, bazılarında gülün yaprakları hâlâ görülebiliyordu.</p>

  <p>Güm.</p>

  <p>Taşıyıcılar jilet keskinliğinde sayısız parçanın arasında ilerlemeye devam etti. Sonra tören alayı dönüp aşağıdaki tünele giden geniş basamaklardan inmeye başladı. Pek çok mağaradan ve Cüce çocukların annelerine sıkıca sarılıp iri gözlerle olanları seyrettikleri taş kulübelerin yanından geçtiler.</p>

  <p>Güm.</p>

  <p>Son darbeyle birlikte grup, yanlarında başka girintilerin de bulunduğu büyük mezarın üstünde dallanan sarkıtların altında durdular. Her girintide üzerinde bir isim ve klan sorgucunun bulunduğu bir mezar vardı. Binlerce –yüz binlercesi– orada gömülüydü. Tek ışık aralıklı olarak yerleştirilmiş kırmızı fenerlerden geliyordu.</p>

  <p>Bir duraklamadan sonra taşıyıcılar ana odaya bağlı küçük odaya yürüdüler. Ortadaki yükseltilmiş platformda bekleyen karanlığa açılan büyük bir yeraltı odası vardı. Tepede rûnlarla şunlar yazılıydı:</p>

  <blockquote style="margin: 20px 0 20px 40px; border: none; padding: 0px;">
    <p>Bütün Knurla, İnsan ve Elfler,<br />
    Bu Adamı<br />
    Hatırlasın.<br />
    Çünkü o Soylu, Güçlü ve Akıllıydı.<br />
    Gûntera Arûna</p>
  </blockquote>

  <p>Yas tutanlar etrafına toplanırken Ajihad yeraltı odasına indirildi. Onu şahsen tanıyanların yaklaşmasına izin verildi. Eragon ve Saphira beşinci sıradaydı, arkalarında Arya vardı. Cesedi görmek için mermer merdivenlerden inerlerken Eragon boğucu bir keder duygusunun kendisini pençesine aldığını hissetti. Bunu Ajihad'ın olduğu kadar Murtagh'ın da cenaze töreni olarak gördüğü için acısı iki katına çıkıyordu.</p>

  <p>Mezarın kenarında duran Eragon, Ajihad'a baktı. Hayatında hiç olmadığı kadar sakin ve huzurlu görünüyordu. Sanki ölüm onun büyüklüğünü kabul elmiş ve bütün dünyevi endişeleri yok ederek onurlandırmıştı onu. Eragon, Ajihad'ı yalnızca kısa bir süredir tanıyordu, ama bu süre içinde ona hem insan olarak, hem de temsil ettikleri yüzünden saygı duymaya başlamıştı: zorbalıktan kurtuluş. Ayrıca, Palancar Vadisi'nden ayrıldıklarından beri Eragon ve Saphira'ya güvenli bir sığmak veren ilk kişi Ajihad'dı.</p>

  <p>Kederli Eragon sunabileceği büyük bir övgü düşünmeye çalıştı. Sonunda boğazındaki yumruyu aşmayı başararak şunları söyledi. "Hiç unutulmayacaksın, Ajihad. Yemin ederim. Nasuada'nın senin işine devam edeceğini ve senin başarıların sayesinde İmparatorluk'un devrileceğini bilerek rahat uyu." Saphira'nın koluna dokunduğunu hissederek platformdan indi ve yerini Jörmundur'a bıraktı.</p>

  <p>Sonunda herkes saygılarını sunduktan soma Nasuada, Ajihad'ın üstüne doğm eğilip babasının elini yumuşak bir aciliyet hissiyle tuttu. Acı dolu bir inilti çıkararak garip, ağlamaklı bir dille şarkı söylemeye, mağarayı fen atlarıyla doldurmaya başladı.</p>

  <p>Derken on iki Cüce gelip Ajihad'ın yüzünün üstüne büyük bir mermer kalıbı kapattı. Artık Ajihad görünmüyordu.</p>
</body>
</html>
