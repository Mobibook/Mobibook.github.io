<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Çekiç ve Maşa</h1>

  <p>Ra'zac'ın gelişinden üç gün sonra Roran, Spine'daki kamp yerinin kenarında kontrolsüzce dolaşıyordu. Albriech'in ziyaretinden beri bir daha haber almamıştı, Carvahall'i gözetleyerek de bilgi edinmesi mümkün değildi. Askerlerin uyuduğu uzaktaki çadırlara baktı, sonra yürümeye devam etti.</p>

  <p>Gün ortasında Roran ufak, kuru bir öğle yemeği yedi. Ağzını elinin tersiyle silerek, Ra'zac ne kadar beklemeyi planlıyor, diye düşündü. Eğer bu bir sabır sınaması ise Roran kazanmaya kararlıydı.</p>

  <p>Zaman geçirmek için çürüyen bir kütük üzerinde okçuluğunu geliştirdi, ama oku kütüğün içine gömülmüş olan taş yüzünden parçalanınca bıraktı. Ondan sonra da, büyük bir kayadan yattığı yere kadar uzanan çıplak patikada ileri geri yürümekten başka yapacak bir şey kalmamıştı.</p>

  <p>Aşağıdaki ormandan ayak sesleri gelmeye başladığında hâlâ oradaydı. Yayını alarak saklanıp beklemeye başladı. Baldor'un yüzü bakış açısına girince içini bir rahatlık kapladı. Ona doğru el salladı.</p>

  <p>Otururlarken Roran sordu. "Neden kimse gelmedi?"</p>

  <p>"Gelemedik," dedi Baldor, alnını silerek. "Askerler bizi yakından izliyor. İlk kez kaçma fırsatı bulduk. Fazla kalamam."</p>

  <p>Yüzünü tepedeki zirveye çevirip ürperdi. "Burda kaldığın için sen benden daha cesursun. Kurtlar, ayılar ve dağ aslardan konusunda bir sıkıntı yaşadın mı?"</p>

  <p>"Hayır, hayır, iyiyim. Askerler yeni bir şey söyledi mi?"</p>

  <p>"Bir tanesi dün gece Morn'a mangadaki askerlerin bu görev için tek tek seçildiği konusunda övünmüş." Roran kaşlarını çattı. "Çok sessiz değiller... Her gece en azından iki veya üç tanesi sarhoş oluyor. İlk gün bir grup asker Mom'un yerini talan etti."</p>

  <p>"Tahribatı ödediler mi?"</p>

  <p>"Tabi ki hayır."</p>

  <p>Roran kıpırdanıp köye doğru baktı. "İmparator'un beni yakalamak için bu kadar zahmete gireceğine inanmak hâlâ zor geliyor bana. Ben onlara ne verebilirim ki? Onlara ne verebileceğimi sanıyorlar?"</p>

  <p>Baldor, onun bakışlarını takip etti. "Ra'zac bugün Katrina'yı sorguya çekti. Birisi ikinizin yakın olduğunu söylemiş. Ra'zac da Katrina'dan senin nereye gittiğini bilip bilmediğini öğrenmek istedi."</p>

  <p>Roran tekrar Baldor'un yüzüne odaklandı. "Katrina iyi mi?"</p>

  <p>"Onu korkutmak için o iki Ra'zac'tan fazlası gerekir," diye ona güvence verdi Baldor. Bir sonraki cümlesi tedbirli ve araştırmacıydı. "Belki teslim olmayı düşünmelisin."</p>

  <p>"Böylece asılmamı hızlandırmış olurum!" Roran her zamanki yolunda yürümeye başlayıp bacağına bir şaplak indirdi. "Babama nasıl işkence yapüklarını bildiğin halde bunu nasıl söyleyebilirsin?"</p>

  <p>Onun kolunu yakalayan Baldor, "Ya sen saklanmaya devam ederken askerler burdan gitmezse? O zaman senin kaçmana yardım etmek için yalan söylediğimizi düşünürler. İmparator hainleri bağışlamaz." dedi.</p>

  <p>Roran, Baldor'un elinden kurtuldu. Dönüp bacağına tekrar vurdu, sonra birdenbire oturdu. Eğer kendimi ele vermezsem Ra'zac köydeki insanları suçlayacak. Ra'zac'ı uzağa çekmeye çalışsam... Roran otuz adam ve Ra'zac'tan kaçacak kadar becerikli bir ormancı değildi. Eragon bunu yapabilirdi, ama ben yapamam. Ama durum değişmediği takdirde tek seçeneği bu olabilirdi.</p>

  <p>Baldor'a baktı. "Benim yüzümden kimsenin zarar görmesini istemiyorum. Şimdilik bekleyeceğim ve eğer Ra'zac sabırsızlanıp birini tehdit ederse... O durumda yapacak başka bir şey düşüneceğim."</p>

  <p>"Çok kötü bir durum," dedi Baldor.</p>

  <p>"Ama hayatta kalmaya kararlıyım."</p>

  <p>Baldor geri dönerek Roran'ı düşünceleriyle yalnız bıraktı. Aynı yolda miller boyunca yürüdü, düşüncelerinin ağırlığıyla toprakta bir gedik açtı. Soğuk alacakaranlık çökünce botlarını çıkardı –onları eskitmekten korkuyordu– ve çıplak ayakla yürümeye devam etti.</p>

  <p>Giderek büyüyen ay yükselip gece gölgelerini mermer ışığın huzmeeriyle aydınlaürken Roran, Carvahall'de bir karışıklık olduğunu fark etti. Karanlık köyde sayısız fener ışığı oynaşıyor, evlerin arkasında hareket ederken göz kırpıyordu. San benekler, ateşböcekleri bulutu gibi Carvahall'in ortasında toplandı, sonra kasabanın kıyısına doğru ilerleyip askerlerin kampından gelen meşale ışıklarıylaa birleşti.</p>

  <p>Roran iki saat boyunca karşı tarafların birbiriyle yüzleşmesini seyretti; huzursuz fenerler duygusuz meşalelere karşı çaresizce toplanıyordu. Sonunda hafifçe parlayan gruplar dağılıp çadırlara ve evlere geri döndü.</p>

  <p>Başka ilginç bir şey olmayınca Roran yatağını açıp battaniyelerin altına girdi.</p>

  <p><br /></p>

  <p>Ertesi gün boyunca Carvahall'de sıra dışı bir faaliyet hüküm sürdü. İnsanlar evlerin arasında, hatta Palancar Vadisi'nde, çeşitli çiftliklere doğru yürüyorlardı. Öğle saatinde Roran iki adamın askerlerin kampına girip neredeyse bir saat boyunca Ra'zac'ın çadırında kaldığını gördü.</p>

  <p>Roran bu faaliyetle çok meşgul olduğu için bütün gün yerinden hiç kıpırdamadı.</p>

  <p>Umduğu gibi Baldor yeniden geldiği sırada akşam yemeğinin tam ortasındaydı. "Aç mısın?" diye sordu yemeği işaret ederek.</p>

  <p>Baldor başını iki yana sallayıp yorgun bir edayla oturdu. Gözlerinin altındaki koyu renk halkalar derisinin incelmiş ve morarmış görünmesine neden oluyordu. "Quimby öldü."</p>

  <p>Roran'ın kâsesi tangırtıyla yere düştü. Roran küfredip bacaklarındaki soğuk güveci sildi, sonra sordu. "Nasıl?"</p>

  <p>"Bir grup asker dün gece Tara'yı rahatsız etmeye başladı." Tara, Morn'un karısıydı. "Tara umursamadı, ama askerler onun ilk önce kime servis yapacağı konusunda kavgaya tutuştular. Quimby de ordaydı –Morn'un geldiğini söylediği bir fıçıyı kontrol ediyordu– ve askerleri ayırmaya çalıştı." Roran başıyla onayladı. Bu Quimby'ye göre bir hareketti. Her zaman başkalarının gerektiği gibi davrandığından emin olmak için müdahale ederdi. "Ama askerin biri bir sürahi fırlatıp onun şakağına çarptı. Quimby hemen öldü."</p>

  <p>Roran ellerini kalçasına koyup yere bakarken öfkeyle soluk alışını kontrol altına almaya çalışıyordu. Baldor sanki nefesini kesmiş gibiydi. Bu mümkün değil... Quimby, öldü mü? Bir çiftçi ve zaman zaman bira yapan biri olan Quimby, Carvahall'i kuşatan dağlar kadar arazinin bir parçasıydı, Carvahall'in dokusunu biçimlendiren vazgeçilmez bir varlıktı. "Adamlar cezalandırılacak mı?"</p>

  <p>Baldor elini kaldırdı. "Quimby öldükten hemen sonra Ra'zac, onun cesedini çalıp çadırlarına götürdü. Dün gece onu geri almaya çalıştık, ama bizimle konuşmadılar."</p>

  <p>"Gördüm."</p>

  <p>Baldor homurdanarak yüzünü ovuşturdu. "Babam ve Loring bugün Ra'zac'la buluştu ve onları cesedi bırakmaya ikna etti. Ama askerler herhangi bir ceza almayacak." Durakladı. "Quimby teslim edildiğinde yola çıkmak üzereydim. Kansına ne verdiler, biliyor musun? Kemikler?"</p>

  <p>"Kemiklerini!"</p>

  <p>"Her biri sıyrılıp temizlenmişti –ısırık izlerini görebiliyordun– ve ilikleri yemek için çoğu kınlmıştı."</p>

  <p>Quimby'nin kaderi karşısında duyduğu derin dehşetin yanı sıra büyük bir tiksinti kaplamıştı Roran'ın içini. Kişinin cesedi uygun bir şekilde gömülmezse ruhunun asla rahat etmeyeceği iyi bilinen bir şeydi. Bu saygısızlık karşısında iğrenen Roran sordu. "Onu ne ya da kim yemiş?"</p>

  <p>"Askerlerde dehşete düşmüştü. Ra'zac yemiş olmalı."</p>

  <p>"Neden? Ne amaçla?"</p>

  <p>"Ra'zac'ın insan olduğunu sanmıyorum. Onları yakından hiç göremiyorsun, ama nefesleri ekşi kokuyor ve yüzlerini siyah örtülerle gizliyorlar. Sırtlan kambur ve çarpık. Birbirleriyle konuşurken dillerini şaklatıyorlar. Kendi adanılan bile onlardan korkuyor gibi."</p>

  <p>"Eğer insan değillerse ne tür bir yaratık olabilir bunlar?" diye sordu Roran."Urgal değiller."</p>

  <p>"Kim bilir?"</p>

  <p>Roran'ın tiksintisine korku da eklenmişti, doğaüstü güçler korkusu. Genç adam ellerini kavuştururken Baldor'un yüzünde de aynı korkunun yankılarını görüyordu. Galbatorix'in kötü işleriyle ilgili olarak duydukları bütün hikâyelere rağmen kralın kötülüğünün artık evlerinin arasında olduğunu öğrenmek tam bir şok olmuştu onlar için. Roran daha önce yalnızca şarkılar ve hikâyelerden bildiği güçlerle karşı karşıya olduğunu hissediyordu. "Bir şeyler yapılmalı," diye mırıldandı.</p>

  <p><br /></p>

  <p>Gece boyu hava ısındı ve öğleden sonraya kadar Palancar Vadisi beklenmedik bir bahar sıcaklığıyla kavrulmaya ve parlamaya başladı. Carvahall mavi gökyüzünün altında huzurlu görünüyordu, ama Roran orada oturanları pençesine alan buruk öfkeyi hissedebiliyordu. Sükûnet rüzgârda gerilen bir çarşaf gibiydi.</p>

  <p>Beklenti havasına rağmen gün son derece sıkıcıydı; Roran zamanının çoğunu Horst'un atını tımar ederek geçiriyordu. Sonunda yatmak için uzandı, gece gökyüzünü süsleyen yıldızların bulanık ışığında yükselen çamların yukarısına baktı. Yıldızlar o kadar yakın görünüyordu ki, sanki Roran onlara doğru ilerliyor, simsiyah boşluğa düşüyordu.</p>

  <p><br /></p>

  <p>Roran uyandığında ay batıyordu, boğazı dumandan kurumuştu. Öksürüp doğruldu, yanıp sulanan gözlerini kırpıştırdı. Tehlikeli dumanlar nefes almayı zorlaştınyordu.</p>

  <p>Roran battaniyelerini alıp korkmuş kısrağı eyerledi, sonra temiz hava bulma umuduyla atı mahmuzlayarak dağın yukarılarına doğru çıkardı. Dumanın kendisiyle birlikte yukarı çıktığını çabuk anlayıp döndü ve ormanı yanlamasına geçmeye çalıştı.</p>

  <p>Karanlıkta manevra yapmaya çalışarak geçirdiği birkaç dakikada" sonra sonunda kurtulup rüzgârın temizlediği bir kaya çıkıntısının üstü geldiler. Ciğerlerini uzun soluklarla temizleyen Roran yangını görmek için vadiyi taradı. Hemen gördü.</p>

  <p>Carvahall'in samanlığı beyaz alev kasırgasıyla parlıyor, içindeki ğerli şamardan kehribar zerrecikleri fıskiyesi haline dönüştürüyordu, ran kasabanın yeniliğindeki tahribatı seyrederken titriyordu. Çığlık atıp kovalarla yardım etmek için oraya doğru koşmak İstiyosdu, ama kendi güvenliğini tehlikeye atamazdı. •</p>

  <p>Bir kıvılcım Delwin'in evine düştü ve saniyeler içinde sazlık çatı alev dalgasıyla patladı.</p>

  <p>Roran küfredip saçlarını yoluyor, gözyaşları yanaklarından aşağı süzülüyordu. Bu yüzden ateşi kötü kullanmak Carvahall'de idamlık bir suçtu. Bu bir kaza mıydı? Bu yangını askerler mi çıkarmıştı? Ra'zac, beni sakladıkları için köylüleri mi cezalandırıyor?.. Bu yangının sorumlusu ben miyim?</p>

  <p>Sırada Fisk'in evi vardı. Afallamış durumdaki Roran yalnızca yüzünü kaçırıp korkaklığından nefret ediyordu.</p>

  <p><br /></p>

  <p>Şafağa kadar bütün alevler ya söndürülmüş ya da kendi kendine yanarak sönmüştü. Yalnızca şans ve sakin gece Carvahall'in tümünü yanmaktan korumuştu.</p>

  <p>Roran sonuçtan emin olana kadar bekledi, sonra eski kamp yerine geri dönüp dinlenmek için yere çöktü. Sabahtan akşama kadar sıkıntılı rüyaları dışında dünyadan habersiz bir halde uyudu.</p>

  <p>Bilinci yerine gelince ortaya çıkacağından emin olduğu ziyaretçisini bekledi. Bu kez gelen Albriech'ti. Alacakaranlıkta geldiğinde yüzünde haşin, yorgun bir ifade vardı. "Benimle gel," dedi.</p>

  <p>Roran gerildi. "Neden?" Beni teslim etmeye mi karar verdiler? Eğer yangının sorumlusu oysa köylülerin onun gitmesini istemelerini anlayabilirdi. Bunun gerekli olduğunu kendisi bile düşünebilirdi. Carvalıairdaki herkesin onun için kendisini feda etmesini beklemek mantıksızdı. Yine de, bu kendisini Ra'zac'a teslim etmelerine izin vereceği anlamına gelmezdi. O iki canavarın Quimby'ye yapaklarından sonra Roran esir olmamak için ölesiye dövüşürdü.</p>

  <p>"Çünkü," dedi Albriech, çene kaslarını sıkarak. "Yangını çıkaranlar askerlerdi. Annem onların Seven Sheaves'e girmelerini yasakladı, ama y kendi biralarıyla sarhoş oldular. Bir tanesi yatmaya giderken ahıra meşale düşürmüş."</p>

  <p>"Yaralanan oldu mu?" diye sordu Roran.</p>

  <p>"Birkaç yanık. Gertrude halletti. Ra'zac'la müzakere girişiminde bulunduk. İmparator'un kayıplarınuzı tazmin etmesi talebimize tükürdüler. Askerleri çadırlara kapamayı bile reddettiler."</p>

  <p>"Peki ben neden geri dönmeliyim?"</p>

  <p>Albriech boş bir şekilde güldü. "Çekiç ve maşa için. Yardımına ihtiyacımız var... Ra'zac'ı burdan göndermek için."</p>

  <p>"Bunu benim için yapacak mısınız?"</p>

  <p>"Kendimizi yalnızca senin uğruna tehlikeye atmıyoruz. Bu iş artık bütün köyü ilgilendiriyor. En azından gelip babamla ve diğerleriyle konuşup düşüncelerini dinle... Bu lanet olası dağlardan kurtulduğuna sevineceğini düşünüyorum."</p>

  <p>Roran, Albriech'in teklifini uzun uzun düşünüp ona eşlik etmeye karar verdi. Ya bunu yapacağım ya da kaçacağım, ama daha sonra da kaçabilirim. Kısrağını alıp torbalarını eyere bağladı, sonra vadiye doğru Albriech'i takip etti.</p>

  <p>Carvahall'e yaklaşırlarken ağaçların ve çalıların ardına gizlenerek ilerledikleri için hızlan yavaşlamıştı. Bir yağmur fıçısının arkasına gizlenen Albriech sokakların boş olup olmadığını kontrol etti, sonra Roran'a işaret etti. Birlikte İmparator'un hizmetkârlarına karşı tetikte olmaya devam ederek gölgelerden ilerlediler. Horst'un demirhanesine vardıklarında Albriech çifte kapıdan birini Roran'ın ve atının sessizce içeri gireceği kadar araladı.</p>

  <p>İçerisi tek bir mum ışığıyla aydınlanmıştı. Mumun ışığı etrafına toplanan yüzlerde titreşiyordu. Horst oradaydı –sakalı ışıkta bir raf gibi çıkıntı yapıyordu– yanında Dehvin, Gedric ve Loring vardı. Grubun geri kalanı genç adamlardan oluşuyordu: Albriech, Baldor, Loring'in üç oğlu, Parr ve Quimby'nin yalnızca on üç yaşında olan oğlu Nolfavrell.</p>

  <p>Roran gruba katılırken hepsi ona bakıyordu. Horst, "Ah, demek basardın," dedi. "Spine'dayken uğursuzluklardan kaçabildin mi?"</p>

  <p>"Şanslıydım."</p>

  <p>"O halde devanı edebiliriz."</p>

  <p>"Tam olarak neye?" Roran, onu dinlerken atı örse bağladı.</p>

  <p>Ayakkabıcı Loring cevap verirken parşömeni andıran yüzü çarpık çizgiler ve oyuklarla doluydu. "Bu Ra'zac'la... bu istilacılarla uzlaşmaya varmaya çalıştık." Durdu, ince bedeni göğsünden gelen nahoş, metalik bir hışırtıyla sarsıldı. "Uzlaşmayı reddettiler. Bizi herhangi bir pişmanlık ya da nedamet belirtisi göstermeden tehlikeye attılar." Boğazından bir ses çıkardı, sonra büyük bir kararlılıkla konuştu. "Bunlar... burdan... gitmeliler. Böyle yaratıklar..."</p>

  <p>"Hayır," dedi Roran. "Yaratık değil. Kutsallığı bozanlar."</p>

  <p>Yüzler asılıp onaylarcasına inip kalktı. Delwin konuşmaya kaldığı yerden devam etti: "Önemli olan şu ki herkes risk altında. Eğer o yangın biraz daha yayılsaydı düzinelerce insan ölürdü ve kaçanlar da her şeylerini kaybederlerdi. Sonuç olarak Ra'zac'ı Carvahall'den kovmaya karar verdik. Bize katılıyor musun?"</p>

  <p>Roran tereddüt etti. "Ya geri döner veya takviye gönderirlerse? Bütün İmparatorluk'u yenemeyiz."</p>

  <p>"Hayır," dedi Horst, ciddiyetle. "Ama askerlerin bizi öldürüp evlerimizi tahrip etmelerine de izin veremeyiz. Bir insan karşılık vermeden önce ancak bu kadar tacize dayanabilir."</p>

  <p>Loring başını geriye atıp gülerken alevler güdük dişlerinde parladı. "Önce güçlenip sonra dövüşeceğiz," diye fısıldadı neşeyle. "İltihaplı gözlerini Carvahall'e çevirdikleri için onları pişman edeceğiz! Ha ha!"</p>
</body>
</html>
