<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Yaşama Dönüş</h1>

  <p>Gözü dönmüş bir rüzgâr dalgası Eragon'u uykusundan uyandırdı.</p>

  <p>Şiddetli kasırga odasına pençeler savururken üstündeki örtüleri uçuşuyor, eşyalarını havaya fırlatıyor, fenerleri duvarlara çarpıyordu. Dışarıdaki gökyüzü fırtına bulutlarıyla kapkaraydı.</p>

  <p>Eragon doğrulmuştu, ağaç, denizdeki bir gemi gibi sallanıp dengesini bulmaya çalışırken, Saphira, onu seyrediyordu. Başını boraya karşı eğip duvarlara tutunarak odada yolunu bulmaya çalıştı, fırtınanın arasından gözyaşı damlası biçimindeki girişe varana kadar ilerlemeye devam etti.</p>

  <p>Yükselip alçalan yerin ötesindeki zemine baktı. Çok aşağılardaki kayalar da ileri geri gidip geliyor gibiydi. Yutkunup midesindeki çalkantıya aldırmamaya çalıştı.</p>

  <p>Dokunuşlarıyla girişi kapamak için odunun içinden çıkan kumaş parçasının ucunu bulmaya çalıştı. Kendini açıklığın bir tarafından diğerine fırlatmaya hazırlandı. Eğer kayarsa hiçbir şey ağacın köklerine doğru kaymasına engel olamazdı.</p>

  <p>Bekle, dedi Saphira.</p>

  <p>Uyuduğu alçak kaideye geri gidip, ürabzan olarak kullanabilmesi için kuyruğunu uzattı.</p>

  <p>Kumaşı sağ eliyle tutan Eragon, Saphira'nın kuyruğundaki dikenleri kendini girişin karşısına çekmek için kullandı. Karşı tarafa geçer geçmez kumaşı iki eliyle kavrayıp ucunu, yerine kilitlenen yive doğru bastırdı.</p>

  <p>Oda sessizleşti.</p>

  <p>Kumaş perde öfkeli havanın gücü altında içe doğru bükülüyordu, ama teslim olma belirtisi göstermiyordu. Eragon, onu parmağıyla dürttü. Kumaş bir davul kadar gergindi.</p>

  <p>Elflerin yapabildikleri şeyler çok şaşırtıcı, dedi Eragon.</p>

  <p>Saphira başını yana eğdi, sonra ortalığı dinlemek için tavana doğru kaldırdı. Çalışma odasını kapasan iyi olur; enkaza dönüyor.</p>

  <p>Eragon merdivenlere doğru giderken ağaç sarsıldı, bacakları bükülünce dizlerinin üstüne düştü.</p>

  <p>"Kahretsin." diye kükredi.</p>

  <p>Çalışma odasında kâğıt ve tüy kalem girdabı oluşmuştu, kendi akılları varmış gibi odada uçuşuyorlardı. Kollarını kafasına sararak boranın ortasına daldı. Tüy kalemlerin ucu kendisine çarparken taş yağmuruna tutulduğunu hissediyordu.</p>

  <p>Eragon, Saphira'nın yardımı olmaksızın tepedeki girişi kapamaya çalıştı. Bunu yapar yapmaz acı, bitmek bilmez, zihin dondurucu bir acı sırtını parçaladı.</p>

  <p>Bir çığlık attı, çığlığının gücüyle sesi boğuklaştı. Gözünün önünde kırmızı ve san ışıklar yanıp söndü, Eragon yana doğru devrilirken her şey simsiyah oldu. Aşağıda Saplüra'nın düş kırıklığı içinde uluduğunu duydu; merdivenler çok küçüktü ve dışarıdaki rüzgâr Eragon'a ulaşmasına izin vermeyecek kadar şiddetliydi. Saphira'yla bağlantısı azalıyordu. Acısından kurtulmak için kendisini bekleyen karanlığa teslim oldu.</p>

  <p>Uyandığında Eragon'un ağzı ekşi bir tatla doluydu. Yerde ne kadar zamandır yattığını bilmiyordu, ama kollarındaki ve bacaklarındaki kaslar, top gibi yusyuvarlak olmasından dolayı katılaşmıştı. Fırtına, kendisine eşlik eden yağmurla birlikte ağaca saldırmaya devam ediyordu. Yağmurun gürültüsü kafasındaki zonklamaya çok iyi uyuyordu.</p>

  <p>Saphira?..</p>

  <p>Burdayım. Aşağı gelebilir misin?</p>

  <p>Denerim.</p>

  <p>Zifiri karanlıkta ayakta duramayacak kadar zayıftı, bu yüzden merdivenlere kadar emekleyip her sarsıntıyla yüzünü buruşturarak basamakları teker teker kayarak indi. Yolun yansında Saphira'yla karşılaştı. Başını ve boynunu helezon şeklindeki merdivenlere olabildiğince sokmuş, içinde bulunduğu çılgınlık halinde tahtaları yerinden sokmuştu.</p>

  <p>Ufaklık Dilini dışarı çıkarıp sert ucuyla eline dokundu. Eragon gülümsedi. Saphira boynunu geriye büküp geri çekilmeye çalıştı, ama boşunaydı.</p>

  <p>Ne oldu?</p>

  <p>Sıkıştım.</p>

  <p>Sen... Eragon canı çok acısa da elinde olmadan güldü. Durumları fazlasıyla gülünçtü.</p>

  <p>Saphira dişlerini sıkıp bütün bedenini kaldırdı, çabasıyla ağacı sarsarak Eragon'u devirdi. Sonra nefes nefese kendisi de çöktü. Aptal bir tilki gibi sırıtıp durma orda. Bana yardım et!</p>

  <p>Eragon kıkırdama isteğine direnerek ayağını Saphira'nın burnuna dayadı ve cesaret edebildiği oranda sert bir şekilde itti. Saphira kendini kurtarmaya çalışarak eğrilip büküldü.</p>

  <p>Kurtulmayı başarması on dakika sürdü. Eragon ancak o zaman merdivenlere verilen hasan görerek inledi. Pulları ağaç kabuğunu kesmiş, ağaçtan büyüyen hassas desenleri silmişti.</p>

  <p>Eyvah, dedi Saphira. En azından bunu sen yaptın, ben değil. Elfler, seni affedebilir. Eğer sen istersen gece gündüz Cücelerin aşk şarkılarını söylerler.</p>

  <p>Eragon, Saphira'nın platformunda ona katılıp karnındaki düz pullara yaslandı, dışanda kükreyen fırtınayı dinledi. Şimşek, çentikli kenarlarıyla çakarken geniş kumaş parçası yan saydam hale geliyordu.</p>

  <p>Sence saat kaç?</p>

  <p>Oromis'le buluşmamıza birkaç saat var. Uyu ve iyileş. Ben nöbet tutarım.</p>

  <p>Ağacın sarsıntılarına rağmen Eragon, onun söylediğini yaptı.</p>
</body>
</html>
