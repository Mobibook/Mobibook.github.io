<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Karıncaların Gizli Yaşamları</h1>

  <p>Oromis ve Glaedr görüş açılarından çıktığı an Saphira, Eragon, başka bir ejderha! Buna inanabiliyor musun, dedi.</p>

  <p>Eragon, onun omzunu okşadı. Bu harika. Du Weldenvarden'in çok yukarılarında ormandaki tek yaşam belirtisi, ara sıra bir ağacın gövdesinden yükselen ve berrak havada yok olan duman bulutuydu.</p>

  <p>Shruikan hariç başka bir ejderhayla karşılaşmayı hiç beklemiyordum. Belki Galbatorix'teki yumurtaları kurtarabilirdik ama bu benim umutlarımın çok ötesinde bir şeydi. Ve şimdi karşımıza bu çıktı! Eragon'un altında sevinçle oynaşıyordu. Glaedr inanılmaz, öyle değil mi? O kadar yaşlı ve güçlü ki, hem pulları ne kadar parlak. Benden iki, hayır üç katı büyük olmalı. Pençelerini gördün mü? Onlar...</p>

  <p>Birkaç dakika boyunca bu tarzda konuşmaya devam etti, Glaedr'in özelliklerini övüp durdu. Ama Eragon'un, onun içinde kıpırdandığını hissettiği duyguları sözcüklerinden çok daha güçlüydü: özlem dolu bir hayranlık olarak tanımlayabileceği birbirine dolaşmış coşku ve hevesti bu.</p>

  <p>Eragon, Saphira'ya Oromis'ten öğrendiklerini anlatmaya çalıştı –çünkü onun kendilerine dikkat etmediğinden emindi– ama konuyu değiştirmenin olanaksız olduğunu gördü. Sessizce sırtında oturmaya devam edip aşağıdaki zümrüt okyanusu seyrederken dünyadaki en yalnız insan olduğunu hissediyordu.</p>

  <p>Odalarına geri döndüklerinde Eragon etrafı görmeyi istemedi; günün olayları ve haftalarca yolculuk yüzünden yorgundu. Eragon, Elflerin banyolarının gizemlerini incelerken, Saphira da yâtagjtıtfi oturup Glaedr hakkında laflamaktan çok memnundu.</p>

  <p><br /></p>

  <p>Sabahla birlikte Oromis'in söz verdiği soğan kabuğu kâğıda sarılı ustura ve ayna geldi. Ustura Elf yapımıydı, bu yüzden keskinleştirilmesi ya da bilenmesi gerekmiyordu. Eragon yüzünü buruşturarak önce buhan tüten banyoda yıkandı, sonra aynayı alıp yüzüne baktı.</p>

  <p>Daha yaşlı görünüyorum. Yaşlı ve yıpranmış. Bunun da ötesinde yüz hatları daha köşeli bir hale gelmiş, ona dünya nimetlerinden yoksun, atmacayı andıran bir görüntü kazandırmıştı. O Elf değildi, ama onu yakından inceleyenler onun safkan insan olduğunu da söyleyemezdi. Saçlarını geriye çekerek kulaklarını açığa çıkardı. Gittikçe sivrilen kulaklan Saphira'yla bağının kendisini nasıl değiştirdiğinin bir kanıtıydı. Kulağına dokunup parmaklarını tanıdık olmayan şekil üzerinde dolaşürdı.</p>

  <p>Etinin değişimini kabul etmesi zordu. Bunun olacağını bilse de –ve ara sıra Süvari olduğunun son kanıtı olarak bu durumu hoş karşılasa da– bu gerçek kafasını kanştırdı. Vücudunun nasıl değişeceği konusunda kendisinin söz hakkı olmamasına kızıyordu, aynı zamanda bu sürecin kendisini nereye götüreceğini de merak ediyordu. Aynca kendi insan ergenliğinin ortasında olduğunun ve ona eşlik eden gizem ve zorlukların da farkındaydı.</p>

  <p>Kim ve ne olduğumu ne zaman öğreneceğim?</p>

  <p>Usturayı Garrow'dan yaptığını gördüğü gibi yanağına dayayıp sürttü. Kıllar kesildi, ama uzun ve çentikli kesilmişlerdi.</p>

  <p>Usturanın açısını değiştirip tekrar denedi ve bu kez biraz daha başarılı oldu.</p>

  <p>Ama çenesine ulaştığında ustura elinden kayıp derisini, dudağının kenarından çenesinin altına kadar kesti. Feryat edip usturayı düşürdü, elini boynuna doğru kanayan kesiğin üstüne bastırdı. Sıkılı dişlerinin arasında, "Waise heill," dedi. Sihir derisini yeniden birleştirirken acı hafifledi, ama yaşadığı şok yüzünden kalbi hâlâ çarpıyordu.</p>

  <p>Eragon, diye bağırdı Saphira. Başını ve omzunu antreye sokup burnunu banyonun kapısından uzattı. Burun delikleri kan kokusuyla kabarmıştı.</p>

  <p>Yaşayacağım, diye onu rahatlattı Eragon.</p>

  <p>Kırmızı suya baktı. Daha dikkatli ol. Temiz tıraş uğruna kafanı kesmendense bir geyik kadar tüylü olmanı tercih ederim.</p>

  <p>Ben de öyle. Git sen, ben iyiyim.</p>

  <p>Saphira homurdanarak geri çekildi.</p>

  <p>Eragon oturup usturaya dik dik baktı. Sonunda, "Unut gitsin," dedi. Kendini toparlayarak antik dildeki sözcük dağarcığını taradı, ihtiyacı olardan seçti ve icat ettiği büyünün sözleri dilinden döküldü. Kısa sakallan toza dönüşürken yüzünden belli belirsiz siyah toz dalgası havada uçuştu, yanaklan mükemmel şekilde pürüzsüz kaldı.</p>

  <p>Tatmin olan Eragon gidip Saphira'nın sırtına bindi. Saphira hemen havalanıp Tel'naeir Kayalıklan'na doğru uçtu.</p>

  <p>Kulübenin önünde inince Glaedr ve Oromis tarafından karşılandılar.</p>

  <p>Oromis, Saphira'nın eyerini inceledi. Her kayışı parmaklarıyla yokladı, dikiş yerlerinde ve tokalarda durdu. Ne zaman ve nasıl yapıldığı düşünülürse fena olmadığını söyledi. "Brom elleriyle her zaman çok zekice şeyler yapardı. Hızlı gitmen gerektiği zamanlarda bu eyeri kullan. Ama rahat olduğun durumlarda..." Kulübeye girip oturma ve bacak yerlerinde yaldızlı süslemelerin olduğu kalın ve biçimli bir eyerle geri geldi. "Bunu kullan. Vroengard'da yapıldı ve bir sürü büyüyle dolduruldu, bu yüzden ihtiyaç duyduğun zamanlarda seni asla düş kırıklığına uğratmayacaktır."</p>

  <p>Eragon, Oromis'ten aldığı eyerin ağırlığı altında sendeledi. Brom'unkiyle aym biçime sahipti, iki yanından sarkan ve bacaklarını hareketsiz hale getirmeyi amaçlayan bir dizi kayışı vardı. Derin eyer, o şekilde yapılmıştı ki saatlerce oturarak ya da Saphira'nın boynuna yatarak rahatlıkla uçabilirdi. Aynca Saphira'nın göğsünü saran kayışlar onun yıllar içinde büyümesine göre ayarlanabiliyordu. Eragon'un dikkatini eyerin baş tarafının iki yanındaki geniş bağlar çekince bunların ne işe yaradığını sordu.</p>

  <p>Glaedr homurdandı. Onlar senin bileklerini ve kollarını bağlıyor, böylece Saphira karmaşık bir hareket yaptığında bir fare gibi üstünden düşerek ölmüyorsun.</p>

  <p>Oromis, Eragon'un Saphira'nın üstündeki eyeri çözmesine yardım etti. "Saphira, sen bugün Glaedr'le gideceksin, ben de burda Eragon'la çalışacağım."</p>

  <p>Nasıl isterseniz, derken heyecandan kıpır krpırdı. Altın rengi gövdesini yerden kaldıran Glaedr kuzeye uçarken, Saphira, onu yakından takip )? etti.</p>

  <p>Oromis, Eragon'a Saphira'nın gidişini düşünmesi için fazla zaman vermedi; onu açıklığın uzak köşesinde bir söğüt ağacının altındaki sert toprak zemine götürdü. Meydanda onun karşısında durarak, "Sana göstereceğim şeye Rimgar ya da Yılan ve Turna Dansı deniyor. Savaşçılarımızı dövüşe hazırlamak için geliştirdiğimiz bir dizi hareket bu, ama artık sağlıklarını ve zindeliklerini korumak için bütün Elfler tarafından kullanılıyor. Rimgar, her biri sonuncusundan daha zor olan dört seviyeden oluşuyor. Birincisiyle başlayacağız."</p>

  <p>Önündeki zorlu iş yüzünden duyduğu endişe Eragon'u öylesine etkilemişti ki neredeyse hareket edemiyordu. Yumruklarını sıkıp omuzlarını kamburlaştırdı, ayaklarının arasına bakarken yarası sırt derisini germeye başlamıştı.</p>

  <p>"Rahatla," diye tavsiyede bulundu Oromis. Eragon ellerini iki yana açıp kaskatı kesilmiş kollarının ucunda gevşek bir şekilde salladı. "Sana rahatlamanı söyledim, Eragon. Ham deri kadar sertken Rimgar yapamazsın."</p>

  <p>"Evet, efendim." Eragon yüzünü buruşturup isteksizce kaslarını ve eklemlerini gevşetti, ama kanundaki düğüm çözülmeden kaldı.</p>

  <p>"Ayaklarını birleştir ve kollarını iki yana sarkıt. Dimdik ileri bak. Derin bir nefes alıp kollarını başının üstüne kaldır, avuçların birleşsin... Evet, işte öyle. Nefesini bırak ve olabildiğince öne eğil, avuçlarını yere koy, bir nefes daha al... ve geriye sıçra. Güzel. Nefes al ve eğil, gözlerinin arasına bak... ve nefesini ver, üçgen oluşturana kadar kalçalarını kaldır.</p>

  <p>Gırtlağının arkasından nefes al... ve ver. Al... ve ver. Al..."</p>

  <p>Neyse ki hareketler sırtındaki acıyı uyandırmayacak kadar yumuşaktı, ama yeterince zor olduğu için almnda ter damlacıkları birikmişti ve nefes nefeseydi. İdamı ertelenmiş bir mahkûm gibi sevinçle sırıtıyordu. Yorgunluğu yok olmuştu ve duruşları –çoğu esnekliğini fazlasıyla aşıyordu– Farthen Dûr'daki savaştan önce sahip olduğundan daha büyük bir enerji ve kendine güvenle yapabiliyordu. Belki de iyileşmişimdir!</p>

  <p>Oromis de Rimgar'ı onunla birlikte yapıyor, Eragon'u şaşırtan bir güç ve esneklik düzeyi sergiliyordu, özellikle de bu kadar yaşlı biri için. Elf alnını ayak parmaklarına değdirebiliyordu. Egzersizler sırasında Oromis, sanki bir bahçede geziniyormuşçasına kusursuz derecede kendine hâkimdi. Talimatları Brom'unkinden daha sakin ve sabırhydı, ama asla vazgeçmiyordu. Doğru yoldan sapma asla yoktu.</p>

  <p>Bitirdiklerinde, "Terimizi yıkayalım," dedi Oromis.</p>

  <p>Evin yanındaki dereye giderek hızla soyundular. Eragon elbiselerinin altında neye benzediğini merak ederek Elfe kaçamak bakışlar atıyordu. Oromis çok zayıftı, ama kasları çok belirgindi. Derisinin altında sert çizgiler vardı. Göğsünde veya bacaklarında kıl yoktu, kasık bölgesinde bile. Vücudu, onu Carvahall'deki erkeklerle kıyaslayan Eragon'a tuhaf görünüyordu, ama vahşi bir kedininkini andıran bir zarafeti de vardı.</p>

  <p>Temizlendiklerinde Oromis, Eragon'u Du Weldenvarden'in derinliklerine, karanlık ağaçların birbirine doğru eğilip, dallan ve onları saran liken örtüsüyle güneşi gizledikleri bir boşluğa götürdü. Ayaklan, ayak bileklerine kadar yükselen yosunlara battı. Tepedeki her şey çok sessizdi.</p>

  <p>Oromis, üç metre ötede, boşluğun ortasında duran üstü düz, cilalı taşı göstererek, "Oraya otur," dedi. Eragon kendisine söyleneni yaptı. "Bağdaş kurup gözlerini kapat." Eragon'un etrafındaki dünya karardı. Sağ tarafından Oromis'in fısıldadığını duydu. "Zihnini aç, Eragon. Zihnini aç ve etrafındaki dünyayı dinle, bu boşluktaki bütün varlıkların düşüncelerini dinle, ağaçlardaki karıncalardan yerdeki kurtçuklara kadar. Hepsini duyana ve amaçlarını, doğalarını anlayana kadar dinle. Dinle ve artık daha fazla şey duymadığında gelip bana öğrendiklerini anlat."</p>

  <p>Sonra orman sessizleşti.</p>

  <p>Oromis'in gidip gitmediğinden emin olmayan Eragon zihninin etrafındaki bariyerleri dikkatlice indirdi ve Saphira uzaktayken onunla bağlantı kurmaya çalıştığı zamanlar olduğu gibi bilinciyle ulaşmaya çalıştı. Başta etrafında yalnızca bir boşluk vardı, ama sonra karanlıkta ışık ve sıcaklık noktacıkları belirmeye başladı. Her parlak noktanın bir hayatı temsil ettiği döner takımyıldızı galaksisinin ortasında oturduğunu hissedene kadar doğruldu. Ne zaman zihniyle başka varlıklarla bağlantı kursa, Cadoc, Snowfire ya da Solembum gibi, odak her zaman iletişim kurmak istediğinin üstünde oluyordu. Ama bu... bu sanki kalabalığın ortasında sağır gibi dikilmeye benziyordu ve şimdi etrafında dönüp duran konuşmaları duyabiliyordu.</p>

  <p>Birden çok savunmasız olduğunu hissetti; dünyaya karşı tamamen açıktaydı. Zihnine girmek, onu kontrol etmek isteyen herkes ve her şey şimdi bunu yapabilirdi. Bilinçsizce gerildi, kendisine doğru geri çekildi ve boşluğun farkındalığı yok oldu. Oromis'in derslerinden birini hatırlayarak soluklarını yavaşlattı ve ciğerlerinin hareketini izledi, ta ki zihnini yeniden açacak kadar rahatlayana dek.</p>

  <p>Hissettiği canlıların büyük çoğunluğu böceklerdi. Sırf sayılan bile Eragon'u şaşkına çevirdi. On binlercesi yirmi beş santimetre karelik bir yosunda yaşıyor, küçük boşluğun geri kalanında milyonlarcası kaynaşıyordu ve onun ötesinde de sayısız kitleler vardı. Sayılarının bolluğu Eragon'u korkuttu. Alagaesia'da insanların sayısının az ve etraflarının kuşatılmış olduğunu her zaman biliyordu, ama böceklerin sayısının bile kendilerininkinden bu kadar çok olduğunu hiç düşünmemişti.</p>

  <p>Hem kendisinin bildiği, hem de Oromis'in sözünü ettiği yaratıklar oldukları için dikkatini, yerde bir sıra halinde yürüyüp yabani gül ağacına tırmanan kırmızı karınca sütunlarına yoğunlaştırdı. Onlardan aldığı şey düşünce değil –beyinleri fazlasıyla ilkeldi– ama dürtülerdi: yiyecek bulma ve korunma dürtüsü, bölgesini savunma dürtüsü ve çiftleşme dürtüsü. Karıncaların içgüdülerini inceleyerek davranışlarını çözebilirdi.</p>

  <p>Karıncaların –bölgelerinin sınırlarını keşfeden birkaç tanesi hariç– nereye gittiklerini çok iyi bildiklerini görmek onu büyüledi. Hangi mekanizmaların onlara rehberlik ettiğini bilmiyordu, ama yuvalarından yiyeceğe gidip geri dönmek için açıkça belirlenmiş yolları takip ediyorlardı. Yiyecek kaynaklan da başka bir sürprizdi. Beklediği gibi karıncalar diğer böcekleri öldürüp onlahn leşleriyle besleniyorlardı, ama gayretlerinin büyük bölümü gül ağacını beneklerle dolduran bir şey... biriktirmeye yönelikti. Bu ne tür bir varlıksa görebileceği büyüklükte değildi. Tanımlayıp merakını gidermek için bütün gücünü o şeyin üstüne odakladı.</p>

  <p>Yanıt o kadar basitti ki, anladığı zaman bir kahkaha attı: bitki bitleriydi bunlar. Karıncalar, bitki bitlerinin çobanlan gibi hareket ediyor, onları yönlendirip koruyor, antenlerinin ucuyla karınlarına masaj yaparak onlardan besin maddesi çıkanyorlardı. Eragon buna inanamıyordu, ama seyrettikçe haklı olduğuna daha fazla inanmaya başladı.</p>

  <p>Karıncaları yeraltındaki karmaşık yuvalarına kadar takip etti ve normal karıncadan birkaç katı büyüklükteki bazı türlerine nasıl baktıklarını inceledi. Bununla birlikte, böceklerin amaçlarını çözemedi; bütün görebildiği etraflarında toplanan, onu döndüren ve düzenli aralarla çıkardığı zerreciği kaldıran hizmetkârlardı.</p>

  <p>Bir süre sonra Eragon karıncalardan öğrenebileceği bütün bilgiyi aldığına karar verdi –günün geri kalanını orada geçirmek istemiyorsa bu kadan yeterdi– ve bedenine geri dönmek üzereyken ortaya bir sincap atladı. Onun ortaya çıkışı, bütün dikkatini böceklere veren Eragon için bir ışık patlaması gibiydi. Hayvandan gelen duyu ve his hücumuyla serseme döndü. Ormanı onun burnuyla kokladı, kancalı pençelerinin altında kopan ağaç kabuklarını ve kuyruğunun etrafından geçen havayı hissetti. Bir kanncaya kıyasla bir sincap enerjiyle yanıyordu ve sorgulanamaz bir zekâsı vardı.</p>

  <p>Derken sincap bir dala sıçrayıp bilincinden kayboldu.</p>

  <p>Eragon gözlerini açtığında orman öncekinden çok daha karanlık ve sessiz görünüyordu. Derin bir nefes alıp etrafına bakındı, dünyada ne kadar çok hayat bulunduğunu ilk kez değerlendiriyordu. Kramp giren bacaklarını açarak gül ağacına doğru yürüdü.</p>

  <p>Eğilip dallarını inceledi. Bitki bitleri ve kırmızı korumalan oradaydı. Bitkinin tabanına yakın bir yerde kanncaların inine giden girişi gösteren çam iğneleri yığını duruyordu. Kendi gözleriyle gönnesi çok garipti; gördüklerinin hiçbiri artık farkında olduğu sayısız ve gizli etkileşimi inkâr etmiyordu.</p>

  <p>Düşünceleriyle yüklü bir şekilde meydana geri dönerken her adımıyla ayaklarının altında neler ezdiğini merak ediyordu. Ağaçların sığınağının altından çıktığında güneşin ne kadar da çabuk battığını görüp şaşırdı. Orada en az üç saattir oturuyor olmalıyım.</p>

  <p>Oromis'i kulübesinde kaz tüyü kalemiyle yazı yazarken buldu. Elf yazısını bitirip tüy kalemin ucunu temizledi, mürekkebin tıpasını kapadı. "Ne duydun, Eragon?" diye sordu.</p>

  <p>Eragon gördüklerini paylaşma konusunda çok hevesliydi. Yaşadığı deneyimi ve karıncalar topluluğuyla ilgili ayrıntıları anlatırken sesi heyecanla yükseliyordu. Aklına gelen her şeyi, en küçük ve en önemsiz gözleme kadar tekrarladı. Topladığı bilgiyle gurur duyuyordu.</p>

  <p>Sözlerini bitirdiğinde Oromis tek kaşını kaldırdı. "Hepsi bu mu?"</p>

  <p>"Ben..." Bir şekilde egzersizin en önemli noktasını kaçırdığından korkan Eragon, "Evet, Ebrithil," dedi.</p>

  <p>"Peki ya yerdeki ve havadaki diğer organizmalar? Karıncaların sürüleriyle ilgilenirken onlar ne yapıyordu, bana söyleyebilir misin?"</p>

  <p>"Hayır, Ebrithil."</p>

  <p>"İşte hatan burda. Her şeyin eşit derecede farkında olmalısın, yalnızca belirli bir noktaya odaklanmak için diğerlerine karşı kör olmamalısın. Bu önemli bir ders ve bu konuda ustalaşana kadar her gün bir saat o taşın üstünde meditasyon yapacaksın."</p>

  <p>"Ustalaştığımı nerden bileceğim?"</p>

  <p>"Birini seyredip hepsini bildiğinde."</p>

  <p>Oromis, Eragon'a masada kendisine katılmasını işaret etti, sonra önüne bir şişe mürekkep ve tüy kalemle birlikte beyaz bir kâğıt koydu. "Şimdiye kadar yetersiz antik dil bilginle idare ettin. Hiçbirimiz antik dilde her şeyi bilmiyoruz, ama gramerini ve yapısını öğrenmelisin, böylece yanlış bir fiil veya ona benzer bir hatayla kendini öldürmezsin. Dilimizi bir Elf gibi konuşmanı beklemiyorum –bu bir ömür sürer– ama doğal bir yeterliliğe kavuşmanı bekliyorum. Yani dili düşünmeden kullanabilmelisin.</p>

  <p>"Ayrıca antik dilde okuyup yazabilmelisin. Bu, hem senin sözcükleri ezberlemene yardım eder, hem de uzun bir büyü yapacaksan ve hafızana güvenmiyorsan veya böyle kayıtlı bir büyü bulur da kullanmak istersen ihtiyacın olacak olan önemli bir beceridir.</p>

  <p>"Her ırk antik dili yazmada kendi sistemini geliştirmiştir. Cüceler rûn alfabesini kullanırlar, insanlar da öyle. Ama bunlar yalnızca geçici tekniklerdir ve bizim Liduen Kvaedhi'miz, yani dilin Şiirsel Metni'miz gibi gerçek inceliklerini ifade edemezler. Ludien Kvaedhi zarif, güzel ve olabildiğince kesin olarak tasarlanmıştır. Çeşitli sesleri temsil eden kırk iki farklı şekli kapsar. Bu şekiller hem bireysel sözcükleri, hem de bütün cümleyi temsil eden sayısız glifler halinde birleştirilebilir. Yüzüğündeki sembol böyle bir glif. Zar'roc'un üstündeki sembolse bir başkası... Başlayalım: antik dilin temel ünlü sesleri hangileridir?"</p>

  <p>"Ne?"</p>

  <p>Eragon'un antik dil konusundaki cehaleti kolayca anlaşılıyordu. Brom'la yolculuk yaparken yaşlı hikâyeci, Eragon'un hayatta kalmak için ihtiyacı olabilecek olan sözcük listesini ezberlemesine ve telaffuzuna dikkatini yoğunlaştırmıştı. Bu iki alanda Eragon mükemmel hale gelmişti, ama belirli harfi tarifle belirsiz harfi tarif arasındaki farkı bilmiyordu. Eğitimindeki boşluklar Oromis'i düş kırıklığına uğrattıysa bile Elf bunu sözleriyle ya da hareketleriyle belli etmedi, ama onları düzeltmek için ısrarla çabaladı.</p>

  <p>Dersin belirli bir noktasında Eragon, "Büyülerimde çok fazla sözcüğe ihtiyaç duymadım," diye yorumda bulundu. "Brom yalnızca brisingr'la. bile çok fazla şey yapabileceğimi, bunun bir armağan olduğunu söyledi. Sanırım antik dilde en uzun konuştuğum zaman, Arya'nın zihniyle bağlantı kurduğum ve Farthen Dûr'da bir yetimi kutsadığını zamandı."</p>

  <p>"Antik dilde bir çocuk mu kutsadın?" diye sordu Oromis birden telaşlanarak. "Söylediğin sözcükleri hatırlıyor musun?"</p>

  <p>"Evet."</p>

  <p>"Bana tekrarlar mısın?" Eragon tekrarladı ve Oromis'in yüzünde saf dehşet ifadesi belirdi. "Skölir mi dedin? Emin misin? Sköliro olmasın?"</p>

  <p>Eragon kaşlarını çattı. "Hayır, skölir. Neden bunu kullanmayayım ki? Skölir kalkanlı demektir, '...ve talihsizlikten korun.' Bu güzel bir kutsamaydı."</p>

  <p>"Bu kutsama değil, lanetleme." Oromis, Eragon'un onu daha önce hiç görmediği kadar huzursuzlanmıştı. "O son eki r ve i ile biten sözcükler için geçmiş zamanı oluşturur. Sköliro kalkanlı demektir, ama skölir kalkan anlamına gelir. Sen, 'Şans ve mutluluk seni takip etsin ve talihsizliğe karşı seni kalkan yapsın,' demişsin. Çocuğu kaderin kapıislerinden korumak yerine kendini başkalan için feda etmeye, başkalarının huzur içinde yaşaması için acı ve mutsuzluğa mahkûm etmişsin."</p>

  <p>Hayır, hayır! Olamaz! Eragon bu olasılıkla irkildi. "Bir büyünün etkisi yalnızca sözcüklerin anlamıyla belirlenmez, niyet de önemlidir ve benim amacım zarar vermek değildi..."</p>

  <p>"Bir sözcüğün yapısında bulunan anlamı inkâr edemezsin. Çarpıtabilirsin, evet. Yönlendirebilirsin, evet. Ama tanımını tam tersi etki yapacak şekilde hiçe sayamazsın." Oromis parmaklarını birbirine bastırıp masaya baktı, dudakları düz, ince bir çizgi halini aldı. "Senin amacının zarar vermek olmadığından eminim, yoksa sana daha fazlasını öğretmeyi reddederdim. Dürüstsen ve kalbin safsa bu kutsama korktuğumdan daha az zarar verebilir, ama yine de ikimizin de arzu edeceğinden daha fazla acının kaynağı olabilir."</p>

  <p>Çocuğun hayatına ne yaptığını fark ederken Eragon'u şiı detli bir titreme sardı. "Bu, hatamı düzeltmeyebilir, ama hafifletebilir; Saphira kızın alnına işaret koydu, tıpkı benim avucuma gedwey ignasia'yı yaptığı gibi."</p>

  <p>Eragon hayatında ilk kez bir Elfin sersemlediğini görüyordu. Oromis'in gri gözleri irileşti, ağzı açıldı ve ahşap inleyene dek koltuğun kenarlarını sıkıca tuttu. "Süvari işareti taşıyan, ama Süvari olmayan biri," diye mırıldandı. "Hayatım boyunca ikiniz gibisini görmedim. Verdiğin bütün kararlar kimsenin beklemediği etkiler yaratıyor. Dünyayı kaprislerinle değiştiriyorsun."</p>

  <p>"Bu iyi mi, kötü mü?"</p>

  <p>"İkisi de değil, yalnızca öyle. Bebek şimdi nerde?"</p>

  <p>Eragon'un düşüncelerini toplaması biraz zaman aldı. "Farthen Dûr veya Surda'da Varden'le birlikte. Saphira'nın işaretinin ona yardımı olabilir mi sence?"</p>

  <p>"Bilmiyorum," dedi Oromis. "Daha önce buna benzer bir olay olmadı."</p>

  <p>"Takdisi kaldırmanın, büyüyü geçersiz kılmanın bir yolu olmalı." Eragon neredeyse Oromis'e öncülük yapıyordu.</p>

  <p>"Ama etkili olması için senin uygulaman gerekir ve senin de burda bulunman gerekiyor. En iyi şartlar altında bile sihrinin kalmtılan bu kızı sonsuza dek takip edecek. Antik dilin gücü bu." Durakladı. "Durumun ciddiyetini anladığını görebiliyorum, bu yüzden bunu yalnızca bir kez söyleyeceğim: bu kızın kaderinin bütün sorumluluğunu sen taşıyorsun ve ona karşı yaptığın yanlış yüzünden bir fırsat doğarsa ona yardım etmek senin görevin. Doğru hatırlıyorsam, Süvarilerin yasalarına göre o kız, onu düğünde terk etmişsin gibi senin utancın, insanlar arasında yüz karası olacak."</p>

  <p>"Evet," diye fısıldadı Eragon. "Anlıyorum." Savunmasız bir bebeği, ona seçim hakkı bile tanımadan belirli bir kaderi takip etmeye zorladığımı anlıyorum. Kötü hareket etme fırsatı olmayan birisi gerçekten iyi midir? Onu bir köle yaptım.</p>

  <p>Kendisinin izinsiz bir şekilde böyle bağlanmış olsa gardiyanından varlığının her zerresiyle nefret edeceğini de biliyordu.</p>

  <p>"O halde bu konuda daha fazla konuşmayacağız."</p>

  <p>"Evet Ebrithil."</p>

  <p><br /></p>

  <p>Günün sonunda Eragon hâlâ durgun, hatla bunalımdaydı. Saphira ve Glaedri karşılamak için dışarı çıktıklarında başını kaldırmadı bile. İki ejderhanın kanatlarıyla neden olduğu kasırga yüzünden ağaçlar sarsıldı. Saphira kendisiyle gurur duyuyordu; boynunu kavisli bir şekilde kaldırıp kurumla Eragon'a doğru yürüdü, ağzını açarak kurt gibi sırıttı.</p>

  <p>Antik ejderha dev gözünü –bir yemek tabağı kadar büyüktü– Eragon'a çevirip bir soru sorarken Glaedr'in ağırlığının altında bir taş çatırdadı: Hava akımlarını fark etmek için üç numaralı kural ve onlardan kaçmak için beş numaralı kural hangisidir?</p>

  <p>Dalgınlığından kurtulan Eragon sersemlemiş bir şekilde gözlerini karpışürabildi yalnızca. "Bilmiyorum."</p>

  <p>Bunun üzerine Oromis, Saphira'ya dönüp, "Karıncalar hangi hayvanları yetiştirir ve onlardan nasıl yiyecek çıkarırlar?" diye sordu.</p>

  <p>Nerden bileyim, dedi Saphira, gücenmiş gibi.</p>

  <p>Oromis'in gözlerinde bir öfke belirdi ve kollarını göğsünde kavuşturdu, ama ifadesi sakindi. "İkinizin birlikte yaptığı onca şeyden sonra Shur'tugal olmanın en basit kurallarını öğrendiğinizi düşünürdüm: Her şeyi ortağınla paylaş. Sağ kolunu keser miydin? Yalnızca bir kanatla uçar miydin? Asla. O zaman neden ikinizi bağlayan bağa aldırmazlık ediyorsunuz?</p>

  <p>Bunu yaparak en büyük yeteneğinizi ve tek rakibe karşı en büyük üstünlüğünüzü reddetmiş oluyorsunuz. Ama birbirinizle yalnızca zihniniz aracılığıyla da konuşmamalısınız, bilincinizi ikiniz tekmişsiniz gibi kanştırmalısınız. Birinize öğretilen şeyi ikinizin de bilmesini bekliyorum."</p>

  <p>"Ya mahremiyetimiz?" diye itiraz etti Eragon.</p>

  <p>Mahremiyet mi, dedi Glaedr. Burdan ayrıldıktan sonra eğer isterseniz düşüncelerinizi kendinize saklayabilirsiniz, ama biz size ders verirsek mahremiyetiniz olamaz.</p>

  <p>Eragon, Saphira'ya bakarken kendisini eskisinden daha kötü hissediyordu. Saphira. onun bakışlarından kaçındı, sonra bir ayağmı yere vurup doğrudan Eragon'un yüzüne baktı. Ne?</p>

  <p>Haklılar. İhmalci davrandık.</p>

  <p>Bu benim hatam değil.</p>

  <p>Öyle olduğunu söylemedim. Ama Saphira, onun düşüncesini tahmin etmişti. Saphira'nın bütün dikkatini Glaedr'in üzerine yöneltmesine ve kendisinden böyle uzaklaşmasına kızıyordu. Daha iyi olacağız, değil mi?</p>

  <p>Elbette, diye parladı Saphira.</p>

  <p>Ama Oromis ve Glaedr'den özür dileme önerisini reddedip bu işi tamamen Eragon'a bıraktı. "Sizi bir daha düş kırıklığına uğratmayacağız."</p>

  <p>"Buna dikkat edin. Yarın birbirinizin öğrendikleri konusunda sınav vereceksiniz." Oromis avucunun ortasındaki yuvarlak, ahşap süs eşyasını gösterdi. "Düzenli bir şekilde kurmaya dikkat ettiğiniz sürece bu sizi her sabah uygun saatte kaldıracaktır. Banyo yapıp kahvaltı eder etmez buraya gelin."</p>

  <p>Ahşap alet şaşırtıcı derecede ağır geldi Eragon'a. Ceviz büyüklüğündeydi ve güle benzer kulpunun etrafına derin sarmallar oyulmuştu. Kulpu deneme amacıyla çevirdi ve gizli bir çark hareket ederken üç klik sesi duyuldu. "Teşekkür ederim," dedi.</p>
</body>
</html>
