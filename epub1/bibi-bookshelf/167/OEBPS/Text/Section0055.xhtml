<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Yıldızlı Meydanda</h1>

  <p>Eragon uyandığında yalnızdı.</p>

  <p>Gözlerini açtığında Saphira'yla paylaştığı ağaç evin oymalı tavanına bakıyordu. Dışanda, gece hâlâ sürüyor ve aşağıdaki parlayan şehirden Elflerin cümbüşlerinin sesi geliyordu.</p>

  <p>Bundan daha fazlasını fark edemeden Saphira endişe ve merakla zihnine daldı. Eragon'a Menoa ağacının yanında Islanzadi'yle dikilen görüntüsünü gönderip sordu. Nasılsın?</p>

  <p>Kendimi... iyi hissediyorum. Uzun zamandır hissetmediğim kadar iyi. Ne kadar zamandır...</p>

  <p>Yalnızca bir saat. Seninle kalırdım, ama töreni kapatmak için Oromis'e, Glaedr'e ve bana ihtiyaçları vardı. Bayıldığın zaman Elflerin tepkisini görmeliydin. Daha önce hiç böyle bir şey olmamış.</p>

  <p>Buna sen mi neden oldun, Saphira?</p>

  <p>Yalnız benim işim değildi, Glaedr'in de. Elflerin sihriyle biçim ve maddenin verildiği ırkımızın anıları, biz ejderhaların sahip olduğu beceriyle seni takdis etti, çünkü bizim yok olmaktan kurtulmak için tek umudumuz sensin.</p>

  <p>Anlamıyorum.</p>

  <p>Aynaya bak, dedi Saphira. Sonra dinlenip iyileş, şafakta sana katılacağım.</p>

  <p>Saphira zihninden çıkınca Eragon ayağa kalkıp gerindi, kendisine hâkim olan iyilik hissiyle şaşkına dönmüştü. Banyoya gidip tıraş olmak için kullandığı aynayı aldı, yakındaki fenerin yanına getirdi.</p>

  <p>Şaşkınlıkla donup kaldı.</p>

  <p>Sanki o bilinçsiz yatarken, bir insan Süvari'nin görünüşünü zaman içinde değiştiren –ve Eragon'un Saphira'yla bağlandığından beri hissetmeye başladığı– çok sayıda fiziksel değişiklik yapılmıştı. Yüzü artık bir Elfinki kadar pürüzsüz ve köşeliydi. Kulakları onlarınki gibi uca doğru sivriliyordu. gözleri onlarınki gibi çekikti ve cildi bir mermer kadar soluk, belli belirsiz bir panltı yayıyor gibiydi. Genç bir prens gibi görünüyorum. Eragon daha önce bu terimi bir erkek, hele kendisi için hiç kullanmamıştı, ama şu anda kendisini tarif eden tek sözcük güzeldi. Ancak tamamen Elf de değildi. Çenesi daha güçlü, alnı daha kalın, yüzü daha genişti. Bütün insanlardan daha güzel, bütün Elflerden daha kabaydı.</p>

  <p>Eragon titreyen parmaklarla ensesine uzanıp yarasını aradı.</p>

  <p>Hiçbir şey hissetmedi.</p>

  <p>Gömleğini yırtarcasına çıkarıp sırtını görmek için aynanın karşısında döndü. Farthen Dûr'daki savaştan önce olduğu gibi pürüzsüzdü. Eh Durza'nın kendisini sakatladığı yerin üstünde kayarken gözlerine yaş doldu. Sırtının bir daha kendisini rahatsız etmeyeceğini biliyordu.</p>

  <p>Yalnızca kurtulmayı istediği yara değil, vücudunda ne kadar leke ve yara varsa onlar da gitmiş, onu yeni doğmuş bir bebek gibi pürüzsüz yapmıştı. Garrow'un tırpanını bilerken bileğini kestiği yerdeki yara izine baktı. Hiçbir iz kalmamıştı. Saphira'yla ilk uçuşundan kalan, bacaklarının iç kısımlarındaki alacalı yaralar da gitmişti. Bir an için hayatının bir kaydı olarak onları özledi, ama ne kadar küçük olursa olsun yaşadığı bütün yaraların tahribatının onarıldığını fark edince üzüntüsü kısa ömürlü oldu.</p>

  <p>Olmam gerektiği gibi oldum, diye düşündü ve sarhoş edici havadan derin bir nefes aldı.</p>

  <p>Aynayı yatağa bırakıp en güzel giysilerini giydi: altın iplerle dikilmiş kırmızı bir gömlek; beyaz yeşim taşıyla süslü bir kemer; sıcak tutan tüylü bir külot pantolon; Elflerin sevdiği bir çift kumaştan çizme ve kollarında Cücelerin kendisine verdiği deri vambrace.</p>

  <p>Ağaçtan inen Eragon Ellesmera'nın gölgelerinde dolaşıp Elflerin gecenin ateşiyle yaptıkları cümbüşü seyretti. Onu kendilerinden biri olarak selamlayıp şenliklerine katılmaya davet etmelerine rağmen kimse onu tanımadı.</p>

  <p>Eragon artmış bir farkındalık durumu içinde yüzer gibiydi, duyuları yeni sesler, görüntüler, kokular ve duygularla zonkluyordu. Daha önce kör olduğu karanlıkta görebiliyordu. Bir yaprağa dokunuyor ve yalnızca bu dokunuşla yaprağın üzerinde büyüyen tüyleri sayabiliyordu. Etrafında dolaşan kokuları bir kurt veya ejderha kadar iyi bir şekilde tanımlayabiliyordu. Çalıların altında koşturan farelerin ve ağaç kabuklarının yere düşerken çıkardığı sesi duyabiliyordu; kalbinin atışı bir davul sesi gibi geliyordu kulağına.</p>

  <p>Amaçsız yürüyüşü onu Menoa ağacına getirdi. Kendini meydandakilere göstermeden şenliklerin arasındaki Saphira'yı seyretti.</p>

  <p>Nereye gidiyorsun, ufaklık, diye sordu Saphira.</p>

  <p>Aıya'nın annesinin yanından kalkıp toplanan Elflerin arasından geçtiğini, sonra bir orman hayaleti gibi ağaçların arasında süzülürcesine ilerlediğini gördü. Mum ve karanlık arasında yürüyorum, diye cevap verip Arya'yı takip etti.</p>

  <p>Eragon, ayaklarının tüyü andıran dokunuşlarıyla ezilmiş çam iğnelerinin kokusuyla ve havada bıraktığı izle Arya'yı takip etti. Onu meydanın kenarında tek başına dururken buldu, gökyüzündeki takımyıldızlarını seyrederken vahşi bir hayvan gibi duruyordu.</p>

  <p>Eragon açığa çıkarken, Arya, ona baktı. Eragon, Arya onu ilk kez görüyormuş gibi hissetti. Gözleri irileşti ve fısıldadı.</p>

  <p>"Bu sen misin, Eragon?"</p>

  <p>"Evet."</p>

  <p>"Kendine ne yaptın?"</p>

  <p>"Bilmiyorum."</p>

  <p>Arya, onun yanına gitti, birlikte şenliklerin sesinin ve müziğinin yankılandığı sık ormanda dolaştılar. Eragon değişse de Arya'nın yanındaki varlığının, derisinin üstündeki giysilerinin fısıltısının, boynunun yumuşak, solgun görünüşünün; parlamalarına ve yağmurda ıslanan siyah yapraklar gibi geri kıvrılmalarına neden olan yağ katmanıyla kaplanmış kirpiklerinin çok iyi bilincindeydi.</p>

  <p>Çok berrak olduğu için soluk ışıkta görünmez olan ince derenin kıyısında durdular. Varlığını gösteren tek şey kayaların üstünden akan suyun boğuk hırıltısıydı. Etraflarındaki kalın meşeler dallarıyla bir mağara oluşturuyor, Eragon ve Arya'yı dünyadan gizhyor, soğuk hareketsiz havaya karşı sığınak sağlıyordu. Oyuk çok eski görünüyordu, sanki bin yıldır hiçbir şey değişmemişti ve hiçbir şey de değişmeyecekti.</p>

  <p>Bu gizli yerde Eragon birden kendini Arya'ya çok yakın hissetti ve ona karşı hissettiği bütün tutku aklına hücum etti. Damarlarında dolaşan güç ve canlılıkla –ormanı dolduran ehlileştirilmemiş sihir gibi– o kadar sarhoş olmuştu ki tedbiri elden bırakıp, "Ağaçlar ne kadar uzun, yıldızlar ne kadar parlak... ve sen ne kadar güzelsin, O Arya Svit-kona," dedi. Normal şartlar altında bu davranışını en büyük delilik olarak görürdü, ama bu havai, delişmen gecede son derece mantıklı görünüyordu.</p>

  <p>Arya gerildi. "Eragon..."</p>

  <p>Eragon bu uyarıya aldırmadı. "Arya, elini kazanmak için her şeyi yapardım. Seni dünyanın ucuna kadar takip ederim. Çıplak ellerimle sana bir saray kurarım. Ben..."</p>

  <p>"Beni takip etmeyi bırakır mısın? Bana bu sözü verebilir misin?" Eragon tereddüt edince biraz yaklaşıp alçak ve yumuşak bir sesle, "Eragon, bu olamaz. Sen gençsin, ben ise yaşlı ve bu asla değişmeyecek," dedi.</p>

  <p>"Bana karşı hiçbir şey hissetmiyor musun?"</p>

  <p>"Sana karşı duygularını bir arkadaşa duyulanlar gibi, daha fazlası değil. Gil'ead'dan beni kurtardığın için sana müteşekkirim ve arkadaşlığın hoşuma gidiyor. Hepsi bu... Bu isteğinden vazgeç –bu senin için yalnızca kalp acısına neden olacak– ve uzun yıllarını birlikte geçireceğin kendi yaşında birini bul."</p>

  <p>Eragon'un gözleri yaşla doldu. "Nasıl bu kadar acımasız olabilirsin?"</p>

  <p>"Ben acımasız değil, şefkatliyim. Sen ve ben birbirimize göre değiliz."</p>

  <p>Eragon umutsuzluk içinde, "Bana anılarını verebilirsin; sonra ben senin deneyimlerine ve bilgine sahip olurum," diye önerdi.</p>

  <p>"Bu iğrenç olur," dedi Arya çenesini kaldırarak. Bakışları ciddiydi. Vakur bir ifade taşıyan yüzü yıldızların ışığıyla gümüşi görünüyordu. Sesine çelik sertliği bulaştı: "Beni dinle, Eragon. Bu olamaz ve asla olmayacak. Ve sen kendine hâkim olana kadar arkadaşlığımız sona ermeli, çünkü duyguların dikkatimizi işimizden uzaklaştırmaktan başka bir işe yaramıyor." Başını önüne eğdi. "Hoşça kal Eragon Shadeslayer." Sonra Eragon'un yanından geçip Du Weldenvarden'de gözden kayboldu.</p>

  <p>Artık yaşlar Fragon'un yanaklarından süzülüp yerdeki yosunların üstüne düşüyordu. Eı.ülmeden öylece kalıp zümrüt rengi kadifenin üstünde inci gibi parlıyordu yaşlan. Hislerini yitiren Eragon çürümekte olan bir kütüğün üstüne oturup ellerini yüzüne gömdü, Arya'ya karşı sevgisi karşılıksız kaldığı için, onu kendisinden biraz daha uzaklaştırdığı için ağladı ağladı.</p>

  <p>Birkaç dakika içinde Saphira onun yanına geldi. Oh, ufaklık. Burnuyla onu dürttü. Neden kendine bunu yapıyorsun? Arya'ya yeniden kur yaparsan ne olacağını biliyordun.</p>

  <p>Duygularımı kontrol edemedim. Kollarını bedenine sarıp kütüğün üstünde öne arkaya sallandı, acısı yüzünden hıçkırıklarla ağladı. Bir kanadını üzerine atarak Saphira, bir şahinin yavrusuna yapacağı gibi onu kendine çekti. Eragon, ona iyice sokulup gece güne dönene ve Agaeti Blödhren sona erene kadar öylece kaldı.</p>
</body>
</html>
