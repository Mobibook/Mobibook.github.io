<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Kırmızı Kılıç, Beyaz Kılıç</h1>

  <p>Güneşin ağaçlarla sınırlanan ufkun üstünde göründüğü an Eragon soluklarını derinleştirdi, kalbinin atışlarını kendi iradesiyle artırdı ve tam uyanıklığa geçerken gözlerini açtı. Uyumuyordu, çünkü dönüşümünden beri uyumamıştı. Kendini yorgun hissettiğinde ve dinlenmek üzere uzandığında uyanıkken rüya görme durumuna geçiyordu. Bu durumda pek çok harika hayal görüyor, anılarının gri gölgelerinde yürüyor, ama bütün bu süre zarfında çevresinin bilincinde olmaya devam ediyordu.</p>

  <p>Gün doğuşunu seyrederken Arya'yla ilgili anılar zihnini doldurdu. İki gün önceki Agaeti Blödhren'den beri her saat böyle oluyordu. Kutlamadan sonraki sabah Tialdan Sarayı'na gidip Arya'yı aramış –davranışını telafi etmeye çalışacaktı– ama onun Surda'ya doğru yola çıktığını öğrenmişti. Onu bir daha ne zaman göreceğim, diye merak etti. Gündüz ortalık aydınlıkken Agaeti Blödhren sırasında Elflerin ve ejderhaların sihrinin zihnini nasıl donuklaştırdığını fark ediyordu. Aptalca davranmış olabilirim, ama bu tamamen benim hatam değildi. Davranışımdan sarhoşken olduğumdan daha fazla sorumlu değilim.</p>

  <p>Yine de Arya'ya söylediği her sözde samimiydi, ama normalde kendisi hakkında bu kadar çok şeyi açıklamazdı. Arya'nın kendisini reddetmesi Eragon'u incitmişti. Ama zihnini bulandıran büyülerden kurtulunca onun haklı olduğunu, yaşları arasındaki farkın başa çıkılmayacak kadar büyük olduğunu kabul etmek zorunda kalmıştı. Bunu kabul etmek onun için zordu ve bir kez ettikten sonra acısı daha da artmıştı.</p>

  <p>Eragon kalp kırıklığı ifadesini daha önce duymuştu. O zamana kadar bunun hayali bir tanım olduğunu düşünürdü, fiziksel bir tam değil. Ama şimdi göğsünde derin bir acı hissediyordu –acıyan bir kas gibi– ve kalbinin her çarpıntısı ona acı veriyordu.</p>

  <p>Ona rahatlık veren tek şey Saphira'ydı. O iki günde yaptığı şeyi hiç eleştirmemiş, yanından birkaç dakikadan fazla ayrılmamış, ona dostluğunun desteğini vermişti. Saphira onunla bol bol da konuşuyor, içinde bulunduğu sessizlik kabuğundan çıkarmak için elinden geleni yapıyordu.</p>

  <p>Arya'yı düşünmekten vazgeçmek için Orik'in yüzük bilmecesini alıp parmaklarının arasında yuvarlarken, duyularının ne kadar keskin hale geldiğine bir kez daha hayret etti. Çarpık metaldeki bütün kusurları hissedebiliyordu. Yüzüğü incelerken altın bantların yerleştirilmesinde bir kalıp olduğunu fark etti, daha önce dikkatinden kaçan bir kalıp. İçgüdülerine güvenerek bantları bu gözlemin önerdiği sıraya göre dizdi. Sevinç içinde sekiz parçanın da birbirine mükemmel şekilde uyduğunu, sağlam bir bütün oluşturduğunu gördü. Yüzüğü sağ elinin dördüncü parmağına takıp hayranlıkla bantların gün ışığını yansıtışını seyretti.</p>

  <p>Daha önce yapamıyordun, dedi Saphira yattığı yerden.</p>

  <p>Daha önce göremediğim pek çok şeyi görebiliyorum.</p>

  <p>Eragon banyoya gidip sabah temizliğini yapü, büyüyle yanaklarındaki sakalı da kazıdı. Artık bir Elfe yalandan benzemesine rağmen sakalı büyümeye devam ediyordu.</p>

  <p>Eragon ve Saphira dövüş alanına geldiklerinde Orik onları bekliyordu. Eragon elini kaldırıp tamamlanmış yüzüğü gösterince gözleri parladı. "Çözdün demek!"</p>

  <p>"Umduğumdan daha uzun sürede," dedi Eragon. "Ama evet. Sen de talim yapmak için mi geldin buraya?"</p>

  <p>"Eh. Kafamı kırmaktan büyük zevk alacak olan bir Elfle biraz,balta çalışması yaptım bile. Ama hayır... buraya seni seyretmeye geldim."</p>

  <p>"Dövüştüğümü daha önce de gördün."</p>

  <p>"Bir süredir görmedim."</p>

  <p>"Yani nasıl değiştiğimi merak ediyorsun," deyince Orik omuz silkerek karşılık verdi.</p>

  <p>Vanir karşıdan geldi. "Hazır mısın, Shadeslayer?" diye bağırdı. Agaeti Blödhren'den önceki son düellodan beri Elfin küçümseyen tavırları biraz azalmıştı, ama fazla değil. Hazırım."</p>

  <p>Eragon ve Vanir açık alanda birbirlerine karşı dikildiler. Eragon zihnini boşaltarak Zar'roc'u olabildiğince hızlı bir şekilde çekti. Şaşırarak kılıcın bir söğüt dalından daha ağır gelmediğini fark etti. Beklediği dirençle karşılaşmayınca Eragon'un kolu dümdüz ileri atıldı, kılıç elinden fırlatıp yirmi metre ötedeki çam ağacının gövdesine saplandı.</p>

  <p>"Kılıcına bile sahip çıkamıyor musun?" diye sordu Vanir.</p>

  <p>"Özür dilerim, Vanir-vodhr," diye yutkundu Eragon. Dirseğini tutup acıyı hafifletmek için ovuşturdu. "Gücümü yanlış değerlendirmişim."</p>

  <p>"Bunun bir daha olmasına izin verme." Vanir ağaca giderek Zar'roc'u kabzasından tuttu, çekmeye çalıştı. Silah kıpırdamadı bile. Beklenmedik dirençle karşılaşınca Vanir'in kaşları çatıldı. Kendini hazırlayarak kılıca asıldı, ağacın çatırtısıyla Zar'roc dışarı çıktı.</p>

  <p>Eragon kılıcı Vanir'in elinden alırken hafifliğine canı sıkıldı. Bir gariplik var, diye düşündü.</p>

  <p>"Yerini al!"</p>

  <p>Bu kez dövüşü başlatan Vanir oldu. Tek bir hamleyle aradaki mesafeyi geçip kılıcını Eragon'un sağ omzuna doğru itti. Eragon'a göre Elf her zamankinden yavaş hareket ediyormuş gibi geliyordu, sanki Vanir'in refleksleri bir insanınki gibi yavaşlatılmıştı. Eragon'un Vanir'in kılıcını savuşturması kolay oldu, kılıçları birbirine çarparken mavi kıvılcımlar çıktı.</p>

  <p>Vanir darbesini şaşkın bir ifadeyle tekrar vurdu, Eragon rüzgârda bükülen bir ağaç gibi geriye eğilerek kılıcından kaçtı. Vanir art arda bir dizi darbe indirdi, Eragon her darbeyi ya savuşturdu ya da kenara kaçtı. Vanir'in saldırısından kurtulmak için Zar'roc kadar kınını da kullanıyordu.</p>

  <p>Eragon kısa süre sonra Agaeti Blödhren'deki hayalet ejderhanın görünüşünü değiştirmekten fazlasını yaptığını fark etti; ona aynı zamanda Elflerin fiziksel yeteneklerini de vermişti. Güç ve hız bakımından Eragon artık en atletik Elfe eşitti.</p>

  <p>Bu bilgiyle ve sınırlarını sınama arzusuyla ateşlenen Eragon olabildiğince yükseğe zıpladı. Zar'roc gökyüzüne doğru uçarken kırmızı kılıcında gün ışığını yansıtıyordu. Eragon yerden üç metre yükseldikten sonra bir akrobat gibi takla atıp Vanir'in arkasına indi, yüzünü başladığı yöne döndü.</p>

  <p>Eragon vahşi bir kahkaha attı. Artık Elflerin, Shadelerin ve diğer büyülü yaratıkların karşısında savunmasız değildi. Bundan böyle Elflerin küçümsemesine maruz kalmayacaktı. Artık kendisini Durza gibi düşmanlardan kurtarmaları için Saphira veya Arya'ya güvenmek zorunda da değildi.</p>

  <p>Vanir'in üstüne hücum etti. Birbirlerinin üstüne atılıp ezilmiş çimenlerin üstünde geri çekilirlerken dövüş alam şiddetli bir gürültüyle çınlıyordu. Darbelerinin gücü saçlarını darmadağın eden bir rüzgâr yaratıyordu. Tepelerindeki ağaçlar sallamyor, iğnelerini döküyorlardı. Eragon'un yeni becerilerine rağmen düello uzun sürdü, çünkü Vanir hâlâ güçlü bir rakipti. Ama sonunda Eragon'un gücü inkâr edilemezdi. Zar'roc Ta bir daire çizip Vanir'in korumasını geçti, üst koluna çarpıp kemiğini kırdı.</p>

  <p>Vanir yüzü şoktan bembeyaz olmuş bir halde kılıcını bıraktı. "Kılıcın ne kadar hızlı," dedi. Eragon Umhodan Şiiri'nin ünlü dizesini hatırladı.</p>

  <p>"Tanrılar adına!" dedi Orik heyecanla. "Bu şimdiye kadar gördüğüm en iyi kılıç ustalığıydı, ki ben seni Farthen Dûr'da Arya'yla dövüşürken de görmüştüm."</p>

  <p>Derken Vanir, Eragon'un hiç beklemediği bir şey yaptı: Elf yaralı olmayan kolunu sadakat yemini hareketiyle göğsüne koyup selam verdi. "Önceki davranışlarım için affını diliyorum, Eragon-elda. Irkımı boşluğa terk ettiğini sandım ve bu korkum yüzünden utanç verici şekilde davrandım. Ama artık öyle görünüyor ki ırkın davamızı tehlikeye atmıyor." Homurdanırcasına ekledi: "Artık Süvari unvanı almaya hak kazandın."</p>

  <p>Eragon da karşılık olarak selam verdi. "Beni onurlandırdın. Seni bu kadar kötü yaraladığım için özür dilerim. Yaranı iyileştirmeme izin verir misin?"</p>

  <p>"Hayır, onunla doğanın ilgilenmesini istiyorum, bir zamanlar Eragon Shadeslayer'la kılıç dövüşü yaptığımın bir anısı olacak. Yarın dövüşümüzü engellemesinden korkma; sol elimde o kadar iyidir."</p>

  <p>İkisi de tekrar birbirlerine selam verdiler, sonra Vanir gitti.</p>

  <p>Orik bacağına bir şaplak indirip, "Artık zafer konusunda bir şansımız var, gerçek bir şans! Bunu kemiklerimde hissedebiliyorum. Kemikler taş gibidir, derler. Ah, bu durum Nasuada ve Hrothgarı çok memnun edecek," dedi.</p>

  <p>Eragon Zar'roc'un kenarındaki engeli kaldırırken Saphira'ya, eğer Galbatorix'i indirmek için gereken tek şey güçlü kaslar olsaydı Elfler bunu uzun zaman önce yapardı, dedi. Yine de becerileri arttığı ve sırtındaki işkenceden kurtulduğu için çok memnundu. Sürekli acı patlamaları olmaksızın sanki zihnindeki bir perde kalkmıştı ve bir kez daha berrak bir şekilde düşünebiliyordu.</p>

  <p>Oromis ve Glaedr'le buluşmasına birkaç dakika vardı, bu yüzden Saphira'nın sırtına asılı olan ok ve yayını aldı, Elflerin okçuluk alıştırması yaptığı alana yürüdü. Elflerin yayı kendisininkinden çok daha güçlü olduğundan hedefleri onun için çok küçük ve çok uzaktı. Menzilin ortasına kadar gelip atış yapmak zorundaydı.</p>

  <p>Yerini alıp yayına bir ok taktı, yavaşça ipi geri çekerken bunu ne kadar kolaylıkla yapabildiğini görüp sevindi. Nişan aldı, oku bıraktı ve yerinden kıpırdamadan hedefini vurup vuramayacağmı görmek için bekledi. Ok çıldırmış bir eşek ansı gibi hedefe doğru atılıp tam ortaya gömüldü. Eragon smttı. Hedefe tekrar tekrar atış yaptı, hızı kendine güveniyle birlikte arttı, dakikada otuz ok atar hale geldi.</p>

  <p>Otuz birinci okta yayı daha öncekinden –ya da daha önce gücü yettiğinden– biraz daha sert çekti. Bir patlama sesiyle porsuk ağacından yapılma yay, sol elinin altında kırıldı, parmaklarını çizip bir sürü kıymık fırlattı. Sarsıntının etkisiyle eli hissizleşti.</p>

  <p>Eragon üzülerek silahına baktı. Garrow üç yıl önce doğum gününde hediye olarak yapmıştı onu. O zamandan beri yayını bir hafta bile kullanmadığı olmamıştı. Bu yayla aç kalacakları sayısız durumda ailesi için yiyecek bulmuştu. Bu yayla ilk geyiğini vurmuştu. Bu yayla ilk Urgalı öldürmüştü. Ve ilk kez bu yayla sihir yapmıştı. Yayını kaybetmek en kötü durumlarda güvenebildiği eski bir dostu kaybetmek gibiydi.</p>

  <p>Saphira, Eragon'un elinde sarkan iki tahta parçasını koklayıp, görünüşe göre yeni bir yaya ihtiyacın var, dedi. Konuşacak havada olmayan Eragon homurdanarak oklarını almak için gitti.</p>

  <p>O ve Saphira, Tel'naeir Kayalıklarından uçup Oromis'in yanına geldiklerinde, onu kulübesinin dışındaki bir tabureye oturmuş uzağı gören gözleriyle kayalıkların ötesine bakar halde buldular. "Kan Yemini Kutlamasının güçlü sihrinden tamamen kurtuldun mu, Eragon?"</p>

  <p>"Evet, efendim."</p>

  <p>Oromis böğürtlen çayını içip antik ormanı seyretmeye devam ederken uzun bir sessizlik oldu. Eragon şikâyet etmeden bekledi; yaşlı Süvari'yle birlikteyken böyle duraklamalara alışıktı. Sonunda Oromis, "Glaedr, kutlamalar sırasında sana ne yapıldığını elinden geldiğince anlattı bana. Böyle bir şey Süvariler tarihinde daha önce hiç olmamıştı... Ejderhalar bir kez daha bizim hayal ettiğimizden çok daha fazlasını yapabildiklerini gösterdiler." Çayını yudumladı. "Glaedr senin nasıl bir değişiklik geçireceğini tam olarak bilmiyordu. Bu yüzden görünüşün dâhil, tam olarak nasıl bir dönüşüm içine girdiğini bana anlatmam istiyorum."</p>

  <p>Eragon nasıl değiştiğini, görme, işitme, koklama ve dokunma duyularındaki artan duyarlılığı kısaca özetleyip sözlerini Vanir'le yaptığı dövüşle bitirdi.</p>

  <p>"Peki bu konuda kendini nasıl hissediyorsun? Bedeninin senin iznin olmadan manipüle edilmesine kızmıyor musun?"</p>

  <p>"Hayır, hayır! Kesinlikle. Farthen Dûr savaşından önce kızabilirdim, ama şimdi sırtım artık acımadığı için yalnızca müteşekkirim. Durza'nın lanetinden kurtulmak için çok daha fazlasma razı olurdum. Hayır, hissettiğim tek şey minnettarlık."</p>

  <p>Oromis başıyla onayladı. "Bu görüşte olduğun için sevindim, çünkü sana verilen armağan dünyadaki bütün altınlardan daha değerli. Sonunda doğru adımlar attığımıza inanıyorum." Tekrar çayını yudumladı. "Devam edelim, Saphira, Glaedr seni Kırık Yumurtalar Taşı'nda bekliyor. Eragon sen bugün eğer yapabilirsen Rimgar'ın üçüncü seviyesine başlayacaksın. Yapabileceğin her şeyi öğrenmek istiyorum."</p>

  <p>Eragon, Yılan ve Turna Dansı'ın yaptıkları düzleştirilmiş toprak parçasına doğru giderken gümüşi saçlı Elf geride kalınca tereddüt etti. "Efendim, bana katılmıyor musunuz?"</p>

  <p>Oromis'in yüzünü üzgün bir gülümseme süsledi. "Bugün değil, Eragon. Kan Yemini Kutlaması'nın gerektirdiği büyüler beni çok etkiledi. Hem o, hem de... durumum. Dışarı çıkıp oturmak son gücümü de tüketti."</p>

  <p>"Üzgünüm, efendim." Ejderhaların onu da iyileştirmemiş olmalarına kızıyor mu, diye merak etti Eragon. Ama bu düşünceden hemen kurtuldu; Oromis asla o kadar dar kafalı olamazdı.</p>

  <p>"Üzülme. Benim sakat olmam senin hatan değil."</p>

  <p>Eragon, Rimgar'ın üçüncü seviyesini tamamlamak için mücadele ederken, hâlâ Elflerin dengesine ve esnekliğine sahip olmadığı açıkça görüldü. Bu iki özelliği kazanmak için Elflerin bile çok çalışması gerekiyordu. Bir bakıma bu sınırlılıklar hoşuna gidiyordu, çünkü eğer mükemmel olsaydı başarması gereken ne kalacaktı ki geriye?</p>

  <p>Sonraki haftalar Eragon için zordu. Eğitimiyle ilgili muazzam bir gelişme kat etmişti, bir zamanlar aklını karıştıran konularda birbiri ardına ustalaşıyordu. Oromis'in derslerinin hâlâ zorlayıcı olduğunu düşünüyordu, ama artık kendi yetersizlik denizinde boğulduğunu hissetmiyordu. Okuyup yazmak artık daha kolaydı, artan gücü çok fazla enerji gerektiren ve bütün normal insanları öldürebilecek olan on bir büyüyü yapabilmesi anlamına geliyordu. Gücü, aym zamanda Oromis'in diğer Elflere kıyasla ne kadar zayıf olduğunun farkına varmasını da sağlamıştı.</p>

  <p>Ama bu başarılarına rağmen Eragon artan bir mutsuzluk hissi duyuyordu. Arya'yi ne kadar unutmaya çalışırsa çahşsın geçen her gün özlemini artırıyordu. Onun kendisini görmek ve kendisiyle konuşmak istemediğini bilme acısını artırıyordu. Ama onun da dışında, ufkun ötesinde kötü bir fırtınanın oluştuğunu hissediyordu. Her an patlayabilecek ve araziyi kasıp kavurarak yoluna çıkan her şeyi yok edecek bir fırtına.</p>

  <p>Saphira da onun huzursuzluğunu paylaşıyordu. Dünya gerilip inceliyor, Eragon. Yakında kopacak ve delilik ortaya çıkacak. Senin hissettiğin Şey, biz ejderhaların ve Elflerin hissettiği şey; çağımızın sonu yaklaşırken acımasız kaderin önlenemez yürüyüşü bu. Alagaesia'yı tüketen kargaşada ölenler için ağla. Ve senin kılıcının, kalkanının, benim dişlerimin ve pençelerimin gücüyle daha parlak bir gelecek kazanacağımızı umut et.</p>
</body>
</html>
