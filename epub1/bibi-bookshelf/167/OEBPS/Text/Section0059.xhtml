<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Beklenmedik Bir Müttefik</h1>

  <p>Roran babasının adını duyduğunda çekicini kemerinden çekip sandalyesinden hafif doğrulmuştu. Onu odanın karşısına atılıp Jeod'u bilinçsiz yere sermekten alıkoyan tek şey bu isimdi. Garrow'un kim olduğunu nerden biliyor? Yanındaki Birgit ve Loring ayağa fırlayıp kollarındaki bıçakları çektiler, hatta Nolfavrell bile elindeki hançerle savaşmaya hazırlandı.</p>

  <p>"Roran'sın, değil mi?" diye sordu Jeod sessizce. Silahları yüzünden herhangi bir telaş göstermiyordu.</p>

  <p>"Nerden bildiniz?"</p>

  <p>"Çünkü Brom, Eragon'u buraya getirdi ve sen de kuzenine benziyorsun. Eragon'un posteriyle birlikte seninkini de gördüğümde İmparator'un seni yakalamaya çalıştığını ve senin de kaçtığını düşündüm. Ama Carvahall'in geri kalanını da yanına alacağın hiç aklıma gelmezdi," dedi.</p>

  <p>Serseme dönen Roran koltuğuna çöküp çekici kullanıma hazır bir şekilde dizlerinin üstünde bıraktı. "Eragon burda mıydı?"</p>

  <p>"Evet. Saphira da."</p>

  <p>"Saphira mı?"</p>

  <p>Jeod'un yüzünden bir şaşkınlık geçti. "O halde bilmiyorsunuz?"</p>

  <p>"Neyi?"</p>

  <p>Jeod bunu bir dakika boyunca düşündü. "Sanırım numarayı bırakıp açıkça ve aldatmaca olmaksızın konuşmanın zamanı geldi, Garrow'un oğlu Roran. Sorularının çoğuna cevap verebilirim –İmparator'un neden senin peşinde olduğu gibi– ama karşılığında neden Teirm'e geldiğini öğrenmem gerek... gerçek nedeni."</p>

  <p>"Peki neden size güvenelim, Longshanks?" diye sordu Loring. "Galbatorix için çalışıyor olabilirsiniz."</p>

  <p>"Carvahall'de hikâye anlatmaya başlamadan önce Brom'un yirmi yıllık arkadaşıydım," dedi Jeod. "Ve çatımın altındayken Brom ve Eragon'a yardım etmek için elimden geleni yapüm. Ama şu anda ikisi de bunu doğrulamak için burda olmadığından hayatimi ellerinize teslim ediyorum, istediğinizi yapabilirsiniz. Yardım istemek için bağırabilirim, ama bunu yapmayacağım. Sizinle dövüşmeyeceğim de. Bütün istediğim hikâyenizi anlatıp benimkini dinlemeniz. Sonra hangi hareketin uygun olacağına karar verebilirsiniz. Tehlike altında değilsiniz, bu yüzden konuşmamızda ne gibi bir sakınca olabilir?"</p>

  <p>Birgit çenesinde bir titremeyle Roran'ın gözlerine baktı. "Kendini kurtarmaya çalışıyor olabilir."</p>

  <p>"Olabilir," dedi Roran. "Ama ne bildiğini öğrenmemiz gerekiyor." Elini koltuğunun altına sokup kapıya sürükledi, sonra üstüne oturdu. Böylece kimse içeri dalıp onları hazırlıksız yakalayamayacaktı. Çekicini Jeod'a doğrulttu. "Tamam. Konuşmak mı istiyorsun? O halde konuşalım, sen ve ben."</p>

  <p>"Önce sen başlasan daha iyi olur."</p>

  <p>"Eğer ben başlarsam ve sonra verdiğin cevaplardan memnun kalmazsak seni öldürmek zorunda kalırız."</p>

  <p>Jeod kollarını kavuşturdu. "Öyle olsun."</p>

  <p>Roran adamın gücünden etkilenmişti; kaderini umursamıyor gibiydi. "Öyle olsun," diye tekrarladı Roran.</p>

  <p>Roran, Ra'zac'ın Carvahall'e gelişinden beri yaşanaan olayları sık sık tekrar yaşıyordu, ama, bir başkasına ayrıntılarıyla anlatmak zorunda kalmamıştı. Bunu yaparken bu kadar kısa süre içinde kendisinin ve köylülerin başına ne kadar çok şey geldiği, İmparator'un Palancar Vadisi'ndeki insanların hayatlarını yok etmesinin ne kadar kolay olduğu dikkatini çekti. Eski dehşeti yeniden yaşamak Roran'a acı veriyordu, ama en azından kendisinin ve köylülerin askerlerle Ra'zac'ı kamplarından nasıl kovduklarını, Sloan'ın ihanetinden sonra Carvahall'in kuşatılmasını, Katrina'nın kaçırılmasını, Roran'ın köylüleri kaçmaya nasıl ikna ettiğini ve Teirm'e yaptıkları yolculuğun zorluğunu duyduğunda Jeod'un yüzünde behren sahte olmayan şaşkınlığı görme zevkini yaşıyordu.</p>

  <p>"Kayıp Krallar adına!" dedi Jeod heyecanla. "Bu olağanüstü bir hikâye. Olağanüstü! Galbatorix'i atlatmayı başardığınızı ve şu anda bütün Carvahall köyünün İmparatorluk'un en büyük şehirlerinden birinin dışında olduğunu ve kralın bundan haberi bile olmadığını düşünmek..." başını hayranlıkla iki yana salladı.</p>

  <p>"Evet, durumumuz bu," diye gürledi Loring. "Aym zamanda çok da tehlikeli, bu yüzden neden senin yaşamana izin vermemiz gerektiğini iyi bir şekilde açıklasan iyi olur."</p>

  <p>"Bu beni öyle bir yere koyuyor ki..."</p>

  <p>Birisi Roran'ın sandalyesinin arkasındaki kapının mandalıyla oynayıp kapıyı açmaya çalışınca Jeod durdu. Bir kadm meşe kapıyı yumruklayıp bağırmaya başladı. "Jeod! Beni içeri al, Jeod! O mağaranda saklanamazsın."</p>

  <p>"İzninizle," diye mırıldandı Jeod.</p>

  <p>Roran parmağıyla Nolfavrell'a işaret etti. Oğlan hançerini Roran'a fırlattı. Roran masanın yanına geçip bıçağı Jeod'un boynuna dayadı. "Gitmesini sağla."</p>

  <p>Jeod sesini yükselterek, "Şu anda konuşamam," dedi. "Bir toplantının ortasındayım."</p>

  <p>"Yalancı! Senin bir işin yok. İflas ettin! Dışarı çıkıp benimle yüzleş, seni korkak! Sen bir erkek misin, yoksa değil misin, ki karının yüzüne bile bakamıyorsun?" Bir saniye durdu, bir tepki bekliyor gibiydi, sonra tiz çığlıkları daha da yükseldi: "Korkak! Sen korkak bir faresin; denizcilik şirketi bir yana bir et tezgâhını bile idare edecek sağduyuya sahip olmayan pisliğin tekisin. Babam bu kadar çok parayı asla kaybetmezdi!"</p>

  <p>Hakaretler sürerken Roran yüzünü buruşturdu. Daha fazla devam ederse Jeod'u durduramam.</p>

  <p>"Sessiz ol be kadm!" diye emretti Jeod ve arkasından bir sessizlik oldu. "Sen dilini tutabilsen ve bir balıkçının karısı gibi dırdır etmesen talihimiz iyi yönde değişebilir."</p>

  <p>Kadının cevabı soğuktu: "Yemek odasında keyfini bekleyeceğim, sevgili kocam ve akşam yemeğine kadar bana katılıp durumunu açıklamazsan bu lanetli evden ayrılıp bir daha da geri dönmeyeceğim." Ayak sesleri koridorda uzaklaştı.</p>

  <p>Roran, onun gittiğine emin olduktan sonra hançeri Jeod'un boğazından çekti, kapıya dayalı koltuğa oturmadan önce hançeri Nolfavrell'a verdi.</p>

  <p>Jeod ensesini ovuşturup alaycı bir ifadeyle, "Bir uzlaşmaya varamazsak beni öldürseniz daha iyi olur; bu, Helen'e bir hiç yerine bağırdığımı açıklamaktan daha kolay olur," dedi.</p>

  <p>"Seni anlıyorum, Longshanks," dedi Loring.</p>

  <p>"Bu onun hatası değil aslında. Neden başımıza böyle bir talihsizliğin geldiğini anlamıyor o kadar." Jeod içini çekti. "Belki de ona söylememek benim hatamdır."</p>

  <p>"Neyi söylememek?" diye araya girdi Nolfavrell.</p>

  <p>"Varden'in ajanı olduğumu." Jeod onların sersemlemiş ifadeleri karşısında durdu. "Belki de en başından başlamalıyım. Roran son birkaç aydır Galbatorix'e karşı gelen yeni bir Süvari olduğuna dair söylentileri duydun mu?"</p>

  <p>"Surda burda bazı şeyler duydum, evet, ama inanılır şeyler değildi."</p>

  <p>Jeod tereddüt etti. "Bunu başka nasıl söyleyeceğimi bilmiyorum, Roran... yeni Süvari Alagaesia'da ve o senin kuzenin Eragon. Spine'da bulduğu taş, aslında, Varden'in yıllar önce Galbatorix'ten çalmacına yardım ettiğim bir ejderha yumurtasıydı. Ejderha, Eragon için yumurtadan çıktı ve adı Saphira. Ra'zac, Palancar Vadisi'ne ilk gelişinin nedeni buydu. Şimdi yeniden geri döndü, çünkü Eragon, İmparator'un güçlü bir düşmanı haline geldi ve Galbatorix seni yakalayarak Eragon'u köşeye sıkıştırabileceğini umuyor."</p>

  <p>Roran başını geriye aüp o kadar şiddetli bir kahkaha patlattı ki gözleri yaşla doldu ve kasılmalardan dolayı karnı ağrıdı. Loring, Birgit ve Nolfavrell, ona korkuya yakın bir ifadeyle bakıyordu, ama onların görüşleri Roran'ın umuruna değildi. Jeod'un anlattıklarının saçmalığına gülüyordu o. Jeod'un gerçeği söylüyor olabileceği şeklindeki korkunç olasılığa gülüyordu.</p>

  <p>Gıcırtılı nefesler alarak yavaş yavaş normale döndü, ama ara sıra kıkırdamaya devam ediyordu. Yüzünü koluia silip dudaklarında sert bir gülümsemeyle Jeod'a baktı. "Anlattıkların gerçeklere çok uyuyor, bu kadarını söyleyeyim. Ama aklıma gelen yarım düzine senaryo da öyle."</p>

  <p>"Eğer Eragon'un taşı ejderha yumurtasıysa nerden gelmiş?" diye sordu Birgit.</p>

  <p>"Ah, işte çok iyi bildiğim bir olay..."</p>

  <p>Roran koltuğunda rahatlayarak Jeod'un anlattığı fantastik hikâyeyi, Brom'un –huysuz, yaşlı Brom'un– bir zamanlar Süvari olduğunu ve sözde Varden'in kurulmasına yardım ettiğini, Jeod'un Urû'baen'e giden gizli bir geçidi nasıl bulduğunu, Varden'in son üç yumurtayı Galbatork'ten çalma işini nasıl ayarladığını, Brom, Tövbekâr Morzan'la dövüşüp onu öldürdükten sonra nasıl bir yumurtanın kurtarıldığını kulaklarına inanamayarak dinledi. Jeod, bunlar yeterince saçma değilmiş gibi, Varden, Cüceler ve Elfler arasındaki bir anlaşmayı, bu anlaşmaya göre yumurtanın Du Weldenvarden'le Beor Dağları arasında taşınması gerektiğini, Shade tarafından pusuya düşürüldüklerinde yumurtanın ve taşıyıcılarının neden ormanın kıyısında olduğunu anlatmaya devam etti.</p>

  <p>Bir Shade, ha!</p>

  <p>Roran şüpheci olmasına rağmen Jeod'un Eragon'un yumurtayı bulmasını ve Saphira adlı ejderhayı Garrow'un çiftliğinin yakınındaki ormanda büyütmesini anlatmasını iki katı ilgiyle dinlemeye başladı. Roran o sıralarda meşguldü –Dempton'ın Therinsford'daki değirmeninde çalışmaya hazırlanıyordu– ama Eragon'un ne kadar dalgın olduğunu, her dakikasını nasıl dışarıda geçirdiğini, kim bilir nelerle uğraştığını hatırlıyordu...</p>

  <p>Jeod, Garrow'un nasıl ve neden öldüğünü anlatırken, Roran, Eragon'un ejderhayı sır olarak saklaması yüzünden büyük bir öfkeye kapıldı. Eragon herkesi tehlikeye atmıştı. Babamın ölmesi onun hatası!</p>

  <p>"Ne sanıyordu yani?" diye patladı sonunda.</p>

  <p>Jeod'un sakin bir anlayışla kendisine bakmasından nefret ediyordu, "Eragon'un kendisinin kim olduğunu bildiğim sanmıyorum. Süvariler ve ejderhalar birbirine o kadar sıkı bağlamr ki birini diğerinden ayırmak çok zordu; Eragon nasıl kendi bacağını kesemezse Saphira'ya da bir zarar veremezdi."</p>

  <p>"Verebilirdi," diye mırıldandı Roran. "Onun yüzünden ben de çok acı veren şeyler yaptım ve biliyorum. Verebilirdi."</p>

  <p>"Böyle hissetmekte haklısın," dedi Jeod. "Ama Palancar Vadisi'nden ayrılmasının nedeninin seni ve geriye kalanları korumak olduğunu unutma. Eminim bu onun için çok zor bir seçimdi. Onun bakış açısına göre, senin güvenliğini sağlamak ve babanın intikamını almak için kendini feda etti. Ve köyden ayrılması istediği etkiyi yaratmasa da eğer Eragon orda kalsaydı işler çok daha kötü olurdu."</p>

  <p>Roran daha fazla bir şey söylemedi, ta ki Jeod, Brom ve Eragon'un Teirm'e, Ra'zac'ın inini gösterecek herhangi bir gemi kaydı olup olmadığını görmek için geldiklerini söyleyene kadar. Bunun üzerine Roran, "Peki buldular mı?" diye sordu birden doğrularak.</p>

  <p>"Buldular."</p>

  <p>"Peki nerdeymiş? Tanrı aşkına adam, söyle artık; bunun benim için ne kadar önemli olduğunu biliyorsun!"</p>

  <p>"Kayıtlardan anlaşıldığına göre Ra'zac'ın ini Dras-Leona yakınlarında Helgrind adında bir oluşum ve daha sonra Varden'den Eragon'un hikâyesinin bunu doğruladığını gösteren bir mesaj aldım."</p>

  <p>Roran heyecanla çekicini yakaladı. Dras-Leona'ya uzun bir yol var, ama Teirm, burasıyla Spine'ın güney ucu arasındaki tek açık geçide sahip. Eğer herkesi güvenli bir şekilde güneye indirebilirsem Helgrind'e gidip eğer ordaysa Katrina'yı kurtarabilir, ordan da Surda'ya kadar Jiet Nehri'ni takip ederim.</p>

  <p>Roran'ın düşüncelerinin bir kısmı yüzünden anlaşılıyor olmalıydı ki Jeod, "Bu yapılamaz, Roran," dedi.</p>

  <p>"Ne?"</p>

  <p>"Hiçbir adam Helgrind'i alamaz. Tırmanması mümkün olmayan sağlam, çıplak, siyah bir dağdır. Ra'zac'ın iğrenç binek hayvanlarını düşün; görünüşe göre Helgrind'in tepesinde bir yuvaları var, yere yakın olsalar daha savunmasız olurlardı. Onlara nasıl ulaşacaksın? Ve eğer ulaşsan bile iki Ra'zac'ı ve iki hayvanını yenebileceğine gerçekten inanıyor musun? Korkunç bir savaşçı olduğuna hiç kuşkum yok –ne de olsa Eragon ve sen aynı kanı paylaşıyorsunuz– ama bu düşmanlar normal insanın ötesinde bir şey."</p>

  <p>Roran başını iki yana salladı. "Katrina'yı bırakamam. Çabam boşa gidebilir, ama onu hayatını pahasına kurtarmaya çalışmalıyım."</p>

  <p>"Kendini öldürtürsen bunun Katrina'ya bir yararı olmaz," diye çıkıştı Jeod. "Sana bir öneride bulunayım; planladığın gibi Surda'ya ulaşmaya çalış. Oraya vardıktan sonra Eragon'un yardımını alabileceğine eminim. Açık dövüşte Ra'zac bile bir Süvari'yle baş edemez."</p>

  <p>Roran zihin gözüyle Ra'zac'ın bindiği gri derili devasa yaratıkları gördü. Bunu kabul etmek hiç hoşuna gitmiyordu, ama motivasyonu ne olursa olsun bu yaratıkları öldürmenin kendi becerilerini aştığını biliyordu. Bu gerçeği kabul eder etmez Roran sonunda Jeod'un hikâyesine inandı, çünkü eğer inanmasa Katrina'yı sonsuza dek kaybetmiş olacaktı.</p>

  <p>Eragon, diye düşündü. Eragon! Döktüğüm ve ellerimdeki kan üstüne yemin ederim ki Helgrind'e benimle birlikte hücum ederek yaptıklarını telafi edeceksin. Bu pisliği başımıza sen açtıysan, sen temizleyeceksin.</p>

  <p>Jeod'a işaret etti. "Hikâyene devam et. Gün bitmeden bu acıklı hikâyenin gerisini dinleyelim."</p>

  <p>Sonra Jeod, Brom'un ölümünü; Morzan'ın oğlu Murtagh'ı; Gil'ead' daki esareti ve kaçışı; bir Elfı kurtarmak için çıkılan umutsuz yolculuğu; Urgalları ve Cüceleri, Farthen Dûr denen bir yerde yapılan ve Eragon'un bir Shade'i yendiği büyük savaşı anlattı. Varden'in Beor Dağları'ndan ayrılıp Surda'ya gittiğini, Eragon'un şu anda Du Weldenvarden'in derinliklerinde olduğunu, Elflerin esrarengiz sihir ve savaş sırlarını öğrendiğini, ama yakında döneceğini anlattı.</p>

  <p>Tüccar sessiz kaldığında Roran, çalışma odasının bir ucunda Loring, Birgit ve NolfavrelTla toplamp onlara ne düşündüklerini sordu. Sesini alçaltan Loring konuştu. "Yalan söyleyip söylemediğini bilmiyorum, ama bıçağın uçundayken böyle bir hikâye uyduran herkes yaşamayı hak eder. Yeni bir Süvari! Ve üstelik bu Süvari Eragon'muş!" başını iki yana salladı.</p>

  <p>"Birgit?" diye sordu Roran.</p>

  <p>"Bilmiyorum. O kadar acayip ki..." Tereddüt etti. "Ama doğru olmalı. Yeni bir Süvari, İmparator'un bizi bu kadar hararetli bir şekilde takip etmesinin tek nedeni olabilir."</p>

  <p>"Doğru," diye onayladı Loring. Bakışları heyecanla parlıyordu. "Farkına vardığımızdan çok daha önemli olaylarla iç içe geçmişiz. Yeni bir Süvari. Düşünmek bile heyecan verici! Eski düzen değişmek üzere, size söylüyorum. .. Baştan beri haklıydın, Roran."</p>

  <p>"Nolfavrell?"</p>

  <p>Oğlan kendisine de sorulduğu için çok ciddi görünüyordu. Dudağını ısırıp, "Jeod yeterince dürüst görünüyor," dedi. "Bence ona güvenebiliriz."</p>

  <p>"Tamam o halde," dedi Roran. Jeod'a doğru yürüyüp parmaklanın masasına dayadı. "Son iki soru, Longshanks. Brom ve Eragon nasıl görünüyordu? Ve Gertrude'un adını nasıl tanıdın?"</p>

  <p>"Gertrude'u biliyorum, çünkü Brom, ona senin için bir mektup bıraktığını söylemişti. Nasıl göründüklerine gelince: Brom benden biraz daha kısa. Sık sakallan, çengelli burnu vardı ve oymalı bir asa taşıyordu. Ve zaman zaman biraz sinirli olduğunu söyleyebilirim." Roran başıyla onayladı; bu Brom'du. "Eragon... genç. Kahverengi gözler, kahverengi saçlar, bileğinde bir yara izi vardı ve durmadan soru soruyordu." Roran yeniden başını salladı; bu kuzeniydi.</p>

  <p>Roran çekicini beline soktu. Birgit, Loring ve Nolfavrell bıçaklarını kınlarına soktu. Roran koltuğu kapıdan çekti, dördü medeni insanlar gibi koltuklarına oturdular. "Şimdi ne olacak, Jeod?" diye sordu Roran. "Bize yardım edebilir misin? Zor bir durumda olduğunu biliyorum, ama biz... çaresiz durumdayız ve yardım isteyecek kimsemiz yok. Varden'in ajanı olarak bize Varden'in korumasını garanti edebilir misin? Bizi Galbatorix'in gazabından korurlarsa onlara hizmet etmeye hazınz."</p>

  <p>"Varden sizi kabul edecektir," dedi Jeod. "Hatta büyük bir mutlulukla. Bunu çoktan anlamış olmalısınız. Yardıma gelince..." Eliyle yüzünü sıvazlayıp, Loring'in arkasındaki kitap raflarına baktı. "Bir yıldan uzun bir süredir benim –Varden'e yardım eden burdaki ve başka yerlerdeki diğer tüccarların– gerçek kimliğimin İmparator'a açıklandığının farkındayım. Bu yüzden Surda'ya kaçmaya cesaret edemedim. Bunu deneseydim, İmparator beni tutuklardı ve başıma daha neler gelirdi, tanrı bilir. Karşı koymak ya da kaçmak için hiçbir şey yapamadan işimin yavaş yavaş mahvolmasını seyretmek zorunda kaldım. Daha da kötüsü Varden'e gemiyle hiçbir şey gönderemiyorum ve bana elçi göndermeye cesaret edemiyorlar. Lord Risthart'ın beni zincirleyip zindana kapatmasından korkuyorum, çünkü artık İmparator'u ilgilendirmiyorum. İflasımı ilan ettiğimden beri bunu bekliyorum."</p>

  <p>"Belki kaçmanı istiyorlardır, böylece yanında getirdiğin herkesi ele geçireceklerdir," dedi Birgit.</p>

  <p>Jeod gülümsedi. "Belki. Ama siz burda olduğunuza göre hiç beklemedikleri bir kaçış yolu kullanacağım."</p>

  <p>"O halde bir planın var," dedi Loring.</p>

  <p>Jeod'un yüzünde bir neşe dolaştı. "Oh, evet, bir planım var. Limanda demirli olan Ejderha Kanadı'nı gördünüz mü?"</p>

  <p>Roran başıyla onayladı. "Evet."</p>

  <p>"Ejderha Kanadı, İmparator'un paravanı olan Blackmoor Denizcilik Şirketi'ne ait. Son zamanlarda insanı telaşlandıracak derecede hareketlenen, köylülerden asker toplayan, atlara, katırlara ve öküzlere el koyan Ordu için malzeme sağlıyorlar."</p>

  <p>Jeod tek kaşını kaldırdı. "Bu ne anlama geliyor bilmiyorum, ama Galbatorix'in Surda'ya yürümesi mümkün. Ejderha Kanadı bir hafta içinde Feinster'e yelken açmayı bekliyor. Usta tersane işçisi Kinnell'in yeni tasarımıyla şimdiye kadar inşa edilen en güzel gemi."</p>

  <p>"Ve ona el koymak istiyorsun," dedi Roran.</p>

  <p>"Evet. Yalnızca İmparator'a nispet olsun ya da Ejderha Kanadı kendi tonajındaki en hızlı seren yelkenli gemi olarak ünlendiği için değil, uzun bir yolculuk için tam erzakla dolu olduğu içia Ve kargosu yiyecek olduğu için bütün köye yetecek kadar yiyeceğimiz olur."</p>

  <p>Loring kıkırdadı. "Umarım onu sen yürütebilirsin, Longshanks, çünkü hiçbirimiz bir mavnadan büyük bir şeyi idare etmeyi bilmiyoruz."</p>

  <p>"Gemilerimin mürettebatından birkaç kişi hâlâ Teirm'de. Onlar da benimle aynı durumda, ne kaçabiliyorlar ne de dövüşebiliyorlar. Surda'ya gitme fırsatının üstüne atlayacaklarına eminim. Ejderha Kanadında yapmanız gerekenleri size öğretebilirler. Kolay olmayacak, ama fazla seçeneğimiz olduğunu sanmıyorum."</p>

  <p>Roran sırıttı. Plan hoşuna gitmişti: hızlı, kararlı ve beklenmedik.</p>

  <p>"Geçen yıl gemilerinin hiçbirinin –ne de Varden'e hizmet eden diğer tüccarların gemilerinin– hedeflerine ulaşmadığını söylemiştin. Diğerleri başarısız olmuşken bu sefer neden başanlı olsun?"</p>

  <p>Jeod'un cevabı çabuk geldi: "Çünkü şaşırtan taraf biziz. Kanun, ticaret gemilerinin gezi programını, liman yetkililerince onaylanması için kalkıştan en az iki hafta önce verilmesini gerektirir. Böyle bir gemiyi kalkışa hazırlamak çok zaman alır, bu yüzden eğer haber vermeden ayrılırsak Galbatorix'in önümüzü kesecek gemiler göndermesi bir hafta ya da daha fazla sürer. Eğer şans bizimleyse takipçilerimizin gabya çubuğundan fazlasını görmeyiz. Bu yüzden, eğer bu işi yapmak istiyorsanız yapmamız gereken şu..."</p>
</body>
</html>
