<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Siyah Gündüz Sefası</h1>

  <p>Masayı toplayıp tabakları dışarı çıkardılar, kumla temizlediler. Oromis kalan ekmeği kuşların yemesi için evin etrafına serpiştirdi, sonra içeri girdiler.</p>

  <p>Oromis, Eragon için kalem ve mürekkep getirdi. Antik dilin yazılı biçimi, insanların ve Cücelerin runlarından çok daha zarif olan Liduen Kvaedhi eğitimine devam ettiler. Eragon gizemli gliflerde kendini kaybederken, önünde ezberden daha zorlayıcı bir çaba gerektirmeyen bir görev olduğu için mutluydu.</p>

  <p>Kâğıtlar üzerinde iki büklüm geçirilen saatlerden sonra Oromis elini sallayıp, "Yeter," dedi. "Yarın devam ederiz." Eragon arkasına yaslamp omuzlarını oynatırken Oromis duvardaki girintiden beş parşömen çıkardı. "İkisi antik dilde, üçü senin kendi dilinde. İki alfabede de ustalaşmana yardımcı olacaklar. Aym zamanda seslendirmenin benim için sıkıcı olacağı değerli bilgiler verecekler sana."</p>

  <p>"Seslendirmek mi?"</p>

  <p>Oromis'in eli büyük bir doğrulukla ileri atılıp duvardan devasa büyüklükte altıncı parşömeni aldı, Eragon'un kollarındaki piramide ekledi. "Bu bir sözlük. Bundan şüpheliyim, ama hepsini okumaya çalış."</p>

  <p>Elf gitmesi için kapıyı açınca, Eragon, "Efendim?" dedi.</p>

  <p>"Evet, Eragon?"</p>

  <p>"Ne zaman sihir konusunda çalışmaya başlayacağız?"</p>

  <p>Oromis bir koluyla ağır kapıya dayandı. İçini çekip, "Eğitimini yönlendirme konusunda bana güvenmelisin, Eragon. Ama... daha fazla gecikmem aptallık olur. Gel, parşömenleri masanın üstüae bırak. Gidip sihrin gizemlerini keşfedelim biraz," dedi.</p>

  <p>Kulübenin önündeki çimenlik alana vardıklarında Oromis, yüzünü Tel'naeir Kayalıklan'na çevirerek durdu. Sırtı Eragon'a dönüktü, bacakları omuzlarının genişliğinde açıktı. Hiç dönmeden sordu. "Sihir nedir?"</p>

  <p>"Antik dilin kullanımıyla enerjinin birleşmesi."</p>

  <p>Oromis karşılık vermeden önce bir süre durdu. "Teknik olarak haklısın ve pek çok sihir kullanıcısı bundan fazlasını bilmez. Ama tarifin sihrin özünü içermiyor. Sihir düşünme sanatıdır, güç ya da dil değil; sınırlı sözcük dağarcığının sihri kullanmak için bir engel olmadığını kendin gördün. Ustalaşman gereken her işte olduğu gibi sihir de disiplin altına ahnmış bir zekâya dayanır.</p>

  <p>"Brom, senin hayatta kalmanı sağlayan becerileri kazanman için normal eğitim rejimini uygulamayıp sihrin inceliklerine boş verdi. Yaklaşan savaşlarda gereksinim duyacağın becerilere odaklanmak için ben de rejimi değiştirmek zorundayım. Ancak, Brom, sana sihrin basit mekaniklerini öğretti. Ben daha ince uygulamaları öğreteceğim, en akıllı Süvariler için saklanan sırlan: parmağını kıpırdatmaktan daha fazla bir enerji harcamadan nasıl öldürebileceğini, bir nesneyi bir noktadan diğerine anında taşıyabileceğin yöntemi, yiyeceklerindeki ve içeceklerindeki zehirleri tanımana yardım edecek büyüyü, görmek kadar duymam da sağlayacak olan kristal bakış çeşitlerini, çevrenden nasıl enerji alabileceğini, böylece kendi gücünü nasıl koruyacağını, gücünü mümkün olan her şekilde nasıl en yükseğe çıkarabileceğini.</p>

  <p>"Bu teknikler o kadar güçlü ve tehlikelidir ki senin gibi acemi Süvarilerle asla paylaşılmazlar, ama şartlar bu bilgiyi sana vermemi ve onları kötüye kullanmayacağına güvenmemi gerektiriyor." Sağ kolunu havaya kaldırıp elini bir pençe haline getiren Oromis, "Adurna!" dedi.</p>

  <p>Eragon, kulübenin yanındaki dereden bir su küresinin havalanıp Oromis'in uzattığı parmaklarının arasına gelişini seyretti.</p>

  <p>Dere ormanın dallarının altında karanlık ve kahverengi görünüyordu, ama ondan çıkan küre cam kadar renksizdi. Yosun, toprak ve diğer birikinti tanecikleri kürenin içinde yüzüyordu.</p>

  <p>Ufka doğru bakmaya devam eden Oromis, "Yakala," dedi. Küreyi omzunun üstünden Eragon'a fırlattı.</p>

  <p>Eragon küreyi tutmaya çalıştı, ama derisine dokunur dokunmaz su bütünlüğünü bozup göğsüne saçıldı.</p>

  <p>"Sihirle tut," dedi Oromis. Tekrar bağırdı. "Adurna!" Dereden tekrar bir su küresi yükseldi, sahibine itaat eden eğitilmiş bir şahin gibi ellerine atıldı.</p>

  <p>Bu kez Oromis küreyi bir uyanda bulunmaksızın fırlattı, ama Eragon hazırlıklıydı. "Reisa du adurna," dedi küreye uzanırken. Küre avucuyla arasında bir saç teli mesafesi kalınca durdu.</p>

  <p>"Garip bir sözcük seçimi," dedi Oromis. "Ama yine de işe yarar."</p>

  <p>Eragon sırıtıp fısıldadı. "Thrysta."</p>

  <p>Küre rotasında geri dönüp Oromis'in gümüşi başına doğru hızla ilerledi. Ancak küre Eragon'un hedeflediği yere inmedi, Elfin yanından hızla geçip hızla döndü, artan bir hızla Eragon'un üstüne geldi.</p>

  <p>Tok bir sesle kafatasına çarparken cilah bir mermer kadar sert ve sağlamdı. Darbe onu yere yıktı. Sersemlemiş bir şekilde olduğu yerde kalıp gözlerini kırpıştırarak ışıkların yanıp söndüğü gökyüzüne baktı.</p>

  <p>"Evet," dedi Oromis. "Letta ya da koâthr daha iyi bir sözcük olabilirdi." Sonunda Eragon'a bakmak için dönüp belirgin bir şaşkınlıkla tek kaşını kaldırdı. "Ne yapıyorsun sen? Kalk ayağa. Bütün günü yatarak geçiremeyiz."</p>

  <p>"Evet, efendim," diye inledi Eragon.</p>

  <p>Eragon ayağa kalkınca, Oromis, ona suyu çeşitli şekillerde etkilemenin yollarını öğretti; karmaşık düğümler halinde şekillendirmek, emip yansıttığı ışığın rengini değiştirmek ve belirli aşamalarda dondurmak. Hiçbiri ona zor gelmedi.</p>

  <p>Egzersiz o kadar uzun süre devam etti kisonunda Eragon'un ilk ilgisi kayboldu ve yerini sabırsızlık ile şaşkınlık aldı. Oromis'i kızdırmama konusunda dikkatliydi, ama Elfin yaptığı şeyin anlamını fark edemiyordu; sanki Oromis minimumdan fazla güç kullanmasını gerektiren bütün büyülerden kaçıyor gibiydi. Becerilerimin ölçüsünü zaten gösterdim. Neden bu temel bilgileri gözden geçirmede ısrar ediyor? "Elendim, bütün bunları biliyorum. Biraz daha ilerleyemez miyiz?"</p>

  <p>Oromis'in ensesindeki kaslar sertleşti, omuzları hareket ederken keskiyle oyulmuş graniti andırdı; Elfin nefes alıp verişi bile kesilmişti. "Saygı duymayı hiç öğrenemeyecek misin, Eragon-vodhr? Peki öyle olsun!" Antik dilde dört sözcüğü o kadar gırtlaktan söyledi ki Eragon anlamını kaçırdı.</p>

  <p>Bacakları dizlerine kadar çıkan bir basınçla kuşatılırken Eragon inledi. Basınç bacaklarını öyle bir sıkıyordu ki hareket etmesi imkânsızdı. Uyluklarını ve bedeninin üst kısmını hareket ettirebiliyordu, ama onun dışında sanki çimentoya sokulmuş gibiydi.</p>

  <p>"Kendini kurtar," dedi Oromis.</p>

  <p>Şimdi Eragon'un karşısında daha önce hiç uğraşmadığı bir zorluk vardı: başka birisinin büyüsüne karşılık vermek. İki farklı yöntemden birini kullanarak görünmez bağları kesebilirdi. Oromis'in kendisini nasıl hareketsiz bıraktığını –bedenini doğrudan mı, yoksa bir dış güç kullanarak mı etkilediğini– bilseydi en etkili yöntemi kullanabilirdi, çünkü o zaman o unsuru yeniden yönlendirebilir veya Oromis'in gücünü dağıtabilirdi. Ya da Oromis'in yaptığı her neyse onu engellemek için kümesel, belirsiz bir büyü yapabilirdi. Bu taktiğin dezavantajı, aralarında doğrudan güç mücadelesine neden olabilecek olmasıydı. Nasılsa olacaktı, diye düşündü Eragon. Bir Elfe karşı üstünlük kazanma umudu taşımıyordu.</p>

  <p>Sözcükleri bir araya getirip, "Losna kalfya iet," dedi. Bacaklanmı serbest bırak.</p>

  <p>Eragon'dan ayrılan enerji miktan beklediğinden fazlayı; günün acıları ve çabaları sonucunda duyduğu orta dereceli yorgunluktan, sabahtan beri engebeli bir arazide yürümenin verdiği yorgunluğa geçmişti. Derken bacaklarındaki basınç yok olup dengesini yeniden kazanırken sendelemesine neden oldu.</p>

  <p>Oromis başını iki yana salladı. "Aptalca," dedi. "Çok aptalca. Büyücü sürdürmek için daha fazlasını yapsaydım bu seni öldürürdü. Hiçbir zaman kesin emirler kullanma."</p>

  <p>"Kesin emirler mi?"</p>

  <p>"Sihrini asla yalnızca iki sonucun olacağı şekilde söze dökme: basan veya ölüm. Eğer bir düşman bacaklarını kapana kıstırdıysa ve senden güçlüyse, bütün enerjini onun büyüsünü bozmaya çalışarak tüketirdin. Bu çabanın boş olduğunu fark edip vazgeçme şansı bulamadan ölmüş olurdun."</p>

  <p>"Bundan nasıl kaçabilirim?" diye sordu Eragon.</p>

  <p>"Büyüyü kendi kararınla bitirebileceğin bir süreç halinde yaparsan daha güvenli olur. Bacaklarımı serbest bırak, demek yerine, ki bu kesin emirdir, bacaklarımı tutan sihri azalt diyebilirsin. Biraz daha fazla sözcük kullanmak gerekiyor, ama rakibinin sihrinin ne kadar azalmasını istediğine ve tamamen azaltmanın tamamen güvenli olup olmadığına karar verebilirsin. Tekrar deneyeceğiz."</p>

  <p>Oromis işitilemeyen isteğini tekrarladıktan sonra Eragon'un ayaklarına basınç yeniden geldi. Eragon o kadar yorgundu ki fazla karşı koyabileceğini sanmıyordu. Ama yine de sihre uzandı.</p>

  <p>Antik sözler Eragon'un dilinden dökülmeden önce, bacaklarını engelleyen ağırlığın sabit bir hızda azaldığına dair garip bir his duydu. Gıdıklanıyor ve soğuk, kaygan bataklıktan çıkanlıyormuş gibi hissediyordu. Oromis'e bakınca Elfm yüzüne, kaybetmeye dayanamayacağı değerli bir şeye tutunuyormuş gibi tutkulu bir ifadenin yerleşmiş olduğunu gördü. Oromis'in şakaklarında bir damar zonkladı.</p>

  <p>Eragon'un gizemli prangaları yok olurken, Oromis, bir an tarafından sokulmuş gibi irkildi ve bakışları iki eline odaklanmış bir şekilde, zayıf göğsü hızla inip kalkarken öylece kalakaldı. Belki bir dakika boyunca böyle kaldı, sonra doğruldu ve Tel'naeir'in kıyısına kadar yürüdü. Solgun gökyüzünün altında tek başına durdu.</p>

  <p>Eragon'un içinde bir pişmanlık ve keder hissi belirdi; Glaedr'in kesilmiş ön bacağını gördüğünde kendisini pençesine alan duygulardı bunlar. Oromis'e karşı bu kadar küstah, kendi sakatlıklarından bu kadar bihaber olduğu ve Elfe artık güvenmediği için kendine küfretti. Geçmişteki yaralarla baş etmesi gereken bir tek ben değilim. Oromis en hafifleri hariç büyük sihirleri idare edemediğini söylediğinde Eragon onun ne demek istediğini anlamamıştı. Şimdiyse Oromis'in durumunun derinliğini ve özellikle sihirle doğup büyümüş bir ırka ait olduğu için bu durumun onda neden olduğu acıyı takdir ediyordu.</p>

  <p>Oromis'in yanına gidip çömeldi, Cücelerin yaptığı gibi eğildi, yaralı alnını yere koydu. "Ebrithil. Beni bağışla."</p>

  <p>Elf, onu duyduğuna dair bir belirti göstermedi.</p>

  <p>Güneş karşılarında batana kadar ikiş de duruşlarını bozmadı. Kuşlar akşam şarkılarına başlamış, hava serinleyip nemlenmişti. Kuzeyden geri dönen Saphira ve Glaedr'in kanat sesleri duyuldu.</p>

  <p>Oromis alçak ve mesafeli bir sesle, "Yarın bu ve diğer konularla yeniden başlarız." Eragon, onun profilinden Oromis'in alışıldık kayıtsız ketumluğuna geri döndüğünü arılayabiliyordu. "Bu senin için de uygun mu?"</p>

  <p>"Evet, efendim," dedi Eragon, bu soruya müteşekkir olarak.</p>

  <p>"Şu andan itibaren yalnızca antik dilde konuşmaya çalışman en iyisi. Elimizde çok az zaman var ve öğrenmenin en iyi yolu bu."</p>

  <p>"Saphira'yla konuşurken bile mi?"</p>

  <p>"O zaman bile."</p>

  <p>Eragon, Elf dilini kullanarak yemin etti. "O halde sizin dilinizde yalnızca düşünmek değil, rüya görene dek aralıksız çalışacağım."</p>

  <p>"Bunu başarırsan girişimimiz başarı kazanabilir," dedi Oromis aynı şekilde karşılık vererek. Durakladı. "Sabah doğruca buraya gelmek yerine sana rehberlik etmesi için göndereceğim Elfle git. Seni Ellesmeralıların kılıç oyunu alıştırması yaptığı yere götürecek. Orda bir saat kal, sonra her zamanki gibi devam et."</p>

  <p>"Bana siz öğretmeyecek misiniz?" diye sordu Eragon, hakarete uğradığını hissederek.</p>

  <p>"Senin öğreneceğin bir şey yok. Tanıştığım bütün kılıç ustaları kadar iyisin. Dövüşmesini senden daha fazla bilmiyorum ve benim sahip olup senin olmadığın şeyi sana veremem. Sana kalan tek şey şu andaki beceri seviyeni korumandır."</p>

  <p>"Bunu neden sizinle yapamıyorum... Efendim?"</p>

  <p>"Çünkü güne telaş ve çatışmayla başlamak hoşuma gitmiyor." Eragon'a baktı, sonra yumuşayıp ekledi. "Üstelik burda yaşayan başkalarıyla tanışmak senin için iyi olacak. Ben ırkımın temsilcisi değilim. Bu kadar yeter. Bak, geliyorlar."</p>

  <p>İki ejderha düz bir disk gibi duran güneşe karşı alçaldılar. Önce şiddetli bir rüzgârla Glaedr geldi, dev gövdesiyle gökyüzünü kaplayıp çimenlerin üstüne indi, kanatlarını kapattı. Sonra bir kartalın yanındaki bir serçe kadar çevik ve hızlı olan Saphira geldi.</p>

  <p>Oromis ve Glaedr, o sabah olduğu gibi Eragon ve Saphira'nın birbirlerinin derslerine dikkat edip etmediklerini görmek için bir dizi soru sordu. Sürekli diğerinin dersine dikkat etmemişlerdi, ama işbirliği yaparak ve aralarında bilgi paylaşarak bütün soruları cevaplayabildiler. Onları engelleyen tek şey yabancı dilde iletişim kurmak zorunda olmalarıydı.</p>

  <p>Daha iyi, dedi Glaedr. Çok daha iyi. Bakışlarını Eragon'a çevirdi. Yakında senin ve benim birlikte eğitim yapmamız gerekecek.</p>

  <p>"Elbette, Skulblaka."</p>

  <p>Yaşlı ejderha genzinden bir homurtu çıkarıp kayıp uzvunu telafi etmek için yan hoplayarak Oromis'in yanına gitti. Saphira, Glaedr'in kuyruğunun ucunu ısırıp bir geyiğin boynunu kırmak için yaptığı gibi başının bir hareketiyle havaya fırlattı. Glaedr dönüp dev dişlerini göstererek ağzını açınca geri çekildi.</p>

  <p>Eragon yüzünü buruşturarak Glaedr'in kükremesine karşı kulaklarını tıkadı, ama geç kalmıştı. Glaedr'in tepkisinin hızı ve yoğunluğu, bunun, Saphira'nın gün boyunca onu ilk kez kızdınşı olmadığını gösteriyordu. Eragon. Saphira'da pişmanlık yerine heyecan verici bir oyunbazlık –yeni oyuncağı olan bir çocuk gibi– ve diğer ejderhaya derin bir sadakat hissediyordu.</p>

  <p>"Kendine hâkim ol, Saphira!" dedi Oromis. Saphira geri çekilip oturdu, ama tavırlarındaki hiçbir şey pişman olduğunu göstermiyordu. Eragon zayıf bir mazeret mırıldandı, ama Oromis elini sallayıp, "Gidin artık," dedi. "İkiniz de."</p>

  <p>Eragon tartışmaksızın Saphira'nın üstüne tırmandı, ama havalanması için onu zorlamak zorunda kaldı. Saphira havalandıktan sonra nihayet Ellesmera'ya doğru yola çıkmadan önce meydanın üstünde üç kez daire çizmekte ısrar etti.</p>

  <p>Onu ısırmana neden olan şey neydi, diye sordu. Eragon cevabı bildiğini düşünüyordu, ama Saphira'nın doğrulamasını istiyordu.</p>

  <p>Yalnızca oynuyordum.</p>

  <p>Bu doğruydu, çünkü antik dilde konuşuyorlardı, ama Eragon bunun yalnızca gerçeğin küçük bir parçası olduğundan şüpheleniyordu. Evet, ama hangi oyundu bu? Altında Saphira'ıun gerildiğini hissetti. Görevini unutuyorsun. Şey yaparak... Doğru sözcüğü aradı. Glaedr'i kışkırtarak onun, Oromis'in ve benim dikkatimizi dağıtıyorsun ve başarmamız gereken şeyi engelliyorsun. Daha önce hiç bu kadar düşüncesiz olmamıştın.</p>

  <p>Benim vicdanım olduğunu mu düşünüyorsun?</p>

  <p>Bunun üzerine Eragon bir kahkaha attı, ama bir an için bulutların arasında oturduğu yeri unutup yana kaydı, neredeyse Saphira'nın omuzlarından yere düşüyordu Oh, bana ne yapacağımı söylediğin onca zamandan sonra şu kaderin cilvesine bak. Senin benim olduğun kadar, ben de senin vicdanınım, Saphira. Geçmişte beni azarlayıp uyarmak için iyi nedenlerin vardı ve şimdi ben de aynı şeyi yapmalıyım: İlginle Glaedr'i taciz etmeyi bırak.</p>

  <p>Saphira sessiz kaldı.</p>

  <p>Saphira ?</p>

  <p>Seni duyuyorum.</p>

  <p>Umarım.</p>

  <p>Huzurlu bir uçuştan sonra Saphira, bir günde iki nöbet. Nasılsın, diye sordu.</p>

  <p>Tüm uzuvlarım acıyor ve kendimi hasta hissediyorum. Bunun bir kısmının nedeni Rimgar ve mızrak dövüşü, ama çoğu acının yan etkileri. Zehir gibi, kaslarımı zayıflatıyor ve zihnimi bulandırıyor. Aklım bu eğitimin sonunu getirene kadar başımda kalır umarım. Ama daha sonra... Ne yapacağımı bilmiyorum. Var den için bu şekilde savaşamayacağım kesin.</p>

  <p>Bunu düşünme, diye tavsiyede bulundu Saphira. Durumun konusunda bir şey yapamazsın ve düşünerek yalnızca kendini daha kötü hissedersin. Şu anda yaşa, geçmişi hatırla ve gelecekten korkma, çünkü yok ve hiç de olmayacak Yalnızca şu an var.</p>

  <p>Saphira'nın omzunu sıvazlayıp çekingen bir minnettarlıkla gülümsedi. Sağ taraflarında bir atmaca, ılık akıntıda süzülürken tüylü ya da kürklü bir av belirtisi arayarak ormanı tarıyordu. Eragon, Oromis'in kendisine sorduğu soruyu düşünerek ona baktı: Bu kadar çok acı ve kedere yol açacaksa İmparatorla nasıl savaşabilirdi?</p>

  <p>Benim bir cevabım var, dedi Saphira.</p>

  <p>Nedir o?</p>

  <p>O Galbatorix... duraksadı, sonra, hayır, sana söylemeyeceğim. Kendin bulmalısın.</p>

  <p>Saphira! Mantıklı ol.</p>

  <p>Oluyorum zaten. Yaptığımızın neden doğru şey olduğunu bilmiyorsan Galbatorix'e teslim olsan daha iyi olur. Eragon ne kadar kibarca rica etse de ondan daha fazla bir şey öğrenemedi.</p>

  <p><br /></p>

  <p>Kuş yuvasına geri dönmüşlerdi. Eragon hafif bir akşam yemeği yiyip Oromis'in verdiği parşömenlerden birini açmak üzereyken kapının çalınması sessizliği bozdu.</p>

  <p>"Girin," dedi Arya'nın onu görmek için geldiğini umarak.</p>

  <p>Gerçekten de o gelmişti.</p>

  <p>Arya, Eragon ve Saphira'yi selamladı. "Tialdan Sarayı'nı ve bitişiğindeki bahçeleri görme fırsatı hoşunuza gider, diye düşündüm, çünkü dün onlarla ilgilendiğini söylemiştin. Tabi eğer çok yorgun değilseniz." Siyah iple örülmüş karmaşık desenleri olan kırmızı bir elbise giymişti. Renk tasarımı kraliçenin kaftanlarını yansıtıyor, anne ve kızı arasındaki güçlü benzerliği vurguluyordu.</p>

  <p>Eragon parşömenleri bir kenara itti. "Oraları görmeyi çok isterim."</p>

  <p>Yani isteriz, demek istiyor, diye ekledi Saphira.</p>

  <p>İkisi de antik dilde konuşunca Arya çok şaşırdı, bunun üzerine Eragon, Oromis'in emrini açıkladı. "Harika bir fikir," dedi Arya, aynı dilde onlara katılarak. "Burdayken bu dili konuşmanız çok uygun."</p>

  <p>Üçü ağaçtan inince Arya onları batıya, Ellesmera'nın bilmedikleri bir bölümüne doğru yönlendirdi. Yolda bir sürü Elfle karşılaştılar, hepsi Saphira'yı selamlamak için durdu.</p>

  <p>Eragon hiç Elf çocuk görünmediğini bir kez daha fark etti. Bundan Arya'ya söz edince, "Evet, birkaç çocuğumuz var. Şu anda Ellesmera'da yalnızca iki çocuk var, Dusan ve Alarma. Çok nadir bulundukları için çocuklara fazlasıyla değer veririz.</p>

  <p>Çocuk sahibi olmak bütün canlılara bahşedilebilecek en büyük onur ve sorumluluktur," dedi.</p>

  <p>En sonunda, iki ağacın arasında büyümüş ve geniş bir alanın girişi olarak hizmet gören kemerin altına geldiler. Arya antik dilde, "Ağacın kökü, asmanın meyvesi, kanımın geçmesine izin ver," dedi.</p>

  <p>Kemerli iki kapı titredi, sonra dışarıya doğru açıldı, beş kraliçe kelebeğin alacakaranlık gökyüzüne doğru uçmasına izin verdi. Kemerin açıldığı geniş çiçek bahçesi yabani bir çayır kadar el değmemiş ve doğal görünüyordu. Buranın ustalıkla yapıldığını gösteren tek şey, bitkilerin çeşitliliğiydi; türlerin çoğu mevsimsiz açmıştı ya daha sıcak ya da daha soğuk iklimlerden gelmişti, Elflerin sihri olmasa asla açmazdı. Sahne, döner ateşböcekleriyle güçlendirilen, mücevheri andıran alevsiz fenerlerle aydınlanmıştı.</p>

  <p>Arya, Saphira'ya bakarak, "Kuyruğuna dikkat et, yataklara savrulmasın," dedi.</p>

  <p>İlerleyerek bahçeyi geçtiler, dağınık ağaçların derinliklerine girdiler. Eragon ne olduğunu anlamadan ağaçların sayıları arttı ve sonra kalınlaşarak bir duvara dönüştü. İçeri girdiğini hiç fark etmeden kendini cilalı ahşap salonun eşiğinde buldu.</p>

  <p>Salon sıcak ve ev gibiydi; huzur, düşünme ve rahatlık yeriydi. Şekli ağaç gövdeleriyle belirlenmişti. Sarayın iç tarafındaki ağaçların kabukları soyulmuş, cilalanmış, ahşap kehribar ve bal renginde parlayana kadar yağlanmıştı. Gövdelerin arasındaki düzenli boşluklar pencere görevi görüyordu. Ezilmiş çam iğnelerinin kokusu havayı dolduruyordu. Orada çok sayıda Elf vardı; okuyor, yazıyor, karanlık bir köşede kaval çalıyorlardı. Hepsi Saphira'nın varlığını fark ederek durdu, başlarını eğdi.</p>

  <p>"Burda kalırdınız, değil mi Süvari Eragon ve Ejderha?" dedi Arya.</p>

  <p>"Burası muhteşem bir yer," diye karşılık verdi Eragon.</p>

  <p>Arya, Eragon'a ve bir ejderharun girebileceği her yerde onlara rehberlik etti. Her oda yeni bir sürprizdi; iki oda birbirine benzemiyordu ve her oda kendi yapısıyla ormanla birleşmenin farklı bir yolunu bulmuştu. Bir odada gümüş rengi bir dere boğumlu duvardan aşağı süzülüyor, çakıl taşı kaplı bir damar üstünde yere akıyor, sonra gökyüzünün altına geri dönüp kayboluyordu. Başka bir odada sarmaşıklar, yer hariç bütün her yeri kaplamıştı. En Narin pembe ve beyaz renklerdeki boru biçiminde çiçeklerle süslenmiş yapraklı, yeşil bir deri gibiydi sarmaşıklar. Arya, "Liani Asması," dedi.</p>

  <p>Pek çok sanat eseri gördüler, tablolar, heykeller, vitraydan yapılma parlak mozaikler, hepsi de bitki ve hayvan şekillerine dayanıyordu.</p>

  <p>Gizli yollarla diğer iki binayı birbirine bağlayan açık bir meydanda Islanzadi kısa bir an için onlara kaüldı. Eragon'un eğitiminin nasıl gittiğini, sırtının durumunu sordu. Eragon bunları kısa, nazik sözlerle ifade etti. Bu kraliçeyi memnun etmiş göründü, Saphira'yla da birkaç kelime konuştuktan sonra yollarına devam ettiler.</p>

  <p>Sonunda bahçeye geri döndüler. Eragon. Arya'nın yanında yürüyordu –Saphira da arkalarından geliyordu– çeşitli çiçeklerin kökenini, nasıl bakıldıklarını ve pek çok örnekte sihirle nasıl değiştirildiklerini kendisine anlatan sesiyle büyülenmiş gibiydi. Arya aynı zamanda beyaz tatula gibi yapraklarını gece açan çiçekleri de gösterdi ona.</p>

  <p>"En sevdiğin hangisi?" diye sordu Eragon.</p>

  <p>Arya gülümseyip hasır otlarıyla kaplı bir gölün kenarındaki bahçenin ucundaki bir ağacm üstünde ona eşlik etti. Ağacın en alt dalının etrafına çöreklenmiş olan gündüzsefası kadife gibi üç siyah çiçeğini kapattı.</p>

  <p>Çiçeklere üfleyen Arya fısıldadı. "Açıl."</p>

  <p>Çiçek yaprakları hışırdayarak açıldı, koyu renk örtülerini yayarak ortalarındaki nektan açığa çıkardı. Parlak, koyu mavi yıldız patlaması çiçeğin gırtlağını doldurdu, günün izinin geceye yayıldığı gibi siyah çiçek tacına yayıldı.</p>

  <p>"Bu en güzel ve en mükemmel çiçek, değil mi?" diye sordu Arya.</p>

  <p>Eragon ne kadar yakın olduklarının çok iyi farkında olarak, "Evet... öyle," dedi. Cesareti kendisini terk etmeden önce, "Sen de öyle," diye ekledi.</p>

  <p>Eragon, dedi Saphira.</p>

  <p>Ava bakışlarını onun üstüne sabitledi, Eragon başka yöne bakmak zorunda kalana kadar onu inceledi. Eragon yeniden onun yüzüne bakma cesaretini bulduğunda, Arya'nın, söyledikleriyle eğleniyormuş gibi belli belirsiz bir şekilde gülümsediğirü görerek küçük düştüğünü hissetti. "Çok naziksin," diye mınldandı Arya. Uzanıp çiçeğin ucuna dokundu, dönüp Eragon'a baktı. "Uzun zaman önce, bir yaz gün dönümünde Fâolin bu çiçeği benim için yarattı."</p>

  <p>Eragon ayaklarını oynatıp anlaşılmaz birkaç sözcükle karşılık verdi. İltifatını daha ciddiye almadığı için kırılmış ve incinmişti. Görünmez olmayı diliyordu ve hatta bunu sağlayacak bir sihir yapmayı bile düşünüyordu.</p>

  <p>Sonunda doğrulup, "Lütfen bizi bağışla Arya Svit-kona," dedi. "Geç oldu, ağacımıza geri dönmeliyiz."</p>

  <p>Arya'nın gülümsemesi derinleşti. "Elbette, Eragon. Anlıyorum." Ana kapıya kadar onlara eşlik edip kapıyı açtı. "İyi geceler, Saphira. İyi geceler, Eragon."</p>

  <p>İyi geceler, dedi Saphira.</p>

  <p>Eragon bütün mahcubiyetine rağmen elinde olmadan sordu. "Seni yarın görecek miyiz?"</p>

  <p>Arya başını yana eğdi. "Sanırım yarın meşgul olacağım." Sonra kapılar kapandı, ana binaya geri dönen Arya görünmez oldu.</p>

  <p>Saphira çömelerek Eragon'u burnuyla kenara itti. Hayal kurmayı bırak ve sırtıma bin. Sol ön bacağına tırmanan Eragon her zamanki yerini aldı, Saphira doğrulurken önündeki dikene tutundu. Birkaç adım sonra: Benim Glaedr'in yanındaki davranışlarımı eleştirdikten sonra nasıl gidip böyle bir şey yapabilirsin? Ne düşünüyordun?</p>

  <p>Onun hakkında neler hissettiğimi biliyorsun, diye homurdandı.</p>

  <p>Peh! Eğer sen benim, ben de senin vicdanınsam, aklı gelinmiş bir züppe . gibi davranmayı bırak. Oromis'in bize söyleyip durduğu gibi mantığını kullanmıyorsun. Sen ve Arya arasında ne olmasını bekliyorsun? O bir prenses!</p>

  <p>Ben de bir Süvari'yim.</p>

  <p>O bir Elf; sen insansın!</p>

  <p>Her gün Elfe biraz daha benziyorum.</p>

  <p>Eragon o yüz yaşından daha büyük.</p>

  <p>Ben de o ya da herhangi bir Elf kadar uzun yaşayacağım.</p>

  <p>Ah, ama henüz yaşamadın, sorun burda. Böyle büyük bir farkın üstesinden gelemezsin. O yüz yıllık bir deneyimi olan yetişkin bir kadın, ama sen...</p>

  <p>Ne? Ben neyim, diye terslendi. Çocuk mu? Söylemek istediğin bu mu?</p>

  <p>Hayır, çocuk değil. Seninle bir araya geldiğimizden beri gördüğümüz ve yaptığımız onca şeyden sonra çocuk değilsin.</p>

  <p>Ama gençsin, Cüceleri, ejderhaları ve Elfleri bir kenara bırak, kendi kısa ömürlü ırkının hesaplarına göre bile gençsin.</p>

  <p>Sen de öyle.</p>

  <p>Karşılığı Saphira'yı bir süre için susturdu. Sonra: Ben yalnızca seni korumaya çalışıyorum, Eragon. Hepsi bu. Senin mutlu olmanı istiyorum ve korkarım Arya'nın peşine düşmekte ısrar ettiğin sürece mutlu olmayacaksın.</p>

  <p><br /></p>

  <p>İkisi odalarına çekilmek üzereyken antrenin kapağının hızla açıldığını ve birinin zırh şıkırüsıyla içeri girdiğini duydular. Eragon davetsiz misafirle karşılaşmaya hazır bir şekilde Zar'roc'u alarak kapıya koştu.</p>

  <p>Yerdeki Orik'i görünce elini indirdi. Cüce sol elindeki şişeden iri bir yudum aldı, sonra gözlerini kısarak Eragon'a baktı. "Tuğlalar ve kemikler aşkına, nerdesin sen? Ah, işte burdasın. Nerde olduğunu merak ettim. Seni bulamadım, bu yüzden bu güzel hüzünlü gecede gidip şeni bulabilirim, diye düşündüm... ve işte burdasın! Bu güzel kuş yuvasında bir arada olduğumuza göre şşen ve ben ne konuşmalıyız?"</p>

  <p>Cücenin kolunu tutup ayağa kaldırırken her zamanki gibi Orik'in ne kadar ağır olduğunu görüp şaşırdı, minyatür bir kaya gibiydi. Eragon desteğini çekince Orik iki yana sallandı. Öyle tehlikeli açılarda duruyordu ki en ufak bir tehditle devrilecek gibiydi.</p>

  <p>"İçeri gel," dedi Eragon kendi dilinde. Kapağı kapatü. "Burda üşüteceksin."</p>

  <p>Orik yuvarlak, derine kaçmış gözlerini kırpıştırarak Eragon'a baktı. "Bu yeşil sürgünümde seni ortalıkta fazla görmüyorum. Beni Elflerin eline terk ettin ve onlar berbat, sıkıcı arkadaşlar, evet, gerçekten."</p>

  <p>Hafif suçluluk duygusu Eragon'un garip bir şekilde gülümseyerek kendini gizlemesine neden oldu. Tüm bu olan bitenin arasında Cüceyi unutmuştu. "Seni ziyarete gelmediğim için üzgünüm, Orik, ama çalışmalarım beni çok meşgul ediyor. Dur, bana pelerinini ver." Cücenin kahverengi pelerinini çıkarmasına yardımcı oldu. "Ne içiyorsun?"</p>

  <p>"Faelnirv," dedi Orik. "Şok harika, gıdıklayıcı iksir. Elflerin fırıldakçı icatlarının içinde en iyisi ve güzeli bu; sanki gevezelik yeteneği veriyor. Sözcükler dudaklarından tatlı su balığı sürüsü gibi akıyor, nefessiz sinek kuşu sürüleri gibi, yılan balıkları gibi." Eragon, onu yatak odasına götürürken Orik şişesiyle Saphira'ya selam verdi. "Selamlar, Demirdiş. Pulların Morgathal'ın demirhanesindeki kömürler gibi parlaşın"</p>

  <p>Selam Orik, dedi Saphira, başını yatağın kenarına dayayarak. Seni bu duruma ne getirdi? Bu hiç sana benzemiyor.</p>

  <p>"Beni bu duruma ne mi getirdi?" diye tekrarladı Orik. Eragon'un getirdiği sandalyeye oturdu –ayakları yerden birkaç santim yukarıda sallanıyordu– ve başını iki yana salladı. "Kırmızı başlık, yeşil başlık, her yerde gördüğüm Elfler. Elflerin ve kahrolası nezaketlerinin arasında boğuluyorum. Kansızlar. Suskunlar. Evet, efenim, hayır efenim, üç torba dolu, efenim, daha fazla dayanamıyorum." Kederli bir ifadeyle Eragon'a baktı. "Sen eğitimini alırken ben ne yapacağım? Oturup taşa dönüp atalanmın ruhlarına katılırken başparmaklarımı mı çevireceğim? Söyle bana, zeki Süvari."</p>

  <p>Kendini meşgul edebileceğin becerilerin ya da hobilerin yok mu, diye sordu Saphira.</p>

  <p>"Evet," dedi Orik. "Yeterince iyi bir demirciyim. Ama onlara değer vermeyen birileri için neden parlak silahlar ve zırhlar yapayım ki? Burda bir işe yaramıyorum. Üç bacaklı bir Feldûnost kadar işe yaramazım."</p>

  <p>Eragon şişeye doğru elini uzattı. "Alabilir miyim?" Orik bir ona, bir Şişeye baktı, sonra yüzünü buruşturup uzattı. Eragon'un boğazından aşağı inerken faelnirv buz kadar soğuk, yakıcı ve keskindi. Sulanan gözlerini kırpıştırdı. İkinci yudumu aldıktan sonra şişeyi Orik'e geri uzattı. Orik içkiden ne kadar az kaldığını görüp düş kırıklığına uğradı.</p>

  <p>"İkinize ordaki ormanda Oromis ne gibi yaramazlıklar öğretiyor."</p>

  <p>Eragon eğitimini, Farthen Dûr'da yanlış kutsadığı çocuğu, Menoa ağacını, sırtını ve son birkaç günü dolduran her şeyi anlatırken Orik ya kıkırdıyor ya da homurdanıyordu. Eragon konuyu o anda kendisi için en fazla değer taşıyan noktayla kapattı: Arya.</p>

  <p>İçkiyle cesaretlenerek ona karşı duygularını itiraf etti ve Arya'nın kendisine nasıl aldırmadığını anlattı.</p>

  <p>Parmağını sallayan Orik, "Senin altındaki taş hatalı, Eragon. Kaderi kışkırtma. Arya..." Durdu, kükredi, sonra faelnirv'den bir yudum daha aldı. "Ah, bunun için çok geç. Ben kimim ki neyin akıllıca olduğunu, neyin olmadığını söyleyeyim?"</p>

  <p>Saphira bir süre önce gözlerini kapamıştı. Açmadan sordu. Sen evli misin, Orik? Bu soru Eragon'u şaşırtmıştı; Orik'in özel hayaünı hiç merak etmemişti.</p>

  <p>"Eta," dedi Orik. "Ama Thorgerd Tekgöz ve Himinglada'nın kızı Hvedra'yla sözlüyüm. Urgallar saldırana ve Hrothgar beni bu lanetli geziye gönderene kadar bu bahar evlenmeye kararlıydık."</p>

  <p>"O da Dûrgrimst Ingeitum'dan mı?" diye sordu Eragon.</p>

  <p>"Elbette!" diye kükredi Orik, yumruğunu sandalyesinin kenarına indirerek. "Klanımın dışından biriyle evlenir miyim ben? Vardrûn teyzemin torunu o; Hrothgar'ın ikinci kuşak kuzeni; saten kadar pürüzsüz beyaz, yuvarlak baldırları; elma gibi kırmızı yanakları var; şimdiye kadar görülen en güzel Cüce kız."</p>

  <p>Hiç kuşkusuz, dedi Saphira.</p>

  <p>"Eminim kısa süre sonra onayeniden göreceksin," dedi Eragon.</p>

  <p>"Hıh." Orik gözlerini kısarak Eragon'a baktı. "Devlere inanır mısın? Dev devlere, güşlü devlere, elleri küreğe benzeyen sakallı devlere?"</p>

  <p>"Masallar dışmda onları ne gördüm, ne de duydum," dedi Eragon. "Eğer varlarsa bile Alagaesia'da yoktu."</p>

  <p>"Ah, ama varlar! Varlar!" dedi Orik, şişeyi başının üstünde sallayarak. "Söyle bana Süvari, korkunç bir dev bahçede seninle karşdaşsa sana akşam yemeği dışında ne der?"</p>

  <p>"Eragon, der herhalde."</p>

  <p>"Hayır, hayır. Cüce der, çünkü onun için Cücesindir." Orik bir kahkaha patlatıp sert dirseğiyle Eragon'un kaburgalarını dürttü. "Anlıyo musun? İnsanlar ve Elfler devler. Ülke onlarla dolu, orda, burda, her yerde, büyük ayaklarıyla dolaşıp üstümüze bitmek bilmeyen gölgeler saçıyorlar." Sandalyesinde ileri geri sallanarak gülmeye devam etti, sonunda sandalyesi devrildi ve tok bir sesle yere düştü.</p>

  <p>Kalkmasına yardım eden Eragon, "Bu gece burda kalsan iyi olur. Karanlıkta o merdivenlerden inecek durumda değilsin," dedi.</p>

  <p>Orik neşeli bir kayıtsızlıkla onayladı. Eragon'un zırhını çıkarmasına ve yatağın kenarına yığmasına izin verdi. Eragon içini çekerek ışıkları kapadı, yatağın bir kenarına yattı.</p>

  <p>Cücenin mınltılarını dinleyerek uykuya daldı. "...Hvedra... Hvedra... Hvedra... Hvedra..."</p>
</body>
</html>
