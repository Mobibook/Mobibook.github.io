<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Mükemmel Görüntü</h1>

  <p>En sonunda düşmanlarımın yapısını anladım, diye düşündü Eragon. Carvahall'de ilk gördüğü günden beri korkuyordu onlardan, ama bunun nedeni yalnızca yaptıkları alçakça işler değil, yaratıklar hakkında çok az şey biliyor olmasıydı. Bu cehaletiyle Ra'zac'a gerçekte sahip olduklarından daha fazla güç vermiş ve onlardan neredeyse doğaüstü varlıklarmış gibi korkmuştu. Gerçekten kâbustular. Ama şimdi Oromis'in açıklamaları Ra'zac'ın gizemli havasını kaldırmıştı, artık o kadar güçlü görünmüyorlardı. Işığa ve suya karşı savunmasız oldukları gerçeği, bir daha karşılaştıklarında, Garrow ve Brom'u öldüren yaratıkları yok edeceğine dair inancını güçlendiriyordu.</p>

  <p>"Ebeveynlerine de Ra'zac mı deniyor?"</p>

  <p>Oromis başını iki yana salladı. "Lethrblaka, diyoruz onlara. Ve yavruları kurnaz olsa bile dar görüşlüyken, Lethrblaka bir ejderhanın zekâsına sahiptir. Zalim, kötü ve sapık bir ejderha."</p>

  <p>"Nerden geliyorlar?"</p>

  <p>"Ataları hangi ülkeyi terk ettiyse. Kral Palancar'ın göç etmesinin nedeni onların yarattığı tahribat olabilir. Biz Süvariler, Ra'zac'ın Alagaesia'daki kötü varlığının farkına vardığımızda onları yok etmek için elimizden geleni yaptık, tıpkı bir yaprak küfüne yaptığımız gibi. Ama ne yazık ki kısmen başarılı olduk. İki Lethrblaka, sana çok büyük acılar çektiren iki yavrusuyla birlikte kaçtı. Galbatorix, Vrael'i öldürdükten sonra onları arayıp buldu. Korama ve bol miktarda sevdikleri yiyecek karşılığında hizmetlerini almak için onlarla pazarhk yaptı. Bu yüzden Galbatorix onların İmparatorluk'un en büyük şehirlerinden biri olan Dras-Leona yakınlarında yaşamalarına izin veriyor."</p>

  <p>Eragon'un çenesi kasıldı. "Cevaplamaları gereken çok şey var." Eğer düşündüklerimi yaparsam verecekler de.</p>

  <p>"Öyle," diye doğruladı Oromis. Kulübeye giderek kapının siyah gölgesinden geçti, kucağında on beş santim genişliğinde, otuz santim boyunda yarım düzine kayağan taşı tabletiyle geri döndü. Bir tanesini Eragon'a verdi. "Bu nahoş konuları şimdilik bir kenara bırakalım. Fairth yapmayı öğrenmenin hoşuna gideceğini düşündüm. Düşüncelerini odaklaşürmanın harika bir yoludur. Kayağan taşı istediğin renk bileşimiyle kaplayabileceğin kadar mürekkeple dolu. Bütün yapman gereken saklamak istediğin görüntüye odaklanıp, 'Zihin gözüyle gördüklerim bu tabletin üstüne kopya edilsin,' demek. Eragon kil pürüzsüzlüğürdeki taşı incelerken meydanı işaret etti. "Etrafına bak, Eragon ve saklamaya değer bir şey bul."</p>

  <p>Eragon'un dikkatini çeken ilk nesneler en belirgin, en sıradan olanlardı: ayağının dibindeki bir zambak, Oromis'in kulübesi, beyaz akıntı ve arazinin kendisi. Hiçbiri eşsiz değildi. Hiçbiri onu gören kişiye Fairth'in konusu ya da onu kimin yaptığı konusunda bir bilgi vermezdi. Değişen ve kaybolan şeyler, korumaya değen şeyler bunlardır, diye düşündü. Gözleri bir ağacın dallarının ucundaki soluk yeşil renkteki bahar tomurcuklarına (akıldı, sonra fırtınanın gövdeye çarpıp kabuğunu kaldırdığı yerdeki derin, ince yaraya indi. Yan saydam özsu tanecikleri yaranın kenarlarını kaplamış, ışığı yakalayıp yansıtıyordu.</p>

  <p>Eragon gövdenin yanına gitti, yaranın üzerindeki yuvarlak şişliklerin siluetini ve etrafını saran yeni, parlak iğne yığmlarını görebilecek şekilde durdu. Bu sahneyi zihnine olabildiğince iyi bir şekilde yerleştirip sihirli sözleri tekrarladı.</p>

  <p>Renkler üzerinde belirip uygun biçimlerde birbirine karışırken gri tabletin yüzeyi aydınlandı. Renkler sonunda hareket etmeyi bırakınca Eragon kopyalamak istediği şeyin empresyonist bir kopyasına bakarken buldu kendim. Özsu ve iğneler, canlı, jilet keskinliğinde ayrıntılarla sunulmuş, başka her şey yan açık gözlerle görülmüş gibi bulanıktı. Oromis'in Ilirea fairth'inin evrensel açıklığı yoktu bu tabloda.</p>

  <p>Eragon, Oromis'in işaretiyle tabloyu ona verdi. Elf resmi bir an inceledi, sonra, "Garip bir düşünce tarzın var, Eragon-finiarel," dedi. "Çoğu insan tanınabilir bir görüntü yaratmak için dikkatini uygun şekilde yönlendirmede zorluk çeker. Öte yandan sen ilgini çeken nerdeyse her şeyi gözleyebiliyorsun. Ama bu da senin odağını daraltıyor. Meditasyonda da aynı sorunu yaşıyorsun. Rahatlamah, görüş alanını genişletmeli ve neyin önemli neyin önemsiz olduğuna karar vermeden etrafındaki her şeyi özümlemelisin." Resmi yanına koyup çimenlerin üstünden ikinci boş tableti aldı. "Tekrar dene, bu kez..."</p>

  <p>"Selam, Süvari!"</p>

  <p>İrkilen Eragon dönüp bakınca Orik ve Arya'nın yan yana ormanın içinden çıktıklarını gördü. Cüce selam vermek için ellerini kaldırmıştı. Sakalı yeni biçimlendirilmiş ve örülmüştü, saçları güzel bir atkuyruğuyla toplanmıştı. Kırmızı ve kahverengi, altın işlemeleri olan yeni bir tunik giymişti; Elflerin lütfuyla. Görünüşü bir gece önceki durumuna ait bir şey belli etmiyordu.</p>

  <p>Eragon, Oromis ve Arya geleneksel selamlarını verdiler, sonra Oromis antik dili bırakarak sordu. "Bu ziyareti neye borçluyum? İkiniz de kulübeme hoş geldiniz, ama gördüğünüz gibi Eragon'la çalışıyoruz ve bu çok önemli."</p>

  <p>"Seni rahatsız ettiğimiz için özür dilerim, Oromis-elda," dedi Arya. "Ama..."</p>

  <p>"Hata benim," dedi Orik. Devam etmeden önce Eragon'a baktı. "Buraya Eragon'un gereken eğitimi alıp almadığını denetlemek için Hrothgar tarafından gönderildim. Aldığına eminim, ama eğitimini kendi gözlerimle görmeliyim, böylece Tronjheim'a geri döndüğümde kralıma olayları doğru bir şekilde anlatabilirim."</p>

  <p>"Eragon'a öğrettiklerimin kimseyle paylaşılmaması gerekiyor. Süvarilerin sırrı yalnızca onlara aittir."</p>

  <p>"Bunu anlıyorum. Bununla birlikte, şüpheli bir dönemde yaşıyoruz; bir zamanlar sağlam olan taş artık dengesiz. Hayatta kalmak için uyum sağlamamız gerekiyor. Eragon'a o kadar çok şey bağlı ki, biz Cücelerin onun eğitimini söz verildiği gibi aldığından emin olmaya hakkımız var. Ricamızın mantıksız olduğunu düşünüyor musunuz?"</p>

  <p>"Güzel konuşmaydı," dedi Oromis. Parmaklarını birleştirirken yüz ifadesini her zamanki gibi okumak imkânsızdı. "O halde bunun sizin için bir görev meselesi olduğunu düşünebilir miyim?"</p>

  <p>"Görev ve onur."</p>

  <p>"Ve bu noktada ikisi de vazgeçmene izin vermeyecek?"</p>

  <p>"Korkarım hayır, Oromis-elda," dedi Orik.</p>

  <p>"Pekâlâ. Kalıp bu dersin devamını izleyebilirsin. Bu seni tatmin eder mi?"</p>

  <p>Orik kaşlarını çattı. "Dersin sonuna mı geldiniz?"</p>

  <p>"Daha yeni başladık."</p>

  <p>"Evet, o halde tatmin eder. En azından şimdilik."</p>

  <p>Onlar konuşurken, Eragon, Arya'nın bakışlarını yakalamaya çalıştı, ama Arya'nın dikkati Oromis'e odaklanmıştı.</p>

  <p>"...Eragon!"</p>

  <p>Gözlerini kırpışürarak dalgınlığından kurtuldu. "Evet, efendim?"</p>

  <p>"Dalma, Eragon. Yeni bir fairth yapmanı istiyorum. Zihnini daha önce söylediğim gibi açık tut."</p>

  <p>"Evet, efendim." Eragon tableti aldı, Orik ve Arya'nın orada performansını değerlendirecek olması düşüncesi ellerinin terlemesine yol açmıştı. Oromis'in iyi bir öğretmen olduğunu kanıtlamak için iyi bir şey yapmak istiyordu. Ama buna rağmen iğne ve özsuya odaklanamadı; Arya bir mıknatıs gibi onu dürtüyor, ne zaman başka bir şey düşünse onu kendisine çekiyordu.</p>

  <p>En sonunda onun çekimine karşı direnmesinin boş bir çaba olduğunu fark etti. Zihninde onun bir görüntüsünü oluşturdu –bu çok kısa sürdü, çünkü onun yüz hatlarını kendisininkinden daha iyi biliyordu– ve antik dilde sihir sözlerini tekrarladı, bütün hayranlığını, aşkını ve korkusunu sihrine kattı.</p>

  <p>Sonuç karşısında Eragon'un nutku tutuldu.</p>

  <p>Arya'nın başı ve omuzları koyu renk, belli belirsiz bir zemin üzerine resmedilmişti. Sağ tarafından gelen ateşböceklerinin ışığıyla aydınlanırken bilmiş gözlerle bakıyor, yalnızca olduğu gibi değil, Eragon'un onu düşündüğü gibi görünüyordu: gizemli, egzotik ve o güne kadar gördüğü en güzel kadın. Kusuriu, mükemmel olmayan bir resimdi, ama o kadar büyük bir yoğunluk ve tutku taşıyordu ki, Eragon'un zihninde içgüdüsel bir tepki uyandırdı. Onu gerçekten böyle mi görüyorum? Bu kadın her kimse o kadar bilge, o kadar güçlü, o kadar büyüleyici biriydi ki, her erkeği tüketebilirdi.</p>

  <p>Çok uzaklardan Saphira'nın fısıldadığını duydu: dikkatli ol...</p>

  <p>"Ne yaptın, Eragon?" diye sordu Oromis.</p>

  <p>"Ben... ben bilmiyorum." Oromis elini uzatırken Eragon tereddüt etti. Başkalarının, özellikle Arya'nın çalışmasını görmesini istemiyordu. Uzun, dehşet verici bir duraklamadan sonra Eragon tableti tutan parmaklarını zorla açarak Oromis'in almasına izin verdi.</p>

  <p>Tablete bakıp Eragon'a dönen Elfin ifadesi sertleşti. Eragon bu bakışların ağırlığı altında büzüldü. Oromis hiçbir şey söylemeden tableti Arya'ya uzattı.</p>

  <p>Arya başını tablete doğru eğerken saçları yüzünü kapatıyordu, ama Eragon tableti tutan ellerindeki damarların kabardığını görebiliyordu. Arya'nın sıkmasıyla tablet elinde titriyordu.</p>

  <p>"Eee, neymiş o?" diye sordu Orik.</p>

  <p>Tableti başının üstüne kaldıran Arya yere fırlatıp binlerce parçaya böldü. Sonra ayağa kalkıp büyük bir gururla Eragon'un yanından geçti, meydanda yürüyüp Du Weldenvarden'in karışık derinliklerine girdi.</p>

  <p>Orik tabletin parçalarından birini aldı. Boştu. Tablet kınlmca görüntü kaybolmuştu. Sakalını sıvazladı. "Onu tanıdığım onlarca yıl içinde Arya kendini hiç böyle kaybetmemişti. Asla. Ne yaptın, Eragon?"</p>

  <p>Şaşkınlık içindeki Eragon, "Onun portresini," dedi.</p>

  <p>Şaşıran Orik kaşlarını çattı. "Portresini mi? Neden bu..."</p>

  <p>"Bence artık gitsen daha iyi olur," dedi Oromis. "Hem zaten ders bitti. Yarın gel ya da Eragon'un gelişimi konusunda daha iyi bir fikir edinmek istiyorsan bir gün sonra."</p>

  <p>Cüce gözlerini kısarak Eragon'a baktı, sonra başını sallayıp ellerindeki toprağı temizledi. "Evet, Sanırım öyle yapacağım. Zamanın için teşekkürler, Oromis-elda." Ellesmera'ya doğru giderken omzunun üstünden Eragon'a, "Eğer konuşmak istersen Tialdari Sarayı'nın dinlenme odasında olacağım," dedi.</p>

  <p>Orik gidince Oromis tuniğinin eteklerini kaldırıp çömeldi, tabletin parçalarını toplamaya başladı. Yerinden kıpırdayamayan Eragon, onu seyrediyordu.</p>

  <p>"Neden?" diye sordu antik dilde.</p>

  <p>"Belki," dedi Oromis. "Arya senden korkmuştur."</p>

  <p>"Korkmak mı? O hiç korkmaz." Eragon bunu söylerken bile doğru olmadığını biliyordu. Yalnızca korkusunu herkesten iyi saklıyordu. Bir dizinin üstüne çöküp tabletin bir parçasını alarak Oromis'in avucuna bastırdı. "Onu neden korkutayım ki?" diye sordu. "Söyleyin bana."</p>

  <p>Oromis ayağa kalkıp derenin kenarına kadar yürüdü, tabletin parçalarını suya atıp gri taneciklerin parmaklarının arasından akıp gitmesine izin verdi. "Fairthler yalnızca göstermelerini istediğin şeyi gösterir. Onlarla yalan söylemek mümkündür, sahte imajlar yaratmak, ama bunu yapmak senin şu anda sahip olduğundan daha büyük bir beceri gerektirir. Arya bunu biliyor. Fairth'in ona karşı olan duygularının doğru bir temsili olduğunu da biliyor."</p>

  <p>"Ama bu onu neden korkutuyor?"</p>

  <p>Oromis üzgün bir şekilde gülümsedi. "Çünkü fairth senin aşkının derinliğini gösteriyor." Parmaklarını birbirine bastırıp bir dizi kemer oluşturdu. "Durumu analiz edelim, Eragon. Halkın arasında ve kendi gözlerinde bir erkek olarak görülsen de sen daha bir çocuksun." Eragon kaşlarını çattı. Saphira'nın bir gece önce söylediklerinin yankılarını duyuyordu. "Normalde bir insanın yaşını bir Elfın yaşıyla karşılaştırmam, ama sen bizim uzun ömrümüzü paylaşacağm için senin de bizim standartlarımıza göre değerlendirilmen gerekir.</p>

  <p>"Ve sen bir Süvarisi'n. Galbatorix'i yenmemize yardım etmen konusunda sana güveniyoruz; dikkatinin çalışmalarından uzaklaşması Alagaesia'daki herkes için bir felaket olur.</p>

  <p>"Peki, bu durumda, Arya'nın senin fairth'ine nasıl tepki vermesi gerekiyordu? Onu romantik bir ışıkta gördüğün belli, ama –Arya'nın da senden hoşlandığına hiç kuşkum olmasa da– senin gençliğin, kültürün, ırkın ve sorumlulukların yüzünden ikinizin beraber olması mümkün değil. Senin ilgin Arya'yi rahatsız edici bir pozisyona soktu. Eğitimini bozmaktan korkacağı için seninle karşılaşmaya cesaret edemeyecek. Ama kraliçenin kızı olarak sana aldırmazlık ederek bir Süvari'yi gücendirme riskine giremez... özellikle bu kadar çok şeyin bağlı olduğu bir Süvari'yi... Birbirinize uyumlu olsaydımz bile, bütün enerjini elindeki işine verebilmen için Arya, seni cesaretlendirmekten kaçardı. Daha büyük bir iyilik uğruna kendi mutluluğunu feda ederdi." Oromis'in sesi kalınlaştı. "Şunu anlamalısın, Eragon: Galbatork'i öldürmek her şeyden önemli. Başka hiçbir şeyin önemi yok." Durakladı, bakışları yumuşadı. "Şartlarımız düşünülürse, senin, ona karşı duygularının, uğrunda bu kadar çaba sarf ettiğimiz her şeyi tehlikeye atacağından korkması o kadar garip mi?"</p>

  <p>Eragon başını iki yana salladı. Davranışıyla Arya'ya sıkıntı verdiği için utanıyor, bu kadar pervasız ve çocukça davrandığı için de üzülüyordu. Kendimi daha iyi kontrol edebilseydim bütün bu zor durumlardan kaçınabilirdim.</p>

  <p>Omzuna dokunan Oromis, onu kulübeye götürdü. "Benim anlayışsız olduğumu düşünme, Eragon. Herkes hayatının bir döneminde seninki gibi heyecanlar yaşar. Bu büyümenin bir parçasıdır. Hayatın normal rahatlıklarını reddetmenin senin için ne kadar zor olduğunu da biliyorum, ama galip gelmek istiyorsak bu gerekli."</p>

  <p>"Evet, efendim."</p>

  <p>Mutfak masasına oturdular. Oromis, Eragon'un Liduen Kvaedhi alıştırması yapması için yazı materyali çıkarmaya başladı. "Arya'ya karşı duygularını unutmam beklemenin mantıksız olacağını biliyorum, ama bunun bir daha derslerime müdahale etmesine engel olmam bekliyorum. Bunun için söz verebilir misin?"</p>

  <p>"Evet, efendim. Söz veriyorum."</p>

  <p>"Ya Arya? Onun açmazı konusunda yapılabilecek onurlu şey ne olurdu?"</p>

  <p>Eragon duraksadı. "Onun arkadaşlığını kaybetmek istemiyorum."</p>

  <p>"Pekâlâ."</p>

  <p>"Bu yüzden.. gidip özür dileyeceğim ve ona bir daha böyle bir zorluk çıkarmayacağıma dair söz vereceğim." Bunu söylemesi zordu, ama söyledikten sonra bir rahatlama hissetti, sanki hatasını kabullenmek onu temizlemişti.</p>

  <p>Oromis memnun görünüyordu. "Sırf bununla bile olgunlaştığını kanıtladın."</p>

  <p>Masaya bastırdığı kâğıtlar Eragon'un ellerinin altında pürüzsüzdü. Boş, beyaz kâğıda bir süre baktı, sonra tüy kalemi mürekkebe batınp glif sütunları oluşturmaya başladı. Kancalı her satır, kâğıdın üzerindeki gece ışını, kendini içinde kaybedebileceği ve karmaşık duygularını unutabileceği dipsiz bir kuyu gibiydi.</p>
</body>
</html>
