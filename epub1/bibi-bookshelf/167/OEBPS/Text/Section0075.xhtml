<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Miras</h1>

  <p>Murtagh sırıtıyordu. "Thrysta vindr," dedi ve sert bir hava küresi aralarına girip Eragon'un göğsüne çarptı, onu ovada beş metre geriye fırlattı.</p>

  <p>Sırtüstü düşerken Saphira'nın hırladığını duydu. Gözlerinin önünde kırmızı ve beyazlar uçuşuyordu. Kendini top haline getirip acının geçmesini bekledi. Murtagh'ın yeniden ortaya çıkmasına karşı duyduğu sevinç karşılaşmalarınınkorkunç şartları yüzünden baskılanmıştı. Dengesiz bir şok, şaşkınlık ve öfke karışımı içinde kaynamaya başlamıştı.</p>

  <p>Kılıcını indiren Murtagh çelik kaplı elini işaret parmağı haricinde yumruk yaparak Eragon'a işaret etti. "Sen asla vazgeçmiyorsun."</p>

  <p>Az Ragni'den Hedarth'a salla giderken gördüğü önsezisinden bir sahneyi hatırlarken Eragon'un omurgasından aşağı soğuk bir ürperti indi: Bir adam ezilmiş miğferi ve kanlı zırhıyla kanla pıhtılaşmış çamurun içine serilmiş yatıyordu; yüzü havaya kaldırdığı kolunun arkasına gizlenmişti. Zırhlı bir el, Eragon'un görüş alanına girip kaderin bütün yetkisiyle yerdeki adamı işaret ediyordu. Geçmiş ve gelecek birleşmişti. Şimdi Eragon'un sonuna karar verilecekti.</p>

  <p>Kendini ayağa kalkmak için zorlayarak, "Murtagh... sen nasıl hayatta olabilirsin? Urgalların seni yeraltına götürdüklerini gördüm. Seni kristal bakışla görmeye çalıştım, ama yalnızca karanlık vardı," dedi.</p>

  <p>Murtagh keyifsiz bir şekilde güldü. "Sen hiçbir şey görmedin, tıpkı benim Urû'baen'deki günlerimde seni kristal bakışla görmeye çalıştığım zaman olduğu gibi."</p>

  <p>"Ama sen öldün!" diye bağırdı Eragon, neredeyse anlamsız bir şekilde. "Farthen Dûr'da öldün. Arya tünelde senin kanlı giysilerini buldu."</p>

  <p>Bir gölge Murtagh'ın yüzünü kararttı. "Hayır, ölmedim. Bu İkizlerin işiydi, Eragon. Bir grup Urgalın kontrolünü ele alıp Ajihad'ı öldürmek ve beni yakalamak için bir pusu kurdular. Sonra kaçamamam için beni büyüleyerek Urû'baen'e kaçırdılar."</p>

  <p>Eragon olanları anlayamayarak başını iki yana salladı. "Ama neden Galbatorix'e hizmet etmeyi kabul ettin? Ondan nefret ettiğini söylemiştin. Bana dedin ki..."</p>

  <p>"Kabul etmek mi!" Muftagh tekrar gülerken kahkahasında deliliğin izleri vardı. "Kabul etmedim. Galbatorix önce Urû'baen'de koruduğu yıllara kin duyduğum için, isteğine karşı gelip kaçtığım için beni cezalandırdı. Sonra sen, Saphira ve Varden hakkında bildiğim her şeyi benden zorla öğrendi."</p>

  <p>"Bize ihanet ettin! Ben senin için yas tutuyordum ve sen bize ihanet ettin!"</p>

  <p>"Başka seçeneğim yoktu."</p>

  <p>"Ajihad seni kilit altına almakta haklıydı. Senin hücrende çürümene izin vermeliydi, o zaman bunların hiçbiri..."</p>

  <p>"Başka seçeneğim yoktu!" diye hırladı Murtagh. "Thorn benim için yumurtasından çıktıktan sonra Galbatorix ikimizi de antik dilde ona sadakat yemini etmeye zorladı. Artık ona karşı gelemeyiz."</p>

  <p>Eragon'un içinde bir acıma ve tiksinti hissi birikti. "Sen baban olmuşsun."</p>

  <p>Murtagh'ın gözlerine garip bir parıltı yerleşti. "Ben Morzan'ın hiç olmadığı kadar güçlüyüm. Galbatorix bana sihir hakkında senin hayal bile edemeyeceğin şeyler öğretti... Bu büyüler o kadar güçlü ki korkak oldukları için Elfler bile ağzına almaya cesaret edemez. Galbatorix onları keşfedene kadar antik dilde kaybolmuş sözcüklerdi bunlar. Enerjiyi kontrol etmenin yollan... Düşmanlarını yok edebilen ve bütün arzularını gerçekleştirebilen sırlar, korkunç sırlar."</p>

  <p>Eragon, Oromis'in derslerinin bir kısmını hatırlayıp karşılık verdi. "Sır olarak kalması gereken şeyler."</p>

  <p>"Eğer bilseydin böyle söylemezdin. Brom bir amatördü, daha fazlası değil. Ve Elfler, peh! Bütün yapabildikleri ormanlarında gizlenip fethedilmeyi beklemek." Bakışlarını Eragon'un üstünde gezdirdi. "Sen de bir Elfe benziyorsun artık. Bunu Islanzadi mi yaptı?" Eragon sessiz kalınca Murtagh gülümseyip omuz silkti. "Fark etmez. Gerçeği yakında öğreneceğim." Durup kaşlarını çattı, doğuya doğru baktı.</p>

  <p>Bakışlarını takip eden Eragon, İkizlerin İmparatorluk'un ordusunun önünde durduğunu gördü. Varden ve Cücelerin ortasına enerji topları fırlatıyorlardı. Duman bulutları görmesini zorlaştınyordu, ama Eragon kel büyücülerin, bir zamanlar arkadaşlık yemini ettikleri adamların öldürürken kahkahalar attığından emindi.</p>

  <p>Roran'ın emekleyerek yan taraftan yavaşça yaklaştığını, Eragon ve Murtagh bulunduktan yerden rahatça görüyorlardı, ama İkizler onu henüz fark etmemişlerdi.</p>

  <p>Kuzenini tanıyınca yüreği ağzına geldi. Aptal! Onlardan uzaklaş! Yoksa öleceksin.</p>

  <p>Roran'ı tehlikeden kurtarmak için neye mal olursa olsun büyü yapmalıyım, diye düşündü. Tam ağzını açarken, Murtagh, "Dur. Onun ne yapacağını görmek istiyorum," dedi.</p>

  <p>"Niçin?"</p>

  <p>Murtagh hafifçe gülümsedi. "İkizler, beni yakaladıklarında bana işkence ettiler ve bundan büyük zevk aldılar."</p>

  <p>Eragon kuşkuyla ona baktı. "Onu incitmeyeceksin değil mi? İkizleri uyarmayacaksın, değil mi?"</p>

  <p>"Şerefim üstüne söz veririm, Süvari."</p>

  <p>Birlikte Roran'ın ceset yığınının arkasına gizlenişini seyrettiler, ikizler yığına doğru bakınca Eragon kaskatı kesildi. Bir an onu gördüklerini zannetti. Sonra İkizler arkalanın dönünce, Roran saklandığı yerden fırladı. Çekicini kaldınp vargücüyle indirdi ve İkizlerden birinin başını ikiye böldü. İkizlerden diğeri de yere düştü ve sessiz çığlıklarla kıvranarak Roran'ın çekiç darbeleri altında ezildi. Sonra Roran düşmanlarının cesetleri üstüne basarak çekicini yukan kaldınp bir zafer çığlığı attı.</p>

  <p>"Şimdi ne olacak?" diye sordu Eragon, savaş alanından bakışlarını alarak. "Buraya beni öldürmeye mi geldin?"</p>

  <p>"Elbette hayır. Galbatork, seni canlı istiyor."</p>

  <p>"Ne için?"</p>

  <p>Murtagh'ın dudakları büküldü. "Bilmiyorsun? Ha! Güzel bir şaka bu! Senin için değil; onun için." Parmağını Saphira'ya doğrulttu. "Galbatorix'in son yumurtasındaki ejderha, dünyadaki son ejderha erkek. Saphira var olan tek dişi ejderha. Eğer ürerse bütün ırkının annesi olacak. Şimdi görüyor musun? Galbatorix ejderhaları yok etmek istemiyor. Süvarileri yeniden kurmak için Saphira'yı istiyor. Bu hayalinin gerçek olmasını istiyorsa seni öldüremez, ikinizi de öldüremez... Ve nasıl bir hayal ama Eragon. Anlatışını dinlemen gerek, ondan sonra onun hakkında o kadar kötü şeyler düşünmezsin. Alagaesia'yı tek bir bayrak altında birleştirmek, savaş gereğini ortadan kaldırmayı ve Süvarileri yeniden kurmayı istemesi kötü mü?"</p>

  <p>"Diğer Süvarileri yok eden kendisiydi!"</p>

  <p>"Ve bunun için iyi bir nedeni vardı," dedi Murtagh. "Onlar yaşlı, şişko ve yoldan çıkmışlardı. Elflerin kontrolü altındaydılar ve insanlara boyun eğdirmek için onları kullanıyorlardı. Yeniden başlayabilmek için onların yok edilmeleri gerekiyordu."</p>

  <p>Öfkeli bir kaş çatış Eragon'un yüz hatlarını çarpıttı. Ağır nefesler alarak platoda ileri geri yürüdü, sonra savaşı işaret etti. "Bir delinin saçmalıkları yüzünden bu kadar insanın acı çekmesini nasıl açıklıyorsun? Galbatorix yakıp öldürmekten ve kendisine güç toplamaktan başka bir şey yapmadı. Yalan söylüyor. Cinayet işliyor. Her şeyi istediği gibi değiştirebiliyor. Bunu biliyorsun! En başında bu yüzden onunla çalışmayı reddetmiştin sen." Eragon duraklayıp daha yumuşak bir ses tonuyla konuştu: "İsteğin dışında hareket etmeye zorlandığını ve Hrothgar'ı öldürmekten sorumlu tutulamayacağını anlayabiliyorum. Ama kaçmaya çalışabilirsin. Arya'yla birlikte Galbatorix'in seni bağladığı bağları çözmenin bir yolunu bulabileceğimize eminim... Bana katıl, Murtagh. Varden için bu kadarını yapabilirsin. Bizimle birlikte hareket edersen, lanet edilip, korkulmak, nefret edilmek yerine övgü ve hayranlık kazanabilirsin."</p>

  <p>Murtagh bir an için çentikli kılıcına baktı, Eragon, onun kabul edeceğini sandı. Ama Murtagh alçak sesle, "Bana yardım edemezsin, Eragon," dedi. "Galbatorix dışında kimse yeminimizi bozamaz ve o da bunu asla yapmaz... O gerçek adlarımızı biliyor, Eragon... Biz sonsuza dek onun köleleriyiz."</p>

  <p>Eragon bunu istese de Murtagh'ın açmazı yüzünden duyduğu acımayı inkâr edemiyordu. Büyük bir ciddiyetle, "O zaman ikinizi de öldürmemize izin ver," dedi.</p>

  <p>"Bizi öldürmek mi! Buna neden izin verelim ki?"</p>

  <p>Eragon sözlerini büyük bir dikkatle seçti: "Bu sizi Galbatorix'in kontrolünden kurtanr. Ve binlerce olmasa da yüzlerce insanın hayatını kurtanr, aksi takdirde ölecek olan insanların. Bu, kendini feda edebileceğin kadar soylu bir dava değil mi?"</p>

  <p>Murtagh başını iyi yana salladı. "Senin için olabilir, ama hayat ondan kolayca kopamayacağun kadar tatlı benim için. Hiçbir yabancının hayatı Thorn'un ya da benimkinden önemli değil."</p>

  <p>Bu Eragon'un hiç hoşuna gitmese de –aslında bütün bu olanlardan nefret ediyordu– yapılması gerekeni biliyordu. Murtagh'ın zihnine yeniden saldırarak ileri atıldı. Onu kalbinden bıçaklamak için Murtagh'ın üstüne atılırken iki ayağı da yerden kesildi.</p>

  <p>"Letta!" diye bağırdı Murtagh.</p>

  <p>Görünmez bağlar kollarını ve bacaklarını bağlarken Eragon geriye düştü. Sağındaki Saphira ağzından ateş çıkararak bir fareye saldıran kedi gibi Murtagh'ın üstüne atıldı.</p>

  <p>"Risa!" diye emretti Murtagh, onu yakalayacakmış gibi pençeye benzer bir el uzatarak.</p>

  <p>Murtagh'ın büyülü sözleriyle havada kalan Saphira şaşkınlıkla inledi ve platonun birkaç metre yukarısında kaldı. Ne kadar debelenirse debelensin yere dokunamıyor, ama daha yükseğe de uçamıyordu.</p>

  <p>Hâlâ bir insanken bunu yapacak gücü nerden bulabiliyor, diye merak etti Eragon. Sahip olduğum bütün yeteneklere rağmen böyle bir is beni nefessiz bırakırdı ve adım atamazdım. Oromis'in büyülerine karşı koyduğu deneyimlerini hatırlayarak, "Brakka du vanyali sem huildar Saphira un eka," dedi.</p>

  <p>Murtagh, onu durdurmak için bir çaba harcamadı, yalnızca Eragon'un direnci anlamsız bir rahatsızlık yaratıyormuş gibi baktı ona. Eragon dişlerini göstererek çabasını ikiye katladı. Sihir bütün enerjisini tüketirken elleri soğudu, kemikleri ağrıdı ve nabzı yavaşladı. O istemeden Saphira gücünü onunkiyle birleştirerek Eragon'un kendi bedeninin sağlam kaynaklarını kullanmasını sağladı.</p>

  <p>Beş saniye geçti...</p>

  <p>Yirmi saniye... Murtagh'ın boynunda kalın bir damar atıyordu.</p>

  <p>Bir dakika...</p>

  <p>Bir buçuk dakika... İstemsiz titremeler Eragon'u sarsıyordu. Kollarındaki ve bacaklarındaki kaslar titriyordu. Kıpırdayacak olsa bacakları çökecekti.</p>

  <p>Sonunda Eragon sihri bırakmak zorunda kaldı, yoksa bayılıp boşluğa gömülme riskine girmiş olacaktı. Tamamen tükenmiş bir şekilde çöktü.</p>

  <p>Daha önce korkuyordu, ama yalnızca başansız olabilir düşüncesiyle. Şimdiyse Murtagh'ın neler yapabileceğini bilmediği için korkuyordu.</p>

  <p>"Benimle rekabet edemezsin," dedi Murtagh. "Galbatorix dışında kimse edemez." Eragon'a doğru yürüyüp kılıcını boynuna dayadı, derisinde bir delik açtı. Eragon irkilme isteğine karşı direndi. "Seni Urû'baen'e götürmek çok kolay olacak."</p>

  <p>Eragon gözlerinin derinliklerine baktı. "Yapma. Bırak beni."</p>

  <p>"Az önce beni öldürmeye çalıştın"</p>

  <p>"Benim pozisyonumda olsan sen de aynı şeyi yapardın." Murtagh sessiz kalınca, "Bir zamanlar dosttuk," dedi. "Birlikte savaştık. Galbatork, seni her şeyi unutmam sağlayacak kadar çarpıtmış olamaz... Eğer bunu yaparsan Murtagh sonsuza dek kaybolacaksın."</p>

  <p>Aradan uzun bir dakika geçti, duyulan tek ses çarpışan orduların attığı çığlıklardı. Eragon'un boynundan kan akıyordu. Saphira çaresiz bir öfkeyle kuyruğunu sallıyordu.</p>

  <p>Sonunda Murtagh, "Bana, seni ve Saphira'yı yakalamam emredildi," dedi. Durakladı. "Bunu denedim... Dikkat et de bir daha yollarımız kesişmesin. Bir dahaki karşılaşmamızda sana merhamet etmeyebilirim." Kılıcını indirdi.</p>

  <p>"Doğru olanı yapıyorsun," dedi Eragon. Bir adım geri atmaya çalıştı. ama hâlâ olduğu yerdeydi.</p>

  <p>"Belki. Ama gitmene izin vermeden önce..." Uzanıp Eragon'un elindeki Zar'roc'u zorla alıp, Bilge Beloth'un kemerindeki kınını çözdü. "Eğer babam olduysam onun kılıcını benim taşımam gerekir. Zar'roc'un Morzan'ın en büyük oğluna gitmesi gerekir, en küçük değil. Doğuştan benim hakkım bu."</p>

  <p>Eragon'un midesinde soğuk bir yumru oluştu. Bu olamaz.</p>

  <p>Murtagh'ın yüzünde soğuk bir gülümseme belirdi. "Sana annemin adını hiç söylememiştim, değil mi? Sen de bana seninkini hiç söylemedin. Ben şimdi söylüyorum: Selena. Selena benim annemdi, senin de annen. Morzan babamızdı. İkizler, senin zihnini kurcalarken bu bağlantıyı kurmuşlar. Galbatorix bu bilgiyle çok ilgilendi."</p>

  <p>"Yalan söylüyorsun!" diye bağırdı Eragon. Morzan'ın oğlu olma düşüncesine katlanamazdı. Brom bunu biliyor muydu? Oromis biliyor mu?.. Neden bana söylemediler? O zaman Angela'nın falına bakarken ailesinden birinin kendisine ihanet edeceğini gördüğünü hatırladı. Haklıydı.</p>

  <p>Murtagh başını iki yana sallayıp sözlerini antik dilde tekrarladı, sonra dudaklarını Eragon'un kulağına yaklaştırıp fısıldadı. "Sen ve ben aynıyız, Eragon. Birbirimizin ayna görüntüsüyüz. Bunu inkâr edemezsin."</p>

  <p>"Yanılıyorsun," diye gürledi Eragon, büyüye karşı mücadele ederek. "Biz benzemiyoruz. Benim sırtımda yara yok artık."</p>

  <p>Murtagh iğne yemiş gibi irkildi, yüzüne sert ve soğuk bir ifade yerleşti. Zar'roc'u kaldınp göğsünün üstüne kaldırdı. "Öyle olsun. Mirasımı senden alıyorum, kardeşim. Elveda."</p>

  <p>Sonra miğferini yerden alıp Thorn'un üstüne çıktı. Ejderhası çömelip kanatlarını kaldırırken ve sonra platonun üstünden kuzeye yönelirken Murtagh bir kez olsun Eragon'a dönüp bakmadı. Ancak Thom ufkun altında gözden kaybolurken Eragon ve Saphira'yı tutan büyüyü bozdu.</p>

  <p>Saphira yere inerken pençeleri taşın üstünde fıkırdadı. Eragon'a doğru emekleyip burnuyla koluna dokundu. İyi misin, ufaklık?</p>

  <p>İyiyim. Ama değildi ve Saphira da bunu biliyordu.</p>

  <p>Platonun kenarına giden Eragon, Yanan Ovalar'ı ve savaş sonrası durumu inceledi, çünkü savaş bitmişti. İkizlerin ölümüyle Varden ve Cüceler kaybettikleri gücü tekrar kazanmış, şaşkın durumdaki askerleri bozguna uğratmış, onları ya nehre ya da geldikleri yere doğru sürmüşlerdi.</p>

  <p>Güçlerinin büyük bölümünün sağlam olmasına rağmen İmparator'un ordusu geri çekilme emri vermişti. Hiç kuşkusuz yeniden gruplanıp Surda'yi işgal etmek için ikinci bir saldınya hazırlanacaklardı. Arkalarında iki tarafa ait yığınlarca ceset bırakmışlardı. İnsan ve Cücelerden oluşan, bütün bir şehri doldurmaya yetecek kadar adam vardı bu yığınlarda. Tezek alevlerine düşen cesetlerden yoğun siyah duman çıkıyordu.</p>

  <p>Savaş bittiği için kartallar, atmacalar, kargalar ve kuzgunlar bir örtü gibi savaş alanına inmişti.</p>

  <p>Eragon gözlerini kaparken yaşlar gözkapaklarınınaltından süzülüyordu.</p>

  <p>Kazanmışlardı, ama kendisi kaybetmişti.</p>
</body>
</html>
