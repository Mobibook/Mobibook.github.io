<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Kraliçe Islanzadi</h1>

  <p>Eragon, efsaneviye yakın topraklarda, canlı ağaç gövdelerinden yapılma müthiş odadaki Elfler kraliçesinin ve meclis üyelerinin önünde diz çökerken zihnini dolduran tek şey şoktu. Arya bir prensesmiş! Bu bir bakıma çok uygundu –Arya her zaman bir komuta havası taşıyordu– ama Eragon bu gerçeğe buruk bir şekilde üzülmüştü, çünkü aralarına söküp atamayacağı yeni bir engel koymuştu. Bu bilgi ağzında bir kül tadı bıraktı. Angela'nın soylu doğmuş birini seveceğine dair kehanetini hatırladı... ve bunun sonunun iyi mi kötü mü olacağını göremediğine dair uyarısını.</p>

  <p>Saphira'nın da şaşkınlığını ve sonra da eğlendiğini hissedebiliyordu. Farkında olmadan kraliyet ailesinden biriyle yolculuk yapıyormuşuz, dedi Saphira.</p>

  <p>Neden bize söylemedi?</p>

  <p>Belki bu onu daha büyük bir tehlikeye atardı.</p>

  <p>"Islanzadi Dröttning," dedi Arya resmi bir şekilde.</p>

  <p>Kraliçe birden iğne yemiş gibi geri çekilip antik dilde tekrarladı. "Oh kızım benim, sana çok kötü davrandım." Yüzünü örttü. "Ortadan kaybolduğundan beri ne doğru dürüst yemek yedim ne de uyudum. Kaderin peşimi bırakmıyordu ve seni bir daha göremeyeceğimden korkuyordum. Ne kadar korkunç, korkunç bir hata yaptım... Beni bağışlayabilir misin?"</p>

  <p>Toplanan Elfler hayretle kıpırdandılar.</p>

  <p>Arya'nın tepkisi uzun süre sonra geldi, ama sonunda, "Yetmiş yıldır seninle hiç konuşmadan yaşadım, sevdim, dövüştüm ve öldürdüm, anne. Bizim ömürlerimiz uzun, ama bu yine de kısa bir süre sayılmaz," dedi.</p>

  <p>Islanzadi vücudunu dikleştirip çenesini kaldırdı. Gövdesinden bir titreme geçti. "Bunu ne kadar istesem de geçmişi değiştiremem. Arva."</p>

  <p>"Ve ben de katlanmak zorunda kaldıklarımı unutamam."</p>

  <p>"Unutmamalısın da." Islanzadi kızının ellerine sarıldı. "Arya, seni seviyorum. Sen benim tek ailemsin. Eğer gitmen gerekiyorsa git, ama sen beni terk etmedikçe seninle uzlaşacağım."</p>

  <p>Korkunç bir an için Arya yanıt vermeyecekmiş, daha da kötüsü teklifi reddedecekmiş gibi göründü. Eragon onun tereddüt ettiğini görüp hemen seyircilere baktı. Arya bakışlarını yere indirip, "Hayır, anne," dedi. "Gidemem." Islanzadi kuşkulu bir şekilde gülümseyip kızına tekrar sarıldı. Bu kez Arya, ona karşılık verdi ve meclisteki Elflerin dudaklarında bir gülümseme belirdi.</p>

  <p>Beyaz kuzgun kaidesinin üstünde hoplayarak kıkırdadı. "Kapısına oyulmuş, şimdi olmuş aile kültürü, hayran olalım bundan ötürü!"</p>

  <p>"Sus Blagden," dedi Islanzadi, kuzguna. "Şiirini kendine sakla." Arya'dan uzaklaşan kraliçe, Eragon ve Saphira'ya döndü. "Kabalık edip size, yani en önemli konuklanmıza aldırmazlık etmemi bağışlayın."</p>

  <p>Eragon dudaklarına dokunup Arya'nın öğrettiği gibi sağ elini göğüs kemiğinin üstüne yasladı. "Islanzadi Dröttning. Atra estemi ono thelduin." İlk önce kendisinin konuşması gerektiğine dair hiçbir kuşkusu yoktu.</p>

  <p>Islanzadi'nin kuzguni gözleri irileşti. "Atra du evarinya ono varda."</p>

  <p>"Un atra mor'ranr lifa unin hjarta om," diye karşılık verdi Eragon, ritüeli tamamlayarak. detlerini biliyor olmasının Elfleri şaşırttığını görebiliyordu. Zihninde Saphira"nın kraliçeye selam verişini dinledi.</p>

  <p>Saphira sözlerini tamamlayınca, "Ejderha, adın ne?" diye sordu Islanzadi.</p>

  <p>Saphira.</p>

  <p>Kraliçenin yüzünde bir tanıma ifadesi belirdi, ama herhangi bir yorumda bulunmadı. "Ellesmera'ya hoş geldin, Saphira. Ya seninki Süvari?"</p>

  <p>"Eragon Shadeslayer, majesteleri." Bu kez arkasındaki koltuklarda işitilebilir bir kıpırtı oldu; Islanzadi bile irkildi.</p>

  <p>"Etkileyici bir isim taşıyorsun," dedi yumuşak bir sesle. "Çocuklarımıza nadiren verdiğimiz bir isim... Ellesmera'ya hoş geldin. Eragon Shadeslayer. Seni uzun süredir bekliyorduk." Orik'e yönelip onu da selamladı, sonra tahtına dönüp kadife pelerinini kolunun üstüne örttü. "Saphira'nın yumurtası ele geçirildikten çok kısa bir süre sonra burda olmandan ve elindeki yüzükten, belindeki kılıçtan Brom'un öldüğünü ve eğitiminin eksik kaldığını anlıyorum, Eragon. Bütün hikâyeni dinlemek istiyorum, Brom nasıl öldü ve kızımla nasıl taraştın ya da o seninle nasıl tanıştı, her şeyi anlat. Cüce, daha sonra senin burdaki görevini dinleyeceğim, ardından Arya senden de Du Weldenvarden'de pusuya düştükten sonra yaşadığın maceraları dinleyeceğim."</p>

  <p>Eragon yaşadıklarını daha önce anlatmıştı, bu yüzden bunları şimdi kraliçe için tekrarlamakta bir zorluk çekmiyordu. Birkaç yerde hafızası tökezleyince Saphira olayları doğru bir şekilde anlattı. Eragon birkaç yerde anlatmayı tamamen ona bıraktı. Sözlerini bitirince Eragon sırt çantasından Nasuada'nın parşömenini çıkarıp Islanzadi'ye sundu.</p>

  <p>Kraliçe rulo biçimindeki parşömeni aldı, kırmızı mührü kırdı. Mektubu okumayı tamamlayınca içini çekip bir an için gözlerini kapadı. "Şimdi aptallığımın gerçek derinliğini görebiliyorum. Arya'nın pusuya düşürüldüğünü öğrendikten sonra savaşçılarımı geri çekmeyip Ajihad'ın habercilerine aldırmazlık etmeseydim acım çok daha önce sona ererdi. Arya'nın ölümü için Varden'i asla suçlamamalıydım. Bu kadar yaşlı biri için hâlâ çok aptalım..."</p>

  <p>Uzun bir sessizlik oldu, çünkü kimse onun söylediklerini kabul etmeye ya da itiraz etmeye cesaret edemiyordu. Cesaretini toplayan Eragon, "Arya canlı olarak geri döndüğüne göre Varden'e daha önce olduğu gibi yardım etmeyi kabul eder misiniz? Yoksa Nasuada başarılı olamaz ve ben onun davasına hizmet edeceğime söz verdim," dedi.</p>

  <p>"Varden'le olan anlaşmazlığım rüzgârdaki toz gibi dağıldı," dedi Islanzadi. "Korkma; Urgallar üzerinde senin ve onların kazandığınız zafer sayesinde onlara önceden olduğu gibi ve daha fazla yardım edeceğiz." Bir kolunun üstünde Öne doğru eğildi. "Bana Brom'un yüzüğünü verir misin, Eragon?" Eragon hiç duraksamadan yüzüğü çıkarıp kraliçeye uzattı. Islanzadi ince parmaklarıyla yüzüğü avucundan aldı. "Bunu takrnamalrydın Eragon, çünkü bu sana ait değildi. Ama Varden'e ve aileme ettiğin yardım sayesinde şimdi seni Elf-dostu olarak açıklıyor ve yüzüğü sana veriyorum. Böylece nereye gidersen git bütün Elfler sana güvenip yardım etmeleri gerektiğini bilecekler."</p>

  <p>Eragon, ona teşekkür edip yüzüğü parmağına takarken kraliçenin rahatsız edici bakışlarının farkındaydı. Söyleyeceği ya da yapacağı her şeyi kraliçe önceden biliyormuş gibi hissediyordu. "Seninki gibi haberleri Du Weldenvarden'de yıllardır duymadık. Burda Alagaesia'nın gerisinden daha yavaş bir hayata alışığız ve benim haberim olmadan bu kadar çok şeyin böylesine hızlı bir şekilde olması beni rahatsız ediyor."</p>

  <p>"Ya eğitimim?" diye sordu Eragon oturan Elflere kaçamak bir şekilde bakarak. Aralarından herhangi birinin Farthen Dûr'daki savaştan sonra zihnine ulaşıp onu Durza'nın kötü etkisinden kurtaran –aynı zamanda Eragon'u Ellesmera'ya yolculuk yapması için yüreklendiren– Togira Ikonoka olup olmadığını merak ediyordu.</p>

  <p>"Zamanı gelince başlayacak. Ama korkarım sakatlığın devam ettiği sürece sana eğitim vermek boş olacak. Shade'in büyüsünün üstesinden gelemezsen göstermelik kahramandan başka bir şey olamazsın. Hâlâ işe yarayabilirsin, ama yalnızca yüzyıldır beslediğimiz umudun bir gölgesi olarak." Islanzadi sitem etmeksizin konuşuyordu, ama sözleri Eragon'a çekiç darbeleri gibi iniyordu. Kraliçenin haklı olduğunu biliyordu. "Durumun senin hatan değil ve böyle şeyleri dile getirmek bana acı veriyor, ama sakatlığının önemini anlamalısın... üzgünüm."</p>

  <p>Sonra Orik'e döndü: "Senin ırkından biri bu salonlara girmeyeli uzun zaman oldu, Cüce. Eragon-finiarel senin varlığının nedenini açıkladı, ama senin ekleyeceğin bir şey var mı?"</p>

  <p>"Yalnızca kralım Hrothgar'ın selamlarını ve Varden'le bağlantınızı sürdürmeniz yönünde ricasını getirdim, ama artık buna gerek kalmadı. Bunun dışında, Brom'un sizinle insanlar arasında yaptığı antlaşmaya saygı gösterilip gösterilmediğini görmek için burdayım."</p>

  <p>"İster bu dilde, ister antik dilde seslendirelim vaatlerimizi tutuyoruz, hrothgar'ın selamlarını kabul ediyor ve aynen karşılık veriyorum." Sonunda Islanzadi, Aryaya baktı. Eragon oraya geldiklerinden beri onun bunu istediğinden emindi. "Kızım, senin başına neler geldi?"</p>

  <p>Arya ağır monoton bir sesle konuşmaya başlayarak önce kaçırılışını uzun süre hapis kalışını ve Gil'ead'da yaşadığı işkenceyi anlattı. Saphira ve Eragon, onun maruz kaldığı tacizin ayrıntılarını anlatmaktan bilerek kaçınmıştı, ama Arya yaşadıklarını anlatmaktan çekinmiyordu. Onun duygusuz tanımlan, Arya'nın yaralarını ilk gördüğünde hissettiği öfkeyi uyandırdı Eragon'un içinde. Elfler Arya'nın hikâyesi boyunca sessiz kaldılar, ama kılıçlarına sanldılar, yüzlerinde soğuk öfkenin ince çizgileri belirdi. Islanzadi'nin yanağından tek bir damla yaş süzüldü.</p>

  <p>Daha sonra çevik bir Elf lordu koltukların arasındaki yosun kaplı toprağın üstünde yürüdü. "Çektiklerin yüzünden yüreğimin yandığını söylerken herkes adına konuştuğumu biliyorum Arya Dröttning. Bu Galbatorix'in cezalandınlması gereken, özrü, telafisi veya tazmini olmayan bir suç. Aynca şehirlerimizin yerini Shade'den gizlediğin için sana borçluyuz. Çok azımız ona karşı bu kadar uzun süre dayanabilirdik."</p>

  <p>"Teşekkür ederim, Dathedr-vor."</p>

  <p>Islanzadi konuşurken sesi ağaçların arasında bir çan gibi çınlıyordu. "Yeter. Konuklanmız ayakta durmaktan yoruldu ve çok uzun süredir kötü şeyler hakkında konuşuyoruz. Bu anın etkisinin geçmişin yaralan üzerinde konuşarak bozulmasını istemiyorum." Muhteşem bir gülümseme ifadesini aydınlattı. "Kızım geri döndü, bir ejderha ve Süvarisi ortaya çıktı. Bunun için gerektiği gibi kutlama yapmamızı sağlayacağım!" Kırmızı tuniğinin içinde muhteşem bir görünümü vardı. Ayağa kalktı, ellerini çırptı. Bu sesle birlikte altı metre yukandan yüzlerce zambak ve gül, renkli kar taneleri gibi koltukların ve podyumun üstüne dökülüp havayı baş döndürücü kokularla sardı.</p>

  <p>Antik dili kullanmadı, diye düşündü Eragon.</p>

  <p>Herkes çiçeklerle meşgulken Islanzadi, Arya'nın omzuna yavaşça dokunup neredeyse duyulmayacak bir şekilde mırıldandı. "Tavsiyeme uysaydın hiç acı çekmen gerekmezdi. Yawe'yi kabul etme kararına karşı çıkmakta haklıydım."</p>

  <p>"Bu benim vermem gereken bir karardı."</p>

  <p>Kraliçe durakladı, sonra başıyla onaylayıp kolunu uzattı. "Blagden." Kuzgun kanat çırparak tünediği yerden uçtu, sol omzuna kondu. Islanzadi salonun sonuna doğru giderken bütün meclis selam verdi ve kapılar dışarıdaki yüzlerce Elfe açıldı. Kraliçe Elflere antik dilde Eragon'un anlamadığı bir şeyler söyledi. Elfler sevinç çığlıkları atıp telaşla etrafta koşturmaya başladı.</p>

  <p>"Ne dedi?" diye Nari'ye fısıldadı Eragon.</p>

  <p>Nari gülümsedi. "En iyi fıçılarımızı açıp yemek ateşleri yakmamızı söyledi, çünkü bu gece ziyafet ve şarkı gecesi olacak. Gel!" Eragon'un elini yakalayıp saçaklı çamlar ve serin eğreltiotlarının arasında yürüyen kraliçenin arkasından sürükledi. İçeride geçirdikleri sürede güneş alçalmış, ormanı, ağaçlara ve bitkilere parlak yağ katmanı gibi tutunan amber rengi ışıkla doldurmuştu.</p>

  <p>Lifaen'in sözünü ettiği Kral Evandar'in Arya'nın bahası olması gerektiğini fark etmedin, değil mi, dedi Saphira.</p>

  <p>Eragon neredeyse tökezliyordu. Haklısın... Bu da onun Galbatorixya da Tövbekâr tarafından öldürüldüğü anlamına geliyor.</p>

  <p>Halka içinde halka.</p>

  <p>Küçük bir tepenin zirvesinde durdular. Elfler uzun bir tezgâh kurmuş, sandalyeler koymuşlardı. Etraflarındaki ormanda hummalı bir hareket vardı. Akşam yaklaşırken ateşlerin neşeli parıltısı Ellesmera'nın her yerine dağılmış gibiydi. Masanın yanında bir de şenlik ateşi yanıyordu.</p>

  <p>Birisi Eragon'a Ceris'te fark ettiği aynı garip ahşaptan bir kadeh verdi. Eragon'un içtiği berrak likör boğazını yakarak aşağı inerken nefesini kesti. Alkolle kanşık şekerli elma şarabına benziyordu tadı. İksir parmak uçlarının ve kulaklarının karıncalanmasına neden olurken ona müthiş bir keskinlik hissi verdi. "Ne bu?" diye sordu Nari'ye.</p>

  <p>Nari güldü. "Faelnirv mi? Onu ezilmiş mürver ağacı meyvesinden damıtmz. Güçlü bir adam gerekirse başka hiçbir şey yiyip içmeden üç gün boyunca onunla seyahat edebilir."</p>

  <p>Saphira bunun tadına bakmalısın. Saphira kadehi kokladı. sonra ağzını açıp Eragon'un faelnirv'inin geri kalanını boğazına akıtmasına izin verdi. Gözleri irileşti, kuyruğu titreşti.</p>

  <p>İşte bu harika bir şey! Daha var mı ?</p>

  <p>Eragon cevap veremeden Orik yanlarına geldi. "Kraliçenin kızı," diye homurdandı, başını iki yana sallayarak. "Keşke Hrothgar ve Nasuada'ya söyleyebilseydim. Bunu bilmek isterler."</p>

  <p>Islanzadi yüksek arkalıklı sandalyeye oturdu, ellerini bir kez daha çırptı. Şehirden enstrümanlar taşıyan müzik dörtlüsü geldi. İkisi kiraz ağacından yapılma arplar, üçüncüsü sazdan yapılma kavallar taşıyordu, dördüncüsü ise yalnızca sesini kullanacaktı. Nitekim kulaklarında dans eden neşeli bir şarkı söylemeye başladı hemen.</p>

  <p>Eragon yaklaşık her üç sözcükten birini anlıyordu, ama anladıkları sırıtmasına neden oldu. Bir saksağan kendisini rahatsız ettiği için gölden su içemeyen bir geyiğin hikâyesiydi bu.</p>

  <p>Eragon dinlerken bakışları etrafta dolaştı ve kraliçenin arkasında dolaşan küçük bir kızın üzerinde durdu. Tekrar baktığında dağınık saçlarının Elflerin çoğu gibi gümüş rengi olmayıp yaşla beyazlamış olduğunu, yüzünün kurumuş bir elma gibi buruşuk ve kırışık olduğunu fark etti. Eragon'a göre o bir Elf ya da Cüce değildi, hatta insan bile değildi. Eragon'a gülümseyip sivri dişlerini gösterdi.</p>

  <p>Şarkıcı şarkıyı bitirdiğinde kaval ve ut sesi sessizliği doldurdu. Kendisiyle tanışmak isteyen bir sürü Elf, Eragon'a –daha da önemlisi– Saphira'ya yaklaşıyordu.</p>

  <p>Elfler selam vererek kendilerini tanıtıyor, baş ve orta parmaklarıyla dudaklarına dokunuyorlardı. Eragon da aym şekilde karşılık veriyor, antik dildeki selamlarını bitmek bilmez şekilde tekrarlayıp duruyordu. Eragon'u başarılarıyla ilgili soru yağmuruna tutuyor, ama sorularının çoğunu Saphira'ya ayırıyorlardı. Brom. Eragon'a birisinin bir Süvari'nin ejderhasıyla izinsiz bir şekilde zihninden konuşmasının kabalık olduğunu söylemişti. Elfler de bu âdete bağlı kalıyorlardı, sorularını</p>

  <p>Saphira'ya bakarak seslendiriyorlar, o da Elflere doğrudan cevap veriyordu.</p>

  <p>Eragon başta Saphira'nın konuşmasından memnundu, çünkü burası herkesin yalnız onunla sohbet etmekle ilgilendiği ilk yerdi. Ama kısa süre sonra kendisine aldırılmamasına kızmaya başladı; konuştuğunda insanların dinlemesine alıs.uştı. Varden'e katıldığından beri insanların dikkatine bağımlı hale gelmiş olmasından korkarak esefle sırıttı. Kendini rahatlayıp kutlamanın tadını çıkarmaya zorladı.</p>

  <p>Kısa süre sonra yiyecek kokusu açıklığı doldurdu ve Elfler üzerleri lezzetli yiyeceklerle dolu tabaklarla ortaya çıktılar. Sıcak ekmek somunları ve küçük yuvarlak ballı kek yığınlarının yanı sıra tabaklar tamamen meyve, sebze ve orman meyveleriyle doluydu. Orman meyveleri ağırlıktaydı; yaban mersini çorbasından ahududu sosuna, böğürtlen jölesine kadar her şeyin içindeydiler. Dilimlenip şuruba batırılmış, üzerine yabani çilekler serpilmiş elma kâsesi, ıspanak, kekik ve kuşüzümüyle dolu mantarlı böreğin yanında duruyordu.</p>

  <p>Hiç et yoktu, balık veya tavuk bile yoktu ve bu Eragon'u hâlâ şaşırtıyordu. Carvahall'de ve İmparatorluk'un başka yerlerinde et, statü ve lüks sembolüydü. Ne kadar altınınız varsa o kadar sık biftek veya kuzu eti yiyebilirdiniz. En önemsiz soylular bile her yemekte et yerdi. Bunun aksini yapmak kasalarında bir eksiklik olduğunu gösterirdi. Ama Elfler belirgin varlıklarına ve sihirle avlanma kolay lıklarına rağmen bu felsefeyi desteklemiyorlardı.</p>

  <p>Elfler masaya Eragon'u şaşırtan bir coşkuyla koştular. Kısa süre içinde herkes oturmuştu: Islanzadi, kuzgunu Blagden'le birlikte masanın en başındaydı; Dâthedr solunda; Arya ve Eragon sağ tarafında; Orik onların karşısındaydı; sonra Nari ve Lifaen ve diğer Elfler geliyordu. Masanın karşı ucunda bir sandalye yoktu, yalnızca Saphira için oymalı dev bir tabak konmuştu.</p>

  <p>Yemek yemeğe devam ederlerken, Eragon'un etrafındaki her şey konuşma ve gülüşmeye dönüştü. Eğlencelere kendini o kadar kaptırmıştı ki saatten haberi yoktu. Yalnızca kahkaha ve başının üstünde dönüp duran yabancı sözcüklerin ve faelnirv'in midesinde bıraktığı sıcak parıltının farkındaydı. Arp müziği yükselip alçalıyor, yan tarafında heyecan dolu ürpertilere yol açıyordu. Ara sıra kadın-çocuğun, yemek yerken bile üzerinden ayırmadığı, tembel, çekik gözlü bakışlarıyla dikkati çeliniyordu.</p>

  <p>Konuşmalardaki bir yavaşlama sırasında Eragon, ondan fazla sözcük etmemiş olan Aıya'ya döndü. Hiçbir şey söylemedi, yalnızca bakıp onun gerçekte kim olduğunu merak etti.</p>

  <p>Arya kıpırdandı."Ajihad bile bilmiyordu."</p>

  <p>"Ne?"</p>

  <p>"Du Weldenvarden'in dışında kimseye kimliğimi söylemedim. Brom biliyordu –benimle ilk burda tanışmıştı– ama ricam üzerine bunu bir sır olarak sakladı."</p>

  <p>Eragon, onun bunları bir görev hissiyle mi, yoksa kendisini ve Saphira'yı aldattığı için suçluluk hissiyle mi açıkladığını merak etti. "Brom bir keresinde Elflerin söylemediği şeylerin genellikle söylediklerinden daha önemli olduğunu söylemişti."</p>

  <p>"O bizi iyi anlıyordu."</p>

  <p>"Ama neden? Birinin bilmesi bir şey fark eder miydi?"</p>

  <p>Bu kez Arya tereddüt etti. "Ellesmera'dan ayrıldığımda pozisyonumu hatırlamak istemiyordum. Pozisyonumun Varden ve Cücelerle ilgili görevimle bir ilgisi de yoktu zaten. Kim olduğumun... kim haline geldiğimle bir ilgisi yoktu." Kraliçeye baktı.</p>

  <p>"Saphira'ya ve bana söyleyebilirdin."</p>

  <p>Arya, onun sesindeki sitemle gerildi. "Islanzadi'nin gözündeki durumumun yükseldiğini bilmek için bir nedenim yoktu ve sana bunu söylemek bir şeyi değiştirmezdi. Benim düşüncelerim kendime ait, Eragon." İma ettiği anlamla Eragon kızardı: Bir diplomat, prenses, Elf ve her kimlerse babasından ve büyükbabasından daha yaşlı olan biri neden on alu yaşında olan bir insana sır versindi ki?</p>

  <p>"En azından" diye mırıldandı. "Annenle barışın."</p>

  <p>Arya garip bir şekilde gülümsedi. "Başka çarem var mıydı?"</p>

  <p>O anda Blagden, Islanzadi'nin omzundan zıplayıp masanın ortasına kadar geldi, alaylı bir selamla başını sağa sola salladı. Saphira'nın önünü durup boğuk bir şekilde öksürdü, sonra çatlak sesiyle şunları söyledi:</p>

  <blockquote style="margin: 20px 0 20px 40px; border: none; padding: 0px;">
    <p>Ejderhalar vagonlar gibidir,<br />
    Dilleri vardır.<br />
    Ejderhalar testiler gibidir,<br />
    Boyunları vardır.<br />
    Ama ikisi birayı tutarken,<br />
    Diğeri geyik yer!</p>
  </blockquote>

  <p>Elfler, Saphira'nın tepkisini beklerken yüzlerinde küçülmüş ifadelerle donup kaldılar. Uzun bir sessizlikten sonra Saphira reçelli tatlısından başını kaldırıp burnundan Blagden'i kuşatan bir duman bulutu çıkardı. Ve küçük kuşlar da, dedi düşüncelerini herkesin duyabileceği şekilde yansıtarak. Blagden geriye doğru sendelerken Elfler sonunda güldüler. Kuzgun gururlu bir şekilde gaklayarak havayı temizlemek için kanatlarını çırptı.</p>

  <p>"Blagden'in rezil kelimeleri için özür dilemeliyim," dedi Islanzadi. "Bütün evcilleştirme çabalarımıza rağmen hep böyle küstah bir dili olmuştur."</p>

  <p>Özür kabul edildi, dedi Saphira, sakin bir şekilde tatlısına dönerek.</p>

  <p>"O nerden geldi?" diye sordu Eragon, Arya'yla daha samimi bir ilişkiye geri dönmeye hevesli bir şekilde. Ama aynı zamanda gerçekten merak ediyordu.</p>

  <p>"Blagden bir keresinde babamın hayatım kurtardı," dedi Arya. "Evandar bir Urgalla dövüşürken tökezleyip kılıcını kaybetti. Urgal vuramadan önce bir kuzgun yanına uçup gözünü çıkardı. Kimse kuşun bunu neden yaptığını bilmiyor, ama dikkat çelen bu hareket Evandar'ın yeniden ütmesini kazanıp savaşı kazanmasını sağladı. Babam her zaman cömert bir adam olmuştu, bu yüzden kuzguna onu zekâ ve uzun ömür büyüsüyle kutsayarak teşekkür etti. Ama bu sihrin onun öngöremediği iki etkisi oldu: Blagden tüylerindeki bütün renkleri kaybetti ve bazı olayları öncden tahmin etme yeteneği kazandı."</p>

  <p>"Geleceği görebiliyor mu?" diye. sordu Eragon irkilerek.</p>

  <p>"Görmek mi? Hayır. Ama belki olacakları seziyordun Her zaman W eceler şeklinde konuşur, çoğu saçmalıktır. Şunu unutma, eğer Blagden, sana gelip bunun bir şaka ya da kelime oyunu olmadığını söylerse sözlerine kulak versen iyi olur."</p>

  <p>Yemek bittikten sonra Islanzadi ayağa kalkarak, –herkes aym şeyi yapmaya çalıştığı için bir hareket dalgasına yol açtı– "Geç oldu ve yorgunum," dedi. "Evime döneceğim. Saphira ve Eragon, bana eşlik edin, bu gece nerde yatacağınızı göstereceğim." Kraliçe bir eliyle Arya'yı işaret etti, sonra masadan ayrıldı. Arya, onun peşine düştü.</p>

  <p>Eragon, Saphira'yla birlikte masanın etrafında dolaşırken vahşi gözlerine yakalanarak kadın-çocuğun yanında durdu. Görünüşünden dağınık saçlarına, beyaz dişlerine kadar her şey Eragon'un hafızasının tetiğini çekiyordu. "Sen bir kedi kızsın, değil mi?" Kadın bir kez göz kırptı, sonra tehlikeli bir gülümsemeyle dişlerini gösterdi. "Farthen Dûr'da Teirm'de akrabalarından biriyle tanıştım, Solembum."</p>

  <p>Kadının gülümsemesi genişledi. "Evet. İyi biridir o. İnsanlar beni sıkıyor, ama o Angela'yla yolculuk yapmayı eğlenceli buluyor." Sonra bakışları Saphira'ya gitti ve boğazından yan hırıltı, yan mınltıya benzer bir ses çıkardı.</p>

  <p>Adın ne, diye sordu Saphira.</p>

  <p>"İsimler Du Weldenvarden'in merkezinde güçlü şeylerdir, ejderha, evet öyledirler. Ama... Elflerin arasında Gözcü ve Hızlı Pençe ve Rüya Dansçısı olarak tanınınm, ama siz bana Maud diyebilirsiniz." Beyaz yelelerini savurdu. "Kraliçeye yetişseniz iyi olur, gençler; aptalları veya hantallan pek sevmez."</p>

  <p>"Seninle tanışmak büyük zevkti, Maud," dedi Eragon. Selam verdi, Saphira başını hafifçe yana eğdi. Eragon, Orik'e bakıp Cücenin nereye götürüleceğini merak etti, sonra Islanzadi'nin peşine düştü.</p>

  <p>Bir ağacın altına ulaşırken kraliçeye yetiştiler. Gövde bir dizi yuvarlak odaya çıkan hassas döner merdivenlerle kabartılmıştı.</p>

  <p>Islanzadi zarif elini kaldırarak kuş yuvasını işaret etti. "Sen yukanya uçmalısın, Saphira. Merdivenlerimiz ejderhalan düşünerek yetiştirilmedi." Sonra Eragon'a döndü: "Ejderha Süvarilerinin liderinin Ellesmera'dayken uyuması gereken yer burası. Bu unvanın haklı sahibi olduğun burayı artık sana veriyorum... Senin mirasın bu." Eragon. ona teşekkür edemeden kraliçe yanından geçip Arya'yla birlikte yürümeye devam etti. Şehrin derinliklerinde kaybolmadan önce Eragon'un bakışlan uzun süre Arya'nın üzerinde kaldı.</p>

  <p>Bize nasıl bir yer verdiklerine bakalım mı, diye sordu Saphira. Havaya sıçrayıp ağacm etrafında dar bir halka çizdi, tek kanadının üstünde dengede kalarak yere dik bir şekilde durdu.</p>

  <p>Eragon ilk adımı atarken Islanzadi'nin doğruyu söylediğini gördü; merdivenler ağaçla birdi. Ayağının altındaki kabuk, üzerinden geçen çok sayıda Elf yüzünden pürüzsüz ve düzdü, ama yine de ağacın bir parçasıydı. Yarandaki korkuluklar ve sağ elinin altından kayan kıvrımlı tırabzanlar da öyle.</p>

  <p>Merdivenler Elflerin zihinsel gücüyle tasarlandığı için Eragon'un alışık olduğundan daha dikti. Baldırları ve bacaklarının iç kısımları acımaya başladı. Tepeye çıktığında –odalardan birinin zeminindeki yer kapağından tırmandıktan sonra– o kadar sık nefes alıyordu ki ellerini dizlerine dayayıp iki büklüm oldu. Solukları düzeldikten sonra doğrulup çevresini inceledi.</p>

  <p>Ortada bir kaidenin bulunduğu dairesel bir antreydi burası. Kaidenin üstünde birbirine dokunmadan birbirinin etrafında yükselen soluk renkli iki el ve kol heykeli vardı. Antreye açılan üç perde vardı; bir tanesi bir kerede en fazla on kişiyi ağırlayabilecek olan gösterişsiz bir yemek odasına, bir diğeri zemininde Eragon'un herhangi bir kullanım nedeni düşünemediği boşluk olan bir gömme dolaba, sonuncusu da Du Weldenvarden'e bakan ve açılan bir yatak odasına açılıyordu.</p>

  <p>Tavandaki kancasından bir fener alan Eragon yatak odasına girip delişmen dansçılar gibi sıçrayıp dönen gölgeler yarattı. Dış duvara bir ejderhaya yetecek büyüklükte, gözyaşı damlası biçiminde bir boşluk açılmıştı. Odanın içinde bir yatak –sırtüstü yatarken gökyüzüne ve aya bakabileceği şekilde yerleştirilmişti– dokunduğunda çelik kadar sert ve soğuk gelen, sanki kerestenin baskılanarak yoğunlaşünldığı gri ahşaptan yapılma bir şömine vardı; yere kocaman, alçak kenarlı bir çanak yerleştirilmiş ve Saphira'nın uyuyabileceği yumuşak battaniyelerle doldurulmuştu.</p>

  <p>Eragon seyrederken Saphira pike yaparak geldi, açıklığın kenarına kondu. Pullan mavi takımyıldızları gibi yanıp sönüyordu. Arkasında güneşin son ışınlan şeritler halinde ormana iniyor, çeşitli kabartılan ve tepeleri çam iğnelerinin sıcak demirler gibi parlamasına neden olan puslu amber rengine boyuyor, gölgeleri menekşe rengi ufka doğru kovalıyordu. Bulundukları yükseltiden şehir, çok büyük örtüdeki bir dizi boşluk, huzursuz okyanustaki sakin adalar gibi görünüyordu. Ellesmera'nın gerçek kapsamı şimdi ortaya çıkmıştı; batıya ve kuzeye doğru birkaç mil boyunca uzanıyordu.</p>

  <p>Vrael normalde böyle yaşadıysa Süvarilere şimdi daha çok saygı duyuyorum, dedi Eragon. Beklediğimden çok daha basit bir hayat. Bütün yapı rüzgârın nefesine tepki olarak hafifçe sallandı.</p>

  <p>Saphira battaniyelerini kokladı. Daha Vroengard'ı görmedik, diye uyardı, ama Eragon, onun kendisiyle aynı fikirde olduğunu hissedebiliyordu.</p>

  <p>Eragon yatak odasının perdesini kapatırken köşede ilk incelemesinde gözünden kaçan bir şey fark etti: karanlık ahşap bacanın etrafına sarılan dairesel merdivenler. Feneri önüne doğru tutarak dikkatle tırmandı. Beş altı metre sonra bir yazı masası –üzerinde tüy kalem, mürekkep ve kâğıt olan, ama parşömen bulunmayan– ve bir ejderhanın üzerine kıvnlabileceği minderli bir tüneğin bulunduğu bir çalışma odasına geldi.</p>

  <p>Saphira gelip burayı gör.</p>

  <p>Nasıl?</p>

  <p>Dışardan. Yatak odasından çıkıp evin yan tarafından çalışma odasına tırmanan Saphira'nın pençelerinin altında çatırdayan ve kıymıklanan ağaç kabuğu katmanlarının sesine yüzünü buruşturdu Eragon. Tatmin oldun mu, diye sordu</p>

  <p>Saphira gelince. Safir rengi gözleriyle araştınrcasına Eragon'a bakıyordu. Sonra duvarları ve mobilyayı incelemeye devam etti.</p>

  <p>Odalar böyle açıktayken nasıl ısınıyorsun acaba, diye sordu Saphira.</p>

  <p>Bilmiyorum. Eragon gediğin iki yanındaki duvarları inceledi, ellerini Elflerin şarküanyla ikna edilen ağaçlarda yapılan soyut desenlerin üzerinde gezdirdi. Kabukta dikey bir kabartı hissedince durdu. İyice çekince duvarın içinden yan şeffaf zar söküldü. Zan giriş boyunca çekince kumaşın kenarını tutan ikinci bir yiv buldu. Kumaş yerine oturur oturmaz hava yoğunlaştı ve dikkati çeker derecede ısındı. İşte cevabın, dedi Saphira'ya. Kumaşı bıraktı, kumaş kendi üzerine sarılırken ileri geri sallandı.</p>

  <p>Eragon yatak odasına geri dönünce Saphira yuvasına kıvnlırken, eşyalarını boşalttı. Kalkanını, zırhlarını, başlığını ve miğferini dikkatle dizdi, tuniğini ve deri sırtlı zırh gömleğini çıkardı. Göğsü çıplak bir şekilde yatağa oturdu. Saphira'nın pullarına benzerliğine şaşırarak yağlı zırh zincirlerini inceledi.</p>

  <p>Başardık, dedi keyifli bir şekilde.</p>

  <p>Uzun bir yolculuk oldu... ama evet, başardık. Yolda bir talihsizlikle karşılaşmadığımız için şanslıyız.</p>

  <p>Eragon başıyla onayladı. Şimdi buna değip değmeyeceğini öğreneceğiz. Bazen Varden'e yardım etseydik zamanımızı daha iyi mi değerlendirmiş olurduk, diye düşünüyorum.</p>

  <p>Eragon! Daha fazla derse ihtiyacımız olduğunu biliyorsun. Brom da bunu isterdi. Üstelik Ellesmera ve Islanzadi'yi görmek için bunca yolu gelmeye değer.</p>

  <p>Belki. Bütün bunlardan ne çıkarıyorsun?</p>

  <p>Saphira çenelerini hafifçe ayırarak dişlerini gösterdi. Bilmiyorum. Elfler, Brom'dan bile daha fazla sır saklıyorlar ve sihirle benim mümkün olduğunu bile düşünmediğim şeyler yapıyorlar. Ağaçlarını nasıl bu şekilde büyüttükleri konusunda hiçbir fikrim yok, Islanzadi'nin bütün o çiçekleri nasıl çağırdığı konusunda da. Bu benim bilgimi aşan bir şey.</p>

  <p>Eragon bir tek kendisinin aşın etkilenmediğini görüp rahatladı. Ya Arya?</p>

  <p>Ne olmuş ona?</p>

  <p>Biliyorsun, gerçek kimliği.</p>

  <p>O değişmedi, yalnızca onu algılayışın değişti. Saphira gırtlağından gülerken taşın taşı sürterken çıkardığına benzer bir ses çıkardı ve başını öndeki iki ayağının üstüne yasladı.</p>

  <p>Gökyüzündeki yıldızlar çok parlaktı. Baykuşların yumuşak ötüşleri Ellesmera'yı doldurmuştu. Berrak gecede uykuya dalarken bütün dünya sakin ve sessizdi ?</p>

  <p>Eragon yumuşak ve kabarık örtülerinin altına süzülüp feneri kapamak için uzandı. Eli fenerin kapağına birkaç santim kala durdu. Elflerin başkentinde, yerden otuz metre yukandaydı ve eskiden Vrael'in olan yatakta yatıyordu.</p>

  <p>Bu düşünce ona göre çok fazlaydı.</p>

  <p>Doğrularak bir eliyle feneri, diğeriyle Zar'roc'u yakaladı. Saphira'nın yanına kıvnlarak onu şaşırttı. Saphira mırlayarak kadife kanadını onun üstüne örterken Eragon feneri ve gözlerini kapadı.</p>

  <p>İkisi birlikte Ellesmera'da uzun ve derin bir uykuya daldılar.</p>
</body>
</html>
