<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Ejderhaların Armağanı</h1>

  <p>Agaeti Blödhren'e yaklaşan günler Eragon için hem en güzel, hem de en kötü günlerdi. Sırtı her zamankinden daha fazla sıkıntıya yol açıyor, sağlığını ve dayanıklılığını zayıflatıyor, zihninin sükûnetini bozuyordu. Ama bunun yanı sıra Saphira'yla hiç bu kadar yakın olmamışlardı. Kendi zihinlerinde olduğu kadar birbirlerinin zihinlerinde de yaşıyorlardı. Ve ara sıra Arya ağaç evini ziyaret ediyor, Eragon ve Saphira'yla birlikte Ellesmera'da geziyordu. Ama hiç yalnız gelmiyor, Orik veya kedi kız Maud'u da yanında getiriyordu.</p>

  <p>Gezileri sırasında Arya, Eragon ve Saphira'ya seçkin Elfleri tanıştırıyordu: büyük savaşçılar, şairler, ressamlar. Onları çamların altında verilen konserlere götürüyor ve Ellesmera'nın pek çok gizli harikasını gösteriyordu.</p>

  <p>Eragon, onunla bol bol konuşuyordu. Ona Palancar Vadisi'ndeki yetişme tarzının, Roran'ı, Garrow'u, Marian Yengesi'ni, Sloan, Ethlbert ve diğer köylülerin hikâyelerini, Carvahall etrafındaki dağlara karşı duyduğu sevgiyi ve kış geceleri gökyüzünü süsleyen alev alev ışık tabakalarını anlatıyordu. Bir keresinde bir tilkinin nasıl Gedric'in tabaklama fıçılarına düştüğünü ve ağla çıkarılmak zorunda kalışını anlattı. Tohum ekmenin, yabani otları ayıklamanın ve toprağı beslemenin, yeşil filizlerin bakımı altında büyüdüğünü görmenin ona ne kadar zevk verdiğini anlattı; bu zevki herkesten çok Arya'nın anlayabileceğini biliyordu.</p>

  <p>Bunun karşılığında Eragon ara sıra Arya'nın hayatıyla ilgili bir şeyler öğreniyordu. Arya çocukluğundan, arkadaşlarından ve ailesinden, en özgürce bahsettiği Varden'deki deneyimlerinden, kaüldığı savaşlardan, akınlardan, yapılmasına yardım ettiği anlaşmalardan, Cücelerle anlaşmazlığından ve büyükelçi olarak hizmet ettiği süre içinde tanık olduğu önemli olaylardan söz ediyordu.</p>

  <p>Onun ve Saphira'nın arasında yüreğine büyük bir huzurun dolduğunu hissediyordu Eragon, ama en küçük bir etkinin bozabileceği tehlikeli bir dengeydi bu. Öncelikle zamanın kendisi düşmandı, çünkü Arya'nın Agaeti Blödhren'den sonra Du Weldenvarden'den ayrılması gerekiyordu. Bu yüzden, Eragon, onunla geçirdiği arılan her şeyden değerli tutuyor ve yaklaşan kutlamalardan korkuyordu.</p>

  <p>Elfler, Agaeti Blödhren'e hazırlanırken bütün şehirde bir faaliyet söz konusuydu. Eragon daha önce onları hiç bu kadar heyecanlı görmemişti. Ormanı, özellikle Menoa ağacının etrafını renkli bayraklarla ve fenerlerle süslüyorlardı. Ağacın kendisini ise her dalına parlak gözyaşları gibi asılan bir fener takarak süslemişlerdi. Eragon, parlak yeni çiçekleriyle bitkilerin bile bir festival görüntüsü içinde olduklarını fark ediyordu. Gece geç saatlerde Elflerin onlara şarkı söylediklerini duyabiliyordu.</p>

  <p>Her gün yüzlerce Elf, ormanın çeşitli yerlerine dağılmış şehirlerinden kalkıp Ellesmera'ya geliyordu, çünkü hiçbir Elf, ejderhalarla yaptıkları anlaşmanın yüzyılda bir gerçekleşen kutlamalarını kaçırmayı istemiyordu. Eragon çoğunun Saphira'yla tanışmak için geldiğini de tahmin ediyordu. Ben selamlarına karşılık vermekten başka bir şey yapmıyormuşum gibi geliyor, diye düşündü. Sorumlulukları yüzünden orada olmayan Elfler, aynı anda kendi festivallerini düzenleyecek ve Ellesmera'daki törenlere sihirli aynaları aracılığıyla kristal bakışla katılacaklardı. Bu aynalar seyredenlerin benzerlerini gösteriyor, böylece kimse kendini gözleniyormuş gibi hissetmiyordu.</p>

  <p>Agaeti Blödhren'e bir hafta kala, Eragon ve Saphira Tel'naeir Kayalıklarından evlerine dönmek üzereyken Oromis, "İkiniz Kan Yemini Kutlamaları'na ne getireceğinizi düşünmelisiniz," dedi. "Yarattığınız şeyin işlemesi ya da çalışması için sihir gerekmiyorsa büyü kullanmaktan kaçınmanızı öneririm. Bir büyünün sonucuysa ve sizin ellerinizden çıkmamışsa kimse yaptığınız işe saygı göstermeyecektir. Ayrıca ikinizin de ayn ayn şeyler yapmanızı tavsiye ederim. Bu bir gelenektir."</p>

  <p>Havadayken Eragon, Saphira'ya, bir fikrin var mı, diye sordu.</p>

  <p>Bir tane var gibi. Ama senin için bir sakıncası yoksa sana söylemeden önce işleyip işlemediğini görmek istiyorum. Saphira kendisinden gizlemeden önce ormanın zemininden yükselen çıplak bıVkaya parçasına ait bir görüntü yakalamayı başardı.</p>

  <p>Sırıtarak sordu. Bana bir ipucu da vermeyecek misin?</p>

  <p>Ateş. Bir sürü ateş.</p>

  <p>Ağaç evlerine döndüklerinde Eragon becerilerini listeleyip düşündü, en iyi çiftçilikten anlıyorum, ama bunu nasıl lehime çevirebilirim bilmiyorum. Sihir konusunda Elflerle yanşamam veya bildiğim el sanatları konusunda onların başarılarına erişemem. Onların yetenekleri İmparatorluk'taki en iyi sanatçılarınkini bile aşıyor.</p>

  <p>Ama sende başka kimsede olmayan bir yetenek var, dedi Saphira.</p>

  <p>Oh?</p>

  <p>Kimliğin. Tarihin, yaptığın işler ve durumun. Yaratacağın şey için bunları kullan, o zaman eşsiz bir şey çıkar ortaya. Ne yaparsan yap senin için en önemli olan şeye dayandır. O zaman bir derinliği ve anlamı olacaktır, ancak o zaman diğerlerini etkileyecektir.</p>

  <p>Eragon, ona şaşkınlıkla baktı. Sanat kopuşunda bu kadar çok şey bildiğini bilmiyordum.</p>

  <p>Bilmiyorum. Öğleden sonraları sen Glaedr'le uçarken benim Oromis'in resim yapışını seyrettiğimi unutuyorsun. Oromis bu konuda bol bol konuşuyor.</p>

  <p>Ah evet. Unutmuşum.</p>

  <p>Saphira projesiyle ilgilenmek üzere oradan ayrılınca Eragon da yatak odasında dolaşıp Saphira'nın söylediklerini düşündü. Benim için önemli olan ne, diye sordu kendi kendine. Saphira ve Arya elbette, iyi bir Süvari olmak, ama bu konularda zaten ortada olmayan ne söyleyebilirim ki? Doğadaki güzelliği takdir ediyorum, ama Elfıer bu konuda mümkün olan her şeyi ifade etmişler zaten. Elleşmem düşkünlüklerinin bir kanıti. Bakışlarını içine çevirip, onu en derinden etkileyip içindeki en karanlık noktalara hitap eden şeyi bulmaya çalıştı. Onu, başkalarıyla paylaşmak için yanıp tutuştuğu tutkuyla –aşk veya nefret– etkileyen şey neydi?</p>

  <p>Üç şey aklına geldi: Durza'nın ellerinde aldığı yara, bir gün Galbatorix'le dövüşmekten dolayı duyduğu korku ve çok ilgisini çeken Elfler destanı.</p>

  <p>Zihninde bu unsurları birleştiren bir hikâye oluşurken içini büyük bir heyecan kapladı. Üst kata giden döner merdivenleri –ikişer ikişer– çıkarak çalışma odasına geldi. Yazı masasının önüne oturup tüy kalemini mürekkebe batırdı, titreyen elini soluk renkli bir kâğıdın üstüne getirdi.</p>

  <p>İlk hamleyi yaparken kalemin ucu gıcırdadı:</p>

  <blockquote style="margin: 20px 0 20px 40px; border: none; padding: 0px;">
    <p>Denizin kenarındaki krallıkta,<br />
    Mavi kaplı dağlarda...</p>
  </blockquote>

  <p>Sözler kaleminden kendi iradeleri varmış gibi dökülüyordu. Bu hikâyeyi kendisi uydurmuyoımuş da, tamamen oluşmuş bir şekilde nakletmek için yalnızca bir kanal görevi görüyormuş gibi hissediyordu. Daha önce hiç böyle bir çalışma yapmamış olan Eragon'u bu yeni işe eşlik eden keşif heyecanı sarmıştı; özellikle de daha önce bir şair olmaktan hoşlanacağını hiç düşünmediği için.</p>

  <p>Çılgın gibi çabalıyor, yemek yemek ve su içmek için bile durmuyordu. Tuniğinin kollarının, yazısının delice gücüyle kaleminden sıçrayan mürekkeple lekelenmemesi için dirseklerine kadar sıvamıştı. Dikkati o kadar yoğundu ki şiirinin temposundan başka hiçbir şey duymuyor, boş kâğıttan başka hiçbir şey görmüyor ve gözlerinin arkasındaki ateş satırlarına kazman sözlerden başka bir şey düşünmüyordu.</p>

  <p>Bir buçuk saat sonra kramp giren elindeki kalemi bıraktı, sandalyesini masadan geriye itip ayağa kalktı. Önünde on dört satır vardı. İlk kez bir kerede bu kadar çok şey yazıyordu. Bu şiirin Elflerin ve Cücelerin büyük şairlerininkine eş olamayacağını biliyordu, ama Elflerin çabasına gülmeyeceği kadar dürüst olduğunu umuyordu.</p>

  <p>Geri döndüğünde şiiri Saphira'ya okudu. Ah Eragon, Palancar Vadisinden ayrıldığımızdan beri çok değiştin, dedi Saphira. İntikam almak için yola dökülen çocuğu sen bile tanıyamazdın herhalde. O Eragon, Elflerin tarzında kısa bir şiir bile yazamazdı. Önümüzdeki elli ya da yüzyıl içinde nasıl biri olacağını görmek için sabırsızlanıyorum.</p>

  <p>Eragon gülümsedi. Eğer o kadar uzun yaşarsam.</p>

  <p>"Kabataslak, ama doğru," dedi Oromis, Eragon şiiri ona gösterdiğinde.</p>

  <p>"O zaman hoşunuza gitti."</p>

  <p>"Şu andaki zihinsel durumunun güzel bir portresi ve ilginç bir yazı, ama bir şaheser değil. Olmasını bekliyor muydun?"</p>

  <p>"Sanırım hayır."</p>

  <p>"Yine de, duygularını bu dilde seslendirebilmene şaşırdım. Antik dilde kurgu yazmada bir engel yoktur. İnsan konuşmaya çalıştığı zaman zorluk çıkar, çünkü kurguda gerçek olmayan şeyler söylemen gerekir, ki silıir buna izin vermez."</p>

  <p>"Ben söyleyebilirim, çünkü doğru olduğuna inanıyorum," diye karşılık verdi Eragon.</p>

  <p>"Ve bu da çok daha etkileyici bir şekilde yazmanı sağlıyor... Etkilendim, Eragon-fıniarel. Şiirin Kan Yemini Kutlamaları için çok değerli katkı olacak." Gömleğinin içinden çıkardığı kurdeleyle bağlanmış p meni Eragon'a uzattı. "Bu kâğıtta kendinin ve Cüce Orik'in etrafına yerleştirmeni istediğim dokuz koruma var. Silthrim'de gördüğün gibi bizim festivallerimiz etkileyicidir ve bizimkilerden daha zayıf bünyeler için değildir. Korunmasız kalırsan sihir ağımız içinde kendini kaybetme riskine girersin. Bunun olduğunu gördüm. Bu önlemlerle bile rüzgârla sürüklenen hayallerle yönetilmemeye dikkat etmelisin. Kendini koru, çünkü bu dönemde biz Elfler delirme eğilimi gösteririz: harikulade ve eğlenceli bir şekilde deli, ama yine de deli."</p>

  <p><br /></p>

  <p>Agaeti Blödhren'in –üç gün sürecekti– arifesinde, Eragon, Saphira ve Orik, Arya'ya eşlik edip Menoa ağacına gittiler. Siyah ve gümüş rengi saçları fener ışıklarında titreşen Elfler toplanmışlardı. Islanzadi gövdenin dibindeki yüksek bir kökün üstüne çıkmıştı. Bir kayın ağacı kadar uzun, solgun ve güzeldi. Blagden, kraliçenin sol omzuna oturmuştu, kedi kız Maud arkasında dolaşıyordu. Glaedr ile siyah ve kırmızılar içindeki Oromis de oradaydı. Lifaen ve Nari gibi Eragon'un tanıdığı, Vanir gibi hiç hoşlanmadığı diğer Elfler de hazırdı. Tepedeki kadife gökyüzünde yıldızlar parlıyordu.</p>

  <p>"Burda bekleyin," dedi Arya. Kalabalığın arasına karışıp arkasında Rhunön'le birlikte geri döndü. Demirci çevresine bir baykuş gibi gözlerini kırpıştırarak bakıyordu. Eragon, onu selamladı, Rhunön, ona ve Saphira'ya selam verdi. "Merhaba Brightscales<a href="../Text/Section0086.xhtml#Footnote0003" id="Feedback0003"><sup>[3]</sup></a> ve Shadeslayer." Sonra Orik'i görüp Cüce dilinde bir şeyler söyledi, Orik de büyük bir coşkuyla karşılık verdi. Birisiyle kendi memleketinin kaba konuşmasıyla sohbet edebilmekten dolayı çok sevindiği belliydi.</p>

  <p>"Ne dedi?" diye sordu Eragon eğilerek.</p>

  <p>"Çalışmalarını görmem ve metal işleri hakkında konuşmak için beni evine davet etti." Yüzünde büyük bir hayranlık vardı.</p>

  <p>"Eragon, o sanatını ilk olarak Fûthark'ın kendisinden öğrenmiş, yani Dûrgrimst Ingeitum'un efsanevi grimstborithn'inden!</p>

  <p>Onunla tanışmak için neler vermezdim."</p>

  <p>Hep birlikte gece yansını beklediler. Islanzadi çıplak sol kolunu mermerden bir mızrak gibi kaldırıp yeni ayı işaret etti.</p>

  <p>Avucunda, Menoa ağacına asılı fenerlerden yayılan yumuşak, beyaz bir ışık küresi toplandı. Sonra Islanzadi kök boyunca yürüyüp dev gövdeye yaklaştı, küreyi ağacın kabuğundaki bir boşluğa bıraktı. Işık nabız gibi atarak orada kaldı.</p>

  <p>Eragon, Arya'ya dönüp sordu. "Başladı mı?"</p>

  <p>"Başladı!" diye güldü Arya. "Ve ışık bitince sona erecek."</p>

  <p>Elfler orman ve Menoa ağacını çevreleyen meydan boyunca dağınık gruplara ayrıldılar. Nereden geldikleri anlaşılmayan, doğal olmayan görüntülerinden aşçıların olduğu kadar büyücülerin eseri olduğu anlaşılan fantastik yiyeceklerle dolu tabaklan masalara yerleştirdiler.</p>

  <p>Sonra Elfler flütü andıran berrak sesleriyle şarkı söylemeye başladılar. Bir sürü şarkı söylediler, ama her biri hülyalı gecede büyü yapan, duyulan artıran, çekingenliği kaldıran ve hayalperest büyülerle eğlenceyi parlatan daha büyük bir melodinin bir parçasıydı. Sözleri kahramanca işleri, unutulmuş toprakların atlar ve gemilerle fethedilmesi, kayıp güzelliğin kederiyle ilgiliydi. Yükselip alçalan müzik Eragon'u kuşattı ve vahşi bir kendinden geçme onu etkisi altına aldı. Hayatından kaçmak, Elflerin meydanında sonsuza dek dans etmek için büyük bir arzu duyuyordu. Yanındaki Saphira donuklaşmış gözleri yan kapalı bir şekilde müzikle birlikte mırıldanıyordu.</p>

  <p>Daha sonra neler olduğunu Eragon hiçbir zaman doğru bir şekilde hatırlayamadı. Sanki ateşi vardı ve bilinci bir gelip bir gidiyordu. Bazı olayları çok canlı bir şekilde hatırlıyor –neşeyle dolu parlak, keskin görüntüler– ama meydana geldikleri sırayı hatırlaması mümkün değildi. Gündüz mü, gece mi olduğunu bilmiyordu, çünkü zaman ne olursa olsun ormana alacakaranlık hâkim görünüyordu. Kutlamalar sırasında uyuyup uyumadığını, uykuya ihtiyacı olup olmadığını da bilmiyordu...</p>

  <p><br /></p>

  <p>Kiraz dudaklı bir Elf kızla el ele tutuşup daireler çizdiğini, dilinde bal tadı olduğunu ve havada ardıç kokusu aldığını hatırlıyordu...</p>

  <p><br /></p>

  <p>Sığırcık kuşları gibi Menoa ağacının dallarına tünemiş Elfleri hatırlıyordu. Altın arplar çalıyor, aşağıdaki Glaedr'e bilmeceler söylüyor, zaman zaman gökyüzünü işaret edip çeşitli biçimlerde görünen renk patlamalarını işaret ediyorlardı...</p>

  <p><br /></p>

  <p>Bir çimenlikte Saphira'ya dayanmış oturduğunu ve aynı Elf kızın, kendinden geçmiş dinleyicilere şarkı söylediğini hatırlıyordu:</p>

  <blockquote style="margin: 20px 0 20px 40px; border: none; padding: 0px;">
    <p>Uzağa, uzağa, uzağa uçacaksın,<br />
    Zirvelerin ve vadilerin üstünde,<br />
    Ötesindeki ülkede.<br />
    Uzağa, uzağa, uzağa uçacaksın.<br />
    Ve bana hiç dönmeyeceksin.<br />
    Gittin! Benden uzağa gittin,<br />
    Ve seni bir daha hiç göremeyeceğim.<br />
    Gittin! Benden uzağa gittin,<br />
    Ama sonsuza dek seni bekleyeceğim.</p>
  </blockquote>

  <p>Bazıları kederli, bazıları neşeli –bazıları ikisi de– bitmek bilmez şiirleri hatırlıyordu. Arya'nın şiirini dinleyip gerçekten iyi olduğunu düşündü ve uzun olsa da aynı ölçüde iyi olan Islanzadi'ninkini. Bütün Elfler bu iki çalışmayı dinlemek için toplanmıştı...</p>

  <p><br /></p>

  <p>Elflerin kutlama için yaptıkları, daha önceden büyünün yardımıyla bile mümkün görünmeyen harika çalışmalarını hatırlıyordu. Bulmacalar, oyuncaklar, resim ve silahlar, işlevini anlayamadığı nesneler. Bir Elf, birkaç saniyede bir içinde yeni bir çiçeğin açtığı camdan bir küre yapmıştı. Bir başka Elf Du Weldenvarden'de onlarca yıl geriye yolculuk yapmış, elementlerin seslerini ezberlemişti ve şimdi en güzellerini yüzlerce beyaz zambağın boğazından söylüyordu.</p>

  <p>Rhunön kırılmayan bir kalkan, çelikten örülmüş olduğu için giyenin erimiş kurşunu ve diğer maddeleri yanmaksızın tutabileceği bir çift eldiven, sağlam bir metal blokundan oyulmuş ve büyük bir beceriyle boyanmış olduğu için canlı gibi duran Narin bir çalıkuşu heykeliyle kutlamalara katkıda bulunmuştu.</p>

  <p>Elli sekiz iç içe geçmeli parçadan oluşan, yirmi santim yüksekliğindeki kat kat tahta piramit Orik'in katkısıydı. Elfler büyük bir sevinçle piramidi söküp söküp yeniden yapıyorlardı. "Usta Longbeard"<a href="../Text/Section0086.xhtml#Footnote0004" id="Feedback0004"><sup>[4]</sup></a> diyorlardı ona ve, "Zeki parmaklar zeki bir zihin anlamına gelir," diyorlardı...</p>

  <p><br /></p>

  <p>Oromis'in onu bir kenara, müzikten uzağa çektiğini, kendisinin de Elfe, "Neler oluyor?" diye sorduğunu hatırlıyordu.</p>

  <p>"Zihnini arındırman lazım." Oromis, onu devrilmiş bir kütüğe götürüp oturmasını sağlamıştı. "Burda birkaç dakika kal.</p>

  <p>Kendini daha iyi hissedeceksin."</p>

  <p>"Ben iyiyim. Dinlenmem gerekmiyor," diye itiraz etmişti Eragon.</p>

  <p>"Şu anda kendini değerlendirebilecek durumda değilsin. Büyük, küçük, değişen bütün büyüleri dinleyebilene kadar burda kal, sonra bize katılabilirsin. Bana söz ver."</p>

  <p>Karanlık ve yabancı yaratıkları hatırlıyordu, ormanın derinliklerinden süzülen yaratıkları. Çoğunluğu, Du Weldenvarden'de biriken büyülerle değişen hayvanlardı ve şimdi de yiyeceğe çekilen aç bir adam gibi Agaeti Blödhren'e çekiliyorlardı. Elflerin sihrinin varlığında besin bulmuş gibiydiler. Çoğu kendilerini fener ışığının eteklerinde bir çift parlayan göz olarak göstermeye cüret ediyordu. Kendini gösteren hayvanlardan biri Eragon'un daha önce karşılaştığı kurt-kızdı; beyaz kaftanlı bir kadın görüntüsündeydi. Çalıların arkasında dolamyor, hançer gibi dişlerini eğlenceli bir gülüşle ortaya çıkarıyor, san gözleri oradan oraya gidiyordu.</p>

  <p>Ama bütün yaratıklar hayvan değildi. Bazıları işlevsellik için ya da farklı bir ideal güzelliğin peşine düşerek orijinal görüntülerini değiştiren Elflerdi. Çizgili bir kürke sarınmış bir Elf, Eragon'un üstüne atılıp hoplamaya devam etti. Bazen iki ayağının üstünde, bazen ellerinin ve ayaklarının üstünde sıçrıyordu. Başı dar ve uzundu, kulakları kediye benziyordu, kolları dizlerine kadar sarkıyor, uzun parmaklı ellerinde sert ve kabarık deri bir kısım bulunuyordu.</p>

  <p>Daha sonra birbirinin aynı iki kadın kendilerini Saphira'ya tanıttılar. Tembel bir zarafetle hareket ediyorlardı. Geleneksel selamlaşma için parmaklarıyla dudaklarına dokunduklarında Eragon parmaklarının yan saydam ağlarla birbirine bağlı olduğunu gördü. "Uzaktan geldik," dediler. Konuşurken ince boyunlarınıniki yanında üç sıra solungaç açılıp kapanıyor, atandaki pembe deriyi gösteriyordu. Derileri yağlanmış gibi parlıyordu. Cansız saçları dar omuzlarını aşıyordu.</p>

  <p>Bir ejderhanınki gibi üst üste binmiş pullan, başının üstünde kemikli bir sorgucu, boynundan aşağı inen ince dikenleri olan ve burun deliklerinin ucunda soluk renkli iki alevin sürekli titreştiği Elfle karşılaştı.</p>

  <p>O kadar kolay taranmayan başkalarına da rastladı: suda görünüyörmüş gibi kenar çizgileri titreşen Elfler, hareketsiz olduklarında ağaçlardan ayırt edilemeyen Elfler; siyah gözlü –beyazlan da olan– Eragon'u korkutan korkunç bir güzelliği olan ve bir şeye dokunduklarında gölge gibi içlerinden geçen uzun boylu Elfler.</p>

  <p>Bu fenomenin nihai örneği, bir zamanlar Elf Linnea olan Menoa ağacıydı. Ağaç meydandaki aktiviteyle canlanmış gibiydi. Hiç rüzgâr olmamasına rağmen dallan kıpırdanıyordu; zaman zaman gövdesinin çatırtılarının müziğin akışına uyduğu duyulabiliyordu; ağaçtan yumuşak bir iyilikseverlik havası yayılıyor ve civardakilere yansıyordu...</p>

  <p><br /></p>

  <p>Ve sırtı yüzünden iki nöbet geçirdiğini hatırlıyordu. Çıldırmış Elfler etrafında âlem yapmaya devam ederken gölgelerde iki büklüm çığlık atıp inlemiş ve yalnızca Saphira, onu korumak için gelmişti...</p>

  <p><br /></p>

  <p>Agaeti Blödhren'in üçüncü gününde –Eragon öyle olduğunu sonradan öğrenmişti– şiirini Elflere okudu. Ayağa kalkıp, "Ben demirci değilim, oymacılıkta, çömlekçilikte, ressamlıkta veya herhangi bir sanatta yetenekli değilim. Büyüyle yaptığınız basanlarla da rekabet edemem. Bu yüzden bana kalan tek şey kendi deneyimlerim oldu ve onları tarihin merceğiyle yorumlamaya çalıştım, ama bir şair de değilim," dedi. Sonra Brom'un Carvahall'de şiir okuduğu tarzda şiirini söylemeye başladı:</p>

  <blockquote style="margin: 20px 0 20px 40px; border: none; padding: 0px;">
    <p>Denizin kenarındaki krallıkta,<br />
    Mavi örtülü dağlarda,<br />
    Dondurucu kışın son gününde,<br />
    Yalnızca tek bir görevi olan bir adam doğdu:</p>

    <p>Gölgeler ülkesinde,<br />
    Durza'nın içindeki düşmanı öldürmek.</p>

    <p>Nezaket ve bilgelikle beslenip,<br />
    Zaman kadar eski meşelerin altında,<br />
    Geyiklerle koşup ayılarla güreşti,<br />
    Ve yaşlılarından beceriler öğrendi.</p>

    <p>Gölgeler ülkesinde,<br />
    Durza'nın içindeki düşmanı öldürmek.</p>

    <p>Siyahlar içindeki hırsızı görmeyi öğrendi,<br />
    Zayıf ve güçlüyü etkilerken;<br />
    Bez, kaya, bitki ve kemikle,<br />
    Darbeleri engellemek ve canavarla dövüşmek için</p>

    <p>Gölgeler ülkesinde,<br />
    Durza'nın içindeki düşmanı öldürmek.</p>

    <p>Adam rüştünü ispat edene kadar,<br />
    Yıllar düşünce kadar çabuk geçti<br />
    Gencin sabırsızlığı damarlarını kavururken,<br />
    Bedeni ateşli bir öfkeyle yandı.</p>

    <p>Sonra bir ef kızla tanıştı:<br />
    Uzun boylu, güçlü ve bilge<br />
    Alnı Geda'nın Işığı'yla süslüydü,<br />
    Elbisesine dökülen.</p>

    <p>Gece yarısı mavisi gözlerinde,<br />
    O gizemli havuzlarda,<br />
    Ona parlak bir gelecek göründü,<br />
    Birlikte sahip olmayacakları.</p>

    <p>Gölgeler ülkesinde,<br />
    Durza'nın içindeki düşmanı öldürmek.</p>
  </blockquote>

  <p>Eragon bu şekilde adamın nasıl Durza'nın ülkesine yolculuk yaptığını, kalbini donduran korkuya rağmen düşmanı bulup onunla nasıl dövüştüğünü anlattı. Ama sonunda zafer kazanmasına rağmen, adam ölümcül darbeyi indirmemişti, çünkü artık düşmanı yendiği için ölümlülerin kıyametinden korkmuyordu. Durza'daki düşmanı öldürmesi gerekmemişti. Sonra adam kılıcını kınına sokup evine dönmüş ve bir bahar akşamında aşkıyla evlenmişti. Sakalı uzayıp beyazlayana kadar onunla birlikte günlerini mutlulukla geçirmişti. Ama:</p>

  <blockquote style="margin: 20px 0 20px 40px; border: none; padding: 0px;">
    <p>Şafaktan önceki karanlıkta,<br />
    Adamın uyuduğu odada,<br />
    Düşman gizlice gelip tepesine dikildi,<br />
    Güçlü düşmanı çok zayıfken.</p>

    <p>Adam başını yastığından kaldırıp,<br />
    Yukarı baktı,<br />
    Ölümün soğuk ve boş gözlerine,<br />
    Sonsuz gecenin kralına.</p>

    <p>Adamın yaşlı kalbini doldurdu,<br />
    Sakin bir kabul; çünkü uzun zaman önce,<br />
    Ölümün kucağından bütün korkusunu kaybetmişti,<br />
    Adamın bileceği son kucak.</p>

    <p>Sabah rüzgârı kadar yumuşak,<br />
    Düşman eğildi ve adamdan,<br />
    Parlak canlı ruhunu aldı,<br />
    Ve bundan sonra huzur içinde yaşamaya başladılar.</p>

    <p>Gölgeler ülkesinde sonsuza dek,<br />
    Durza'nın içinde daha fazlası.</p>
  </blockquote>

  <p>Eragon üzerindeki bakışların bilincinde sessizleşti, başını eğip hızla yerine oturdu. Kendisi hakkında bu kadar çok şey açıkladığı için utanıyordu.</p>

  <p>Elf lordu Dâthedr, "Kendini küçümsüyorsun, Shadeslayer. Görünüşe göre, yeni bir yetenek keşfetmiş gibisin," dedi.</p>

  <p>Islanzadi soluk renkli elini kaldırdı. "Çalışman Tialdari Sarayı'ndaki büyük kütüphaneye konacak, Eragon-finiarel, böylece dileyen herkes onun tadını çıkarabilir. İnanıyorum ki şiirin, Saphira'nın yumurtası sana göründüğünden beri, ki bizim de bu konuda ufak da olsa bir sorumluluğumuz var, karşılaştığın zorluklan daha iyi anlamamızı sağladı. Şiirini bize tekrar okumalısın, böylece üzerinde biraz daha iyi düşünebiliriz."</p>

  <p>Memnun olan Eragon başını eğip kendisine söyleneni yaptı. Daha sonra Saphira'nın çalışmasını Elflere göstermesinin zamanı geldi. Gecenin içinde uçup gitti, pençelerinde bir adamın üç kaü büyüklüğünde bir taşla geri geldi. Arka ayaklarının üstüne inerek taşı yeşilliğin ortasına, herkesin görebileceği şekilde dik olarak yerleştirdi. Parlak taş erimiş ve donmuş dalgalar gibi birbirinin üstüne bükülen karmaşık eğriler şeklinde biçimlendirilmişti. Kayanın çizgili dilleri öyle kıvrımlı desenlerle bükülmüştü ki göz, tek bir parçayı tabandan uca kadar takip etmede zorluk çekiyor, yalnızca bir sarmaldan diğerine atlayarak izleyebiliyordu.</p>

  <p>Eragon heykeli ilk defa gördüğü için Elflerle aynı ilgiyle bakıyordu. Bunu nasıl yaptın?</p>

  <p>Saphira'nın gözleri zevkle parlıyordu. Erimiş kayayı yalayarak. Sonra eğilip taşın üstüne ateş üfledi, taşı yıldızlara doğru yükselince parlak parmaklarla onları yakalamaya çalışan altm rengi bir ışıkla yıkadı. Saphira çenelerini kapadığında heykelin kâğıt inceliğindeki kenarları kiraz kırmızısı parlarken, taşın karanlık boşluklarında ve oyuklarında küçük alevler titreşti. Kayanın akışkan kenarları hipnotik ışık altında hareket ediyor gibiydi.</p>

  <p>Elfler hayretle bakarken ellerini çırpıyor, parçanın etrafında dans ediyordu. Bir Elf bağırdı. "Çok güzel yapılmış, Brightscales!"</p>

  <p>Çok güzel, dedi Eragon.</p>

  <p>Saphira burnuyla ona dokundu. Teşekkürler, ufaklık.</p>

  <p>Sonra Glaedr kendi eserini çıkardı: sivri pençe tırnağıyla Ellesmera'nın yukarıdan görülen halini kazıdığı kırmızı bir meşe kalıbıydı bu. Oromis kendi katkısını açıkladı: Eragon'un dersleri sırasında resimlediğini gördüğü bir parşömendi bu. Parşömenin üst yansında glif sütunlan –Denizci Vestari'nin Şiiri– sıralanırken, alt kısmını soluk kesici resim yeteneği, ayrıntı ve beceri sergileyen fantastik bir panorama süslüyordu.</p>

  <p>Arya, Eragon'un elini tutup onu ormandan geçirdi, Menoa ağacına götürdü. "Bak, ışık nasıl soluyor. Şafak sökmeden önce birkaç saatimiz var, ondan sonra soğuk mantık dünyasına geri dönmemiz gerek."</p>

  <p>Yüzleri hevesli bir beklentiyle parlayan bir grup Elf ağacın etrafına toplanmıştı. Islanzadi büyük bir vakarla aralarından çıkıp bir patika genişliğindeki kökün üstünde yürüyüp, kökün yukanya doğru yükselip kendi üstüne kıvrıldığı yere kadar geldi. Bulunduğu boğumlu çıkıntıdan, bekleyen zayıf Elflere baktı. Adetimiz olduğu ve Ejderha savaşının sonunda Kraliçe</p>

  <p>Tarmunora, ilk Eragon ve ırkını temsil eden beyaz ejderha –ki adı bu veya başka bir dilde söylenemez– tarafından, Elflerin ve ejderhaların kaderini birbirine bağladıklan zaman kabul edildiği üzere Kan Yeminini Şarkı, dans ve gayretlerimizin meyveleriyle onurlandırmak için toplandık. Uzun yıllar önce bu kutlama son kez yapıldığında durumumuz gerçekten umutsuzdu. O zamandan bu yana bizim, Cücelerin ve Varden'in gayretlerinin sonucu olarak durumumuz biraz düzeldi, ama Alagaesia hâlâ Wyrdfell'in karanlık gölgesinde yatıyor ve biz hâlâ ejderhaları düş kırıklığına uğratmamızın utancıyla yaşamak zorundayız.</p>

  <p>"Yaşlı Süvarilerden geriye bir tek Oromis ve Glaedr kaldı. Brom ve pek çokları geçen yüzyılın boşluğuna gömüldü. Bununla birlikte, Eragon ve Saphira şeklinde yeni umutlar bahşedildi bize ve şu anda burda olmaları hem haklı, hem de çok yerinde, böylece ırklarımız arasındaki yemini yeniden doğrulayabiliyoruz."</p>

  <p>Elfler kraliçenin işaretiyle Menoa ağacının dibinde geniş bir alanı boşalttı. Ağacın etrafına oymalı sırıkların üstüne yerleştirdikleri fenerlerden bir halka oluşturdular. Flüt, aıp ve davul çalan müzisyenler uzun kökün kenarına toplandılar. Arya'nın rehberlik ettiği Eragon, kendini halkanın kenarında, Oromis'le Arya'nın arasında otururken buldu. Saphira ve Glaedr ise mücevher kaplı kayalıklar gibi iki yanlarına çömelmişlerdi.</p>

  <p>Oromis, Eragon ve Saphira'ya bakarak, "Bunu dikkatle seyredin, çünkü Süvari olarak sizin mirasınız için büyük önem taşıyor," dedi.</p>

  <p>Bütün Elfler yerleşince iki Elf kız, boşluğun ortasına yürüyüp sırtlan birbirine dönük bir şekilde oturdular. Son derece güzel ve saçları hariç her açıdan birbirinin aynıydılar; birinin unutulmuş bir havuz kadar siyah örgüleri vardı, diğerinin saçlarıysa cilalı gümüş tel gibi parlıyordu.</p>

  <p>"Bakıcılar, Iduna ve Neva," diye fısıldadı Oromis.</p>

  <p>Islanzadi'nin omzundaki Blagden haykırdı. "Wyrda!"</p>

  <p>İki Elf birlikte hareket ederek ellerini boğazlarındaki broşlara götürdüler. Broşları açarak beyaz pelerinlerinin yere düşmesine izin verdiler. Üzerlerinde giysi yoktu, ama iki kadın yanardöner bir ejderha dövmesiyle örtünmüştü. Dövme Iduna'nın sol ayak bileğine sarılmış ejderha kuyruğuyla başlıyor, bacağından yukarı tırmanıp göğsüne çıkıyor, oradan Neya'nın sırtına geçip göğsündeki ejderha başıyla bitiyordu. Ejderhanın üstündeki her bir pul farklı renkle boyanmıştı; canlı renkler dövmeye bir gökkuşağı görüntüsü veriyordu.</p>

  <p>Elf kızlar ellerini ve kollarını birbirine dolayınca ejderha bir bütün gibi göründü, bir bedenden diğerine kesintisizce devam ediyor gibi dalgalanıyordu. Sonra ikisi de çıplak ayaklarını» kaldırıp yumuşak bir güm sesiyle yere indirdiler.</p>

  <p>Ardından bir daha: güm.</p>

  <p>Üçüncü güm'de müzisyenler ahenkle davullarına vurdular. Bir güm sonra arpçılar enstrümanlarınıntellerine vurdular ve ondan bir dakika sonra flütlü Elfler melodiye katıldılar.</p>

  <p>Başta yavaş, ama artan bir hızla Iduna ve Neya dans etmeye başladı. Ayaklarını yere vurarak zamanı belirliyor ve öyle dalgalanıyorlardı ki hareket eden onlar değil de üzerlerindeki ejderhaymış gibi görünüyordu. Döndüler, döndüler ve ejderha derilerinin üstünde bitmek bilmez daireler çizdi.</p>

  <p>Ardından ikizler müziğe seslerini de kattılar. Şiddetli çığlıkfanyla gümleyen melodiye eşlik ettiler. Büyünün sözleri o kadar karmaşıktı ki Eragon anlamını kavrayamadı. Fırtınaya dönüşen bir rüzgâr gibi Elfler büyüye eşlik ettiler; bir dil, bir zihin ve bir amaçla şarkı söylediler. Eragon sözleri arılamıyordu, ama kendini karşı konulmaz ahenkle sürüklenerek Elflerle birlikte şarkı söylerken buldu. Saphira ve Glaedrin de uyum içinde mıtıldandığını duyabiliyordu. Derin gümleme o kadar güçlüydü ki kemiklerinde titreşiyor, derisinin gıdıklandığını ve havanın parladığını hissediyordu.</p>

  <p>Iduna ve Neya, ayaklan bulanık görünene, saçları etraflarında açılana ve vücutları ter tabakasıyla kaplanana kadar gittikçe daha hızlı bir şekilde dönmeye başladı. Elf kızlar insanüstü bir hıza ve müzik delice bir tempoda tekrarlanarak zirveye ulaştı. Ejderha gövdesinden bir ışık dalgası geçti ve ejderha kıpırdandı. Başta Eragon gözlerinin kendisini aldattığını sandı, ama yaratık gözlerini kırpıştırdı, kanatlarını kaldırıp pençelerini sıktı.</p>

  <p>Ejderhanın ağzından bir alev çıktı, ileri atılıp kendini Elflerin derisinden kurtardı, havaya yükselip orada asılı kalarak kanatlarını çırptı. Kuyruğunun ucu, parlak bir göbek bağı gibi aşağıdaki ikizlere bağlıydı. Dev canavar siyah aya doğru gerildi ve geçmiş çağlara ait valisi bir çığlık kopardı, sonra dönüp toplanan Elfleri inceledi.</p>

  <p>Ejderhanın kin dolu gözü ona bakınca Eragon yaratığın yalnızca bir hayalet değil, sihirle bağlanıp sürdürülen bilinçli bir varlık olduğunu anladı. Saphira ve Glaedr'in mınlülan o kadar şiddetlenmişti ki kısa süre sonra Eragon başka hiçbir şey duyamaz oldu. Yukarıdaki ırklarının hayaleti Elflerin üstüne doğru halka çiziyor, cisimsiz kuyruğuyla onlara sürünüyordu. Eragon'un önünde durup onu sonsuz, döner bakışıyla kuşattı. Bir içgüdünün etkisiyle sağ elini kaldırdı, avucu titreşti.</p>

  <p>Zihninde ateşin sesi yankılandı: Yapman gerekeni yapman için bizim armağanımız.</p>

  <p>Ejderha boynunu eğdi, burnuyla Eragon'un gedwey ignasia'sına dokundu. Aralarında bir kıvılcım oluştu, akkor sıcaklık bedeninden geçip içini kavururken Eragon kaskatı oldu. Görüşü kırmızı ve siyaha döndü, sırtındaki yara dağlarımış gibi yandı. Güvenliğe kaçarak karanlığın kendisini pençesine aldığı içinin derinliklerine gömüldü.</p>

  <p>En son, ateşin sesinin, sana armağanımız, dediğini duydu.</p>
</body>
</html>
