<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Kötülüğün Doğası</h1>

  <p>Parlak sabah çok erken geldi.</p>

  <p>Saatin titreşimli vızıltısıyla irkilerek uyanan Eragon, bir saldın bekleyerek avcı bıçağını kapıp yataktan fırladı. Bedeni, son iki günün rahatsızlıkları yüzünden sarsılarak itiraz ederken nefesi kesildi.</p>

  <p>Gözyaşlarına engel olmaya çalışarak saati yeniden kurdu. Orik gitmişti; Cüce sabahın erken saatlerinde sessizce sıvışmış olmalıydı. Eragon romatizması olan yaşlı bir adam gibi inleyerek duş yapmak üzere banyoya girdi.</p>

  <p>O ve Saphira ciddi bakışlı, siyah saçlı bir Elfle buluşmak için on dakika ağacın yanında beklediler. Elf onlara selam verip iki parmağıyla dudaklarına dokundu –Eragon da onu tekrarladı– ve Eragon'dan önce davranıp, "Şans hep yüzüne gülsün," dedi.</p>

  <p>"Yıldızlar seni korusun," diye karşılık verdi Eragon. "Seni Oromis nü gönderdi?"</p>

  <p>Elf, ona aldırmayarak Saphira'ya döndü. "Merhaba, Skulblaka. Ben Haldthin Hanedanı'ndan Vanir." Eragon kızgınlıkla kaşlarını çattı.</p>

  <p>Merhaba, Vanir.</p>

  <p>Elf ancak o zaman Eragon'a cevap verdi: "Kılıcınla nerde alıştırma yapabileceğini göstereceğim." Eragon'un kendisine yetişmesini beklemeyerek yürüyüp gitti.</p>

  <p>Dövüş alanı çiftler ve gruplar halinde dövüşen iki cinsiyetten Elflerle doluydu. Olağanüstü fiziksel yetenekleri hızlı darbelerle sonuçlanırken demirden bir çana çarpan dolu yağmurunu andırıyordu. Avlunun kenarındaki ağaçların altında bazı Elfler tek başlarına Rimgar yapıyorlardı. Eragon'un ulaşabileceğini hiç sanmadığı bir zarafet ve esneklik sergiliyorlardı.</p>

  <p>Sahadaki herkes durup Saphira'yı selamladıktan sonra Vanir ince kılıcını kınından çekti. "Kılıcını korumaya alırsan başlayabiliriz, Silver-hand.<a href="../Text/Section0086.xhtml#Footnote0002" id="Feedback0002"><sup>[2]</sup></a></p>

  <p>Eragon insan olmayan öteki kılıç ustalarına tereddütle baktı. Neden bunu yapmak zorundayım? Yalnızca aşağılanacağım o kadar.</p>

  <p>Sorun çıkmayacak, dedi Saphira, ama Eragon, onun endişesini de seziyordu.</p>

  <p>Tabi.</p>

  <p>Zar'roc'u hazırlarken Eragon'un elleri korkuyla titriyordu. Kendini kavganın ortasına atmak yerine Vanir'le uzaktan, kaçarak, yana çekilerek ve yeni bir nöbeti başlatacak her şeyden uzak durarak dövüştü. Eragon'un kaçamaklarına rağmen, Vanir, ona birbiri ardına dört kez dokundu; kaburgalarına, bacağına ve omuzlarına.</p>

  <p>Vanir'in duygusuz kayıtsızlık şeklindeki ilk ifadesi kısa sürede açık bir küçümsemeye dönüşmüştü. İleri doğru dans ederek kılıcını Zar'roc'un yanına uzatıp, Zar'roc'la daireler çizerken Eragon'un bileğini büktü. Eragon, Elfin üstün gücüne direnmektense Zar'roc'un elinden fırlayıp gitmesine izin verdi.</p>

  <p>Vanir kılıcını Eragon'un boynuna bastırıp, "Öldün," dedi. Kılıcı iten Eragon büyük çabalarla Zar'roc'u almaya gitti.</p>

  <p>"Öldün," dedi Vanir. "Galbatorix'i bu şekilde yenmeyi nasıl bekleyebilirsin? Zayıf bir insandan bile bundan daha iyisini beklerdim."</p>

  <p>"O halde neden Du Weldenvarden'de gizlenmek yerine Galbatorix'le kendin dövüşmüyorsun?"</p>

  <p>Vanir öfkelenerek gerildi. "Çünkü ben Süvari değilim," dedi soğuk ve kibirli bir şekilde. "Ve eğer olsaydım, senin gibi korkak olmazdım."</p>

  <p>Dövüş alanında kimse konuşmuyor ve hareket etmiyordu.</p>

  <p>Eragon sırtı Vanir'e dönük olarak Zar'roc'a doğru eğildi, boynunu gökyüzüne doğru kaldırıp kendi kendine hırladı. Hiçbir şey bilmiyor. Bu yalnızca üstesinden gelmem gereken başka bir sınav o kadar.</p>

  <p>"Korkak, diyorum. Senin kanın da ırkının geri kalaranki kadar ince. Sanırım Galbatorix'in hileleriyle Saphira'nın kafası karıştı ve yanlış bir Shur'tugal seçimi yaptı." Seyreden Elfler, Vanir'in sözleri üzerine şaşkınlıkla yutkunup görgü kurallarını bu kadar açık bir şekilde ihlal etmesini onaylamadıklarına dair bir şeyler mırıldandılar.</p>

  <p>Eragon dişlerini gıcırdattı. Kendisine hakaret edilmesine dayanabilirdi, ama Saphira'ya hayır. Biriken düş kırıklığı, korkusu ve acısı içinde patlarken Saphira da harekete geçmişti bile. Birden döndü, Zar'roc'un ucu havada ıslık çaldı.</p>

  <p>Son saniyede engellenmeseydi bu darbe Vanir'i öldürürdü. Saldırının yırtıcılığıyla şaşırmış görünüyordu. Eragon rezervde hiçbir şey tutmaksızın, çıldırmış bir adam gibi dürterek, hamle yaparak Vanir'i dövüş alanının ortasına kadar getirdi, Elfi bir şekilde yaralamaya kararlıydı. Zar'roc'un küt ucuyla bile kan çıkaracak bir güçle Vanir'in kalçasına bir çentik attı.</p>

  <p>O anda Eragon'un sırtında o kadar büyük bir acı patlaması oldu ki bunu bütün duyularıylaa hissetti: sağır edici, ezici bir şelale; dilini kaplayan metalik bir tat; burun deliklerini dolduran, gözlerini sulandıran, ekşi bir sirke kokusu; nabız gibi atan renkler ve en fazla da Durza'nın az önce sırtını yaraladığı hissi.</p>

  <p>Vanir'in alaycı bir gülümsemeyle tepesinde dikildiğini görebiliyordu. Onun çok genç olduğu dikkatini çekti.</p>

  <p><br /></p>

  <p>Nöbetten sonra Eragon ağzındaki kanı eliyle sildi, Vanir'e gösterip, "Yeterince ince mi?" diye sordu. Vanir karşılık vermeye tenezzül etmedi, kılıcını kınına sokup uzaklaştı.</p>

  <p>"Nereye gidiyorsun?" diye sordu Eragon. "Senin ve benim bitmemiş bir işimiz var."</p>

  <p>"Dövüşecek durumda değilsin," dedi Elf alaycı bir şekilde.</p>

  <p>"Bir dene bakalım." Eragon, Elflerden daha aşağı seviyede olabilirdi, ama yenilgiyi kabul ederek onlardan daha güçsüz olduğunu kanıtlamalarına izin vermeyecekti. Başka bir şey olmasa bile sırf ısrarıyla onların saygısını kazanacaktı.</p>

  <p>Oromis'in kendisine verdiği bir saati tamamlamada ısrar etti. Bir saat dolduktan sonra Saphira, Vanir'in yanına gidip fildişi tırnaklarından birinin ucuyla göğsüne dokundu. Öldün, dedi. Vanir'in rengi soldu. Diğer Elfler ondan uzaklaştı.</p>

  <p>Havalandıklarında Saphira, Oromis haklıydı, dedi.</p>

  <p>Hangi konuda.</p>

  <p>Bir rakibin olduğunda kendini daha iyi ortaya koyuyorsun.</p>

  <p><br /></p>

  <p>Oromis'in kulübesinde gün her zamanki gibi sürüp gitti: Saphira dersi için Glaedr'le giderken Eragon, Oromis'le kaldı.</p>

  <p>Oromis'in daha önceki egzersizlerine ek olarak Rimgar yapmasını da beklediğini öğrenen Eragon dehşet içinde kaldı. İtaat etmek bütün cesaretini kırmıştı. Ama endişeleri yersiz çıktı, çünkü Yılan ve Turna Dansı kendisine zarar vermeyecek kadar yumuşaktı.</p>

  <p>Meydanda yaptığı meditasyonla birleşen Rimgar, önceki günden beri ilk kez düşüncelerini bir düzene sokup Oromis'in kendisine sorduğu soruyu düşünmesi için fırsat sağlıyordu.</p>

  <p>Meditasyon yaparken, kırmızı karıncaların, daha küçük rakip karınca tümseğini istila etmesini, orada yaşayanları ezip geçerek kaynaklarını çalmasını izledi. Katliamın sonunda, çam iğneleriyle kaplı geniş, düşman boşlukta yalnızca bir avuç rakip karınca amaçsız ve yalnız başına hayatta kalmıştı.</p>

  <p>Alagaesia'daki ejderhalar gibi, diye düşündü Eragon. Ejderhaların mutsuz kaderini düşünürken karıncalarla olan bağlantısı kayboldu. Sorunun cevabı parça parça kendini gösterdi, birlikte yaşayabileceği ve inanabileceği bir yanıt.</p>

  <p>Meditasyonunu bitirip kulübeye döndü. Bu kez Eragon'un başardığı Şey Oromis'i memnun etti.</p>

  <p>Oromis öğle yemeğini verirken Eragon, "Binlerce insan ölecek olsa bile Galbatorix'le neden savaşmak gerektiğini biliyorum," dedi.</p>

  <p>"Öyle mi?" dedi Oromis. "Lütfen bana da söyle."</p>

  <p>"Çünkü Galbatorix son yüzyıllarda bizim tek bir nesilde yapabileceğimizden çok daha büyük acılara neden oldu. Ve normal bir zorba gibi ölmesini de bekleyemeyiz. Yüzyıllar veya bin yıl boyunca hükümdarlığına devam edebilir ve eğer biz onu durdurmazsak bütün bu süre zarfında insanlara zarar verip işkence yapabilir. Eğer yeterince güçlenirse Cücelerin ve Du Weldenvarden'de sizin üstünüze yürüyebilir ve iki ırkı da ya öldürür ya da köle olarak alabilir. Ve..." Eragon avucunun tabanını masanın kenarına sürttü. "Çünkü iki yumurtayı Galbatorix'ten kurtarmak ejderhaları kurtarmanın tek yolu."</p>

  <p>Oromis'in çaydanlığının tiz sesi araya girip, Eragon'un kulakları çınlayana dek sesini artırdı. Ayağa kalkan Oromis çaydanlığı ateşten indirip böğürtlen çayı için su koydu. "Şimdi anlamışsın."</p>

  <p>"Anladım, ama bundan zevk almıyorum."</p>

  <p>"Almak zorunda da değilsin. Ama artık Varden'in kaçınılmaz olarak başvuracağı haksızlıklarla ve zalimliklerle karşılaştığında yolundan geri dönmeyeceğin konusunda emin olabiliriz. Gücüne ve dikkatine çok ihtiyacımız varken senin şüphelerinle tükenmene izin veremeyiz." Oromis parmaklarını birleştirip koyu renk bir aynaya benzeyen çayına bakıp bulanık, kasvetli yansımasında gördüklerini düşündü. "Galbatorix'iri kötü olduğuna inanıyor musun?"</p>

  <p>"Elbette!"</p>

  <p>"Onun kendisini kötü olarak gördüğüıe inanıyor musun?"</p>

  <p>"Hayır, sanmıyorum."</p>

  <p>Oromis işaret parmaklarını birbirine vurdu. "O zaman Durza'nın da kötü olduğuna inanıyor olmalısın?"</p>

  <p>Tronjheim'da dövüşürlerken edindiği Durza'ya ait bölük pörçük anılar aklına geldi. Genç Shade'in –o zaman Carsaib'di– akıl hocası Haeg'in ölümünün intikamını almak için çağırdığı hayaletler tarafından nasıl köleleştirildiğini hatırladı. "Kendisi kötü değildi, ama onu kontrol eden ruhlar kötüydü."</p>

  <p>"Peki ya Urgallar?" diye sordu Oromis çayını yudumlayarak. "Onlar kötü mü?"</p>

  <p>Eragon'un çay kaşığını tutan elinin eklemleri bembeyaz oldu. "Ölümü düşündüğüme bir Urgal yüzü görüyorum. Onlar canavardan daha kötüler. Yaptıkları şeyler..." Devam edemeyerek başını iki yana salladı.</p>

  <p>"Eragon, insanlar hakkında bütün bildiğin savaşçılarının savaş alanındaki hareketleri olsaydı onlar hakkında nasıl bir fikrin olurdu?"</p>

  <p>"Ama bu..." Derin bir nefes aldı. "Bu farklı. Urgalların temizlenmesi gerekiyor, her birinin."</p>

  <p>"Ailelerin ve çocukların bile mi? Sana zarar vermemiş ve hiçbir zaman da vermeyecek olanların da mı? Masumların. Onları öldürüp bütün ırkı yok olmaya mahkûm eder miydin?"</p>

  <p>"Bir fırsatları olsa onlar bizi yok ederdi."</p>

  <p>"Eragon!" dedi Oromis iğneleyici bir tonla. "Bu mazereti bir daha kullanmanı istemiyorum. Birisinin bir şeyi yapması senin de yapabileceğin anlamına gelmez. Bu, tembel ve çirkin bir düşünce, aynca aşağı seviyede bir adamın göstergesi.</p>

  <p>Söylediklerim anlaşıldı mı?"</p>

  <p>"Evet, efendim."</p>

  <p>Elf fincanını dudaklarına kaldınp çayını yudumlarken gözleri bir an olsun Eragon'dan ayrılmadı. "Urgallar hakkında tam olarak ne biliyorsun?"</p>

  <p>"Güçlerini, zayıf yanlarını ve nasıl öldürüleceklerini. Bilmem gereken tek şey bu."</p>

  <p>"Ama neden insanlardan nefret ediyor ve onlarla savaşıyorlar? Tarihleri ve efsaneleri nelerdir? Nasıl yaşarlar?"</p>

  <p>"Fark eder mi?"</p>

  <p>Oromis içini çekti. "Şunu unutma," dedi yumuşak bir sesle. "Belirli bir noktada düşmanların yandaşların olmak zorundadır. Bu hayatın doğasıdır."</p>

  <p>Eragon tartışmadı. Çayını karıştınp beyaz köpüklü bir girdap oluşturdu. "Galbatorix bu yüzden mi Urgalları yanına aldı?"</p>

  <p>"Bu benim seçeceğim bir örnek değildi, ama evet."</p>

  <p>"Onlarla arkadaş olması garip. Ne de olsa ejderhasını öldürenler onlardı. Bize, Süvarilere yaptıklarına bir bak, üstelik onun kaybından biz sorumlu bile değiliz."</p>

  <p>"Ah," dedi Oromis. "Galbatorix deli olabilir, ama bir tilki kadar kurnazdır. Sanırım Urgalları, Varden'lileri, Cüceleri –ve eğer Farthen Dûr'da başarılı olursa diğerlerini de– yok eünek için kullanma niyetinde. Bu şekilde, düşmanlarının ikisinden kurtulacak, aynı zamanda Urgalları zayıflatacak, böylece onlardan istediği zaman kurtulabilecek."</p>

  <p><br /></p>

  <p>Öğleden sonra antik dili çalışarak geçti, sonra sihir alıştırması yaptılar. Oromis'in derslerinin çoğu, ışık, ısı, elektrik ve hatta yerçekimi gibi çeşitli enerji türlerini kontrol etmenin uygun yollarıyla ilgiliydi. Bu güçlerin, gücü diğer büyü tiplerinden daha hızlı bir şekilde tükettiği için, onları hiç yoktan yaratmak yerine halihazırda doğada bulmanın ve sonra büyüyle şekillendirmenin daha güvenli olduğunu açıkladı.</p>

  <p>Oromis konuyu açıkladıktan sonra sordu. "Sihirle nasıl öldürürdün?"</p>

  <p>"Bunu pek çok kez yaptım," dedi Eragon. "Çakıl taşıyla avlandım –sihirle kaldırıp nişan aldım– Urgalların boyunlarını ve bacaklarım kırmak için jierda sözcüğünü kullandım. Bir keresinde thrysta'yla. bir adamın kalbini durdurdum."</p>

  <p>"Daha etkili yollar var," diye açıkladı Oromis. "Bir adamı öldürmek için ne gerekir, Eragon? Göğsüne bir kılıç darbesi mi? Kırık bir boyun mu? Kan kaybı mı? Bütün gereken beyindeki bir damarın kopması ya da bazı sinirlerin kesilmesidir. Doğru sihirle bir orduyu yok edebilirsin."</p>

  <p>"Bunu Farthen Dûr'da düşünmeliydim," dedi Eragon, kendinden iğrenerek. Yalnızca Farthen Dûr'da değil, Kull bizi Hadarac Çölü'nde takip ederken de düşünebilirdim. "Brom bunu bana neden öğretmedi?"</p>

  <p>"Çünkü senin önünüzdeki aylarda ya da yıllarda bir orduyla karşılaşmam beklemiyordu; bu, sınanmamış Süvarilere verilen bir alet değildir."</p>

  <p>"Peki ama eğer insanları öldürmek bu kadar kolaysa Galbatorix'in ya da bizim bir ordu oluşturmamızın anlamı ne?"</p>

  <p>"Kısaca açıklayacak olursak, taktik. Büyücüler zihinsel güçleriyle uğraşırken fiziksel saldınlara karşı savunmasız olurlar. Bu yüzden onları koruyacak savaşçılara ihtiyaçları vardır. Ve savaşçıların da büyü saldırılarına karşı kalkan kullanmaları gerekir, en azından kısmen, yoksa bir dakika içinde öldürülürler. Bu sınırlılıklar, bir ordu diğeriyle karşılaştığında büyücülerinin kalabalığın arasına dağıtılmaları gerektiği anlamına gelir. Kenarlara yakın olmalıdırlar, ama tehlikeye yakın olacak kadar yakın değil. İki taraftaki büyücüler zihinlerini açarlar ve bir başkasının büyü yapıp yapmadığını anlamaya çalışırlar. Düşmanları zihinsel olarak ulaşamayacakları bir yerde olabileceği için büyücüler uzun menzilli saldırılan –bir mil uzaktan kafalarına doğru atılan çakıl taşları gibi– durdurmak veya azaltmak için kendilerinin ve savaşçıların etraflarına da koruma dikmeleri gerekir."</p>

  <p>"Bir adam bütün bir orduyu koruyamaz tabi ki," dedi Eragon.</p>

  <p>"Yalnız başına koruyamaz, ama yeterli büyücüyle makul derecede koruma sağlayabilirsin. Bu tür bir çaüşmada en büyük tehlike, zeki bir büyücünün senin engellerini devirmeden aşacak bir saldın yolu bulması olur. Bir tek bu bile savaşın sonucunu belirleyebilir.</p>

  <p>"Aynca," dedi Oromis. "Sihir yapma yeteneğinin ırklar arasında gittikçe daha nadir görüldüğünü de aklından çıkarmamalısın. Biz Elfler de istisna değiliz, ama yüzyıllar önce kendimizi bağladığımız yeminlerin sonucu olarak daha büyük payımız var. Kendilerine sihir yapma gücü bahşedilenlerin büyük çoğunluğunun çok az yeteneği vardır; bir morluğu bile iyileştirmek için büyük çaba sarf ederler."</p>

  <p>Eragon başıyla onayladı. Varden'de bu tür büyücülerle karşılaşmıştı. "Ama yine de bir işi yapmak aynı miktarda enerji gerektirir."</p>

  <p>"Doğru, ama daha önemsiz büyücüler, sihrin akışını hissetmeyi ve onun içine dalmayı benden ya da senden daha zor bulurlar. Bu yüzden çok az büyücü bütün bir orduyu tehdit edecek kadar güçlüdür. Ve öyle olanlar da genellikle savaş sırasında zamanlarının çoğunu kaçarak, iz sürerek veya rakipleri olan büyücülerle dövüşerek geçirirler. Bu da sıradan savaşçılar için büyük bir şanstır, yoksa kısa süre içinde hepsi öldürülür."</p>

  <p>Canı sıkılan Eragon, "Varden'in fazla büyücüsü yok," dedi.</p>

  <p>"Senin bu kadar önemli olmanın nedenlerinden biri de bu."</p>

  <p>Eragon, Oromis'in kendisine söylediği şeyi düşünürken bir dakika geçti. "Şu büyücülerin etrafına diktikleri korumalar, harekete geçirildiklerinde senden yalnızca enerji mi götürürler?"</p>

  <p>"Evet."</p>

  <p>"O halde yeterli zamanın olursa sayısız koruma katmam dikebilirsin. Kendini..." Antik dilde kendini ifade etmeye çalışırken doğru sözcüğü düşündü. "Dokunulmaz yapabilirsin?.. Zapt edilemez?.. Fiziksel veya diğer saldırılara karşı kendini zapt edilemez yapabilirsin."</p>

  <p>"Korumalar bedeninin gücüne bağlıdır. Eğer bu gücü aşarsan ölürsün. Kaç koruman olursa olsun, bedenin enerji çıktısını sağlayabildiği sürece saldırılara karşı korunursun."</p>

  <p>"Ve Galbatorix'in gücü her yıl artıyor... Bu nasıl mümkün oluyor?"</p>

  <p>Bu gösterişli bir soruydu, ama Oromis badem biçimi gözlerini tepede uçan serçe üçlüsüne dikerek sessiz kalınca, Eragon, onun en iyi cevabı nasıl vereceğini düşündüğünü anladı. Kuşlar birkaç dakika boyunca birbirlerini kovaladılar.</p>

  <p>Görüş açısından uzaklaştıklarında Oromis, "Şu anda bu konuyu konuşmak uygun değil," dedi.</p>

  <p>"O halde biliyorsunuz?" dedi Eragon şaşırarak.</p>

  <p>"Biliyorum. Ama bu bilgi eğitiminin daha ileri aşamalarına kadar beklemek zorunda. Henüz buna hazır değilsin." Oromis itiraz etmesini beklermiş gibi Eragon'a baktı.</p>

  <p>Eragon başıyla selam verdi. "Siz nasıl isterseniz, efendim." Elf paylaşmayı isteyene kadar bu bilgiyi ondan asla alamazdı, bu yüzden neden denesindi ki? Yine de Oromis'in kendisine söylemeye cesaret edemediği kadar tehlikeli ne olabilirdi ki? Ve neden Elfler bunu Varden'den bir sır olarak saklıyorlardı. Aklına başka bir düşünce gelince şu soruyu sordu: "Eğer büyücülerle savaş sizin söylediğiniz gibi yapılıyorsa neden Ajihad benim Farthen Dûr'da savunmasız dövüşmeme izin verdi? Düşmanlar için zihnimi açık bırakmam gerektiğini bile bilmiyordum. Ve neden Arya Urgalların çoğunu ya da hepsini öldürmedi? Orda ona itiraz edecek Durza dışında kimse yoktu ve o da yeraltmdayken adamlarını koruyamazdı."</p>

  <p>"Ajihad, Arya ya da Du Vrangr Gata'dan birinin senin etrafına savunma yerleştirmesini istemedi mi?"</p>

  <p>"Hayır, efendim."</p>

  <p>"Ve sen o şekilde dövüştün?"</p>

  <p>"Evet, efendim."</p>

  <p>Oromis'in bakışları dalgındı, çimenlerin üstünde hareketsiz dikilirken kendi içine çekilmişti. Bir uyanda bulunmaksızın konuştu: "Arya'yla konuştum ve Varden'in İkizlerine senin yeteneklerini ölçmelerinin emredildiğini söyledi. Ajihad'a senin savunmalar hariç bütün sihirlerde yeterli olduğunu söylemişler. Ne Ajihad ne de Arya bu konuda onların görüşlerinden kuşkulanmadı."</p>

  <p>"O tatlı-dilli, kel-kafalı, kene-kaplı, hain köpekler," diye küfretti Eragon. "Ölmemi sağlamaya çalıştılar!" Kendi diline dönerek birkaç iğrenç küfür daha savurdu.</p>

  <p>"Havayı kirletme," dedi Oromis yumuşak bir sesle. "Bu sana yakışmıyor... Hem İkizlerin senin savaşa korunmadan girmene izin vermelerinin nedeninin öldürülmen değil, Durza'nın seni esir alması olduğunu düşünüyorum."</p>

  <p>"Ne?"</p>

  <p>"Senin anlattıklarına bakılırsa Ajihad, Varden'in ihanete uğradığından şüpheleniyordu, çünkü Galbatorix nerdeyse tam bir kesinlikle Varden'in yandaşlarınınpeşine düşüyordu. İkizler Varden'in işbirlikçilerinin kimliklerini biliyordu. Aynca, İkizler, seni Tronjheim'ın merkezine çekmişlerdi, böylece seni Saphira'dan ayırıp Durza'nın ulaşabileceği bir yere getirmişlerdi. Onların hain oldukları en mantıklı açıklama."</p>

  <p>"Hain olsalar bile bunun artık bir önemi yok; onlar öleli uzun zaman oldu."</p>

  <p>Oromis başını yana eğdi. "Öyle bile olsa. Arya Urgalların Farthen Dûr'da büyücüleri olduğunu ve onların çoğuyla dövüştüğünü söyledi. Hiçbiri sana saldırmadı mı?"</p>

  <p>"Hayır, efendim."</p>

  <p>"Seni ve Saphira'yı Durza tarafından esir alınarak, Galbatorix'e götürmek niyetinde olduklarının kesin kanıtı bu. Tuzak iyi kurulmuştu."</p>

  <p>Sonraki bir saatte Oromis, Eragon'a öldürmenin on iki yöntemini öğretti, ki bunların hiçbiri mürekkep dolu bir kalemi kaldırmaktan daha fazla enerji gerektirmiyordu. Sonuncusunu ezberlemeyi bitirirken Eragon'un aklına gelen bir düşünce sırıtmasına neden oldu. "Bir daha yoluma çıktıklarında Ra'zac'ın hiç şansı olmayacak."</p>

  <p>"Onlara karşı yine de dikkatli olmalısın." diye uyardı Oromis.</p>

  <p>"Neden? Üç sözcükle ölürler."</p>

  <p>"Balık kartalı ne yer?"</p>

  <p>Eragon gözlerini kırpıştırdı. "Balık, tabi ki."</p>

  <p>"Ve eğer bir balık kardeşlerinden daha hızlı ve zekiyse avcı kartaldan kaçabilir mi?"</p>

  <p>"Sanmıyorum," dedi Eragon. "En azından uzun bir süre için kaçamaz."</p>

  <p>"Tıpkı balık kartallarının olabilecek en iyi balık avcıları olmak üzere yaratıldıkları gibi kurtlar da geyik ve diğer daha büyük av hayvanlarının avcısı olarak yaratılmıştır, her hayvan amacına en iyi uyacak şekilde yeteneklerle donatılmıştır. Ra'zac da aynı şekilde insanları avlamak için tasarlanmıştır. Onlar karanlıktaki canavarlardır, senin ırkını avlayan sıkıcı kâbuslardır."</p>

  <p>Eragon'un ensesindeki tüyler diken diken oldu. "Ne tür bir yaratık bunlar?"</p>

  <p>"Ne Elf. ne insan, ne Cüce, ne ejderha, ne tüylü, ne yüzgeçli, ne sürüngen, ne böcek, ne de diğer kategorilere giren bir hayvandır."</p>

  <p>Eragon zorla güldü. "Bitkiler mi o halde?"</p>

  <p>"O da değil. Ejderhalar gibi yumurta bırakarak ürerler. Yumurtadan çıktıklarında yavru –ya da kristalit– insan biçiminde sert bir kabuk üretir. Acayip bir taklittir bu, ama Ra'zac'ın kurbanlarına onları telaşlandırmadan yaklaşmalarını sağlar. İnsanların zayıf oldukları bütün alanlarda Ra'zac güçlüdür. Gece karanlıkta görebilirler, bir tazı gibi kokuyu takip edebilirler, yükseğe sıçrayabilirler, hızlı hareket edebilirler. Ama parlak ışık onlara acı verir ve derin sudan ölesiye korkarlar, çünkü yüzemezler. En büyük silahları, insan zihnini puslandıran –pek çoğunu sakat bırakan– kötü nefesleridir, ama nefesleri Cüceler üzerinde daha az etkilidir. Elflerse tamamen bağışıklıdır."</p>

  <p>Eragon, Ra'zac'ı Carvahall'de ilk kez görüşünü ve kendisini fark ettikten sonra onlardan nasıl kaçtığını hatırlayıp ürperdi. "Koşmak istediğim bir rüya gibiydi, ama ne kadar uğraşırsam uğraşayım hareket edemiyordum."</p>

  <p>"İyi bir tanım," dedi Oromis. "Ra'zac sihir yapamasa da küçümsenmemesi gerekir. Onları avladığını bilirlerse kendilerini açığa çıkarmazlar, daha güçlü oldukları gölgelerin arasında kalırlar ve Dras-Leona'da yaptıkları gibi seni pusuya düşürmek için pusu kurarlar. Brom'un deneyimi bile onu Ra'zac'a karşı komyamadı. Asla kendine çok fazla güvenme, Eragon. Hiçbir zaman kibirli olma, çünkü o zaman daha dikkatsiz olursun ve düşmanların senin zayıflıklarından faydalanır."</p>

  <p>"Evet, efendim."</p>

  <p>Oromis sabit bakışlarını Eragon'un üstüne dikti. "Ra'zac olgunlaşırken yirmi yıl boyunca knstalit olarak kalır. Yirminci yıllarının ilk ayında kabuklarını döker, kanatlarını açar ve yalnızca insan değil, bütün yaratıkları avlamaya hazır yetişkinler olarak ortaya çıkar."</p>

  <p>"O halde Ra'zac'ın bindikleri hayvanlar, üzerinde uçtukları şeyler, aslında onların..."</p>

  <p>"Evet anne babalarıdır."</p>
</body>
</html>
