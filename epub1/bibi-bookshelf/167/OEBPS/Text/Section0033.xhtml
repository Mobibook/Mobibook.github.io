<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Çam Ormanı Kenti</h1>

  <p>Eragon o kadar uzun süredir Du Weldenvarden'deydi ki bitmek bilmez ağaç gövdeleri ve cılız çalıların yerine açık alanları, tarlaları, hatta dağları bile özlemişti. Saphira'yla uçarlarken de rahatlamıyordu, çünkü o zaman da yalnızca yeşil bir deniz gibi uzanan yeşil tepeleri görüyordu.</p>

  <p>Zaman zaman tepelerindeki dallar o kadar kalın oluyordu ki güneşin ne taraftan doğup ne taraftan battığını anlamak bile mümkün değildi. Bu durum sürekli tekrarlayan manzarayla birleşince, Arya veya Lifaen ona kaç kez pusulayı gösterme zahmetine girerlerse girsinler Eragon umutsuzca kayboluyordu. Elfler olmasa hayatının geri kalanı boyunca Du Weldenvarden'de kalıp yolunu hiç bulamayacağını biliyordu.</p>

  <p>Yağmur yağınca bulutlar ve orman örtüsü onları yerin derinliklerine gömülmüşler gibi tam bir karanlığa soktu. Yağan yağmur tepedeki karaçam iğnelerinde toplanıyor, sonra aşağıya doğru süzülüyor ve otuz metre veya daha yukarıdan binlerce küçük şelale gibi dökülüyordu. Böyle zamanlarda Arya sağ elinden çıkan yeşil sihir topuzunu kullanıyor ve mağarayı andıran ormandaki tek ışık kaynağını oluşturuyordu. Fırtına dinene kadar bir ağacın altına toplanıyorlardı, ama o zaman bile çok sayıda dalda saklanan su, en ufak bir kışkırtmayla onları saatlerce ıslatmaya devam ediyordu.</p>

  <p>Du Weldenvarden'in derinliklerine ilerledikçe ağaçlar daha da kalınlaşıyor ve uzuyor, dallarının uzunluğuna yer açmak için birbirinden uzaklaşryordu. Gövdeler –tepede kavis oluşturan, gölgelerle lekelenip örtülen çıplak kahverengi saplar– altmış metre uzunluğunda olan Spine ya da Beorlar'daki bütün ağaçlardan daha uzundu. Eragon bir ağacın çevresini ölçtü ve yetmiş adım olduğunu söyledi.</p>

  <p>Bundan Arya'ya söz edince Elf başıyla onaylayarak, "Bu Ellesmera'ya yaklaştığımızı gösteriyor," dedi. Uzanıp elini, bir arkadaşın ya da sevgilinin omzuna dokunurmuşçasına yumuşak bir şekilde yanındaki yamru yumru kökün üstüne dayadı. "Bu ağaçlar Alagaesia'dakı en yaşlı canlılardır. Du Weldenvarden'i ilk gördüğümüzden beri Elfler burayı çok sevdi ve gelişmesi için elimizden geleni yaptık." Tepedeki zümrüt rengi dalların arasından belli belirsiz bir ışık huzmesi süzüldü, bulanık zeminin üstünde Arya'nın kolunu ve yüzünü altın rengi, büyüleyici bir ışığa boğdu. "Birlikte uzun yol kat ettik, Eragon, ama artık benim dünyama girmek üzeresin. Yumuşak bir şekilde yürü, çünkü toprak ve hava hatıralarla doludur ve hiçbir şey göründüğü gibi değildir... Bugün Saphira'yla uçma, çünkü zaten Ellesmera'yı koruyan bazı savunmaları uyardık. Yoldan ayrılmak akılsızlık olur."</p>

  <p>Eragon başını eğip bir yosun yığınının üstüne kıvrılmış, burun deliklerinden çıkardığı dumanların havaya yükselişini seyrederek eğlenen Saphira'nın yanına gitti. Saphira bir girişe gerek duymaksızın, artık yerde benim için bol miktarda alan var. Zorluk çekmeyeceğim, dedi.</p>

  <p>Güzel. Eragon, Folkvir'e binip boş ve sessiz ormanın içinde Orik ve Elfleri izlemeye devam etti. Saphira yanında yürüyordu. O ve beyaz hayvanlar kasvetli loş ışıkta parlıyordu.</p>

  <p>Çevresinin görkemli güzelliğinden çok etkilenen Eragon durakladı. Her şey kış dönemindeymiş gibiydi, sanki çam iğnelerinin örtüsünün altındaki hiçbir şey binlerce yıldır değişmemişti ve değişmeyecekti; zamanın kendisi hiç uyanmayacağı bir uykuya dalmış gibiydi.</p>

  <p>Öğleden sonra geç saatlerde yan karanlığın içinde önlerinde bir Elf belirdi, tavandan eğimli bir şekilde süzülen parlak ışınlarla kuşatılmıştı. Üzerinde uçuşan bir kaftan, alnında gümüş rengi bir halka vardı. Yüzü yaşlı, soylu ve huzurluydu.</p>

  <p>"Eragon," diye mırıldandı Arya. "Ona avucunu ve yüzüğünü göster." Sağ eldivenini çıkaran Eragon elini kaldırarak Brom'un verdiği yüzüğü ve gedwey ignasia'yı gösterdi. Elf yan gülümseyerek gözlerini kapadı, hoş geldin hareketiyle kollarını iki yana açtı. Bu pozisyonda kaldı.</p>

  <p>"Yol açık," dedi Arya. Yumuşak bir komut verince atı ilerledi. Elfın etrafından geçtiler –yıpranmış bir kayanın etrafında ikiye ayrılan su gibi– ve hepsi geçtikten sonra adam doğruldu, ellerini kavuşturdu ve kendisini aydınlatan ışık yok olurken gözden kayboldu.</p>

  <p>Kim o, diye sordu Saphira.</p>

  <p>Arya cevap verdi. "Bilge Gilderien, Miolandra Hanedanı Prensi, Vândil'in Beyaz Alevi'nin kullanıcısı ve Du Fyrn Skulblaka günlerinden, yani ejderhalarla savaşımızdan beri Ellesnrâra'nın koruyucusu. O izin vermediği takdirde kimse şehre giremez."</p>

  <p>Çeyrek mil ötede orman seyreldi ve tepedeki yeşil örtüde meydana gelen açıklık alacalı gün ışığının huzmeler halinde yere inmesine izin verdi. Sonra birbirine yaslanan iki ağacın yanından geçerek boş bir alanda durdular.</p>

  <p>Yer yoğun çiçeklerle kaplıydı. Pembe güllerden çan çiçeklerine ve zambaklara kadar baharın geçici hazinesi yakut, safir ve opal yığınlan gibi toplanmıştı. Sarhoş edici kokulan an yığınlarını davet ediyordu. Sağ tarafta çalıların arkasında bir akarsu çağlıyor, bir çift sincap bir kayanın etrafında birbirini kovalıyordu.</p>

  <p>Burası başta Eragon'a geyiklerin gecelediği bir yer gibi göründü. Ama bakmaya devam ettikçe çalıların ve ağaçların arasında gizlenen patikalar görmeye başladı; normalde kahverengi gölgelerin olduğu yerde yumuşak, sıcak bir ışık; çok belirsiz olduğu için kolayca gözden kaçabilecek olan dallar ve çiçekler biçiminde garip bir kalıp... gördüklerinin tamamen doğal olmadığına dair ipuçlan vardı. Gözlerini kırpıştırdı ve sanki gözünün üstüne bir lens yerleştirilmiş gibi görüşü tamamen değişti, her şey taranabilir biçimlere dönüştü. Bunlar yollardı, evet. Ve bunlar da çiçeklerdi, evet. Ama yumrulu, çarpık ağaçlar olarak gördüğü şeyler aslında doğrudan çamların içinde büyüyen binalardı.</p>

  <p>Bir ağacın alt kısmı çıkıntı yaparak iki katlı bir evi oluşturduktan sonra köklerini verimli toprağa sokuyordu. İki kat da altıgendi, ama üst katı ilkinin yansı kadar olduğu için ev sıra sıra görünüyordu. Çatılar ve duvarlar, altı kalın dam sırtının üstüne örtülü, iç içe geçmiş tahta tabakalardan oluşuyordu. Yosun ve san likenler saçaklan kaplıyor, her iki tarafta mücevherli pencerelerin üstüne sarkıyordu. Ön kapı, sembollerin bulunduğu kemerli bir gir .jin altına çekilmiş esrarengiz siyah bir siluetti.</p>

  <p>Bir dizi kıvrık dalla birbirine bağlanan üç çamın arasına yuvalanmış başka bir ev daha vardı. Bu desteklerle güçlenen ev beş kattı, aydınlık ve havadardı. Yanında söğüt ve kavaktan yapılma bir çardak vardı, üzerinde alevsiz meşaleler asılıydı.</p>

  <p>Her bina eşsiz çevresini güçlendiriyor ve tamamlıyor, ormanın geri kalamyla iyice birleşiyor, yapaylığın nerede bitip doğanın nerede devam ettiğini anlamak olanaksız hale geliyordu. İkisi mükemmel bir denge halindeydi. Elfler çevrelerini dizginlemek yerine dünyayı olduğu gibi kabul etmeyi ve kendilerini ona uydurmayı tercih etmişlerdi.</p>

  <p>Sonunda Ellesmera'da yaşayanlar rüzgârda uçuşan yapraklar gibi titreşerek Eragon'un gözünün önünde belirdiler. Önce onların ellerini, soluk yüzlerini, sandaletli ayaklarını ve yukan kalkmış bir kol gördü. Tedbirli Elfler birer birer görüş alanına çıkıp badem biçimindeki gözlerini Saphira, Eragon ve Arya'ya diktiler</p>

  <p>Kadmların saçları toplu değildi. Taze çiçeklerle örülmüş gümüşi ve siyah dalgalar halinde şelale gibi sırtlarına dökülüyordu. Karşı konulmaz güçlerini inkâr eden hassas, Narin bir güzelliğe sahiptiler; Eragon'a göre hepsi kusursuz görünüyordu. Erkekler de çıkık elmacık kemikleri, biçimli burunlan ve kalın gözkapaklarıylaa bir o kadar çarpıcıydılar, tki cins de kenarlarında turuncu, kurumuş yaprak ve altın renklerinin bulunduğu yeşil ve kahverengi gömlekler giymişlerdi.</p>

  <p>Gerçekten Peri Halkı, diye düşündü Eragon. Selam vermek için dudaklarına dokundu.</p>

  <p>Elfler bir anda bellerine kadar eğildiler. Sonra gülümseyerek dizginsiz bir mutlulukla kahkaha atmaya başladılar.</p>

  <p>Aralarındaki bir kadın şarkı söylemeye başladı:</p>

  <blockquote style="margin: 20px 0 20px 40px; border: none; padding: 0px;">
    <p>Gala O Wyrda brunhvitr,<br />
    Abr Berundal vandr-födhr,<br />
    Burthro laufsblâdar ekar undir,<br />
    Eomkonadauthleikr...</p>
  </blockquote>

  <p>Eragon bu melodinin de Silthrim'de duyduğu gibi büyü olmasından korkarak ellerini kulaklarına kapadı, ama Arya başını iki yana sallayıp ellerini çekti. "Bu sihir değil." Sonra atına bakarak, "Ganga," dedi. Atı kişneyerek yürüyüp gitti. "Siz de atlarınızı serbest bırakın. Artık onlara ihtiyacımız yok ve ahırlarımızda dinlenmeyi hak ediyorlar."</p>

  <p>Arya, bahçelerinde gülhatmi çiçekleri olan evlerin önünde, aralarına yeşil turmalinler serpiştirilmiş parke taşı döşeli yoldan nehre doğru ilerlerken, şarkı daha da güçlendi. Elfler yürürken kendi gruplarının etrafında dans ediyor, canlarının istediği gibi oradan oraya uçarcasına gidiyor, kahkaha atıyor, ara sıra başlarının üstünden sarkan dalların üstüne sıçrıyorlardı. Saphira'ya, "Uzun Pençe", "Hava ve Ateşin Kızı", "Güçlü Olan" gibi isimlerle övgüler diziyorlardı.</p>

  <p>Eragon büyülenmiş gibi sevinçle gülümsedi. Burda yaşayabilirim, diye düşündü içini kaplayan huzur hissiyle. Du Weldenvarden'in içine, dünyadan korunaklı bir şekilde gizlenmişti... Evet, Ellesmera'yı gerçekten çok sevmişti, Cüce şehirlerinin hepsinden daha fazla. Bir çam ağacının içindeki evi gösterip Arya'ya sordu. "Bu nasıl oluyor?"</p>

  <p>"Eski dilde ormana şarkı söylüyoruz ve ona arzu ettiğimiz biçimde büyümesi için gücümüzü veriyoruz. Bütün binaianmız ve aletlerimiz bu şekilde yapılıyor."</p>

  <p>Yol, çıplak toprak havuzları gibi basamakları oluşturan kök ağında sona eriyordu. Körpe ağaç duvarının içine gömülü olan kapıya tırmandılar. Kapı görünüşte kendi iradesiyle açılıp ağaçlardan oluşan koridoru gözler önüne sererken Eragon'un kalp atışları hızlandı. Yüzlerce ağaç birleşerek arı kovanını andıran bir tavan oluşturmuştu. Aşağıda her duvarın dibine on iki koltuk dizilmişti.</p>

  <p>Elf lordları ve leydileri bu koltuklarda rahatça oturuyordu.</p>

  <p>Yaştan etkilenmeyen pürüzsüz yüzleri, heyecanla parlayan dikkatli gözleriyle hepsi bilge ve yakışıklı görünüyordu. Öne doğru eğilip koltuklarının kollarına tutunmuş, açık bir hayret ve umutla Eragon'a bakıyorlardı. Diğer Elflerin aksine bellerindeki kemerlerde kılıçlan asılıydı –kabzaları beril ve lâl taşıyla süslenmişti– ve alınlarında halkalar vardı.</p>

  <p>Topluluğun başında boğumlu köklerden oluşan tahtı koruyan beyaz bir podyum vardı. Üzerinde Kraliçe Islanzadi oturuyordu. Yükselmiş kanatlara benzeyen kavisli kaşları, böğürtlen kadar kırmızı ve parlak dudaktan ve elmas tacının altındaki gece karası toplu saçlarıylaa sonbahar güneşi kadar güzel, gururlu ve buyurgan görünüyordu. Tuniği kırmızıydı. Belinde altın örgü bir kemer vardı. Boynuna bağlanmış kadife pelerin gevşek katlar halinde yere iniyordu. Heybetli duruşuna rağmen kraliçe büyük bir acıyı saklıyormuş gibi kınlgan görünüyordu.</p>

  <p>Sol elinde ucunda oymalı çapraz bir parçanın bulunduğu kavisli bir asa vardı. Ucuna parlak beyaz bir kuzgun tünemiş, sabırsızca ağırlığını bir ayağından diğerine geçiriyordu. başını yana eğmiş, gizemli bir zekâyla Eragon'a bakıyordu, sonra uzun, alçak bir şekilde çığlık attı. "Wyrda!" Eragon bu tek sözcüğün gücüyle ürperdi.</p>

  <p>Altısı salona girip kraliçeye doğru ilerlerken arkalarındaki kapı kapandı. Arya yosun kaplı yere çömelip selam verdi, ardından Eragon, Orik, Lifaen ve Nari geldi. Ajilıad ve Hrothgar'ın önünde eğilmeyen Saphira bile başını eğdi.</p>

  <p>Islanzadi ayağa kalkıp tahttan indi, pelerini arkasında yayıldı. Arya'nın önünde dump titreyen ellerini omzuna koydu ve güçlü bir sesle, "Kalk," dedi. Arya kalktı, kraliçe gittikçe artan bir yoğunlukla yüzünü inceledi. Sanki anlaşılması güç bir metni çözmeye çalışıyor gibiydi.</p>

  <p>Sonunda Islanzadi haykırarak Arya'yı kucakladı ve, "Oh, kızım benim, sana çok kötü davrandım!" dedi.</p>
</body>
</html>
