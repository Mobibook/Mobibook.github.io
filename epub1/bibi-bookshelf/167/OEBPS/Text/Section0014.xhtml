<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Sadakat Yemini</h1>

  <p>İnsanlar yeraltı amfisini doldururken Eragon esneyerek ağzını kapattı. Geniş alanda sesler yankılanırken anlaşılmaz mırıltılarla az önce biten cenaze töreni tartışılıyordu.</p>

  <p>Eragon podyumla aynı hizadaki en alçak sıraya oturdu. Yanında Orik, Arya, Hrothgar, Nasuada ve Yaşlılar Konseyi vardı. Saphira sıraların arasında yukarı doğru yükselen basamaklarda oturuyordu. Orik öne doğru eğilerek, "Korgan'dan beri bütün krallarımız burda seçildi," dedi. "Varden'in de aynı şeyi yapması akıllıca olur."</p>

  <p>Bu güç aktarımının barışçı olup olmayacağını zaman gösterecek, diye düşündü Eragon. Bir gözünü ovuşturup taze gözyaşlarını sildi; tören onu sarsmıştı.</p>

  <p>Kederiyle iyice hırpalanan Eragon'un şimdi de kaygı yüzünden midesi düğüm düğüm olmuştu. Yaklaşan olaylardaki rolü yüzünden endişeleniyordu. Her şey yolunda gitse bile Eragon ve Saphira güçlü düşmanlar edinecekti. Eli Zar'roc'a giderek kabzasını sıkıca tuttu.</p>

  <p>Amfinin dolması birkaç dakika sürdü. Sonra Jörmundur sahneye çıktı. "Varden halkı. En son on beş yıl önce, Deynor'un ölümünde burda durmuştuk. Onun yerine gelen Ajihad, İmparator'a karşı gelmek için kendisinden önceki herkesten fazlasını yaptı. Çok güçlü düşmanlara karşı sayısız zafer kazandı. Nerdeyse Durza'yı öldürdü, Shade'in kılıcına çizik attı. Ve en önemlisi de Süvari Eragon ve Saphira'yı Tronjheim'a kabul etti. Ama artık yeni bir lider seçilmeli, bize daha fazla görkem kazandıracak bir lider."</p>

  <p>Yukandan birisi bağırdı. "Shadeslayer!"</p>

  <p>Eragon tepki vermemeye çalışırken Jörmundur'un göz bile kırpmadığını görüp sevindi. "Belki gelecek yıllarda, ama onun şimdi başka görevleri ve sorumlulukları var. Hayır, Yaşlılar Konseyi bu konuyu uzun süre düşündü: gereksinimlerimizi ve isteklerimizi anlayan, bizimle birlikte yaşayan ve acı çeken birine ihtiyacımız var. Savaş çok yakın olduğunda bile kaçmayı reddeden birine."</p>

  <p>O anda Eragon dinleyicilerin anladığını hissetti. İsim binlerce boğazdan bir fısıltı halinde çıkıp Jörmundur tarafından seslendirildi: "Nasuada." Jörmundur selam vererek kenara çekildi.</p>

  <p>Sırada Arya vardı. Bekleyen kalabalığı inceleyip, "Elfler bu gece Ajihad'ı onurlandırdı... Ve Kraliçe Islanzadi'nin adına ben de Nasuada'nın tahta çıkışını kabul ediyor, babasına verdiğimiz destek ve dostluğu ona da veriyorum. Yıldızlar onu korusun."</p>

  <p>Hrothgar podyuma çıkıp boğuk bir sesle, "Nasuada'yı ben ve klanlar da kabul ediyoruz," dedi ve kenara çekildi.</p>

  <p>Eragon'un sırası gelmişti. Bütün gözler kendisinin ve Saphira'nın üzerindeyken kalabalığın karşısında dikildi. "Nasuada'yı biz de onaylıyoruz." Saphira onaylarcasına kükredi.</p>

  <p>Dostluk sözleri sarf edilirken Yaşlılar Konseyi başlarında Jörmundur'la podyumun iki tarafına sıralandı. Gururla yürüyen Nasuada yaklaşıp Jörmundur'un önünde mütevazı bir şekilde diz çöktü, elbisesi kuzguni dalgalar halinde yayıldı. Sesini yükselten Jörmundur, "Miras ve vekâlet hakkıyla Nasuada'yı seçtik. Babasının başarılarının erdemiyle ve akranlarının izniyle Nasuada'yı seçtik. Şimdi size soruyorum: İyi seçmiş miyiz?" dedi.</p>

  <p>Kalabalık hep bir ağızdan kükredi. "Evet."</p>

  <p>Jörmundur başıyla onayladı. "O halde bu Konsey'e verilen güçle, Ajihad'ın sorumluluk ve ayrıcalıklarını tek vârisi Nasuada'ya veriyoruz." Jörmundur yumuşak bir hareketle Nasuada'nın almna gümüşi bir halka koydu. Onu elini tutarak kaldırdı. "İşte yeni liderimiz!"</p>

  <p>Varden'liler ve Cüceler on dakika boyunca sevinç çığlıkları attı, salon şamatayla sarsılana kadar kükredi. Çığlıkları azalınca Sabrae, Eragon'u çağırıp fısıldadı. "Şimdi senin sözü yerine getirme zamanın geldi."</p>

  <p>O anda Eragon için bütün sesler kesilmiş gibi oldu. Gerginliği de kayboldu, o anın dalgasında yok olup gitti. Eragon derin bir nefes alarak kendini güçlendirdi, Saphira'yla birlikte Jörmundur ve Nasuada'ya doğru ilerledi. Attıkları her adım sonsuzluk gibiydi. Yürürlerken Eragon, Sabrae, Elessari, Umerth ve Falberd'e bakıyordu; gülümsemelerini, halinden hoşnut tavırlarını ve Sabrae'nin açıkça küçümsemesini fark edebiliyordu. Konsey üyelerinin arkasında Arya duruyor, destek verircesine başını sallıyordu.</p>

  <p>Tarihi değiştirmek üzereyiz, dedi Saphira.</p>

  <p>Aşağıdaki suyun derinliğini bilmeden kendimizi yamaçtan aşağı atıyoruz.</p>

  <p>Ah, ama ne görkemli bir uçuş, olacak bu!</p>

  <p>Eragon, Nasuada'nın huzurlu yüzüne kısaca bakıp başıyla selam vererek diz çöktü. Zar'roc'u kınından çıkarıp avuçlarına düz bir şekilde yatırdı, sonra Jörmundur'a sunuyormuş gibi kaldırdı. Bir an için kılıç Nasuada'yla Jörmundur'un arasında kaldı, iki farklı kaderin keskin ucunda sarsılarak bekledi. Eragon soluğunun kesildiğini hissediyordu, bir lıayatın üzerinde dengeleneceği ne basit bir seçimdi bu. Ve bir hayatta da fazlası söz konusuydu: bir ejderha, bir kral, bir İmparator!</p>

  <p>Derken soluğu hücum etti, ciğerlerini bir kez daha havayla doldurdu ve Eragon, Nasuada'ya doğru döndü. "Büyük bir saygıyla... ve karşı karşıya olduğunuz zorlukların farkında olarak... ben, Eragon, Varden'in ilk Süvarisi, Shadeslayer ve Argetlam olarak sana kılıcımı ve sadakatimi veriyorum, Nasuada."</p>

  <p>Varden'liler ve Cüceler şaşkına dönmüş bir şekilde bakıyordu. O anda Yaşlılar Konseyi'nin bakışları, şeytani bir zevkten, öfkeli bir güçsüzlüğe dönüşmüştü. Bakışları ihanete uğrayanların gücü ve zehriyle yanıyordu. Elessari bile hoş tavırlarının ardından bir öfke patlaması yaşamıştı. Yalnızca Jörmundur –kısa bir şaşkınlık irkilmesinden sonra– bu duyuruyu sükûnetle karşılamış gibi görünüyordu.</p>

  <p>Nasuada gülümseyip Zar'roc'u aldı, kılıcın ucunu daha önce olduğu gibi Eragon'un başına koydu. "Bana hizmet etmeyi seçmene sevindim, Süvari Eragon. Bu konumuna eşlik eden bütün sorumlulukları kabul ettiğini kabul tyorum. Benim uyruğum olarak kalk ve kılıcını al."</p>

  <p>Eragon, onun dediğini yapıp Saphira'yla birlikte geri çekildi. Kalabalık onay çığlıklarıylaa ayağa kalktı; insan savaşçılar kılıçlarını kalkanlarına vururken Cüceler çivili botlarıyla ritim tuttular.</p>

  <p>Kürsüye dönen Nasuada iki eliyle kürsüyü tutarak amfideki insanlara baktı. Yüzünde parlayan saf sevinçle gülümsedi. "Varden halkı!"</p>

  <p>Sessizlik.</p>

  <p>"Daha önce babamın yaptığı gibi ben de hayatımı size ve davamıza adıyorum. Urgallar yok olana. Galbatorix ölene ve Alagaesia bir kez özgür olana kadar savaşı bırakmayacağım!"</p>

  <p>Daha fazla sevinç çığlığı ve alkış duyuldu.</p>

  <p>"Bu yüzden size hazırlanma zamanının geldiğini söylüyorum. Burda, Farthen Dûr"da –bitmek bilmeyen çekişmelerden sonra– en büyük savaşımızı kazandık. Karşılık verme sırası bize geldi. Galbatorix bu kadar güç kaybettikten sonra zayıf düştü ve bir daha elimize böyle bir fırsat geçmez.</p>

  <p>"Bu yüzden tekrar söylüyorum, bir kez daha zaferle ayağa kalkmak için hazırlanma zamanı geldi!"</p>

  <p><br /></p>

  <p>Çeşitli kişilerin –hâlâ öfkeyle dik dik bakan Falberd dâhil– konuşmalarından sonra amfitiyatro boşalmaya başladı. Eragon gitmek üzere kalkarken Orik kolunu yakalayıp onu durdurdu. Cücenin gözleri iri iri açılmıştı. "Eragon, bütün bunları önceden mi planladın?"</p>

  <p>Eragon, ona söylemenin ne kadar akıllıca olacağını bir an düşündükten sonra başıyla onayladı. "Evet."</p>

  <p>Orik nefesini bıraktı. "Bu çok cesur bir hareketti. Nasuada'ya en başında güçlü bir pozisyon verdin. Ama Yaşlılar Konseyi'nin tepkisine göre hüküm verilecek olursa tehlikeli bir hareketti. Arya bunu onayladı mı?"</p>

  <p>"Gerekli olduğunu kabul etti."</p>

  <p>Cüce, onu düşünceli bir şekilde inceledi. "Eminim gerekliydi. Güç dengesini değiştirdin, Eragon. Bu yüzden bir daha kimse seni küçümsemeyecek... İyi şanslar." Eragon'un sırtını sıvazlayıp yanından geçti.</p>

  <p>Saphira, onun gidişini seyrettikten sonra, Farthen Dûr'dan ayrılmaya hazırlanmalıyız, dedi. Onların etki alanından ne kadar çabuk çıkarsak o kadar iyi.</p>
</body>
</html>
