<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Yaşlılar Konseyi</h1>

  <p>Eragon uyanıp yatağın kenarına doğru yuvarlandı. Fenerin loş parıltısıyla aydınlanan odaya baktı. Oturup uyuyan Saphira'yı seyretti. Akciğerlerinin büyük kasları havayı pullu biran deliklerinden çıkarırken kaslı böğrü genleşip daralıyordu. Eragon, Saphira'nın artık kendi isteğiyle oluşturup gırtlağından kükreyerek çıkarabildiği ateşli cehennemi düşündü. Metali eritmeye yetecek kadar sıcak alevlerin fildişi dişlerine ve diline bir zarar vermeden çıktığını görmek hayret verici bir görüntüydü. Tronjheim'ın tepesinden üzerlerine doğru dalışa geçen Durza'yla dövüşmesi sırasında ilk kez ağzından ateş çıkarabildiğinden beri Saphira yeni yeteneğiyle inanılmaz derecede gururluydu. Sürekli olarak küçük alevler çıkarıyor, nesneleri yakmak için her fırsaü kullanıyordu.</p>

  <p>Isidar Mithrim parçalandığı için onun yukarısındaki ejderha yuvasında kalamıyorlardı. Cüceler onlara Tronjheim'ın en alt seviyesindeki eski bir muhafız odasını vermişlerdi. Burası büyük bir odaydı, ama alçak bir tavam ve koyu renk duvarları vardı.</p>

  <p>Önceki günün olaylarını hatırlayınca acı yine Eragon'u pençelerine aldı. Gözyaşları yanaklarından süzülüp eline damladı. O akşam geç saatlere kadar Arya'dan bir haber almamışlardı. Sonra yorgun ve ayaklan acıyarak tünelden çıkmıştı. Bütün çabalarına –ve sihirlerine– rağmen Urgallar ondan kaçmayı başanmşlardı. "Bunları buldum," dedi. Sonra İkizlerin yırtık ve kanlı mor kaftanlarını, Murtagh'ın gömleğini ve deri eldivenlerinin ikisini çıkardı. "Karanlık bir uçurumun kenarına atılmışlardı, ama o uçurumun dibine açılan hiçbir tünel yoktu. Urgallar zırhlarını ve silahlarını alıp cesetleri çukura atmış olmalılar. Kristal bakışla Murtagh ve ikizleri aradım, ama uçurumun gölgelerinden başka bir şey göremedim." Eragon'a baktı. "Üzgünüm; artık onlar yok."</p>

  <p>Eragon zihninin sınırlan içinde Murtagh için yas tutuyordu. Bu korkunç, ürkütücü bir kayıp hissiydi ve son aylarda bu duyguyu yakından tanıyor olması yaşadığı dehşeti daha da kötüleştiriyordu.</p>

  <p>Elindeki yaşa –küçük parlak kubbe– bakarken kristal bakışla üç adamı kendisi görmeye çalıştı. Bunun çaresiz ve boş bir umut olduğunu biliyordu, ama kendini Murtagh'in gerçekten öldüğüne inandırmak için yapmak zorundaydı. Yine de Arya'nın başarısız olduğu noktada kendisinin başarılı olmak istediğinden, Murtagh'ı Farthen Dûr'un aşağısındaki uçurumun dibinde ölmüş bir şekilde yatarken görmenin kendisini daha iyi hissettireceğinden emin değildi.</p>

  <p>Fısıldadı: "Draumr kópa." Sıvının etrafım karanlık kapladı, damlacığı gümüş avucundaki küçük siyah bir noktaya dönüştürdü. Damlacığın içinden bir hareket geçti, bulutlarla kaplı bir ayın önünden geçen bir kuşun hışırtısı gibi... sonra hiçbir şey olmadı.</p>

  <p>Yeni bir gözyaşı damlası diğerine katıldı.</p>

  <p>Eragon derin bir nefes aldı, geriye doğru eğildi ve kendini sakinleştirmeye çalıştı. Durza'nın yaralan iyileştiğinden beri –ne kadar aşağılayıcı olursa olsun– yalnızca şansın yardımıyla üstün geldiğini fark etmişti. Başka bir Shade'le, Ra'zac'la ya da Galbatorix'le karşı karşıya gelince kazanmayı istiyorsam daha güçlü olmalıyım. Brom, bana daha fazlasını öğretebilirdi, bunu biliyorum. Ama o olmadan yalnızca tek bir şansım var: Elfler.</p>

  <p>Saphira'nın solukları hızlandı ve gözlerini açıp kocaman esnedi. Günaydın, ufaklık.</p>

  <p>Öyle mi? Aşağıya bakıp ellerine dayandı, yatağa bastırdı. Bu korkunç... Murtagh ve Ajihad... Neden tüneldeki nöbetçiler Urgallara karşı bizi uyarmadı? Fark edilmeden Ajihad'in grubunu takip etmiş olamazlar... Arya haklıydı, bu çok mantıksız.</p>

  <p>Gerçeği hiçbir zaman bilemeyebiliriz, dedi Saphira yumuşak bir sesle. Ayağa kalkınca kanatlan tavana süründü. Yemek yemen gerek, sonra Varden'in neler planladığını öğrenmeliyiz. Zaman kaybedemeyiz; yeni lider birkaç saat içinde seçilebilir.</p>

  <p>Eragon dün herkesi nasıl bıraktıklarını düşünerek onun söylediklerini kabul etti: Orik haberleri vermek için Kral Hrothgar'a koşmuş, Jörmundur, Ajihad'ın cesedini cenaze törenine kadar kalacağı yere götürmüş, Arya ise olduğu yerde kalıp olardan seyretmişti.</p>

  <p>Eragon ayağa kalkıp Zar'roc'u ve yayım kuşandı, sonra eğilip Snowfire'ın eyerini kaldırdı. Göğsünden geçen bir acı dalgası onu yere yıktı, sırtüstü debelenmeye başladı. Sanki testereyle ikiye ayrılıyordu. Bu his dalgalar halinde ona yayılırken Saphira kükredi. Kendi zihniyle Eragon'u sakinleştirmeye çalıştı, ama acısını hafifletemedi. Kuyruğu dövüşecekmiş gibi içgüdüsel olarak havalandı.</p>

  <p>Nöbetin geçmesi ve son zonklamanın hafiflemesi birkaç dakika sürdü. Eragon soluk soluğa kalmıştı. Yüzü terden sırılsıklam, saçları yapış yapış olmuştu ve gözleri yanıyordu. Sırtına uzanıp yavaşça yarasına dokundu. Sıcaktı ve dokununca alev alev yanıyordu. Saphira burnunu indirip koluna dokundu. Oh, ufaklık...</p>

  <p>Bu kez daha kötüydü, dedi Eragon, doğrulmaya çabalayarak. Saphira'ya yaslanarak terini bir bezle sildi, sonra ağır ağır kapıya doğru yürüdü.</p>

  <p>Gidecek kadar güçlü müsün?</p>

  <p>Gitmek zorundayız. Ejderha ve Süvari olarak Varden'in bir sonraki liderini belirlemek için halka açık bir seçim yapmakla, hatta belki de seçimi etkilemekle yükümlüyüz. Konumumuzun önemine aldırmazlık edemem; artık Varden'de yazılı olan büyük bir gücü elimizde bulunduruyoruz. En azından bu konumu ellerine geçirecek İkizler yok. Bu durumdaki en iyi şey bu.</p>

  <p>Çok güzel, ama Durza, sana yaptıkları yüzünden bin yıllık bir işkenceye maruz kalmalı.</p>

  <p>Eragon homurdandı. Sen yanımda kal yeter.</p>

  <p>Birlikte Tronjheim'dan geçtiler, en yakındaki mutfağa yöneldiler. Koridorlarda insanlar durup onları selamlıyor, "Argetlam," veya "Shadeslayer," diye mmldanıyordu. Cüceler bile bu hareketi yapıyordu, ama o kadar sık değil. İnsanların kederli, sıkıntılı ifadeleri ve üzüntülerini göstermek için giydikleri koyu renk giysileri Eragon'u çok etkilemişti. Kadınların çoğu tamamen siyah giymiş, yüzlerini dantelli peçelerle örtmüşlerdi.</p>

  <p>Eragon mutfakta yiyecekle dolu taş bir tabağı alçaktaki masaya koydu. Saphira başka bir saldırıya uğrar korkusuyla ona dikkatle bakıyordu. Birkaç kişi Eragon'a yaklaşmaya çalışmıştı, ama Saphira dudağını kaldırıp kükreyince insanlar kaçıştı. Eragon etrafındaki rahatsızlıklara aldırmıyormuş gibi görünerek yemeğini didikledi. Sonunda dikkatini Murtagh'dan uzaklaştırmaya çalışarak sordu. Ajihad ve İkizler öldüğüne göre sence Varden'i yönetecek özelliklere kim sahip?</p>

  <p>Saphira tereddüt etti. Ajihad'in son sözleri liderliği güven altına almak için kutsama olarak yorumlanırsa sen olabilirsin. Kimse sana karşı çıkmaz. Ama bu seçilecek akıllıca bir yol gibi görünmüyor. O yolda ben yalnızca bela görüyorum.</p>

  <p>Katılıyorum. Üstelik Arya bunu kabul etmez ve o çok tehlikeli bir düşman olabilir. Elfler antik dilde yalan söyleyemezler, ama bizim dilimizde herhangi bir engelleri yok; eğer onun işine gelirse Ajihad'in o sözleri söylediğini inkâr edebilir. Hayır, bu pozisyonu istemiyorum... Ya Jörmundur?</p>

  <p>Ajihad, onun sağ kolu olduğunu Söylüyordu. Ne yazık ki onun ve Varden'in diğer liderleri hakkında çok az şey biliyoruz. Buraya geldiğimizden beri çok az zaman geçti. Hükümlerimizi, geçmişe dayanmadan duygularımıza ve izlenimlerimize güvenerek vermek zorundayız.</p>

  <p>Eragon tabaktaki balığını pancar püresine doğru itti. Hrothgar'ı ve Cüce klanları unutma; bu konuda sessiz kalmayacaklardır. Arya hariç, Elfler bu vekillikle ilgili olarak bir şey söyleyemezler ...daha haber onlara ulaşmadan karar verilmiş olacaktır. Ama Cücelere boş veremeyiz; vermeyeceğiz. Hrothgar, Varden'in tarafında, ama eğer yeterince klan ona karşı çıkarsa komutanlığa uygun olmayan başka birini destekleyecek şekilde yönlendirilebilir.</p>

  <p>Peki, o kim olabilir?</p>

  <p>Kolayca yönetilebilecek birisi. Gözlerini kapatıp arkasına yaslandı. Farthen Dür'daki herkes olabilir, herkes.</p>

  <p>Uzun bir süre ikisi de önlerindeki konuyu düşündüler. Sonra Saphira şöyle dedi. Eragon, seni görmek isteyen biri var. Onu korkutup kaçıramam.</p>

  <p>Ne? Eragon gözlerini hafifçe araladı, ışığa alışmaları için gözlerini kısarak baktı. Solgun görünüşlü bir çocuk masanın yamnda duruyordu. Çocuk, Saphira'ya kendisini yemeye çalışmasından korkuyormuş gibi bakıyordu. "Ne var?" diye sordu Eragon, kaba olmadan.</p>

  <p>Çocuk irkildi, kızardı, sonra başım önüne eğdi. "Yaşlılar Konseyi'nde konuşmanız için sizi çağırıyorlar Argetlam."</p>

  <p>"Kim onlar?"</p>

  <p>Soru çocuğu daha da şaşırttı. "Konsey... bizim –yani Varden– adımıza... Ajihad'la konuşması için seçtiğimiz insanlardı. Onlar Ajihad'ın güvendiği damşmanlarıydı ve şimdi sizi görmek istiyorlar. Bu büyük bir onurdur!" Sözlerini gülümseyerek tamamladı.</p>

  <p>"Beni onlara sen mi götüreceksin?"</p>

  <p>"Evet."</p>

  <p>Saphira sorgularcasına Eragon'a baktı. Eragon omuz silkip yemediği yemeğini bıraktı, oğlana yolu göstermesini işaret etti. Yürürlerken çocuk parlayan gözlerle Zar'roc'a hayran hayran baktı, sonra utanarak bakışlarını yere indirdi.</p>

  <p>"Senin adın ne?" diye sordu Eragon.</p>

  <p>"Jarsha, efendim."</p>

  <p>"Bu güzel bir isim. Mesajı iyi taşıdın; kendinle gurur duymalısın." Jarsha neşeyle gülüp ileri atıldı.</p>

  <p>Bombeli taş kapıya vardılar, Jarsha iterek kapıyı açtı. İçerisi yuvarlaktı, gök mavisi kubbe yıldızlarla süslenmişti. Kakmalı Dûrgrimst Ingeitum sorgucunun bulunduğu yuvarlak mermer masa odanın ortasında duruyordu. İçeride Jörmundur, biri uzun boylu, biri iri iki adam; sıkıca kapalı dudakları, birbirine yakın gözleri, özenle boyanmış yanakları kıpkırmızı olan bir kadın; tombul yüzünün üstünde sık gri saçları, belinde hançeriyle ikinci bir kadın bulunuyordu.</p>

  <p>"Gidebilirsin," dedi Jörmundur, Jarsha'ya. Çocuk hemen selam verip uzaklaştı.</p>

  <p>İzlendiğinin farkında olan Eragon odayı gözden geçirip boş sandalyelerin ortasına oturdu, böylece Konsey üyeleri ona bakmak için koltuklarında dönmek zorunda kalacaklardı. Saphira, Eragonun tam önüne çöktü; Eragon başının üstünde onun sıcak nefesini hissedebiliyordu.</p>

  <p>Jörmundur hafifçe selam vermek için yan kalktı, sonra tekrar oturdu. "Sen de kendi verdiğin kayıpların acısını çektiğin halde geldiğin için teşekkürler, Eragon. Ben Umerth," dedi uzun boylu adam. "Falberd," dedi iriyan olanı. "Ve Sabrae ve Elessari," dedi iki kadın.</p>

  <p>Eragon başını yana eğip sordu. "Ya İkizler, onlar da bu Konsey'in bir parçası mıydı?"</p>

  <p>Sabrae başını sertçe iki yana salladı, uzun tırnağını masaya vurdu. "Onların bizimle bir ilgisi yoktu. Onlar çamurdu –hatta çamurdan daha kötü– yalnızca kendi çıkartan için yaşayan sülüklerdi. Varden'e hizmet etmek gibi bir niyetleri yoktu. Bu yüzden bu Konsey'de onlara yer yoktu." Eragon masanın diğer tarafından gelen parfüm kokusunu duyabiliyordu; çürüyen bir çiçek gibi yoğun ve yağlıydı. Bu düşünceyle gülümsemesini gizledi.</p>

  <p>"Yeter. Buraya İkizleri konuşmaya gelmedik," dedi Jörmundur. "Hızla ve etkin bir şekilde halledilmesi gereken bir krizle karşı karşıyayız, Ajihad'ın vekilini biz seçmezsek başkası seçecek. Hrothgar başsağlığı dilemek için bizimle bağlantı kurdu bile. Çok nazik olmasına rağmen konuştuğumuz sırada bile kendi planlarını yaptığı kesindi. Büyü kullanıcılan Du Vrangr Gata'yı da düşünmeliyiz. Onların çoğu Varden'e sadıktır, ama en iyi zamanlarda bile onların hareketlerini tahmin etmek zordur. Kendi avantajlan için bizim otoritemize karşı çıkmaya karar verebilirler. Bu yüzden, Ajihad'ın yerini her kim alacaksa onun ihtiyacı olan yasallığı sağlamak için senin yardımına ihtiyacımız var, Eragon."</p>

  <p>Falberd kalktı, tombul ellerini masaya koydu. "Beşimiz kimi destekleyeceğimize karar verdik bile. Onun doğru insan olduğuna hiç kuşkumuz yok. Ama..." Kalın parmağını kaldırdı. "Sana, onun kim olduğunu söylemeden önce bize şeref sözü vermeni istiyoruz. Bizimle aynı fikirde olsan da olmasan da bu odada konuşulanlar dışan çıkmayacak."</p>

  <p>Bunu neden istiyorlar, diye sordu Eragon, Saphira'ya.</p>

  <p>Bilmiyorum, dedi Saphira homurtuyla. Bir tuzak olabilir... Bu, oynamak zorunda olduğun bir kumar. Ama unutma, benim bir söz vermemi istemediler. Eğer gerekirse söylediklerini Arya'ya anlatabilirim. Benim bir insan kadar zeki olduğumu unutmaları aptallık.</p>

  <p>Bu düşünceyle rahatlayan Eragon, "Tamam, söz veriyorum. Varden'i kimin yönetmesini istiyorsunuz?" diye sordu.</p>

  <p>"Nasuada'nın."</p>

  <p>Şaşıran Eragon bakışlarını yere indirerek hızla düşünmeye başladı. Gençliği yüzünden Nasuada'yı lider olarak düşünmemişti; Eragon'dan yalnızca birkaç yaş büyüktü. Kuşkusuz onun liderlik yapmaması için gerçek bir neden yoktu, ama neden Yaşlılar Konseyi onu istiyordu? Bundan ne çıkartan olacaktı? Brom'un tavsiyesini düşünüp konuyu her açıdan incelemeye çalışırken hızla karar vermesi gerektiğini biliyordu.</p>

  <p>Nasuada çelikten bir kız, dedi Saphira. Babası gibi olacak.</p>

  <p>Olabilir, ama onu seçmelerinin nedeni ne?</p>

  <p>Eragon zaman kazanmak için sordu. "Neden Jörmundur değil? Ajilıad, sana sağ kolum diyordu. Onun yerini senin alman gerektiği anlamına gelmiyor mu bu?"</p>

  <p>Konsey'de bir huzursuzluk dalgası dolaştı: Sabrae biraz daha doğruldu, ellerini önünde kavuşturdu; Umerth ve Falberd sinsice birbirlerine baktılar. Elessari ise yalnızca gülümsedi, göğsündeki hançer kabzası sallandı.</p>

  <p>"Çünkü," dedi Jörmundur sözlerini dikkatle seçerek. "Ajihad o zaman yalnızca askeri konulardan söz ediyordu, daha fazlasından değil. Ayrıca ben bu Konsey'in üyesiyim ve bu Konsey'in yalnızca birbirimizi desteklediğimiz için gücü var. Birimizin kendini diğerlerinden yukarı çıkarması aptalca ve tehlikeli olur." O sözlerini bitirirken Konsey rahatladı ve Elessari, Jörmundur'un koluna dokundu.</p>

  <p>Ha, dedi Saphira. Diğerlerini kendini desteklemeye zorlaya bilseydi bu gücü alırdı. Aralarındaki bir kurt gibi o.</p>

  <p>Çakal sürüsünün arasındaki bir kurt olabilir.</p>

  <p>"Nasuada'nın yeterli deneyimi var mı?" diye sordu Eragon.</p>

  <p>Elessari ileri doğru eğilip masaya abandı. "Ajihad, Varden'e katıldığında ben yedi yıldır hurdaydım. Nasuada'nın tatlı bir kızdan güzel bir kadına dönüşmesini izledim. Ara sıra biraz hoppa davranır, ama Varden'i yönetecek iyi bir figürdür. İnsanlar onu sevecek. Ben... "Yumuşak bir şekilde göğsüne dokundu. "Ve arkadaşlarını onu zor zamanlardan geçirmek için burda olacağız. Her zaman ona yol gösterecek biri olacak. Deneyimsizlik onun doğru pozisyonu almasına bir engel olmamalı."</p>

  <p>Eragon birden her şeyi anladı. Bir kukla istiyorlar!</p>

  <p>"Ajihad'ın cenaze töreni iki gün içinde yapılacak," dedi Umerth. "Hemen sonrasında Nasuada'yı liderimiz olarak atamak istiyoruz. Daha ona sormadık, ama kabul edecektir. Bu atama sırasında hazır bulunmanı ve Varden'e sadakat yemini etmeni istiyoruz; o zaman kimse, Hrothgar bile şikâyet edemez. Bu, Ajihad'ın ölümüyle yok olan güveni halkımıza yeniden kazandıracak ve bu organizasyonu dağıtmak isteyen herkesi engelleyecektir."</p>

  <p>Sadakat yemini!</p>

  <p>Saphira hızla Eragon'un zihnine dokundu. Dikkatini çekerim, senin Nasuada'ya bağlılık yemini etmeni istemiyorlar; yalnızca Varden'e edeceksin.</p>

  <p>Evet ve Nasuada'yı kendileri atamak istiyor, bu da Konsey'in ondan daha güçlü olduğunu gösterecek. Arya'dan ya da bizden onu atamamızı isteyebilirlerdi, ama bu işi yapan kişinin Varden'deki herkesten daha yukarda olduğunu kabul etmek anlamına gelecektir. Bu şekilde Nasuada'dan üstün olduklarını hissettirecekler, bağlılık yeminiyle bizim üstümüzde kontrol kazanacaklar ve bir Süvari'nin Nasuada'yı halkın önünde onaylamasını sağlayarak fayda elde edecekler.</p>

  <p>"Teklifinizi kabul etmezsem ne olur?" diye sordu.</p>

  <p>"Teklif mi?" diye sordu Falberd şaşırmış görünerek. "Elbette hiçbir şey. Yalnızca Nasuada seçilirken sen orda olmazsan bu korkunç bir hakaret olur. Farthen Dür savaşının kahramanı ona aldırmazlık ederse Nasuada bir Süvari'nin kendisine karşı düşmanlık beslediğini ve Varden'i hizmet etmeye değer bulmadığından başka ne düşünebilir ki? Böyle bir utanca kim dayanabilir?"</p>

  <p>Mesaj daha açık olamazdı. Eragon masanın altından Zarroc'un kabzasını sıktı. Kendisini Varden'i desteklemek için zorlamalarına gerek olmadığını, bunu zaten yapacağını haykırmak istiyordu. Ama şimdi, içgüdüsel olarak isyan etmek, kendisini bağlamak istedikleri prangalardan kaçmak istiyordu. "Süvariler büyük saygı duyduğu için, Varden'i kendim yönetirsem çabalarımın daha iyi karşılık bulacağına karar verebilirim."</p>

  <p>Odadaki hava sertleşti. "Bu akılsızca olur," dedi Sabrae.</p>

  <p>Eragon bu durumdan kaçmanın bir yolunu bulmak için zihnim altüst etti. Ajilıad öldükten sonra onun istediğini yapmak, her gruptan bağımsız kalmak olanaksız olabilir, dedi Saphira. Varden'i kızdıramayız ve eğer Nasuada yerini aldıktan sonra Varden'i Konsey yönetecekse onları memnun etmeliyiz. Unutma, onlar da bizim gibi kendini koruma içgüdüsüyle hareket ediyorlar.</p>

  <p>Ama onların denetimine girdikten sonra bizden ne isteyecekler? Varden'in Elflerle yaptıkları antlaşmaya saygı duyup bizi eğitim için Ellesmera'ya gönderecekler mi, yoksa bunun aksi için mi emir verecekler? Jörmundur bana onurlu bir adam gibi göründü, ama ya Konsey'in diğer üyeleri? Bunu bilemem.</p>

  <p>Saphira çenesiyle onun başına dokundu. Nasuada'nın seremonisinde hazır bulunmayı kabul et; bence bu kadarını yapmak zorundayız. Bağlılık yemini etmeye gelince, bundan kaçabilir misin bir bakalım. Belki şimdiyle o zaman arasında durumumuzu değiştirecek bir şey olur... Arya bir çözüm bulabilir.</p>

  <p>Eragon dikkat çekmeden başım salladı. "Nasıl isterseniz; Nasuada'nın atanması sırasında orda olacağım."</p>

  <p>Jörmundur rahatlamış görünüyordu. "Güzel, güzel. O halde gitmeden önce seninle görüşmemiz gereken son bir konu kaldı: Nasuada'nın kabulü. Hepimiz burda olduğuna göre gecikmek için bir neden yok. Onu hemen çağırtacağım. Ve Arya'yı da... bu karan halka açıklamadan önce ciflerin onayına ihtiyacımız var. Bunu sağlamak çok zor olmamalı; Arya Konsey'imize ve sana karşı gelemez, Eragon. Kararımızı kabul etmek zorunda kalacak."</p>

  <p>"Durun," dedi Elessari, gözlerinde çelik gibi bir parıltıyla. "Ya senin sözün, Eragon? Törende bağlılık yemini edecek misin?"</p>

  <p>"Evet, bunu yapmalısın," diye onayladı Falberd. "Sana her türlü korumayı sağlayamazsak Varden'in itibarı zedelenir."</p>

  <p>Güzel bir ifade yolu!</p>

  <p>Denemeye değer, dedi Saphira. Korkarım şimdi başka seçeneğin yok.</p>

  <p>Reddedersem bize zarar vermeye cesaret edemezler.</p>

  <p>Hayır, ama bize çok fazla acı verebilirler. Kabul etmemiz benim iyiliğim için değil, senin iyiliğin için. Seni koruyamayacağım pek çok tehlike var, Eragon. Galbatorix, sana karşı harekete geçtiğinde etrafında düşmanların değil, yandaşlarının olması gerek. İmparator ve Varden ikisiyle birden mücadele etmeye gücümüz yetmez.</p>

  <p>Sonunda, "Edeceğim," dedi. Masanın etrafından rahatlama belirtileri göründü, hatta Umerth rahatlayarak bıraktığı soluğunu gizleyemedi bile. Bizden korkuyorlar!</p>

  <p>Korksalar iyi olur, dedi Saphira.</p>

  <p>Jörmundur, Jarsha'yı çağırdı. Birkaç sözcükten sonra çocuk, Arya ve Nasuada'yı çağırmak için koşarak uzaklaştı. O gittikten sonra odada rahatsız edici bir sessizlik oluştu. Eragon Konsey'e boş vererek içinde bulunduğu açmazdan çıkmanın yollarını düşündü. Aklına hiçbir şey gelmiyordu.</p>

  <p>Kapı tekrar açıldığında herkes beklentiyle döndü. Önce Nasuada geldi, çenesi havada, gözleri sabit bakışlıydı. Nakışlı kaftanı en koyu siyahtan yapılmış, derisinden bile daha koyu renkteydi. Yalnız omzundan kalçasına kadar inen, kraliyet rengi mor çizgiler vardı. Arkasındaki Arya'nın yürüyüşü bir kedininki kadar esnek ve kıvraktı. Onun da arkasında açıkça şaşkınlık içindeki Jarsha duruyordu.</p>

  <p>Jörmundur, oğlanı gönderdikten sonra Nasuada'nın oturmasına yardım etti. Eragon da Arya'ya yardım etmek için koştu, ama Arya, onun teklif ettiği sandalyeye aldırmayıp masadan uzakta dikilmeyi tercih etti. Saphira, dedi Eragon, ona olanları anlat. Konsey'in ona beni Varden'e yemin etmeye zorladıklarını söyleyeceğini sanmıyorum.</p>

  <p>"Arya," dedi Jörmundur başını sallayarak, sonra dikkatini Nasuada'ya verdi. "Nasuada, Ajihad'ın kızı, Yaşlılar Konseyi herkesten fazla yaşadığın kaybın için sana başsağlığı dilemek istiyor... duygularını paylaşıyoruz."</p>

  <p>"Teşekkür ederim," dedi Nasuada badem biçimli gözlerini yere indirerek. Utangaç ve ağırbaşlı bir şekilde otururken yaydığı savunmasız hava Eragon'un onu rahatlatmak istemesine neden oluyordu. Tavırları, ejderha yuvasında kendisini ve Saphira'yı ziyaret eden enerjik genç kadından trajik şekilde farklıydı.</p>

  <p>"Bu senin yas dönemin olmasına rağmen senin çözümlemen gereken bir açmaz var. Konsey Varden'i yönetemez. Birisinin cenaze töreninden sonra babanın yerini alması gerekiyor. Bu pozisyonu senin almanı istiyoruz. Onun vârisi olarak bu pozisyon senin hakkın... Varden senden bunu bekliyor."</p>

  <p>Nasuada parlayan gözleriyle başını yere eğdi. "Bu genç yaşta babamın yerini almamın isteneceğini hiç düşünmemiştim. Ama... bunun benim görevim olduğunda ısrar ediyorsanız... kabul ediyorum."</p>
</body>
</html>
