<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Ceris</h1>

  <p>Dördüncü günün sabahında Eragon, Shrrgnien'in yamnda giderken Cüce sordu. "Söyle bana, söylendiği gibi insanların gerçekten on tane ayak parmağı mı var? Çünkü bizim sınırlarımızın ötesine geçmedim hiç."</p>

  <p>"Elbette on tane ayak parmağımız var!" dedi Eragon şaşırarak. Snowfire'ın eyerinde kıpırdanıp ayağını kaldırdı, çizmesini ve çorabını çıkarıp parmaklarını Shrrgnien'in şaşkm bakışları karşısında oynattı. "Sizin yok mu?"</p>

  <p>Shrrgnien başını ciddi bir şekilde iki yana salladı. "Hayır, bizim her ayağımızda yedi parmağımız var. Helzvog bizi öyle yapmış. Beş çok az, altı yanlış bir rakam, ama yedi... yedi doğru." Yeniden Eragon'un ayağına baktı, sonra eşeğini ileri sürüp Ama ve Hedin'e heyecanla bir şeyler anlatmaya başladı, sonunda kendisine birkaç tane gümüş para verdiler.</p>

  <p>Sanırım, dedi Eragon çizmesini tekrar giyerken, az önce bir bahis kaynağı oldum. Saphira nedense bunu çok eğlenceli buldu.</p>

  <p><br /></p>

  <p>Alacakaranlık çöküp ay yükselirken Edda Nehri, Du Weldenvarden'in eteklerine biraz daha yaklaştı. Karmakanşık kızılcık çalılarıyla, havayı ılık bir kokuyla dolduran iyice açmış güllerin arasındaki dar patikada ilerliyorlardı.</p>

  <p>Karanlık ormana bakarken hevesli bir beklenti Eragon'un içini doldurmaya başladı. Elflerin bölgesine girdiklerini ve Ceris'e yaklaştıklarını biliyordu. Snowfire'ın eyerinde öne doğru eğildi, dizginleri sıkıca tuttu. Saphira'nın heyecanı da kendisininki kadar büyüktü; tepelerinde uçuyor, kuyruğunu sabırsızlıkla ileri geri sallıyordu. ,</p>

  <p>Eragon bir rüyada olup olmadığını merak ediyordu. Gerçek gibi görünmüyor.</p>

  <p>Evet. Burda eski efsaneler hâlâ dünyayı idare ediyor.</p>

  <p>En sonunda nehirle orman arasındaki küçük çayıra geldiler. "Burda durun," dedi Arya alçak sesle. Bereketli çimenlerin arasında tek başına durana kadar yürüdü ve antik dilde seslendi. "Ortaya çıkın kardeşlerim! Korkacak bir şey yok. Ben Ellesmeralı Arya. Yarumdakiler dost ve yandaş; bize zarar vermeyecekler." Eragon'a yabancı olan başka sözcükler de ekledi.</p>

  <p>Birkaç dakika boyunca duyulan tek ses arkalarında akan nehirden gelen sesti. Az sonra hareketsiz yaprakların altından Elfleri andıran, ama çok hızlı olduğu için Eragon'un anlamını kaçırdığı bazı sözler duyuldu. Arya karşılık verdi. "Evet."</p>

  <p>Hışırtıların ardından iki Elf ormanın kenarında durdu, iki tanesi de bir meşenin eğri büğrü dallarında hafifçe koştu. Yerdekiler beyaz bıçaklı uzun mızraklar taşıyorlardı, diğerlerinin elindeyse yay vardı. Hepsi yosun ve ağaç kabuğu renginde gömlekler giymişlerdi, üstlerinde fildişi broşlarla omuzlarına tuttumlan pelerinler vardı. Bir tanesinin Arya'nınki kadar uzun saçları vardı. Üçü saçlarını yıldız ışığı gibi yapmıştı.</p>

  <p>Elfler ağaçtan inip Arya'yı kucakladı, berrak, saf sesleriyle gülüştüler. El ele tutuşup çocuklar gibi etrafında dans ettiler, çimenlerin üstünde koştururken neşeyle şarkı söylediler.</p>

  <p>Eragon hayretle seyrediyordu. Arya hiçbir zaman Elflerin kahkaha atmaktan hoşlandıklarını –hatta atabildiklerini– düşünmesine neden olmamıştı. Çıkardıkları harika bir sesti, kendi müzikleriyle neşeyle titreyen arp ve flütü andırıyordu sesleri. Eragon bunu sonsuza dek dinleyebilmeyi diliyordu.</p>

  <p>Saphira nehrin üstünden geçip Eragon'un yanına geldi. O yaklaşınca Elfler telaşla çığlık attı ve silahlarını Saphira'ya doğru çevirdi. Arya hızla yatıştırıcı tonda bir şeyler söyledi, önce Saphira'yı, sonra Eragon'u işaret etti. Nefes almak için durduğunda Eragon sağ elindeki eldiveni çıkarıp gedwey ignasia'nın ay ışığında parlaması için avucunu yana yatırdı ve bir zamanlar Aryaya söylediği gibi, "Eka fricai un Shur'tugal." dedi. Ben bir Süvari ve dostum. Dünkü dersi hatırlayarak dudaklarına dokunup ekledi. "Atra esterni ono thelduin."</p>

  <p>Köşeli yüzleri parlak bir neşeyle aydınlanırken Elfler silahlarını indirdiler. İşaret parmaklarını dudaklarına götürüp Saphira'ya ve ona selam verdiler, antik dilde cevaplarını mırıldandılar.</p>

  <p>Sonra kalkıp Cüceleri işaret ederek gizli bir şaka varmış gibi gülmeye başladılar. Ormana girerek el salladılar. "Gelin, gelin!"</p>

  <p>Eragon, Saphira ve kendi aralarında homurdanan Cücelerle birlikte Arya'yı takip etti. Ağaçların arasından geçerken tepedeki ağaç örtüsü onları kadife bir karanlığa gömdü. Ara sıra dalların ve yaprakların arasından süzülen ay ışığı ortalığı aydınlatıyordu. Eragon her yerde Elflerin fısıldadığını ve güldüğünü duyabiliyordu, ama onları göremiyordu. Ara sıra o veya Cüceler yolu şaşırdığında yönü gösteriyorlardı.</p>

  <p>İleride ağaçların arasında bir ışık yamyor, yapraklı zeminde periler gibi hızla koşan gölgeler yayıyordu. Eragon ışığın yakınına geldiğinde büyük bir meşenin etrafında toplanmış üç küçük kulübe gördü. Bir ağacın tepesinde bir nöbetçinin ormanı ve nehri gözetleyebileceği çatılı bir platform vardı. İki kulübenin arasına bir direk bağlanmıştı: buraya kuruyan bitki yığınları asılmıştı.</p>

  <p>Dört Elf kulübelere girdi, sonra kolları meyve ve sebzelerle –ama et yoktu– dolu olarak dışan çıktılar ve konuklan için yemek hazırlamaya başladılar. Çalışırken şarkı mınldanıyor. canlarının istediği gibi bir notadan diğerine geçiyorlardı. Orik isimlerini sorduğunda koyu renk saçlı Elf kendini işaret edip, "Adım Rilvenar Hanedaru'ndan Lifaen. Ve arkadaşlarını Edurna. Celdin ve Nari."</p>

  <p>Eragon dinlenme ve Elfleri seyretme fırsatı bulduğu için sevinerek Saphira'nın yanına oturdu. Dördü de erkek olmasına rağmen Narin dudakları, ince burunlan, alınlarınınaltında parlayan iri çekik gözleriyle yüzleri Arya'nınkine benziyordu. Dar omuzları, ince kolları ve bacaklarıyla vücutlarının geri kalanı da birbirinin aynıydı. Her biri. görkemli, egzotik bir tarzda olsa da Eragon'un gördüğü bütün insanlardan daha güzel ve soyluydu.</p>

  <p>Bir gün Elflerin ülkelerini ziyaret edeceğim kimin aklına gelirdi, diye sordu Eragon kendi kendine. Sıntarak ateşin sıcaklığıyla uykusu gelmiş bir şekilde kulübenin köşesine dayandı. Saphira'nın dans eden mavi gözleri sarsılmaz bir kesinlikle Elfleri izliyordu.</p>

  <p>Bu ırkta insanlarda ya da Cücelerde olduğundan daha fazla sihir var, dedi sonunda. Taştan ya da topraktan gelmiş gibi hissetmiyorlar kendilerini, ama daha çok başka bir krallıktan geldiklerini, suda görülen yansımalar gibi yarısı içerde yarısı dışarda olduklarını hissediyorlar.</p>

  <p>Kesinlikle zarifler, dedi. Elfler dansçılar gibi hareket ediyorlardı, her hareketleri pürüzsüz ve kıvraktı.</p>

  <p>En sonunda yemek hazırlandı ve yoğun bir kemik gibi görünse de kenarlarındaki çiçekler ve asmaların arasında ağaç budaklarının göründüğü oymalı tabaklarda servis yapıldı. Eragon'a sapına bir ejderhanın sarılı olduğu bir kadeh üzüm şarabı verildi; bu da aynı garip materyalden yapılmıştı.</p>

  <p>Yemeklerini yerlerken Lifaen kamış borular çıkarıp parmakları çeşitli deliklerin üstünde dolaşarak akıcı bir melodi çalmaya başladı. Kısa süre sonra en uzun saçlı Elf Nari şarkı söylemeye başladı:</p>

  <blockquote style="margin: 20px 0 20px 40px; border: none; padding: 0px;">
    <p>O!<br />
    Gün bitti; yıldızlar parladı,<br />
    Yapraklar hareketsiz; ay beyaz!<br />
    Derde gül, düşmana gül,<br />
    Menoa'nın filizi bu gece güvende!<br />
    Kavgada kaybettiğimiz orman çocuğu;<br />
    Orman çocuğu hayata geldi!<br />
    Korkudan özgür, alevlerden özgür,<br />
    Süvari'yi gölgelerden kurtardı!<br />
    Ejderhalar yine kanatlarında yükseliyor,<br />
    Ve acılarının intikamını alıyoruz!<br />
    Kılıcı güçlü, kolu güçlü,<br />
    Kralı öldürme zamanı geldi!<br />
    O!<br />
    Rüzgâr yumuşak; nehir derin,<br />
    Ağaçlar uzun; kuşlar uykuda!<br />
    Derde gül, düşmana gül,<br />
    Neşelenmenin zamanı geldi!</p>
  </blockquote>

  <p>Nari sözlerini bitirdiğinde Eragon tuttuğu nefesini bıraktı. Hiç bu kadar güzel bir ses duymamıştı; sanki Elf bütün özünü, ruhunu yansıtıyordu. "Bu çok güzeldi, Nari-vodhr."</p>

  <p>"Basit bir beste, Argetlam," diye itiraz etti, Nan. "Ama yine de teşekkürler."</p>

  <p>Thorv homurdandı. "Çok güzel, Bay Elf. Peki ya yarın ne olacak? Eragon'a daha eşlik edecek miyiz?"</p>

  <p>"Hayır," dedi Arya hemen, diğer Elflerin bakışlarını üzerine çekerek. "Sabah evinize dönebilirsiniz. Biz Eragon'un Ellesmera'ya ulaşmasını sağlarız."</p>

  <p>Thorv başını yana eğdi. "O halde işimiz tamamlandı."</p>

  <p><br /></p>

  <p>Eragon, Elflerin kendisi için yaptığı yatağa uzanırken kulübelerin birindeki Arya'nın söylediklerini duymak için kulaklarını dört açtı. Antik dilde tamdık olmayan sözcükler kullanmasına rağmen Eragon, onun, Saphira'nın yumurtasını nasıl kaybettiğini ve sonraki olayları anlattığını anladı. Arya sözlerini bitirdikten sonra uzun bir sessizlik oldu, sonra bir Elf, "Geri dönmen çok güzel, Arya Dröttningu. Sen yakalanıp yumurta çalındığında Islanzadi kederi yüzünden büyük yara aldı ve bir o kadar da Urgallar yüzünden! Aslında o hastaydı, kalbi hasta."</p>

  <p>"Şşşttt, Eduma... şşttt," diye azarladı bir diğerini. "Dvergar küçük olabilir, ama keskin kulaklan var ve eminim bunları Hrothgar'a rapor edeceklerdir."</p>

  <p>Sonra sesler kesildi ve Eragon, yaprakların fısıltısına karışan mırıltıları daha fazla ayırt edemedi. Uykuya dalarken Elfin şarkısı rüyalarında tekrar tekrar çalındı.</p>

  <p>Eragon uyanıp güneşle dolan Du Weldenvarden'i seyrederken hava çiçek kokularıylaa ağırlaşmıştı. Yukanda, kendilerini kuru, çıplak toprağa gömen kalın gövdeyle desteklenen alacalı yaprak birikintisi bir kemer oluşturuyordu. Yalnızca yosun, liken ve birkaç alçak çalı yaygın yeşil gölgede hayatta kalmayı başarmıştı. Sık çalıların yokluğu boğumlu sütunların arasından uzun mesafelerin görünmesini ve alacalı çatının altında özgürce dolaşmayı mümkün hale getiriyordu.</p>

  <p>Ayağa kalkan Eragon, Thorv ve korumalarının gitmek üzere hazırlandığını gördü. Arya ve Orik'in eşekleri Ekksvar'ın eşeğinin arkasına bağlanmıştı. Eragon, Thorv'a yaklaşıp, "Beni ve Saphira'yı koruduğunuz için hepinize teşekkür ederim. Lütfen minnettarlığımızı Ûndin'e iletin," dedi.</p>

  <p>Thorv yumruğunu göğsüne bastırdı. "Sözlerini ileteceğim." Bir anlık tereddütten sonra dönüp kulübelere baktı. "Elfler garip bir ırk, ışık ve karanlıkla dolular. Sabah seninle birlikte içerler; gece seni bıçaklarlar. Sırtını duvara ver, Shadeslayer. Çok kaprislidirler."</p>

  <p>"Bunu hatırlayacağım."</p>

  <p>"Mmm." Thorv nehri işaret etti. "Eldor Gölü'nde kanolarla ilerlemeyi planlıyorlar. Orda atını ne yapacaksın? Onu bizimle birlikte Tarnag'a götürebiliriz, ordan da Tronjheim'a."</p>

  <p>"Kanolar mı!" diye bağırdı Eragon korkuyla. Snowfire'ı hep Ellesmera'ya getirmeyi planlamıştı. Saphira uzaktayken ya da onun gövdesine göre çok sınırlı alanlarda bulunurken bir atının olması büyük rahatlıktı. Çenesindeki seyrek kıllara dokundu. "Bu nazik bir teklif. Snowfire'a iyi bakılmasını sağlar mısınız? Ona bir şey olmasına dayanamam."</p>

  <p>"Bu benim için bir onurdur," dedi Thorv. "Geri döndüğünde onu besili ve ipek gibi parlak bulacaksın."</p>

  <p>Eragon, Snowfire'ı getirip onu, eyerini ve bakım malzemelerini Thorv'un gözetimine verdi. Bütün savaşçılara veda etti. O, Saphira ve Orik Cücelerin geldikleri yoldan geri gidişlerini seyretti.</p>

  <p>Kulübelere döndükten sonra Eragon ve grubun geri kalanı Elfleri Edda Nehri'nin kenarındaki fundalığa doğru takip etti. Orada, yan taraflarına asma resimlerinin oyulduğu iki beyaz kano büyük bir kayanın iki tarafına bağlanmıştı.</p>

  <p>Eragon en yakındaki kanoya binip bohçasını ayaklarının dibine koydu. Aracın ne kadar hafif olduğunu görüp şaşırdı; tek eliyle bile kaldırabilirdi. Daha da şaşırtıcı olanı, gövdelerin bağlantısız bir bütün halinde bulunan huş ağacı kabuğu panellerinden yapılmış gibi görünmesiydi. Meraklanan Eragon iki tarafa dokundu. Kabuk gerilmiş bir parşömen gibi sert ve gergindi, suyla bağlantısı yüzünden serindi. Parmak eklemleriyle vurdu. Lifli kabuk sessiz bir davul gibi titreşti.</p>

  <p>"Bütün kanolarınız bu şekilde mi yapılıyor?" diye sordu.</p>

  <p>"En büyükleri hariç hepsi," dedi Nan, Eragon'un kanosunun pruvasına oturarak. "Onlar için en iyi sedir ve meşe ağaçlarını şarkı söyleyerek şekillendiriyoruz."</p>

  <p>Eragon bunun ne anlama geldiğini soramadan Orik onların kanosuna bindi, Arya ve Lifaen ikinciye geçti. Arya, Edurna ve Celdin'e –kıyıda duruyorlardı– döndü. "Bu yolda nöbet tutun, kimse bizi takip etmesin ve kimseye bizim varlığımızı söylemeyin. İlk öğrenen kraliçe olmalı. Silthrim'e varır varmaz takviye göndereceğim."</p>

  <p>"Arya Dröttningu."</p>

  <p>"Yıldızlar sizi korusun!" diye karşılık verdi.</p>

  <p>Öne doğru eğilen Nari ve Lifaen kanonun içinden iki buçuk metre boyunda dikenli sırıklar çıkarıp aracı nehrin yukarısına doğru ilerletmeye başladı. Saphira arkalarından suya girip onlarla aynı hizaya gelene kadar nehir yatağında yürüdü. Eragon, ona bakınca Saphira tembel bir şekilde göz kırptı, sonra suyun altına dalıp nehri dikenli sırtına doğru kabarmaya zorladı. O bunu yaparken Elfler gülüp büyüklüğü ve gücü konusunda bir sürü iltifatta bulundu.</p>

  <p>Bir saat sonra küçük, pürüzlü dalgalarla pek de sakin olmayan Eldor Gölü'ne vardılar. Kuşlar ve sinekler batı kıyısına sıralanan ağaç duvarının etrafına toplanırken, doğu kıyısı ovaya doğru yükseliyordu. O tarafta geyik ve ceylanlar dolaşıyordu.</p>

  <p>Nehrin akıntısından kurtulduktan sonra Nari ve Lifaen sırıklan kaldırıp yaprak kanatlı kürekler dağıttılar. Orik ve Arya bir kanoyu nasıl yöneteceklerini biliyorlardı, ama Nari'nin bu süreci Eragon'a anlatması gerekti. "Küreğin hangi taraftaysa o tarafa döneriz," dedi Elf. "Ben sağda Orik solda kürek çekiyorsa, önce bir tarafta kürek çekmen gerekir, sonra da diğerinde, yoksa sürüklenerek rotadan çıkarız." Gün ışığında Nari'nin saçları ince bir tel gibi parlıyordu.</p>

  <p>Eragon kısa sürede bu beceriyi kazandı ve hareketi bir alışkanlık haline gelince zihni hayallere daldı. Böylece gözlerinin ardında gizlenen fantastik dünyalarda kaybolmuş bir şekilde serin gölde ilerlemeye devam etti. Kollarını dinlendirmek için durduğunda kemerinden yine Orik'in halkalarını çıkarıp inatçı altın bantları doğru kalıba sokmaya çalıştı.</p>

  <p>Nari, onun ne yaptığını fark etti. "Yüzüğü görebilir miyim?"</p>

  <p>Eragon yüzüğü Elfe uzattı, o da alarak Eragon'a sırtını döndü. Birkaç dakika boyunca Nari halkalarla uğraşırken kanoyu Orik ve Eragon yürüttü. Sonra Nari sevinçli bir heyecanla elini kaldırdı, tamamlanmış yüzük parmağındaydı. "Çok keyifli bir bulmaca," dedi Nari'. Yüzüğü çıkarıp salladı, Eragon'a uzattığında yüzük yine orijinal durumundaydı.</p>

  <p>"Nasıl çözdün?" diye sordu Eragon, Nari'nin bulmacada bu kadar kolayca ustalaşmasını kıskanarak ve bu yüzden endişelenerek. "Dur... bana söyleme. Kendim bulmak istiyorum."</p>

  <p>"Tabi," dedi Nari, gülümseyerek.</p>
</body>
</html>
