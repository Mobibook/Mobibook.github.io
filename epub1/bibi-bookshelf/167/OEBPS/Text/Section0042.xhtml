<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Dantele Tutunmak</h1>

  <p>Odasının kapılarını savurarak açan Nasuada masasına gidip etrafından habersiz bir şekilde sandalyesine çöktü. Omurgası o kadar katı ve dikti ki omuzları arkaya yaslanmıyordu. Varden'in karşı karşıya olduğu çözülmez açmaz yüzünden donup kaldığını hissediyordu. Göğsünün yükselip alçalması yavaşlayarak görülmez hale geldi. Başaramadım, diye düşünüyordu.</p>

  <p>"Efendim, kolunuz!"</p>

  <p>Dalgınlığından irkilerek çıkan Nasuada, Farica'nın bir bezle kolunu temizlemeye çalıştığını gördü. Nakışlı koldan bir duman yükseliyordu. Telaşlanan Nasuada sandalyesinden fırlayıp elbisesinin kolunu çevirdi, dumanın kaynağını bulmaya çalıştı. Kolu ve eteği keskin dumanlar çıkararak, tebeşirimsi örümcek ağlarına dönüşerek dağılıyordu.</p>

  <p>"Çıkar şunu üstümden."</p>

  <p>Elbisesinin kirlenen kolunu vücudundan uzak tutarak, Farica iplerini çözerken hareketsiz kalmaya çalıştı. Hizmetçinin elleri sırtında delice bir hızla çalışıyor, düğümleri çözüyordu. Sonunda Nasuada'nın göğsünü kaplayan yünlü parçayı gevşetmeyi başardı. Elbise serbest kalır kalmaz Nasuada kollarını elbisenin kollarından çıkarıp elbiseden kurtuldu.</p>

  <p>Nefes nefese kalmış bir şekilde, üzerinde yalnızca terlikleri ve iç çamaşırlarıylaa masasının yanında kalakaldı. Üzerine kötü bir koku sinmiş olmasına rağmen çamaşırlarınınzarar görmemesi karşısında rahatladı.</p>

  <p>"Yandınız mı?" diye sordu Farica. Nasuada başını iki yana salladı, ama sözlü olarak karşılık veremiyordu. Farica elbiseye ayakkabısının ucuyla dokundu. "Bu ne kötü bir şey böyle?"</p>

  <p>"Orrin'in iğrenç karışımlarından biri," dedi Nasuada boğuk bir sesle. "Laboratuvarında döktüm." Uzun nefeslerle kendini sakinleştirip korkuyla mahvolmuş elbiseyi inceledi. Geçen doğum gününde Dûrgrimst Ingeitum'un Cüce kadınları tarafından örülmüştü ve dolabındaki en güzel parçalardan biriydi. Onun yerine koyabileceği bir şeyi yoktu, Varden'in içinde bulunduğu maddi zorluklar düşünülürse yeni bir elbise de isteyemezdi. Bu elbise olmadan bir şekilde idare etmek zorundayım.</p>

  <p>Farica başını iki yana salladı. "Böyle güzel bir elbiseyi kaybetmek çok yazık." Masanın etrafından dolaşıp dikiş sepetine gitti, bir makasla geri döndü. "Kumaşın mümkün olan kısımlarını kurtarabiliriz. Eriyen kısımları kesip yaktıracağım."</p>

  <p>Nasuada kaşlarını çatıp odada dolaşmaya başladı. Kendi sakarlığı yüzünden ve zaten uzun olan endişe listesine yenisini eklediği için köpürüyordu. "Şimdi mahkemede ne giyeceğim?" diye sordu.</p>

  <p>Makas kesin bir otoriteyle yumuşak yünlü kumaşa daldı. "Belki keten elbisenizi."</p>

  <p>"Orrin'in ve soyluların karşısına çıkmak için çok basit bir elbise o."</p>

  <p>"Bana bir fırsat verin, efendim. Onu işe yarar hale gelecek şekilde değiştirebileceğimden eminim. Ben işimi bitirene kadar şimdikinin iki kati görkemli görünecek."</p>

  <p>"Hayır, hayır. Görünmeyecek. Bana gülecekler. Yoksulluğumuzu ilan eden yamalı elbiseler giymek bir yana, uygun bir şekilde giyindiğimde bile saygılarını kazanmak yeterince zor."</p>

  <p>Daha yaşlı olan kadın, Nasuada'ya sertçe baktı. "Görünüşünüz için siz özür dilemediğiniz takdirde işe yarayacaktır. Üstelik diğer Ieydilerin yeni modanızı çok beğenerek sizi taklit edeceklerini. de garanti ediyorum. Yalnızca bekleyip görün." Kapıya gidip hafifçe araladı, zarar gören kumaşı dışarıda bekleyen muhafızlardan birine verdi. "Efendin bunun yakılmasını istiyor. Bu işi gizlice yap ve kimseye bundan söz etme, yoksa bana cevap vermek zorunda kalırsın." Muhafız selam verdi.</p>

  <p>Nasuada elinde olmadan güldü. "Sen olmasan ne yapardım, Farica?"</p>

  <p>"İdare ederdiniz sanırım."</p>

  <p>Günün sıcağında kendisine biraz ferahlık veren yeşil av elbisesini giydi. Orrin'e karşı dostça duygular beslemese de tavsiyesine uyup normal programını bozmaya karar verdi. Farica'ya elbisesinin dikişlerini açmada yardım etmekten daha önemli bir şey yapamazdı şu anda. Bu yeknesak işin, düşüncelerini odaklamanın mükemmel bir yolu olduğunu fark etti. İpleri çekerken Varden'in içinde bulunduğu açmazı Farica'yla tartıştı. Onun belki kendisinin gözünden kaçan bir noktayı görebileceğini umuyordu.</p>

  <p>Sonunda Farica'nın tek yardımı bir gözlemini ifade etmek oldu. "Bu dünyadaki işlerin çoğunun kökü altına dayanıyor. Yeterince alımımız olsa Galbatorix'i satın alıp kara tahtından indirebilirdik... onunla savaşmak zorunda bile kalmazdık belki."</p>

  <p>Gerçekten birisinin işimi benim yerime yapmasını mı bekledim, diye sordu Nasuada kendi kendine. Bizi bu açmaza ben soktum, ben çıkarmak zorundayım.</p>

  <p>Bir dikişi açmak amacıyla kolunu uzaünca bıçağının ucu dantele takılıp ikiye ayırdı. Dantelde açılan kesiye, parşömen rengi iplerin bir sürü kurtçuk gibi elbisenin üstünde kıvrılıp kalmasına bakakaldı. Gözlerinde bir damla yaş oluşurken isterik bir kahkaha boğazını sıkmaya başladı. Şansı daha da kötüye gidebilir miydi?</p>

  <p>Dantel, elbisesinin en değerli parçasıydı. Dantel yapmak beceri gerektirse de, nadir bulunurluğunun ve pahalı oluşunun esas nedeni, zihni hissizleştiren ve duyuları körelten miktarda zaman gerektirmesiydi. Dantel yapmak o kadar zaman alıyordu ki kendinize bir peçe yapmak isteseniz ilerlemeniz haftalar değil aylarla ölçülürdü. Kuyumcu tartısıyla ölçüldüğünde dantel, altın ve gümüşten daha pahalıydı.</p>

  <p>Parmakları iplikçiklerin üzerinde dolaşıp açtığı gedikte durdu. Dantel örmek için fazla enerji harcamaya gerek yok, yalnızca zaman sorun olan. Kendisi dantel yapmaktan nefret ederdi. Enerji... enerji... O anda bir dizi görüntü zihninden geçti: araştırmaları için sihri kullanmaktan söz eden Orrin; İkizlerin ölümünden beri Du Vrangr Gata'yı yöneten kadın Trianna; yalnızca beş veya altı yaşındayken kendisine sihrin ilkelerini anlatan Varden'in şifacılarından birine bakışı. Bu ayrı ayn deneyimler o kadar olağandışı ve o kadar olanaksız bir mantık zinciri oluşturdu ki sonunda boğazında düğümlenen kahkaha serbest kaldı.</p>

  <p>Farica, ona garip bir şekilde bakıp bir açıklama bekledi. Ayağa kalkarak elbiseyi kucağından yere yuvarladı. "Bana hemen Trianna'yı bul," dedi. "Ne yaptığı umurumda değil; onu hemen buraya getir."</p>

  <p>Farica'nın yüzündeki deri gerildi, ama reverans yapıp, "Nasıl isterseniz, efendim," dedi. Gizli hizmetkâr kapısından dışarı çıktı.</p>

  <p>"Teşekkür ederim," diye boş odaya fısıldadı Nasuada.</p>

  <p>Hizmetçisinin isteksizliğini anlıyordu; o da sihir yapanlarla konuşması gerektiğinde rahatsızlık hissediyordu. Aslında o yalnızca Eragon'a güveniyordu, çünkü o bir Süvari'ydi –ama Galbatorix'in gösterdiği gibi bu bir erdem belirtisi değildi– ve kendisine sadakat yemini etmişti, ki Nasuada, onun bu yemini hiç bozmayacağından emindi. Sihirbazların ve büyücülerin güçlerini düşünmek onu korkutuyordu. Görünüşte sıradan bir insanı bir sözle öldürmesi; eğer isterse zihnine girebilmesi; yakalanmadan aldatması, yalan söyleyip hırsızlık yapması; neredeyse hiç ceza almadan topluma karşı gelmesi düşüncesi...</p>

  <p>Kalp atışları hızlandı.</p>

  <p>Nüfusun belirli bir bölümü özel güçlere sahipken kanunu nasıl uygulayabilirdiniz? Varden'in İmparator'a karşı verdiği savaş en basit düzeyde, sihir yeteneklerini kötüye kullanan bir adamı adalete teslim etme ve onun daha fazla suç işlemesine engel olma girişimiydi. Kimsede Galbatorix'i yenecek güç olmadığı için bütün bu acı ve yıkıma katlanmak zorundaydılar. Normal bir ömür sürdükten sonra zamanında ölmeyecekti bile!</p>

  <p>Nasuada sihirden hoşlanmamasına rağmen Galbatorix'i ortadan kaldırmada önemli bir rol oynayacağını ve zafer kazanılana dek sihir yapanları dışlamaması gerektiğini biliyordu. Zafer kazaraldıktan sonra onların neden olduğu sorunu çözecekti.</p>

  <p>Kapısının yüksek sesle çalınması onu düşüncelerinden uyandırdı. Yüzüne hoş bir gülümseme yerleştirip zihnini eğitildiği gibi koruyarak, "Gir!" dedi. Trianna'yı böyle kaba bir şekilde çağırdıktan sonra kibar görünmesi önemliydi.</p>

  <p>Kapı savrularak açıldı ve kumral büyücü odaya girdi. Dağınık saçları belirgin bir telaşla saçının tepesine toplanmıştı. Yataktan yeni çıkmışa benziyordu. Cüce törelerine göre selam vererek, "Beni mi çağırdınız, leydim?" diye sordu.</p>

  <p>"Evet." Nasuada bir koltuğa oturup rahatlayarak Trianna'yı baştan aşağı süzdü. Büyücü, Nasuada'nın bakışları altında çenesini havaya kaldırdı. "Şunu bilmem gerekiyor: sihrin en önemli kuralı nedir?"</p>

  <p>Trianna kaşlarını çattı. "Sihirle her ne yapacaksanız, aksini yapmayla aynı miktarda enerji gerektirmesidir."</p>

  <p>"Ne yapabileceğin de senin marifetine ve antik dil bilgine kalmış, öyle değil mi?"</p>

  <p>"Başka kısıtlamaları da var, ama genel olarak evet. Leydim, bunları neden soruyorsunuz? Bunlar çok fazla konuşulmasa da sizin de bildiğinize emin olduğum sihrin temel ilkeleridir."</p>

  <p>"Biliyorum. Yalnızca doğru bir şekilde anladığımdan emin olmak istiyorum." Koltuğundan kalkmadan uzanıp elbiseyi aldı, Trianna'nın yırtık danteli görebileceği şekilde kaldırdı. "O halde, bu sınırlar içinde danteli düzeltmene izin verecek bir sihir yapabilirsin."</p>

  <p>Büyücünün kara dudakları küçümseyen alaycı bir gülümsemeyle çarpıldı. "Du Vrangr Gata'nın sizin elbiselerinizi onarmaktan daha önemli işleri var, leydim. Bizim sanatımız kaprisler uğruna kullanılabilecek kadar sıradan değil. Eminim terzileriniz ricanızı yerine getirecek kadar beceriklidir. Şimdi eğer izin verirseniz ben..."</p>

  <p>"Sessiz ol, kadıa" dedi Nasuada düz bir sesle. Trianna şaşkınlıkla cümlesinin ortasında kalakaldı. "Anlaşılan Du Vrangr Gata'ya da Yaşlılar Konseyi'ne verdiğim dersi vermem gerekiyor: genç olabilirim, ama büyüklük taslayabileceğiniz bir çocuk değilim. Senden danteli onarmam istiyorum, çünkü eğer sihirle yeterince hızlı ve kolay bir şekilde dantel üretebilirsen İmparatorluk'un her yerinde ucuz dantel satarak Varden'i destekleyebiliriz. Böylece hayatta kalmamız için gereken parayı Galbatorix'in kendi halkı sağlamış olur."</p>

  <p>"Ama bu çok saçma," diye itiraz etti Trianna. Farica bile şüpheyle bakıyordu. "Bir savaşın bedelini dantelle ödeyemezsiniz."</p>

  <p>Nasuada tek kaşını kaldırdı. "Neden olmasın? Normalde dantel alacak parası olmayan kadınlar bizimkini satm alma fırsaünın üstüne atlayacak. Olduğundan daha zengin görünmek isteyen bütün çiftçi kadınlar dantel alacak. Varlıklı tüccarlar ve soylular bile altınlarını bize verecek, çünkü bizim dantelimiz elle yapılanlardan daha ince olacak. Cücelerle rekabete girerek bir servet kazanacağız. Tabi eğer sen sihir konusunda istediğimi yapacak kadar yetenekliysen."</p>

  <p>Trianna saçlarını savurdu. "Yeteneklerimden kuşkunuz mu var?"</p>

  <p>"İstediğim şey yapılabilir mi?"</p>

  <p>Trianna duraksadı, sonra elbiseyi Nasuada'nın elinden alıp danteli uzunca bir süre inceledi. Sonunda, "Mümkün, ama kesin olarak bilmek için bazı denemeler yapmalıyım," dedi.</p>

  <p>"Hemen yap. Şu andan itibaren en önemli görevin bu. Ve desenler konusunda sana tavsiyede bulunacak deneyimli bir dantel ustası bul."</p>

  <p>"Tamam, Leydi Nasuada."</p>

  <p>Nasuada sesini yumuşattı. "Güzel. Ayrıca Du Vrangr Gata'nın en zeki üyelerini seçmeni istiyorum. Onlarla birlikte çalışıp Varden'e yardımı olacak diğer sihirli teknikler icat edeceksin. Bu senin sorumluluğun, benim değil."</p>

  <p>"Evet. Leydi Nasuada."</p>

  <p>"Şimdi gidebilirsin. Yarın sabah bana bilgi ver."</p>

  <p>"Evet, Leydi Nasuada."</p>

  <p>Tatmin olan Nasuada, büyücünün gidişini seyretti, sonra gözlerini kapatıp başardığı şey için kendisiyle gurur duydu. Hiç kimsenin, babasının bile onun bulduğu çözümü bulamayacağını biliyordu. "Bu Varden'e benim yaptığım katkı," dedi kendi kendine Ajihad'ın da bunu görebilmesini dileyerek. Daha yüksek sesle. "Seni şaşırttım mı, Farica?" diye sordu.</p>

  <p>"Her zaman şaşırtıyorsunuz, efendim."</p>
</body>
</html>
