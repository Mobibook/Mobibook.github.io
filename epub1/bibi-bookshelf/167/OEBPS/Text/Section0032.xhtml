<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Dagshelgr Duası</h1>

  <p>Eragon bir önceki günden yorgun olmasına rağmen Elflerden birini uyurken yakalama girişimiyle kendini erken kalkmaya zorladı. Elflerin ne zaman kalktığını –ya da hiç uyuyup uyumadıklarını– keşfetmek bir oyun haline gelmişti, çünkü daha hiçbirini gözleri kapalıyken görmemişti. Bugün de bir istisna değildi.</p>

  <p>"Günaydın," dedi Nari ve Lifaen tepesinden. Eragon başını arkaya doğru eğip bakınca ikisinin de bir çam ağacının on beş metre yukarıdaki dalına tünediklerini gördü. Bir kedi zarafetiyle daldan dala atlayan Elfler yanına indiler.</p>

  <p>"Nöbet tutuyorduk," diye açıkladı Lifaen.</p>

  <p>"Ne için?"</p>

  <p>Arya bir ağacın arkasından dolaşıp, "Benim korkularım için," dedi. "Du Weldenvarden'de pek çok tehlike vardır, özellikle bir Süvari için. Burda bin yıldır yaşıyoruz ve eski büyüler hâlâ beklenmedik yerlerde bulunuyor; sihir havaya, suya ve toprağa nüfuz ediyor. Bazı yerlerde hayvanları etkiliyor. Bazen ormanda bazı garip hayvanlar dolaşıyor ve hepsi de dost değil."</p>

  <p>Eragon, "Onlar..." derken gedwey ignasia titreşti. Gannel'in verdiği kolyedeki gümüş çekiç göğsünde ısındı ve tılsımın büyüsünün gücünü tükettiğini hissetti.</p>

  <p>Birisi onu kristal bakışla görmeye çalışıyordu.</p>

  <p>Bu Galbatorix mi, diye merak etti korkarak. Kolyeyi yakalayarak gömleğinden çıkardı çok zayıf hale gelirse koparıp atmaya hazırdı. Kampın diğer ucundaki Saphira yanına koşup onu kendi enerji deposuyla güçlendirdi. Bir dakika sonra çekiçteki ısı kayboldu,</p>

  <p>Eragon'un tenine değerken soğudu. Eragon kolyeyi avucunda havaya zıplattıktan sonra giysilerinin arasına soktu. Düşmanlarımız bizi arıyor, dedi Saphira.</p>

  <p>Düşmanlarımız mı? Du Vrangr Gata'dan biri olamaz mı?</p>

  <p>Hrothgar, Gannel'e sana bu kolyeyle büyü yapmasını emrettiğini Nasuada'ya söylemiştir herhalde... Hatta bu fikir en başında Nasuada'dan çıkmış olabilir.</p>

  <p>Eragon olanları anlatınca Arya kaşlarını çattı. "Bu da bizim Ellesmera'ya bir an önce varmamızı ve senin eğitimine başlamanı daha da önemli hale getiriyor. Alagaesia'daki olaylar hızla ilerliyor ve ben senin çalışmaların için yeterli zaman kalmayacağından korkuyorum."</p>

  <p>Eragon bu konuyu biraz daha konuşmak istiyordu, ama kamp yerinden ayrılmak için acele ederlerken bu fırsatı kaybetti. Eşyalar kanolara yüklendi, ateş söndürüldü ve Gaena Nehri'ne doğru yola çıktılar.</p>

  <p>Yalnızca bir saat ilerlemişlerdi ki Eragon nehrin genişleyip derinleştiğini fark etti. Birkaç dakika sonra Du Weldenvarden'i korkunç homurtusuyla dolduran bir şelaleye vardılar. Büyük şelale otuz metre yüksekliğindeydi ve tırmanması olanaksız bir taş yüzeyden aşağı akıyordu. "Burayı nasıl geçeceğiz?" Serin serpintiyi yüzünde hissedebiliyordu.</p>

  <p>Lifaen sol kıyıyı işaret etti, şelaleden biraz uzakta dik bir yamaca tırmanan bir patika vardı. "Nehrin düzeleceği yere kadar kanoları ve malzemeleri bir fersah taşımamız gerekiyor."</p>

  <p>Beşi kanoların oturma yerlerinin altına bağlanan yığınları çözüp malzemeleri bölüştüler. "Ihh," dedi Eragon sırt çantasına doldurduğu eşyaları kaldırırken. Normalde yürürken taşıdığı ağırlığın iki katıydı bu.</p>

  <p>Senin yükünü nehrin yukarsına uçurabilirim... hepsini, dedi Saphira, çamurlu kıyıya çıkıp silkelenerek kendini kuruturken.</p>

  <p>Eragon, onun önerisini tekrarlarken Lifaen dehşete kapılmış görünüyordu. "Bir ejderhayı yük hayvanı olarak kullanmayı asla düşünmeyiz. Bu sana –ve bir Shur'tugal olarak sana Eragon– yapılan bir onursuzluk olur. Ve misafirperverliğimizi zedeler."</p>

  <p>Saphira homurdanınca burun deliklerinden bir alev çıktı ve nehrin yüzeyindeki sudan bir buhar bulutu yükseldi. Bu saçmalık. Pullu bacağını Eragon'un yanından geçirip pençelerini çantaların omuz kayışlarına geçirdi, sonra havalandı. Yakalayabilirseniz yakalayın beni!</p>

  <p>Alaycı kuşun ötüşünü andıran berrak bir kahkaha sessizliği bozdu. Şaşıran Eragon dönüp Arya'ya baktı. Onun kahkaha attığını ilk kez duyuyordu; bu sese bayılmıştı. Arya, Lifaen'e gülümseyerek baktı. "Bir ejderhaya neyi yapıp neyi yapamayacağını söyleme cüretinde bulunacaksan öğrenmen gereken çok şey var."</p>

  <p>"Ama onursuzluk..."</p>

  <p>"Eğer Saphira bir şeyi kendi isteğiyle yapıyorsa bu onursuzluk olmaz," dedi Arya. "Şimdi, daha fazla zaman kaybetmeden yola devam edelim."</p>

  <p>Bu zorlamanın sırtındaki acının tetiğini çekmemesini uman Eragon, Lifaen'le birlikte kanosunu kaldırıp omzunun üstüne yükledi. Yolda kendisine rehberlik etmesi için Elfe güvenmek zorundaydı, çünkü kendisi yalnızca ayaklarının altındaki yeri görebiliyordu.</p>

  <p>Bir saat sonra tepeye çıktılar ve tehlikeli beyaz suların ötesine, Gaena Nehri'nin yine sakin ve cam gibi aktığı yere yürüdüler. Sığ yerlerde balık tutmakla meşgul olan Saphira üçgen biçimindeki kafasını balıkçıl kuşu gibi suya sokarak onları bekliyordu.</p>

  <p>Arya, ona seslenerek, Eragon'la ikisine birden, "Bir sonraki dönemecin ardında Ardwen Gölü ve onun batı kıyısında en büyük şehirlerimizden olan Silthrim bulunuyor. Orayı geçince Ellesmera'yla aramızda büyük bir orman kalıyor. Silthrim yakınlarında pek çok Elfle karşılaşacağız. Ama Kraliçe Islanzadi'yle konuşana kadar ikinizin de görülmesini istemiyorum," dedi.</p>

  <p>Neden, diye sordu Saphira, Eragon'un düşüncelerini yansıtarak.</p>

  <p>Arya müzikal ses tonuyla, "Varlığın bizim krallığımız için büyük ve Müthiş bir değişikliği temsil ediyor, böylesi değişiklikler hassas bir şekilde gerçekleştirilmediği takdirde tehlikeli olabilirler. Sizinle ilk tartışan kraliçe olmalı. Değişimi denetleyecek yetkiye ve bilgeliğe bir tek o sahip," dedi.</p>

  <p>"Ona çok büyük saygı duyuyor gibi konuşuyorsun," diye yorumda bulundu Eragon.</p>

  <p>Bu sözler üzerine Lifaen ve Nari durup temkinli bakışlarla Arya'ya baktı. Arya'run yüzünde boş bir ifade belirdi, sonra gururla doğruldu, "o bizi iyi yönetiyor... Eragon, Tronjheim'dan beri başlıklı bir pelerin taşıdığını biliyorum. Kimsenin senin yuvarlak kulaklarını görüp insan olduğunu anlamaması için onu takar mısın?" Eragon başıyla onayladı. "Ve Saphira, gün boyu gizlenip gece bize yetişmelisin. Ajihad İmparatorluk'ta öyle yaptığını söylemişti bana."</p>

  <p>Ve her dakikasından nefret etmiştim, diye kükredi.</p>

  <p>"Yalnızca bugün ve yarın için. Ondan sonra Silthrim'den yeterince uzaklaşmış oluruz ve önemli biriyle karşılaşma konusunda endişelenmemiz gerekmez," diye söz verdi Arya.</p>

  <p>Saphira mavi gözlerini Eragon'a çevirdi. İmparatorluk'tan kaçtığımızda seni korumak için her zaman yanında kalacağıma yemin ettim. Ne zaman yanından ayrüsam kötü şeyler oluyor: Yazuac, Daret, Dras-Leona, küle tacirleri.</p>

  <p>Teirm'de bir şey olmadı.</p>

  <p>Ne demek istediğimi biliyorsun! Sakat sırtın yüzünden kendini koruyamayacağın için yanından ayrılmayı hiç istemiyorum.</p>

  <p>Arya ve diğerleri beni korur. Öyle değil mi?</p>

  <p>Saphira tereddüt etti. Arya'ya güveniyorum. Dönüp uzaklaştı, nehir kıyısında yürüdü, bir an için oturdu, sonra geri döndü. Pekâlâ. Arya'ya kabul ettiğini bildirdi, ama bir eklemede bulundu, o sırada Silthrim'in ortasında bile olsanız bir geceden daha fazla beklemem.</p>

  <p>"Anlıyorum," dedi Arya. "Karanlık bastıktan sonra uçarken bile dikkatli olmalısın, çünkü Elfler en karanlık gecelerde bile rahatça görebilirler. Tesadüfen görülürsen, sihirle saldırıya uğrayabilirsin."</p>

  <p>Harika, diye yorumda bulundu Saphira.</p>

  <p>Orik ve Elfler kanoları yeniden yüklerken, Eragon ve Saphira loş ormanı keşfe çıkıp uygun gizlenme yerleri aradılar. Etrafında kaya parçalarının olduğu, dibinde yumuşak çam iğnelerinin bir yatak oluşturduğu bir çukur buldular. Saphira çukura kıvrılıp başıyla işaret etti. Git artık. Ben iyiyim.</p>

  <p>Eragon, onun boynuna sarıldı –sivri dikenlerinden uzak durarak– ve arkasına bakarak isteksizce oradan ayrıldı. Nehre vardığında yolculuklarına devam etmeden önce pelerinini taktı.</p>

  <p>Ardwen Gölü görüş alanlarına girdiğinde hava hareketsizdi, pürüzsüz ve düz su kitlesi ağaçlarla bulutlan mükemmel bir şekilde yansıtıyordu. İllüzyon o kadar kusursuzdu ki Eragon bir pencereden başka bir dünyaya bakıyormuş ve ilerlemeye devam ederlerse kanoların yansıyan gökyüzüne düşeceklermiş gibi hissediyordu. Bu düşünceyle ürperdi.</p>

  <p>Puslu uzaklarda, huş ağacı kabuğundan yapılma sayısız tekne Elflerin gücüyle inanılmaz hızlara ulaşarak iki kıyı boyunca ilerliyordu. Eragon başını eğip yüzünü örtmesi için başlığını indirdi.</p>

  <p>Aralarındaki mesafe arttıkça Saphira'yla arasındaki bağ daha da zayıflıyordu, artık yalnızca ince bir düşünce bağı bağlıyordu onları. Akşama kadar zihnini ne kadar zorlarsa zorlasın Saphira'nın varlığını hissedemeyecekti. Birdenbire Du Weldenwarden çok daha yalnız ve ıssız görünmeye başladı gözüne.</p>

  <p>Hava karanrken bir mil ötede beyaz ışık yığınlan –ağaçların arasına makul yüksekliklere asılmıştı– görünmeye başladı. Kıvılcımlar dolunayın gümüş parlaklığıyla aydınlanırken gecenin içinde ürkütücü ve esrarengiz bir görüntü sergiliyorlardı.</p>

  <p>"İşte Silthrim," dedi Lifaen.</p>

  <p>Belli belirsiz bir şapırtıyla koyu renk bir tekne yanlarından geçip karşı yöne ilerledi. Dümendeki Elf, "Kvetha Fricai," diye mırıldandı.</p>

  <p>Arya kanosunu Eragon'unkinin yanına getirdi. "Bu gece burda kalacağız."</p>

  <p>Archven Gölü'nden uzakta, toprağın üzerinde uyunacak kadar kuru °'an bir yerde kamp kurdular. Sivrisineklerin vahşi saldınlan yüzünden Alya koruyucu bir büyü yaptı, böylece yemeklerini rahatça yediler.</p>

  <p>Yemekten sonra beşi ateşin etrafına oturup altın rengi alevleri seyreden Eragon başını bir ağaca yaslayıp gökyüzünden kayan meteora baktı. Uykudan gözleri kapanmak üzereyken Silthrim'den gelen bir kadın sesi ormanın içinden geçerek onlara ulaştı. Yumuşak bir tüy gibi kulağının içine sürünen bir fısıltıydı bu. Kaşlarını çatıp doğruldu, zayıf fısıltıyı daha iyi duymaya çalıştı.</p>

  <p>Yeni yakılan bir ateşin canlanırken çıkardığı duman gibi ses de yükseldi, ta ki orman vahşi bir kendinden geçmeyle yükselip alçalan muzip, kıvrak bir melodiyle dolana kadar. Doğal olmayan şarkıya başka sesler de katıldı, orijinal melodiyi yüzlerce çeşitlemeyle süsledi. Hava, baştan çıkaran müziğin dokusuyla titreşiyor gibiydi.</p>

  <p>Kaprisli notalar Eragon'un omurgasından aşağıya doğru bir sevinç ve korku sarsıntıları gönderdi; duyularını köreltti, onu kadife gecenin derinliklerine çekti. Büyüleyici notalarla baştan çıkan Eragon ayağa fırladı, ormana dalıp sesin kaynağını bulana kadar aramaya, ağaçların ve yosunların arasında dans etmeye, Elflerin cümbüşüne katılmak için her şeyi yapmaya hazırdı. Ama kıpırdamaya fırsat bulamadan Arya kolunu yakalayıp yüzüne bakması için Eragon'u döndürdü.</p>

  <p>"Eragon! Zihnini temizle!" Eragon boş bir çabayla kendini kurtarmak için mücadele etti. "Eyddr eyreya onr!" Kulaklarını boşalt! O zaman her şey sessizleşti, sanki sağır olmuştu. Mücadele etmeyi bırakıp etrafına bakındı, neler olduğunu anlamaya çalıştı. Ateşin öteki tarafındaki Lifaen ve Nari sessizce Orik'le güreşiyordu.</p>

  <p>Eragon konuşan Arya'nın ağzının oynadığını gördü, sonra birden sesi pat diye geri geldi, artık müziği duymuyordu. "Ne?.." diye sordu şaşırarak.</p>

  <p>"Bırakın beni," diye kükredi Orik. Lifaen ve Nari ellerini kaldırıp geri çekildiler.</p>

  <p>"Bizi bağışla, Orik-vodhr," dedi Lifaen.</p>

  <p>Arya Silthrim'e doğru baktı. "Günleri yanlış saymış olmalıyım; Dags-helgr sırasında şehrin yakınında olmak istemezdim. Şenliklerimiz, kutlamalarımız ölümlüler için tehlikelidir. Antik dilde şarkı söyleriz ve sözler bizim için bile direnmesi zor tutku ve özlem büyüleri yapar."</p>

  <p>Nari huzursuzca kıpırdandı. "Ormanda olmalıyız."</p>

  <p>"Öyle," dedi Arya. "Ama görevimizi yapıp bekleyeceğiz."</p>

  <p>Sarsılan Eragon ateşe yaklaşarak Saphira'nın yanında olmasını diledi; Saphira'nın onu müziğin etkisinden koruyacağından emindi. "Dags-helgr'in anlamı ne?" diye sordu.</p>

  <p>Arya bağdaş kurup onun yanına oturdu. "Ormanı sağlıklı ve bereketli kılmak içindir. Her bahar ağaçlar, bitkiler ve hayvanlar için şarkı söyleriz. Biz olmasak Du Weldenvarden'in büyüklüğü şimdikinin yarısı kadar olurdu." Onun sözlerini vurgulamak istercesine kuşlar, geyikler, sincaplar –kırmızı ve siyah– çizgili porsuklar, tilkiler, tavşanlar, kurtlar, kurbağalar, kaplumbağalar ve yakındaki bütün hayvanlar gizlendikleri yerden çıkıp çığlıklar atarak deli gibi koşmaya başladılar. "Eşlerini arıyorlar," diye açıkladı Arya. "Du Weldenvarden boyunca bütün şehirlerimizde bu şarkılar söyleniyor. Ne kadar çok katılan olursa büyü o denli güçlü olur ve Du Weldenvarden gelecek yıl o kadar büyür."</p>

  <p>Üç kirpi bacağının yanından geçerken Eragon hızla elini çekti. Bütün orman çığlıklarla dolmuştu. Periler ülkesine girdim, diye düşündü kollarını bedenine dolayarak.</p>

  <p>Orik ateşin etrafından dolaşıp yanına gelerek gürültüyü bastırmak için bağırdı: "Sakalım ve baltam sayesinde büyüyle isteğim dışında kontrol edilmeyeceğim. Eğer bu bir daha olursa Arya, Helzvog'un yüzüğü uğruna yemin ederim ki Farthen Dûr'a geri dönerim ve Dûrgrimst Ingeitum'un öfkesiyle sen baş etmek zorunda kalırsın."</p>

  <p>"Dagshelgr'ı yaşamanız benim isteğim değildi," dedi Arya. "Bu hatam için özür dilerim. Ama ben sizi bu büyüden korusam da Du Weldenvarden'de büyüden kaçamazsınız, büyü her şeye nüfuz eder."</p>

  <p>"Zihnimi kirletmediği sürece sorun yok." Orik başını iki yana sallayıp ateşin ötesindeki karanlıkta dolaşan belli belirsiz yaratıklara bakarak baltasının kabzasına dokundu.</p>

  <p><br /></p>

  <p>O gece kimse uyumadı. Korkunç gürültü ve hayvanların durmadan Çadırlarına çarpması yüzünden Eragon ve Orik de uyamk kaldı; Elflerse şarkıyı dinliyorlardı. Lifaen ve Nari bitmek bilmez daireler çizerek yürürken Arya yüzünde aç bir ifadeyle Silthrim'e doğru bakıyordu.</p>

  <p>Ses ve hareket karmaşası başladıktan dört saat sonra Saphira gözleri garip bir şekilde parlayarak gökyüzünden yere indi. Ürperip boynunu kaldırdı, açık çenelerinin arasından hızlı hızlı nefes aldı. Orman yaşıyor. Ve ben yaşıyorum. Kanım daha önce hiç olmadığı şekilde kaynıyor. Arya'yı düşündüğünde senin kanının kaynadığı gibi yanıyor. Ben... anlıyorum!</p>

  <p>Eragon elini onun omzuna koyarak gövdesini sarsan titremeleri hissetti; müzikle birlikte mınldanırken yan tarafları titreşiyordu. Fildişi pençeleriyle yere yapıştı, kasları büzüldü, hareketsiz kalmak için büyük bir gayret sarf etti. Kuyruğu yere vuracakmış gibi oynuyordu.</p>

  <p>Arya ayağa kalkıp Saphira'nın karşı tarafında Eragon'a katıldı, elini Saphira'nın omzuna koydu. Üçü karanlığa bakarken canlı bir zincir halinde birleştiler.</p>

  <p><br /></p>

  <p>Şafak sökerken Eragon'un fark ettiği ilk şey bütün ağaçların dallarının ucunda parlak yeşil tomurcuklar olduğuydu. Eğilip yerdeki inci çiçeklerini inceledi, büyük küçük her bitkinin gece boyunca büyüdüğünü fark etti. Orman renklerinin olgunluğuyla titreşiyordu; her şey bereketli, taze ve temizdi. Hava az önce yağmur yağmış gibi kokuyordu.</p>

  <p>Saphira, Eragon'un yanında silkelenip, ateş... geçti, dedi. Yine kendim oldum. Hissettiğim şeyler... Sanki dünya yeniden doğuyordu ve ben uzuvlarındaki ateşle yaratılmasına yardım ediyordum.</p>

  <p>Nasılsın? İçini kast ediyorum.</p>

  <p>Yaşadığım şeyi anlamak için biraz zamana ihtiyacım var.</p>

  <p>Müzik bittiği için Arya, Eragon ve Orik'e yaptığı büyüyü kaldırmıştı. "Lifaen, Nari. Silthrim'e gidip beşimiz için at alın. Burdan Ellesmera'ya kadar yürüyemeyiz. Ayrıca Kaptan Damıtha'yı Ceris'in takviye istediği konusunda uyarın."</p>

  <p>Nari başıyla selam verdi. "Neden görev yerlerimizi bıraktığımızı sorduğunda ne diyelim?"</p>

  <p>"Bir zamanlar umut ettiği –ve korktuğu– şeyin olduğunu söyleyin, wyrm kendi kuyruğunu ısırdı derseniz, o anlar."</p>

  <p>Malzemeler kanolardan indirildikten sonra iki Elf yola çıktı. Üç saat sonra Eragon bir çatırtı duyup başını kaldırınca gururlu beyaz atların üstünde geri döndüklerini gördü. Birbirinin aynı diğer dört aü da yanlarında getiriyorlardı. Muhteşem hayvanlar ağaçların arasından gizemli bir çeviklikle geçiyorlar, örtüleri zümrüt parıltıyla titreşiyordu. Hiçbirinde eyer ya da koşum takımı yoktu.</p>

  <p>"Blöthr, blöthr," diye mırıldandı Lifaen. Aü durdu, koyu renk nallarıyla yere vurdu.</p>

  <p>"Bütün atlarınız bunlar kadar soylu mu?" diye sordu Eragon. Güzelliğine hayran olarak atlardan birine yaklaştı. Hayvanlar midilliden yalnızca birkaç karış büyüktü. Bu da birbirine yakın ağaçların arasından kolayca geçmelerini sağlıyordu. Saphira'dan korkmuşa benzemiyorlardı.</p>

  <p>"Hepsi değil," diye güldü, Nari, gümüş rengi saçlarını savurarak. "Ama çoğu öyledir. Onları yüzlerce yıldır üretiyoruz."</p>

  <p>"Nasıl bineceğim?"</p>

  <p>"Bir Elf atı antik dilde verilen bütün emirlere anında tepki verir," diye açıkladı Arya. "Ona nereye gitmek istediğini söyle, seni götürür. Ama onlara vurma ve sert sözler söyleme, çünkü onlar bizim kölelerimiz değil, arkadaşlarımız ve ortaklanmızdır. Seni yalnızca istedikleri sürece taşırlar; bu atlara binmek büyük ayncalıkür. Saphira'nın yumurtasını Durza'dan kurtarmayı başarmamın nedeni atlarımızın bir şeylerin yolunda olmadığını hissetmeleri ve bizi pusuya düşmeden önce durdurmalarıydı... kendini bilerek yere atmadığın takdirde düşmene izin vermezler ve tehlikeli zeminlerde en güvenli, en hızlı yolu seçerler. Cücelerin Feldûnostlan da böyledir."</p>

  <p>"Haklısın," dedi Orik. "Bir Feldûnost seni hiçbir zarar görmeden bir yamaca tırmanıp geri getirebilir. Ama eyerler olmadan yiyecekleri ve eşyaları nasıl taşıyacağız? Dolu bir sırt çantasıyla ata binmem."</p>

  <p>Lifaen, Orik'in ayaklarının dibine deri torbalar aüp altıncı atı işaret etti. "Buna gerek de yok."</p>

  <p>Malzemelerini torbalara koyup atın sırtına yüklemeleri yarım saatlerini aldı.</p>

  <p>Daha sonra Nari, Eragon ve Orik'e atlan idare etmek için kullanmaları gereken sözcükleri öğretti: "Düz gitmek için ganga fram, durmak için blöthr, gerektiğinde koşması için hlaupa, geri gitmesi için Ganga aptr. Antik dilde daha fazla şey biliyorsan daha kesin talimatlar verebilirsin." Eragon'u bir ata götürüp, "Bu Folkvir. Elini uzat," dedi.</p>

  <p>Eragon söyleneni yaptı, at kişnerken burun delikleri kabardı. Folkvir, Eragon'un avucunu kokladı, sonra burnuyla ona dokunup Eragon'un kalın boynunu okşamasına izin verdi. "Güzel," dedi Nari, tatmin olmuş gibi görünerek. Elf, Orik'e de bir sonraki atla aynı şeyi yaptırdı.</p>

  <p>Eragon, Folkvir'e binerken Saphira yaklaştı. Eragon, ona bakınca bir gece önceki endişesinin devam ettiğini anladı. Bir gün daha, dedi.</p>

  <p>Eragon... Durakladı. Elflerin büyüsünün etkisi altındayken bir şey düşündüm, her zaman çok önemsiz olduğunu düşündüğüm bir şey, ama şimdi içimde kara bir tehdit dağı gibi büyüyor: Ne kadar saf veya büyük olursa olsun her yaratığın kendi türünden bir eşi var. Ama benim yok. Ürperip gözlerini kapadı. Bu bakımdan ben yalnızım.</p>

  <p>Bu sözleri Eragon'a onun yalnızca sekiz aylık olduğunu hatırlattı. Çoğu durumda gençliği belli olmuyordu –miras olarak aldığı içgüdüleri ve anıları yüzünden– ama bu alanda Eragon'un Carvahall ve Tronjheim'daki birkaç zayıf aşk girişimiyle kendisinden bile daha deneyimsizdi. Eragon'un içinde bir acıma hissi belirdi, ama zihinsel bağlan aracılığıyla Saphira'ya ulaşmadan önce bu hissi bastırdı. Saphira bu duyguyu yalnızca küçümserdi: ne sorunu çözer ne de kendisini daha iyi hissetmesini sağlardı. Galbatorix'te hâlâ iki ejderha yumurtası daha var. Hrothgar'la ilk görüşmemiz sırasında onları kurtarmak istediğini söylemiştin. Eğer biz...</p>

  <p>Saphira buruk bir şekilde homurdandı. Bu yıllar sürebilir. Üstelik yumurtaları geri atabilsek bile içinden ejderha çıkma garantisi yok, erkek olmaları veya bizim birbirimize uygun eş olmamız garantisi de yok. Kader benim ırkımı yok olmaya terk etmiş. Düş kırıklığı içinde kuyruğunu yere vurdu, bir dalı ikiye ayırdı. Neredeyse ağlayacaktı.</p>

  <p>Ne diyebilirim, diye sordu Eragon, onun sıkıntısından rahatsız olmuştu. Umudunu kaybedemezsin. Hâlâ bir eş bulma olasılığın var, ama sabırlı olmalısın. Eğer Galbatorix'in yumurtaları bir işe yaramazsa dünyanın başka yerinde ejderhalar vardır, tıpkı insanlar, Elfler ve Urgallar olduğu gibi. Yükümlülüklerimizden kurtulduğumuz anda onları aramana yardım ederim. Tamam mı?</p>

  <p>Tamam, dedi Saphira burnunu çekerek. Başını geriye atıp burnundan çıkardığı duman yukarıdaki dalların arasında kayboldu. Duygularımın kontrolü ele geçilmesine izin vermemeliyim.</p>

  <p>Saçma. Bu şekilde hissetmemek için taştan olman gerekir. Bu son derece normal... Ama yalnızken bu konuyu düşünmeyeceğine söz ver.</p>

  <p>Saphira safir rengi tek gözünü ona dikti. Düşünmeyeceğim. Arkadaşlığı ve ona verdiği rahatlık yüzünden Saphira'nın minnettarlığını hissedince Eragon'un içi sıcacık oldu. Folkvir'in üstünden eğilip sert yanağına elini koydu, bir süre orada tuttu. Devam et ufaklık, diye mırıldandı Saphira. Sonra görüşürüz.</p>

  <p>Eragon, onu o durumda bırakmayı hiç istemiyordu. Gönülsüzce Orik'le birlikte ormana girdi, batıya, Du Weldenvarden'in merkezine doğru yöneldiler. Saphira'nın açmazını düşünerek geçirdiği bir saatten sonra bundan Arya'ya söz etti.</p>

  <p>Kaşlarını çatarken Arya'nın almnda ince çizgiler belirdi. "Galbatorix'in en büyük suçlarından biri bu. Bir çözümün olup olmadığını bilmiyorum, ama umut edebiliriz. Umut etmeliyiz."</p>
</body>
</html>
