<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Saphira'nın Sözü</h1>

  <p>Yaşlılar Konseyi'yle buluştuktan sonraki sabah Eragon, Saphira'nın eyerini temizleyip yağlarken –kendini aşırı yormamaya dikkat ediyordu– Orik, onu ziyarete geldi. Cüce, onun kayışı temizlemesini bekleyip sordu. "Bugün daha iyi misin?"</p>

  <p>"Biraz."</p>

  <p>"Güzel, senin gücüne ihtiyacımız var. Kısmen senin iyi olup olmadığını görmeye geldim, bir de eğer işin yoksa Hrothgar, seni görmek istiyor."</p>

  <p>Eragon, Cüceye alaycı bir şekilde gülümsedi. "Onun için her zaman zamanım vardır. Bunu biliyor olmalı,"</p>

  <p>Orik güldü. "Ah, ama güzelce sormak kibarlıktır." Eragon eyeri bırakırken Saphira köşesindeki minderlerin üstünden kalkıp dostça bir kükremeyle Orik'i selamladı. "Sana da günaydın," dedi başını eğerek.</p>

  <p>Orik onları Tronjheim'ın dört ana koridorundan birinden geçirip merkezi odaya ve yeraltına, Cüce kralın taht odasına inen aynalı merdivenlere doğru götürdü. Ama odaya varmadan önce dönerek birkaç basamaktan indi. Orik'in Isidar Mithrim'in enkazını görmekten kaçınmak için bir yan geçitten geçtiğini anlamak Eragon'un birkaç dakikasını aldı.</p>

  <p>Yedi-uçlu taçla oyulan granit kapıların önünde durdular. Girişin iki tarafındaki yedi zırhlı Cüce aynı anda baltalarının sapıyla yere vurdular. Tahtanın taşa vurunca çıkardığı ses yankılanırken kapılar içe doğru açıldı.</p>

  <p>Eragon başını Orik'e doğru sallayarak Saphira'yla birlikte loş odaya girdi. Geçmiş kralların heykellerinin önünden yürüyüp Cüce krala doğru ilerlediler. Ağır siyah tahtın dibinde Eragon başıyla selam verdi. Karşılık olarak Cüce kral da kır saçlı başını öne eğdi. Altın miğferine işlenmiş yakutlar ışıkta sıcak demir benekler gibi pariıyorlardı. Savaş topuzu Volund zırhla kaplı bacaklarının üstünde duruyordu.</p>

  <p>Hrothgar konuştu: "Shadeslayer, salonuma hoş geldin. Tanıştığımızdan beri çok şey yaptın. Ve görünüşe göre Zar'roc konusunda yanıldığını kanıtlandı. Morzan'ın kılıcını sen taşıdığın sürece Tronjheim'da kabul edilecektir."</p>

  <p>"Teşekkür ederim," dedi Eragon ayağa kalkarak.</p>

  <p>"Ayrıca," diye kükredi Cüce. "Farthen Dûr savaşında taktığın zırhın da sende kalmasını istiyoruz. Şu anda en becerikli demircilerimiz onu onarıyor. Ejderha zırhı da aynı şekilde tamir ediliyor. Onanmı tamamlandığında Saphira istediği kadar ya da artık kendisine küçük gelene kadar onu kullanabilir. Minnettarlığımızı gösterebilmek için yapabileceğimizin en iyisi bu. Galbatorix'le savaş olmasaydı senin adına ziyafet verilir ve kutlamalar yapılırdı... ama bu daha uygun bir zamana kadar beklemek zorunda."</p>

  <p>Hem kendisinin, hem de Saphira'nın duygularını dile getiren Eragon, "Bütün beklentilerimizin ötesinde cömert davrandınız," dedi. "Bu soylu armağanları onurla taşıyacağız."</p>

  <p>Açıkça memnun olan Hrothgar yine de kaşlarını çattı. "Ama bu kadar tatlı söz yeter. Klanların Ajihad'ın vekili konusundaki talepleriyle kuşatılmış durumdayım. Yaşlılar Konseyi dün Nasuada'yı destekleyeceğini bildirdiğinde, tahta çıktığımdan beri görmediğim bir şamata koptu. Şefler Nasuada'yı mı kabul edecek, yoksa yeni bir aday mı belirleyecek karar vermek zorunda. Çoğu Nasuada'nın Varden'i yönetmesine karar verdi, anıa ben bu konuda bir şey söylemeden önce senin nerde durduğunu bilmek istiyorum, Eragon. Bir kralın yapabileceği en kötü şey bir aptal gibi görünmektir."</p>

  <p>Ona ne kadarını anlatmalıyım, diye Saphira'ya sordu Eragon, hızla üşünerek.</p>

  <p>Bize her zaman adil davrandı, ama başka insanlara ne gibi sözler verdiğini bilemeyiz. Nasuada iktidara geçene kadar dikkatli olsak iyi olur.</p>

  <p>Tamam.</p>

  <p>"Saphira ve ben ona yardım etmeye karar verdik. Biz Nasuada'nın atanmasına itiraz etmeyeceğiz. Ve..." Eragon fazla ileri gidip gitmediğini merak etti. "Sizin de aynı şeyi yapmanızı rica ediyorum; Varden'in içinde bir kavga çıkmamalı. Birliğe ihtiyaçları var."</p>

  <p>"Vay canına," dedi Hrothgar, arkasına yaslanarak. "Yeni bir otoriteyle konuşuyorsun. Önerin iyi bir öneri, ama bir sorum var: Nasuada'nın akıllı bir lider olacağını düşünüyor musun, yoksa onu seçmek için başka nedenlerin mi var?"</p>

  <p>Bu bir sınav, diye uyardı Saphira. Neden onu desteklediğimizi bilmek istiyor.</p>

  <p>Eragon dudaklarının yan gülümsemeyle seğirdiğini hissetti. "Ben onun yaşından daha akıllı ve kurnaz olduğunu düşünüyorum. Varden için iyi olacaktır."</p>

  <p>"Onu bu yüzden mi destekledin?"</p>

  <p>"Evet."</p>

  <p>Hrothgar başını sallayıp uzun, kar beyazı sakalını aşağı eğdi. "Bu beni rahatlattı. Son günlerde neyin doğru ve iyi olduğu çok az, bireysel gücü kazanmanın yollan çok fazla düşünülüyor. Bu aptallığı seyredip sinirlenmemek çok zor."</p>

  <p>Aralarında rahatsız edici bir sessizlik oldu. Eragon uzun taht odasını boğucu hale getiren sessizliği bozmak için, "Ejderha yuvasına ne olacak?" diye sordu. "Yeni bir zemin döşenecek mi?"</p>

  <p>Kralın gözlerinde ilk kez bir keder ifadesi belirdi, gözlerinin etrafındaki kırışıklar bir arabanın tekerleğindeki çubuklar gibi derinleşti. Eragon bir Cücenin ağlamaya çok yaklaştığını ilk kez görüyordu. "Bu adım atılmadan önce çok fazla konuşma yapmak gerekiyor. Saphira ve Arya'nın yaptığı korkunç bir işti. Belki gerekliydi, ama korkunçtu. Ah, belki de Isidar Mithrim kınlacağına Urgallar bizi ezip geçse daha iyiydi. Tronjheim'ın kalbi parçalandı, tabi, bizim de." Hrothgar yumruğunu göğsüne koydu, soma yavaşça yumruğunu açıp Volund'un deri kaplı sapını tutmak için uzandı.</p>

  <p>Saphira, Eragon'un zihnine dokundu. Eragon, Saphira'da birkaç duvgu hissetti, ama onu en fazla şaşırtan şey pişmanlık ve suçluluk duygusu oldu. Bu gerekli olsa da Yıldız Gül'ün ölümüne gerçekten üzülmüştü. Ufaklık, dedi Saphira, bana yardım et, Hrothgar'la konuşmam lazım. Ona sor: Cücelerin kırık parçalardan Isidar Mithrim'i yeniden yapacak becerileri var mıymış?</p>

  <p>Eragon bu sözleri tekrarlarken Hrothgar kendi dilinde bir şeyler mırıldandı, sonra, "Bu becerimiz var, ama ne olmuş? Bu iş aylar ya da yıllar sürer ve sonuç, bir zamanlar Tronjheim'a zarafet katan güzelliğin alay konusu olmasına neden olur! Buna izin veremem," dedi.</p>

  <p>Saphira gözlerini bile kırpmadan krala bakıyordu. Şimdi ona söyle: eğer Isidar Mithrim tek parçası bile kaybolmadan bir araya getirilirse sanırım ben onu yeniden bir bütün haline getirebilirim.</p>

  <p>Eragon, Hrothgar'ı unutarak şaşkınlıkla Saplüra'ya baktı. Saphira! Bunun gerektireceği enerjiyi düşün! Kendi isteğinle sihir yapamadığını kendin söylemiştin, bunu yapabileceğinden nasıl bu kadar emin olabiliyorsun?</p>

  <p>Eğer gereksinim yeterince büyükse yapabilirim. Bu benim Cücelere vereceğim bir hediye olacak. Brom'un mezarını hatırla; bunun şüphelerini yok etmesine izin ver. Ve ağzını kapat; bu yaptığın kabalık ve kral da bizi seyrediyor.</p>

  <p>Saphira'nın sözleri üzerine Hrothgar heyecanla doğruldu. "Bu mümkün mü? Elfler bile böyle bir işe kalkışamaz."</p>

  <p>"Saphira yeteneklerinden emin."</p>

  <p>"O halde yüzlerce yıl sürse bile Isidar Mithrim'i yeniden inşa edeceğiz. Mücevher için bir çerçeve oluşturup her parçayı orijinal yerine koyacağız. Tek bir parça bile unutulmayacak. Kıpırdatmak için büyük parçaları kırmamız bile gerekse bütün becerimizle bunu yapacağız, böylece tek tor toz veya kırpıntı bile kaybolmayacak. Sonra işimiz bittiğinde siz gelip Yıldız Gül'ü iyileştireceksiniz."</p>

  <p>Geleceğiz," diye onayladı Eragon başıyla selam vererek.</p>

  <p>Hrothgar'ın gülümsemesi granit bir duvarın çatlaması gibiydi. "Bana çok büyük bir keyif verdin, Saphira. Bir kez daha yaşamak ve yönetmek için bir nedenim olduğunu hissetmeye başladım. Eğer bunu yaparsan, her yerdeki köleler nesiller boyunca adını saygıyla anacaktır. Şimdi benim hayır dualarınıla gidin, ben de haberi klanlar arasında yayayım. Benim duyurumu beklemek zorunda olduğunuzu hissetmeyin, çünkü hiçbir Cüce bu habere itiraz etmeyecektir; karşılaştığınız herkese haberi verin. Koridorlarda ırkımızın sevinci yankılansın."</p>

  <p>Eragon ve Saphira bir kez daha selam verip hâlâ tahtında gülümsemekte olan kralın yanından ayrıldı. Koridora çıküklarında Eragon, Orik'e konuşulanlan anlattı. Cüce hemen çöküp Saphira'nın önündeki yeri öptü. Sırıtarak ayağa kalkıp Eragon'un kolunu tuttu. "Bu gerçekten bir mucize. Son olaylarla savaşmak için bize gerçek bir umut verdiniz. Bahse girerim bu gece herkes içecektir!"</p>

  <p>"Ve yarın cenaze töreni var."</p>

  <p>Orik bir an için ciddileşti. "Evet, yarın. Ama o zamana kadar mutsuz düşüncelerin bizi rahatsız etmesine izin veremeyiz! Gelin!"</p>

  <p>Eragon'un elini tutan Cüce onu Tronjheim'ın içinden geçirip bir sürü Cücenin taş masalarda oturduğu büyük bir ziyafet salonuna götürdü. Orik bir masanın üstüne çıkıp masadaki tabaklan dağıttı, gürleyen sesiyle Isidar Mithrim haberini verdi. Sevinç çığlıklan ve bağnşmalar Eragon'u neredeyse sağır ediyordu. Cücelerin hepsi Saphira'nın yanına gelip Orik gibi yeri öpmek istiyordu. Bu iş bittiğinde yemeklerini bırakıp taş fincanlarını bira ve alkolle doldurdular.</p>

  <p>Eragon kendini şaşırtan bir rahatlıkla kutlamalara katıldı. Bu onun yüreğinde biriken üzüntünün hafiflemesine yardımcı olmuştu. Ama yine de, kendini tam bir sefahate kaptırmadı, çünkü ertesi gün kendilerini bekleyen görevlerinin farkındaydı ve bunun için zihninin açık olmasını istiyordu.</p>

  <p>Saphira bile alkollü içkiden bir yudum içti ve hbşuna gittiğini gören Cüceler onun için bir fıçıyı yuvarlayarak getirdiler. Güçlü çenelerini yavaşça fıçıdan geçiren Saphira üç uzun yudumla içkiyi bitirdi, sonra başını tavana doğru kaldırıp dev bir alev çıkararak geğirdi. Eragon'un Cüceleri Saphira'ya yaklaşmanın güvenli olduğu konusunda ikna etmesi birkaç dakika aldı, ama bir kez ettikten sonra bir fıçı daha getirdiler –aşçının itirazlarına aldırmayarak– ve şaşkınlık içinde onu da bitirmesini seyrettiler.</p>

  <p>Saphira iyice sarhoş hale gelirken duyguları ve düşünceleri daha büyük bir güçle Eragon'un zihnini kapladı. Eragon'un kendi duyularına güvenmesi zorlaştı: Saphira'nın görüşü kendisininkini kaplıyor, hareketlerini bulanıklaştırıp renkleri değiştiriyordu. Aldığı kokular bile zaman zaman değişiyor, daha keskin ve kuvvetli hale geliyordu.</p>

  <p>Cüceler birlikte şarkı söylemeye başladı. Ayakta dururken sallanan Saphira onlarla birlikte mırıldanıyor, her satın kükremeyle vurguluyordu. Eragon da onlara katılmak için ağzını açtı, ama ağzından sözcük yerine bir ejderhanın hırlayan sesi çıktı. Bu iş çok ileri gidiyor, diye düşündü... Yoksa yalnızca sarhoş mu oldum? Bunun önemli olmadığına karar verip gürültülü bir şekilde şarkı söylemeye devam etti.</p>

  <p>Isidar Mithrim'e dair haberler yayılırken Cüceler salona dolmaya devam etti. Kısa süre içinde yüzlercesi masaları doldurup Eragon ve Saphira'nın etrafında sıkı bir halka oluşturdu. Orik'in çağırdığı müzisyenler bir köşeye yerleşip enstrümanlarınınyeşil örtülerini çıkardılar. Kısa süre içinde arplar, utlar ve gümüşi flütlerin yaldızlı melodileri kalabalığın üstüne yayılmaya başladı.</p>

  <p>Gürültü ve heyecanın yatışması saatler sürdü. O zaman Orik bir kez daha masaya çıktı. Bir elinde kapağı yamuk bir şekilde kapanmış içki şişesiyle dengesini bulmak için bacaklarını ayırarak dikildi. "Dinleyin! Dinleyin! En sonunda gereği gibi bir kutlama yapabildik. Urgallar gitti, Shade öldü ve biz kazandık!" Cüceler onaylayarak masalara vurdular. Güzel bir konuşmaydı: kısa ve anlamlı. Ama Orik'in sözleri daha bitmemişti. "Eragon ve Saphira ya!" diye kükredi, içki şişesini kaldırarak. Bu da iyi karşılandı.</p>

  <p>Eragon ayağa kalkıp selam verdi, bunun üzerine daha fazla sevinç çığlığı duyuldu. Yanındaki Saphira ön ayağını göğsüne götürüp Eragon'un hareketini taklit etti. Sendeleyince Cüceler içinde bulundukları tehlikeyi fark ederek onun yanından kaçıştılar. Tam zamanında hareket etmişlerdi. Saphira büyük bir hışırtıyla sırtüstü devrildi, ziyafet masasının üstüne düştü.</p>

  <p>Eragon'un sırtından büyük bir acı geçti ve Saphira'nın kuyruğuyla bl«nçsiz bir şekilde yere yıkıldı.</p>
</body>
</html>
