<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Silici</h1>

  <p>Ertesi sabah Eragon özür dilemek için Arya'yı aramaya gitti. Bir saat boyunca aramasına rağmen bulamadı. Sanki Arya Ellesmera'daki gizli köşelerde ortadan kaybolmuştu. Tialdari Sarayı'nın girişinde durduğunda onu bir an için gördü ve seslendi, ama yanına ulaşamadan Arya kaçıp gitti. Benden kaçıyor, diye farkına vardı sonunda.</p>

  <p>Günler geçtikçe Eragon, Oromis'in eğitimine büyük bir coşkuyla sarıldı, Arya'yla ilgili düşüncelerini unutmak için kendini çalışmalarına adadı. Yaşlı Süvari bu yüzden ona övgüler yağdırıyordu.</p>

  <p>Eragon derslerini öğrenmek için gece gündüz çalışıyordu. Yapma, bağlama ve çağırma sözcüklerini ezberliyor, bitkilerin ve hayvanların gerçek isimlerini öğreniyor, dönüşümün tehlikelerini inceliyor, denizle rüzgâra nasıl çağnda bulunacağını ve dünya güçlerini anlamak için gereken çok sayıda beceriyi öğreniyordu. Büyük enerjiler gerektiren büyülerde –ısı, ışık ve manyetizma gibi– ustalaşmıştı, çünkü bir işin ne kadar güç gerektirdiğini ve bedeninin gücünü aşıp aşmayacağını neredeyse mükemmele yakın şekilde değerlendirme yeteneğine sahipti.</p>

  <p>Ara sıra Orik gelip seyrediyor, Oromis, Eragon'a ders verirken veya Eragon zorlu bir büyüyle uğraşırken meydanın kenarında hiç yorum yapmaksızın dikiliyordu.</p>

  <p>Oromis, onun önüne bir sürü zorluk çıkarıyordu. Sihir yeteneğini daha ince bir şekilde kontrol edebilmeyi öğretmek için Eragon'a sihirle yemek pişirtiyordu; Eragon'un ilk denemesi kapkara bir lapayla sonuçlanmıştı. Elf, Eragon'a her türlü zehri nasıl bulup etkisiz hale getireceğini gösterdi. O andan itibaren Eragon'un, Oromis'in yemeğine katabileceği farklı zehirler için yiyeceğini incelemesi gerekiyordu. Eragon zehri bulamadığı veya etkisiz hale getiremediği sayısız geceler aç yatmak zorunda kaldı. İki kez o kadar hasta oldu ki Oromis'in onu iyileştirmesi gerekti. Oromis, Eragon'a aynı anda birkaç büyü yapmayı öğretti. Büyüleri hedeflerine yöneltmek ve etkilemek istediği nesnelerin karışmasını önlemek çok büyük bir dikkat gerektiriyordu.</p>

  <p>Oromis daha ileride kullanmak üzere veya bir nesneye belirli özellikler vermek için bir nesneyi enerjiyle doldurma konusuna uzun saatler ayırdı. "Birkaç kullanımını sayacak olursak, Rhunön, Süvarilerin kılıcını hiç kınlmamaları veya kütleşmemeleri için bu şekilde büyülüyordu; bitkilere istediğimiz gibi büyümeleri için böyle şarkı söylüyoruz; bir kutuya böyle tuzak kuruyoruz –ancak kutu açılınca tuzak işliyor– biz ve Cüceler Erisdar'ı, yani fenerlerimizi böyle yapıyoruz; yaralı birini bu şekilde iyileştirebilirsin. Bunlar en güçlü büyüler, çünkü bin yıl boyunca veya daha fazla bir süre için uyuşuk kalabilirler ve algılanmaları, önlenmeleri zordur. Alagaesia'nın büyük bölümüne nüfuz edip, ülkenin ve orda yaşayanların kaderini belirlerler."</p>

  <p>"Bu tekniği kullanarak vücudunu da değiştirebilirsin, değil mi? Yoksa bu çok tehlikeli mi?"</p>

  <p>Oromis'in dudaklarında belli belirsiz bir gülümseme belirdi. "Heyhat, Elflerin en büyük zayıflıklarını buldun: kibrimiz. Güzelliği her şekilde seviyoruz ve görünüşümüzde de bu ideali temsil etmeye çalışıyoruz. Bu yüzden Güzel Halk olarak biliniriz. Her Elf aynen istediği gibi görünür. Elfler canlı şeyleri büyütme ve şekillendirme büyüsünü öğrendiklerinde görünüşlerini kişiliklerini en iyi yansıtacak şekilde değiştirirler. Çok az Elf, sırf estetik olan değişikliklerin ötesine geçip çeşitli ortamlara uymak için anatomisini değiştirir, Agaeti Blödhren sırasında göreceğin gibi. Onlar genellikle Elften çok hayvandırlar.</p>

  <p>"Bununla birlikte, gücü yaşayan bir canlıya aktarmak cansız bir nesneye aktarmaktan farklıdır. Çok az materyal enerji depolamaya uygundur, nesnelerin çoğu enerjinin dağılmasına izin verir veya güçle o kadar yüklenir ki nesneye dokunduğunda içinden bir yıldırım geçer. Bu amaçla bulduğumuz en iyi materyaller mücevher taşlarıdır. Kuvars, akik ve diğer daha önemsiz taşlar, diyelim ki elmas kadar etkili değildir, ama bütün mücevher taşları yeterli olur. Bu yüzden Süvarilerin kılıcının kabzasında hep mücevherler olur. Bu yüzden sana Cücelerin verdiği kolyenin –ki tamamen metalden yapılmış– büyüsünü gerçekleştirmek için senin gücünü emmesinin nedeni bu, çünkü kendi enerjisini taşıyamıyor."</p>

  <p>Oromis yokken, Eragon, onun kendisine verdiği çok sayıda parşömeni okuyarak eğitimini destekliyordu. Kısa sürede bağımlısı olduğu bir alışkanlık haline gelmişti bu. Eragon büyürken –Garrow'un yetersiz eğitimiyle sınırlandığı için– yalnızca bir çiftliği idare edecek kadar bilgiyi öğrenmesi yeterli olmuştu. Millerce kâğıt üstünde öğrendiği bilgi, kurak bir çöle düşen yağmur gibi her yerini kaplıyor, önceden farkında olmadığı susuzluğunu gideriyordu. Coğrafya, biyoloji, anatomi, felsefe ve matematiğin yanı sıra anılar, biyografiler ve tarih de okuyordu. Gerçekleri öğrenmesinden daha önemli olanıysa, alternatif düşünme şekilleriyle tanıştırılmasıydı. Bu düşünme şekilleri inançlarına meydan okuyor, bir insanın toplumdaki haklarından güneşin gökyüzünde yükselmesine neden olan şeye kadar her konudaki temel varsayımlarını yeniden incelemeye zorluyordu onu.</p>

  <p>Çok sayıda parşömenin Urgallar ve onların kültürü hakkında olduğunu gördü. Onları okudu, ama haklarında hiç konuşmadı, Oromis de bu konuyu açmadı.</p>

  <p>Eragon çalışmaları sırasında Elfler hakkında da çok şey öğrendi. Arya'yı daha iyi anlamasına yardım edeceğini umduğu bu konuyu açgözlü bir şekilde inceledi. Şaşırarak Elflerin evlenmediklerini, eşlerini ne kadar isterlerse o kadar süre için tuttuklarını gördü. Bu süre bir gün olabildiği gibi yüzyıl da olabiliyordu. Çocuklar nadir görülüyordu ve çocuk sahibi olmak Elfler tarafından nihai aşk başansı olarak görülüyordu.</p>

  <p>Eragon aynca iki ırkın ilk olarak tanıştığı zamandan bu yana yalnızca bir avuç Elf-insan çiftin var olduğunu da öğrendi: bunlar çoğunlukla Elflerin arasından kendilerine uygun eşler bulan Süvarilerdi. Ancak, anlaşılması zor kayıtlardan anladığı kadarıyla bu ilişkilerin çoğu trajediyle sona ermişti. Bunun nedeni, ya âşıklardan birinin diğeriyle ilişki kuramaması veya insanların yaşlanıp ölürken Elflerin zamanın yıkımından kurtulmasıydı.</p>

  <p>Oromis, Eragon'a kurgu olmayan okumaların yanı sıra Elflerin büyük şarkılarını, şiirlerini, destanlarını da verdi. Bunlar Eragon'un hayal gücünü sıkıca pençesine aldı, çünkü o bir tek Brom'un Carvahall'de anlattığı hikâyeleri biliyordu. Destanlardan, iyi pişirilmiş bir yemek gibi zevk alıyordu. Hikâyelerden aldığı tadı uzatmak için Geda'nın İşleri veya Umhodan'ın Şiiri'ni tekrar tekrar okuyordu.</p>

  <p>Saphira'nın eğitimi de hızla devam ediyordu. Aralarındaki bağlantı aracılığıyla, Eragon, Glaedr'in onu kendisininki kadar çetin bir egzersiz rejimine soktuğunu seyrediyordu. Saphira kayaları taşırken havada asılı durma, süratle koşma, dalışa geçme ve diğer akrobatik hareketlerin alıştırmasını yapıyordu. Glaedr, onun dayanıklılığını artırmak amacıyla doğal bir taş sütunu eritmek için saatlerce ağzından ateş çıkarmasını istemişti. Başta Saphira alevleri yalnızca birkaç dakika sürdürebilmişti, ama aradan kısa bir süre geçtikten sonra ağzından çıkan yakıcı alevler yarım saat boyunca kesintisiz sürmüş, sütunu bembeyaz yapmıştı. Glaedr'in Saphira'ya öğrettiği ejderhalarla ilgili bilgileri, ejderhaların hayatlarıylaa ilgili ayrıntıları ve içgüdüsel bilgilerini tamamlayan tarihi Eragon da öğreniyordu. Bunların çoğu Eragon için anlaşılmazdı ve hatta Saphira'nın bilgilerin bir kısmını, ejderhaların birbirlerinden başka kimseyle paylaşmadıkları ırkına ait sırları kendisinden gizlediğinden şüpheleniyordu. Saphira'nın çok değer verdiği bilgi, babası Iormûngr ve annesi Vervada'nın adıydı, eski dilde Fırtına-satırı anlamına geliyordu. Iormûngr bir Süvari'ye bağlıyken, Vervada pek çok yumurta bırakan vahşi bir ejderhaydı, ama yalnızca bir tanesini Süvarilere emanet etmişti: Saphira'yi. Çöküş sırasında iki ejderha da yok olmuştu.</p>

  <p>Bazı günler Eragon ve Saphira, Oromis ve Glaedr birlikte uçuyor, havada dövüş alıştırmaları yapıyor veya Du Weldenvarden'in içinde gizli olan harabeleri ziyaret ediyorlardı. Diğer günler her zamanki düzeni değiştiriyor, Eragon, Glaedr'e eşlik ederken Saphira, Oromis'le birlikte Tel'naeir Kayalıklarında kalıyordu.</p>

  <p>Eragon her sabah Vanir'le dövüş yapıyor, bu da hiç istisnasız Eragon'un bir veya iki nöbet geçirmesine neden oluyordu. Durumu daha da kötüleştirmek istercesine, Elf, Eragon'u kibirli bir şekilde küçümsemeye devam ediyordu. Yüzeyde nezaket sınırlarını aşmayan imalı hakaretlerde bulunuyor, Eragon, onu ne kadar iğnelerse iğnelesin öfkesine yenilmiyordu. Eragon, ondan ve soğukkanlılığından nefret ediyordu. Sanki Vanir her hareketiyle ona hakaret ediyordu. Vanir'in arkadaşları –Eragon'un anlayabildiği kadarıyla Elflerin en genç nesliydi– onun Eragon'a karşı duyduğu örtülü hoşnutsuzluğu paylaşıyordu, ama Saphira'ya saygıda kusur etmiyorlardı.</p>

  <p>Eragon'u peş peşe altı kez yendikten sonra Vanir kılıcını indirip, "Yine öldün, Shadeslayer. Tekrar tekrar. Devam etmek istiyor musun?" dediğinde rekabet zirveye ulaştı. Ses tonu bunun anlamsız olduğunu gösteriyordu.</p>

  <p>"Evet," diye homurdandı Eragon. Zaten sırtı yüzünden bir nöbet geçirmişti ve ağız dalaşına girecek ruh hali içinde değildi.</p>

  <p>Ama Vanir devam ediyordu. "Söyle bana, merak ediyorum. Bu kadar ağırken Durza'yı nasıl öldürdün? Bunu nasıl yaptığını anlayamıyorum."</p>

  <p>"Onu hazırlıksız yakaladım," demeye kendini zorunlu hissetti Eragon.</p>

  <p>"Beni bağışla; bir hilenin söz konusu olduğunu anlamalıydım."</p>

  <p>Eragon dişlerini sıkma dürtüsüne karşı koydu. "Eğer ben bir Elf olsaydım ya da sen insan, benimle baş edemezdin."</p>

  <p>"Belki," dedi Vanir. Pozisyonunu aldı, üç saniye ve iki hamlenin ardından Eragon'un kılıcını düşürdü. "Ama ben öyle düşünmüyorum. Daha iyi bir kılıç ustasına asla övünmemelisin, yoksa senin küstahlığını cezalandırabilir."</p>

  <p>O anda Eragon bütün kontrolünü kaybetti, ta içinin derinliklerine ve sihir seline uzandı. On iki bağlayıcı sözcükten biriyle biriken enerjisini boşaltarak, "Malthinae!" diye bağırdı. Vanir'in ellerini, ayaklarını ve başka bir sihir sözcüğü söyleyememesi için ağzını zincirledi. Elfin gözleri öfkeyle yerinden fırladı.</p>

  <p>"Sen de sihir konusunda senden daha becerikli olan birine karşı övünmemelisin."</p>

  <p>Vanir'in koyu renk kaşları birleşti.</p>

  <p>Hiç uyanda bulunmaksızın ya da bir fısıltı duyulmaksızın görünmez bir güç Eragon'un göğsünü yumrukladı ve onu on metre geriye savurdu. Yan tarafının üstüne düşerken nefesi kesildi. Darbe, Eragon'un sihir kontrolünü bozarak Vanir'i serbest bıraktı.</p>

  <p>Bunu nasıl yapabildi?</p>

  <p>Ona doğru gelen Vanir, "Cehaletin sana ihanet ediyor, insan. Neden bahsettiğini bilmiyorsun. Vrael'in yerini almak için senin seçildiğini, sana onun odalarının verildiğini, Kederli Bilge'ye hizmet etme onuruna sahip olduğunu düşünmek..." Başını iki yana salladı. "Bu armağanların buna değmez birine bahsedildiğini düşünmek beni hasta ediyor. Sihrin ne olduğunu ve nasıl kullanıldığını bile bilmiyorsun."</p>

  <p>Eragon'un öfkesi kırmızı bir dalga gibi yeniden canlandı. "Ben sana nasıl bir yanlış yaptım?" diye sordu. "Neden beni bu kadar küçürnsüyorsun? Galbatorix'e karşı gelecek bir Süvari olmamasını mı tercih ederdin?"</p>

  <p>"Benim görüşlerimin hiç önemi yok."</p>

  <p>"Katılıyorum, ama yine de duymak isterim."</p>

  <p>"Nuala'nın Çağrılar inda yazdığı gibi, dinlemek, ancak bilinçli bir kararla sonuçlandığında ve kavrayıştan yoksun olmadığında bilgeliğe giden yoldur."</p>

  <p>"Dilini düzelt ve bana dürüst bir cevap ver, Vanir!"</p>

  <p>Vanir soğuk bir şekilde güldü. "Nasıl istersen, Süvari." Eragon'un yumuşak sesini duyabilmesi için iyice yaklaştı.</p>

  <p>"Süvarilerin çöküşünden sonraki seksen yıl boyunca zafer umudumuz yoktu. Kendimizi kandırmaca ve sihir yoluyla gizleyerek hayatta kaldık, ama bu da geçici bir önlem, çünkü Galbatorix sonunda bizim üstümüze yürüyüp savunmalarımızı aşacak güce sahip olacak. Kendimizi kaderimize teslim etmemizin üstünden uzun zaman geçtikten sonra Brom ve Jeod, Saphira'nın yumurtasını kurtardı. Bir kez daha zorla tahta çıkan iğrenç kralı indirmek için bir fırsat daha doğdu. Yeni Süvari'nin Galbatorix'e dayanmak için kendisinden önce gelenlerin hepsinden, Vrael'den bile daha güçlü olması gerektiğini biliyorduk. Peki, ama sabrımız nasıl ödüllendi? Galbatorix gibi başka bir insanla? Daha da kötüsü... bir kötürümle. Saphira'nın yumurtasına dokunduğun an sonumuzu getirdin, Eragon. Senin varlığını kabul etmemizi bekleme." Vanir birinci ve ikinci parmağıyla dudaklarına dokundu, sonra Eragon'u öylece bırakarak dövüş alanından ayrıldı.</p>

  <p>Haklı, diye düşündü Eragon. Bu işe hâlâ hiç uygun değilim. Bu Elflerin hepsi, hatta Vanir bile benden daha iyi bir Süvari olur.</p>

  <p>Saphira aralarındaki bağı genişletti. Benim yargıma hiç güvenmiyor musun Eragon? Yumurtamın içindeyken Arya'nın beni bu Elflerin her birine –ve Varden'in çocuklarının çoğuna– gösterdiğini ve benim hepsini reddettiğimi unutuyorsun. Senin, benim ve Elflerin ırkına yardımı olacağını düşünmediğim birini Süvari olarak seçmezdim, çünkü üç ırkın kaderi de birbirine bağlı. Sen doğru zamanda, doğru yerde bulunan doğru insandın. Bunu asla unutma.</p>

  <p>Bu doğruysa bile Durza, beni yaralamadan önceydi. Şimdi geleceğimizde karanlıktan başka bir şey görmüyorum. Vazgeçmeyeceğim, ama galip geleceğimize dair umudumu yitirdim. Belki görevimiz Galbatorix'i devirmek değil, geriye kalan yumurtaların seçeceği sonraki Süvari için yolu hazırlamaktır.</p>

  <p>Tel'naeir Kayalıklarında Oromis'i kulübesindeki masasında oturmuş, yazmayı yeni bitirdiği bir parşömenin dibine siyah mürekkeple bir manzara resmi çizerken buldu.</p>

  <p>Eragon başıyla selam verip diz çöktü. "Efendim."</p>

  <p>Oromis boğumlu ardıç ağacının iğnelerini boyamayı bitirene kadar on beş dakika geçti. Mürekkebini bir kenara koydu, kilden yapılma kâsedeki suyla fırçasını temizledi, sonra Eragon'a baktı. "Neden bu kadar erken geldin?"</p>

  <p>"Sizi rahatsız ettiğim için özür dilerim, ama Vanir dövüşü yanda bıraktı ve ben de ne yapacağımı bilemedim."</p>

  <p>"Vanir neden dövüşü yarım bıraktı, Eragon-vodhr?"</p>

  <p>Eragon durumu anlatıp sözlerini tamamlarken Oromis ellerini kucağında birleştirdi: "Kontrolümü kaybetmemeliydim, ama ettim ve bu yüzden daha da aptal göründüm. Sizi düş kırıklığına uğrattım, efendim."</p>

  <p>"Öyle," diye doğruladı Oromis. "Vanir, seni kışkırtmış olabilir, ama bu ona aynı şekilde karşılık vermen için geçerli bir neden değil. Duygularını daha iyi kontrol etmelisin, Eragon. Savaş sırasında öfkenin muhakemeni sarsmasına izin verirsen bunu hayatmla ödeyebilirsin. Aynca, böyle çocuksu gösteriler sana karşı olan Elfleri doğrulamaktan başka bir işe yaramaz. Bizim hilelerimiz gizlidir ve böyle hatalara çok az yer bırakır."</p>

  <p>"Özür dilerim, efendim. Bir daha olmayacak."</p>

  <p>Oromis normalde Rimgar'ı yaptıkları saat gelene kadar sandalyesinde beklemekten memnun göründüğü için Eragon bu fırsatı değerlendirmek istedi. "Vanir konuşmadan nasıl büyü yapabildi?"</p>

  <p>"Yaptı mı? Belki başka bir Elf, ona yardım etmiştir."</p>

  <p>Eragon başını iki yana salladı. "Ellesmera'daki ilk günlerimde de Islanzadi'nin ellerini şaklatarak çiçeklerin dökülmesini sağladığını görmüştüm. Ve Vanir sihrin nasıl işlediğini anlamadığımı söyledi. Ne demek istedi?"</p>

  <p>"Tekrar ediyorum," dedi Oromis. "Henüz hazır olmadığın bilgiyi almaya çalışıyorsun. Ama şartlar yüzünden bunu senden esirgeyemem. Yalnız şu kadarını bil: sorduğun şey, sihrin bütün yönlerini öğrenene kadar Süvarilere –ve bizim büyücülerimize– öğretilmez, çünkü bu sihrin ve antik dilin gerçek doğasının simdir. Bunu bilenler büyük bir güce sahip olabilir, evet, ama korkunç bir riskle." Bir an için durdu. "Antik dil sihri nasıl yaptınr, Eragon-vodhr?"</p>

  <p>"Antik dilin sözleri bedeninde depolanan enerjiyi serbest bırakır, böylece büyüyü harekete geçirir."</p>

  <p>"Ah. O halde bazı seslerin, havadaki bazı titreşimlerin bir şekilde bu enerjiyi dürttüğünü mü söylüyorsun? Bunu her yaratık veya her şey yapabilir gibi görünüyor."</p>

  <p>"Evet, efendim."</p>

  <p>"Bu sana da saçma gelmiyor mu?"</p>

  <p>Şaşıran Eragon, "Saçma görünmesi önemli değil, efendim; yalnızca öyle. Aym gökte küçülmesini ve büyümesini ya da mevsimlerin dönüşünü veya kuşların kışın güneye uçmasını da saçma bulabilir miyim?" diye sordu.</p>

  <p>"Elbette hayır. Ama yalnızca ses böyle bir şeyi nasıl yapabilir? Sesin belirli şekilde inip çıkışı bizim enerjiyi harekete geçirmemizi sağlayan tepkileri başlatabilir mi?"</p>

  <p>"Ama başlatıyor."</p>

  <p>"Sesin sihir üstünde hiçbir etkisi yok. Bir sözcüğü ya da ifadeyi bu dilde söylemek değildir önemli olan, bu dilde düşünmektir." Bileğinin bir hareketiyle avucunda altın rengi bir alev belirip kayboldu. "Ancak, gereksinim ölümcül değilse, dağınık düşüncelerin büyüyü bozmasına engel olmak için büyü sözlerini söylüyoruz, çünkü bu en deneyimli büyücüler için bile bir tehlikedir."</p>

  <p>Duydukları Eragon'u sersemletmişti. Kösthamerna Gölü'ndeki şelalenin altında neredeyse boğulmak üzere olduğu ve etrafını çevreleyen su yüzünden sihir yapamadığı zamanı hatırladı. Bunu o zaman bilseydim kendimi koruyabilirdim, diye düşündü. "Efendim," dedi. "Eğer sihri ses yapmıyorsa, düşünce nasıl yapıyor?"</p>

  <p>Oromis bu kez gülümsedi. "Gerçekten nasıl yapıyor? Sihrin kaynağının biz olmadığımızı açıklamalıyım. Sihir kendi başına var olabilir, her türlü büyüden bağımsız olarak, Arough yakınlarındaki bataklıklarda görülen ışıklar, Beor Dağları'ndaki Mani'nin Mağarası'ndaki rüya kuyusu ve Eoam'daki yüzen kristal gibi. Bunun gibi vahşi sihirler tehlikeli, önceden kestirilemez ve genellikle bizim yaptıklarımızdan daha güçlüdür.</p>

  <p>"Çağlar önce bütün sihirler böyleydi. Kullanmak için sihri zihninde hissetme yeteneğinden –ki buna bütün büyücülerin sahip olması gerekir– sihri kullanma arzusu ve gücünden fazlası gerekmezdi. Antik dilin yapısı olmadan büyücüler yeteneklerini idare edemezlerdi. Sonuç olarak araziye pek çok uğursuzluk yayıp binlercesini öldürdüler. Zaman içinde niyetlerini dille ifade etmenin düşüncelerini düzenlemeye ve bedeli ağır hatalardan kaçınmaya yardımı olduğunu anladılar. Ama kusursuz bir yöntem değildi bu. Sonunda çok korkunç bir hata oldu ve nerdeyse dünyadaki herkesi yok etti. Olayı o çağdan kalan elyazması parçalarından öğreniyoruz, ama ölümcül büyüyü kimin ya da neyin yapüğı bizden gizleniyor. Elyazması kitaplar daha sonra Gri Halk denen bir ırkm –Elf değillerdi, çünkü biz o zamanlar gençtik– kaynaklarını birleştirerek o zamana kadarki en büyük büyüyü yaptığını söylüyor. Gri Halk hep birlikte sihrin doğasını değiştirdiler. Dillerinin, antik dilin büyünün yaptığı şeyi kontrol edebilmesini sağladılar... böylelikle sihri sınırladılar. Bu yüzden eğer kapıyı yak derken tesadüfen bana bakar ve beni düşünürsen bile sihir yine de kapıyı yakar, beni değil. Ayrıca antik dile iki eşsiz özellik verdiler, onu konuşanların yalan söylemesini önleme ve şeylerin gerçek doğasını tarif etme yeteneği. Bunu nasıl yaptıkları bir gizem olarak kalıyor.</p>

  <p>"Kitaplar, işlerini tamamladıktan sonra Gri Halk'a ne olduğu konusunda farklı şeyler söylüyorlar, ama öyle görünüyor ki büyü onların güçlerini tüketmiş ve onları kendilerinin bir gölgesi haline getirmiş. Taşlar kırılıp toza dönüşene kadar kendi şehirlerinde yaşamayı seçerek solup gitmişler veya genç ırklar arasından eş seçip karardığa karışmışlar."</p>

  <p>"O halde antik dil olmadan sihir yapmak mümkün?"</p>

  <p>"Saphira'nın ağzından nasıl ateş çıkardığını sanıyorsun? Ve senin anlattıklarına göre Brom'un mezarını elmasa çevirdiğinde ve Farthen Dûr'daki çocuğu kutsadığında hiç sözcük kullanmadı. Ejderhaların zihinleri bizimkilerden farklıdır, sihirden korunmaları yoktur. Ateşleri dışında sihri bilinçli olarak kullanamazlar, ama bu yetenekleri varsa güçlerinin bir eşi yoktur... Sıkmülı görünüyorsun, Eragon. Neden?"</p>

  <p>Eragon ellerine baktı. "Bu benim için ne anlama geliyor, efendim?"</p>

  <p>"Antik dili çalışmaya devam edeceğin anlamına geliyor, çünkü onunla aksi halde çok karmaşık veya tehlikeli olabilecek şeyleri başarabilirsin. Yani eğer yakalanır ve ağzın bağlanırsa Vanir'in yaptığı gibi kendini kurtarmak için sihir yapabileceğin anlamına geliyor. Eğer yakalanır ve uyuşturulur da antik diü hatirlayamazsan, evet, sihir yapabileceğin anlamına geliyor, ama yalnızca en ciddi durumlarda. Ve yine antik dilde bir ismi olmayan bir şey için sihir yapabileceğin anlamına geliyor." Durakladı. "Ama bu güçleri kullanmak için duyacağm isteğe dikkat et. Aramızda en bilgili olanlar bile ölüm ya da daha kötüsünden korktukları için bunları dikkatsizce kullanmaktan korkarız."</p>

  <p>Ertesi sabah ve ondan sonraki sabah, Ellesmera'da kaldığı sürece Eragon, Vanir'le dövüşmeye devam etti, ama Elf ne yaparsa yapsın, ne söylerse söylesin bir daha kendini kaybetmedi.</p>

  <p>Hem Eragon enerjisini bu rekabetle harcamak istemiyordu. Sırtı daha sıklıkla acımaya başlamıştı ve onu dayanıklılığının şuurlarına zorluyordu. Sakat bırakan nöbetler onu hassaslaştırmıştı; daha önce ona herhangi bir sıkıntı vermeyen hareketler artık yerde debelenmesine neden oluyordu. Daha zorlayıcı pozlara geçtikçe Rimgar bile nöbetlerin tetiğini çeker olmuştu. Günde üç ya da dört nöbet geçirmesi nadir görülen bir şey değildi.</p>

  <p>Eragon'un yüzü süzülmüştü. Ayaklarını sürüyerek yürüyordu, gücünü korumaya çalışırken hareketleri yavaş ve ağırdı. Açıkça düşünmesi ya da Oromis'in derslerine dikkatini vermesi zorlaşmıştı ve hafızasında açıklayamadığı boşluklar oluşmaya başlamıştı. Boş zamanlarında Orik'in bulmaca yüzüğünü alıyor, kendi durumunu düşünmek yerine dikkatini iç içe geçmiş yüzüklere çevirmeyi tercih ediyordu. Saphira yanında olduğu zaman sırtına binmesi için ısrar ediyor, Eragon'un rahat olması ve fazla çaba sarf etmek zorunda kalmaması için eMnden geleni yapıyordu.</p>

  <p>Bir akşam Eragon, onun sırtına tutunurken, acıma bir isim buldum, dedi.</p>

  <p>Neymiş?</p>

  <p>Silici. Çünkü acı çekerken başka her şey siliniyor. Ne bir duygu kalıyor, ne de düşünce. Yalnızca acıdan kaçma dürtüsü var. Silici yeterince güçlüyken bizi biz yapan her şeyi siliyor, ta ki bizi hayvandan daha basit yaratıklar yapana kadar, tek bir arzusu ve amacı olan yaratıklar: kaçmak.</p>

  <p>İyi bir isim bulmuşsun o halde.</p>

  <p>Dağıtıyorum, Saphira, çok fazla tarla süren yaşlı bir at gibiyim. Beni zihninle tut, yoksa sürüklenip giderek lam olduğumu unutacağım.</p>

  <p>Ben seni asla bırakmam.</p>

  <p>Kısa süre sonra Eragon, Vanir'le dövüşürken ve iki kez de Rimgar yaparken toplam üç kez acının pençesine düştü. Acı geçince sıkılı top halinden gevşerken Oromis, "Tekrar, Eragon. Dengeni mükemmelleştirmelisin," dedi.</p>

  <p>Eragon başını iki yana sallayıp alçak sesle homurdandı. "Hayır." Titremelerini gizlemek için kollarını göğsünde kavuşturdu.</p>

  <p>"Ne?"</p>

  <p>"Hayır."</p>

  <p>"Ayağa kalk, Eragon ve yeniden dene."</p>

  <p>"Hayır! O duruşu kendin yap; ben yapmayacağım."</p>

  <p>Oromis, Eragon'un yanına çömelip elini serin yanağına koydu. Eragon'a öyle yumuşak bir şekilde baktı ki, Eragon, Elfin kendisi için duyduğu şefkatin derinliklerini ve eğer mümkün olsaydı Oromis'in kendisinin acısını üstlenebileceğini anladı. "Umudunu yitirme," dedi Oromis. "Asla." İçinden akan güç Eragon'a geçmiş gibi oldu. "Biz Süvari'yiz. Işık ve karardık arasında duruyoruz ve ikisi arasındaki dengeyi sağlıyoruz. Cehalet, korku, nefret: bunlar bizim düşmanlarımız. Bunları bütün gücünle reddet, Eragon, yoksa kesinlikle başarısız oluruz." Ayağa kalkıp bir elini Eragon'a uzattı. "Şimdi ayağa kalk, Shadeslayer ve etinin içgüdülerini fethettiğini kanıtla!"</p>

  <p>Eragon derin bir nefes alıp bir koluyla kendini yukan iterken yüzünü acıyla buruşturdu. Ayaklarınınüstünde kalktı, bir an durakladıktan sonra iyice doğrulup Oromis'in gözlerinin içine baktı.</p>

  <p>Elf onaylayarak başını salladı.</p>

  <p>Eragon, Rimgar'ı bitirip derede yıkanmaya gidene kadar sessiz kaldı. Sonra, "Efendim," dedi.</p>

  <p>"Evet, Eragon?"</p>

  <p>"Neden bu işkenceye katlanmak zorundayım? Bana ihtiyaç duyduğum becerileri vermek, bedenimi ağaçları ve bitkileri yaptığınız gibi şekillendirmek için sihir yapabilirsiniz."</p>

  <p>"Yapabilirim, ama eğer bunu yaparsam sen sahip olduğun bedeni nasıl elde ettiğini, kendi yeteneklerini ve onları nasıl devam ettireceğini anlayamazsın. Senin yürüdüğün yolun kestirmesi yok, Eragon."</p>

  <p>Kendini akıntının içine bırakırken soğuk su Eragon'un vücudunu kapladı. başını suyun altına sokup sürüklenmemek için bir kayaya tutundu, dere yatağına boylu boyunca uzandı. Kendini suda uçan bir ok gibi hissediyordu.</p>
</body>
</html>
