<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Yankılar</h1>

  <p>Roran konuşmasından somaki sabah penceresinden bakıp on iki adamın Carvalıall'dan ayrıldığını, Igualda Şelalesi'ne doğru gittiğini gördü. Esneyerek alt kattaki mutfağa indi.</p>

  <p>Horst masada tek başına oturuyor, elindeki fıncanı döndürüyordu. "Günaydın," dedi Horst.</p>

  <p>Roran homurdandı, tezgâhtaki somundan bir parça ekmek koparıp masanın başına oturdu. Yerken Horst'un kan çanağına dönmüş gözlerine ve dağınık sakalına baktı. Roran demircinin bütün gece uyanık kaldığını tahmin etti. "Grubun neden yukarı gittiğini biliyor mu..."</p>

  <p>"Aileleriyle konuşmak zorundalar," dedi Horst birden. "Şafaktan beri Spine'a koşuyorlar." Fincanı pat diye masaya koydu. "Burdan gitmemizi isteyerek ne yaptığın konusunda hiçbir fikrin yok, Roran. Bize tek yol bırakarak köşeye sıkıştırdın: bu da senin yolun. Bazı insanlar bunun için senden nefret ediyor. Kuşkusuz çoğu bu işi başımıza açtığın için zaten nefret ediyordu senden."</p>

  <p>İçindeki kızgınlık büyürken Roran'ın ağzındaki ekmeğin tadı testere tozuna benziyordu. Taşı getiren Eragon'du, ben değil. "Ya diğerleri?"</p>

  <p>Horst birasını içip yüzünü buruşturdu. "Diğerleri sana tapıyor. Garrow'un oğlunun konuşmasıyla beni heyecanlandıracağını hiç düşünmezdim, ama bunu yaptın evlat, yaptın." Çarpık elini başının üstünde savurdu. "Bütün bunlar? Hepsini Elain ve oğullarını için inşa ettim. Bitirmek yedi yılımı aldı! Şu kapının üstündeki kirişi görüyor musun? Onu yerine takana kadar üç tane ayak parmağımı kırdım. Ve biliyor musun? Dün gece söylediklerin yüzünden bütün bunlardan vazgeçeceğim."</p>

  <p>Roran sessiz kaldı; istediği buydu. Carvahall'den ayrılmak yapılacak en doğru şeydi; kendisi bu yola baş koyduğuna göre suçluluk ve pişmanlık duygularıyla kendine işkence etmenin nedeni yoktu. Karar verildi. Sonucu ne kadar şiddetli olursa olsun yakınmaksızın kabul edeceğim, çünkü İmparatorluk'tan kaçmamızın tek yolu bu.</p>

  <p>"Ama," dedi Horst, bir dirseğine dayanıp öne doğru eğilerek. Siyah gözleri alnının altında alev alev yamyordu. "Şunu unutma, eğer gerçek senin kafanda kurduğun boş hayaller çıkarsa ödemen gereken borçlar olacak. İnsanlara umut verip sonra da ellerinden alırsan seni mahvederler."</p>

  <p>Bu olasılık Roran'ı endişelendirmedi. Surda'ya varırsak asiler tarafından kahramanlar olarak karşılanacağız. Eğer varmazsak ölümümüz borçlarımızı ödeyecek. Demircinin sözlerini bitirdiği anlaşılınca Roran sordu. "Elain nerde?"</p>

  <p>Horst konunun değişmesi üzerine yüzünü buruşturdu. "Arkada." Ayağa kalkıp geniş omuzlarındaki tuniğini düzeltti. "Demirhaneye gidip hangi aletleri yanıma alacağıma karar vermeliyim. Gerisini ya saklayacağım ya da yok edeceğim. İmparator benim çalışmalarımdan faydalanamayacak."</p>

  <p>"Sana yardım edeyim." Roran sandalyesini geriye itti.</p>

  <p>"Hayır," dedi Horst kabaca. "Bu yalnızca Albriech ve Baldor'la yapabileceğim bir iş. O demirhane benim... onların bütün hayatı. Zaten o kollarla fazla bir yardımın olmaz. Burda kal. Elain'in işine yarayabilirsin."</p>

  <p>Demirci gittikten sonra Roran yan kapıyı açtı. Elain, Horst'un yıl boyunca biriktirdiği odun yığınının başında Gertrude'la konuşuyordu. Şifacı, Roran'ın yamna gelip elini almna koydu. "Dünkü heyecandan sonra bugün ateşinin olacağını düşünüyordum. Ailen çok büyük bir hızla iyileşiyor. Eragon'un bacaklarının derisi yüzüldükten ve yalnızca iki gün yatakta kaldıktan sonra yürümeye başlaması beni çok şaşırtmıştı." Kuzeninin adı geçince Roran kaskaü oldu, ama Gertrude bunu fark etmedi. "Omzuna bakalım mı?"</p>

  <p>Roran boynunu eğdi, Gertrude arkaya uzanıp yünlü askının düğümünü çözdü. Askı çözülünce kırık tahtasının içinde hareketsiz kalan sağ kolunu dikkatle indirerek düzleştirdi. Gertrude parmaklarını yaranın üstündeki lapaya sokarak kaldırdı.</p>

  <p>"Vay canına."</p>

  <p>Yoğun, ekşi bir koku havayı doldurdu. Roran kusacak gibi olurken dişlerini sıktı, sonra aşağıya baktı. Lapanın altındaki derisi beyaz ve sünger gibi olmuştu, dev bir doğum lekesine benziyordu. O bilinçsiz yatarken ısırık dikilmişti, bu yüzden gördüğü tek şey omzunun ön tarafında kurumuş kanla kenarları çentikli pembe bir çizgiydi. Şişme ve ateşlenme yüzünden katgüt ipleri etinin derinliklerine girmiş, berrak bir sıvı boncuklar halinde yaradan sızmıştı.</p>

  <p>Gertrude yarayı incelerken dilini şaklattı, sonra bandajları yeniden bağlayıp Roran'ın gözlerine baktı. "Sen yeterince iyisin, ama doku hastalıklı olabilir. Bunu henüz söyleyemem. Öyle bir şey olursa kolunu dağlamak zorunda kalacağım."</p>

  <p>Roran başıyla onayladı. "İyileşince kolum işe yarayacak mı?"</p>

  <p>"Kaslar birbirine uygun şekilde yapışüğı sürece kullanabilirsin. Aynı zamanda nasıl kullanmak istediğine bağlı. Sen..."</p>

  <p>"Dövüşebilecek miyim?"</p>

  <p>"Dövüşmek istiyorsan, sol elini kullanmanı öneririm," dedi Gertrude yavaşça. Yanağını okşayıp aceleyle kulübesine doğru koştu.</p>

  <p>Kolum. Roran askıdaki koluna artık kendisinin değilmiş gibi baktı. O ana kadar kimlik hissinin vücudunun durumuna ne kadar yakından bağlı olduğunu fark etmemişti. Etinin yaralanması ruhunun yaralanmasına neden olurken bunun tersi de geçerliydi. Roran vücuduyla gurur duyuyordu ve onun sakatlandığını görmek onu panikle sarsıyordu, özellikle de tahribat kalıcı olduğu için. Kolunu tekrar kullanabilse bile yarasının hatırası olarak kalın bir iz taşımak zorunda kalacaktı.</p>

  <p>Elini tutan Elain, Roran'ı tekrar eve soktu, çaydanlığa nane ufalayarak kaynaması için ocağa koydu. "Onu gerçekten seviyorsun, değil mi?"</p>

  <p>"Ne?" Roran, ona irkilerek baktı.</p>

  <p>Elain elini karnına koydu. "Katrina'yı." Gülümsedi. "Ben kör değilim. Onun için ne yaptığını biliyorum ve seninle gurur duyuyorum. Her erkek bu kadar ileri gitmezdi."</p>

  <p>"Onu kurtaramazsam bunun bir önemi olmayacak."</p>

  <p>Çaydanlık tiz bir sesle ıslık çalmaya başladı. "Kurtaracaksın, bundan eminim; öyle ya da böyle." Çay koydu. "Yolculuk için hazırlansak iyi olacak. Önce mutfağı düzenlemem gerekiyor. Ben bunu yaparken sen üst kata çıkıp bana bütün giysileri, yatakları ve işe yarayacağını düşündüğün her şeyi getirir misin?"</p>

  <p>"Nereye koyayım?"</p>

  <p>"Yemek odasına."</p>

  <p><br /></p>

  <p>Dağlar arabalar için çok dik –ve orman çok sık– olduğundan Roran malzemelerinin kendilerinin ve Horst'un iki atının taşıyabileceğiyle sınırlı olduğunu fark etti. Üstelik atlardan birinin hamileliği yüzünden yürüyemediği zamanlarda Elain'in binmesi için boş bırakılması gerekiyordu.</p>

  <p>Carvahall'deki bazı ailelerin hem malzeme, hem de yürüyemeyecek durumdaki küçük, yaşlı ve hastalar için yeterli binek hayvanı olmaması durumu daha da kötüleştiriyordu. Herkesin kaynaklarını paylaşması gerekiyordu. Ama soru kiminle paylaşılacağıydı. Birgit ve Delwin'in yanında başka kimlerin geleceğini bilmiyorlardı.</p>

  <p>Bu yüzden Elain önemli gördüğü şeyleri –çoğunlukla yiyecek ve barınak– paketledikten sonra Roran'ı gönderip ekstra yere ihtiyacı olan kimse olup olmadığını öğrenmesini istedi. Kendisinin getirmek istediği bol miktarda önemsiz şey vardı, eğer fazla yeri olan varsa onları da getirecekti, yoksa bırakacaktı.</p>

  <p>Sokaklarda koşturan insanlara rağmen Carvahall zorlama bir hareketsizlikle ağırlaşmıştı, evlerin içindeki hummalı faaliyeti inkâr eden doğal olmayan bir sükûnet vardı. Neredeyse herkes sessizdi ve kendi düşüncelerine gömülmüş bir şekilde başları öne eğik yürüyorlardı.</p>

  <p>Roran, Orval'ın evine geldiğinde çiftçinin kapıyı açması için neredeyse bir dakika boyunca kapıya vurmak zorunda kalmıştı. "Oh sen misin, Stronghammer." Orval verandaya çıktı. "Beklettiğim için özür dilerim, ama meşguldüm. Sana nasıl yardım edebilirim?" Uzun siyah piposunu avucuna vurdu, sonra endişeli bir şekilde parmaklarının arasında döndürmeye başladı. Roran evin içinde sandalyelerin çekildiğini, tencere tavaların birbirine vurduğunu duyabiliyordu.</p>

  <p>Roran hızla Elain'in teklifini ve ricasını açıkladı. Orval gözlerini kısıp gökyüzüne baktı. "Sanırım kendi eşyalarım için yeterince yerim var. Etrafa sor, hâlâ yere ihtiyacın olursa biraz daha fazla şey taşıyabilecek iki öküzüm var."</p>

  <p>"Demek gidiyorsunuz?"</p>

  <p>Orval huzursuzca kıpırdandı. "Şey, tam olarak öyle değil. Biz yalnızca... yeni bir saldırı olursa diye hazırlanıyoruz."</p>

  <p>"Ah." Şaşıran Roran, Kiselt'in evine gitti. Kısa sürede kimsenin gitmeye karar verip vermediğini açıklamak istemediğini gördü; hazırlıklar açıkça göz önünde olsa bile.</p>

  <p>Ve hepsi Roran'a rahatsız edici bulduğu bir saygıyla davranıyordu. Bu durum küçük jestlerde gizliydi: talihsizliği için teselli sunmalar, o konuştuğu zaman saygılı bir şekilde susmalar, bir şey söylediğinde onaylayan mırıltılar. Sanki yaptığı işler onun kişiliğini şişirmişti ve çocukluğundan beri tanıdığı insanların gözünü korkutup onları kendisinden uzaklaştınyordu.</p>

  <p>Damgalandım, diye düşündü Roran çamurda topallayarak. Bir su birikintisinin kenarında durup yansımasını inceledi, kendisini bu kadar farklı yapan şeyi görüp göremeyeceğini merak ediyordu.</p>

  <p>Yırtık pırtık kan lekeli giysiler içinde, kambur, sakat kolu boynuna bağlanmış bir adam gördü. Boynu ve yanaktan kısa sakallarıylaa karanmş, saçları başının etrafını bir hâle gibi saran darmadağınık bir şekilde keçeleşmişti. Ama en korkuncu, çukura kaçmış, ona delice bir görüntü veren gözleriydi. O hastalıklı iki çukurun içindeki bakışlan, kayıp, öfke ve saplantılı özlemle dolu erimiş çelik gibi kaynıyordu.</p>

  <p>Roran'ın yüzünde beliren çarpık gülümseme görüntüsünü daha da şok edici bir hale getirdi. Görüntüsü hoşuna gitmişti. Duygularına uyuyordu. Şimdi köylüleri etkilemeyi nasıl başardığını anlıyordu. Dişlerini açığa çıkararak güldü. Bu görüntüyü kullanabilirim. Ra'zac'ı yok etmek için kullanabilirim.</p>

  <p>Başını kaldırıp sokakta ağır ağır yürürken kendinden memnundu. Tam o sırada Thane, ona yaklaşıp sol kolunu sıkıca yakaladı. "Stronghammer! Seni gördüğüme ne kadar sevindiğimi bilemezsin"</p>

  <p>"Öyle mi?" Roranbir gecede dünya ters yüz mü oldu diye merak etti.</p>

  <p>Thane hararetle başını salladı. "Askerlere saldırdığımızdan beri her şey umutsuz görünüyor bana. İtiraf etmek bana acı veriyor, ama öyle. Kalbim bir kuyuya düşmek üzereymişim gibi gümbürdüyor; ellerim titriyor ve kendimi korkunç şekilde hasta hissediyorum. Birisinin beni zehirlediğini düşünüyordum! Ölümden daha kötüydü. Ama dün söylediklerin beni anında iyileştirdi ve dünyadaki amacı, anlamı yeniden görmemi sağladı! Ben... beni nasıl bir dehşetten kurtardığını sana anlatamam. Sana borçluyum. Eğer bir şeye ihtiyacın olursa iste yeter, sana yardım ederim."</p>

  <p>Etkilenen Roran karşılığında çiftçinin kolunu tutup, "Teşekkürler, Thane," dedi. "Teşekkürler." Thane gözlerinde yaşlarla başını önüne eğdi, sonra Roran'ı sokağın ortasında tek başına bırakıp gitti.</p>

  <p>Ne yaptım ben?</p>
</body>
</html>
