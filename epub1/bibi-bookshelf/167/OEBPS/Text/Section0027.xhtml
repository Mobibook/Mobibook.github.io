<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Geçmişin Yaraları</h1>

  <p>Carvahall vatandaşları üç buçuk gün boyunca son saldırıyı, küçük Elmund'un ölümünü ve üç kez lanetlenmiş bu durumlarından kurtulmak için neler yapabileceklerini tartıştılar. Tartışma buruk bir öfkeyle her evin her odasında sürüyordu. Arkadaşlar arkadaşlara, karılar kocalarına, çocuklar ebeveynlerine ters düşüyor, ama dakikalar sonra hayatta kalmanın yollarını aramak için yaptıkları delice girişimlerle yeniden uzlaşıyorlardı.</p>

  <p>Kimileri Carvahall'in zaten sonu geldiği için Ra'zac ve geri kalan askerleri öldürebileceklerini, böylece en azından intikamlarını almış olacaklarını söylüyorlardı. Kimileri Carvahall'in sonu gerçekten geldiyse, izlenecek tek mantıklı yolun teslim olmak ve kendilerini kralın merhametine teslim etmek olduğunu söylüyorlardı, bu Roran'ın ölümü ve diğerlerinin esir olması anlamına gelse de. Kimileriyse iki fikri de kabul etmiyor, bu felakete neden olan herkese karşı yoğun bir öfke duyuyordu. Çoğu da yaşadıkları paniği içki kadehlerinin derinliklerinde gizlemeye çalışıyordu.</p>

  <p>Ra'zac ise on bir askeri öldüğü için Carvahall'e yeniden saldıracak güçlerinin olmadığını düşünüyordu. Bu yüzden yolun aşağı kısmına geri çekilmiş, Palancar Vadisi boyunca nöbetçi dikmiş bekliyordu. "Bana sorarsanız Ceunon veya</p>

  <p>Gil'ead'dan gelecek olan bitli askerleri bekleyelim," dedi Loring bir toplanüda. Roran bunu ve daha fazlasını dinledi, fikirlerini kendine saklayıp, sessizce çeşidi planları değerlendirdi. Hepsi tehlikeli derecede riskli görünüyordu.</p>

  <p>Sloan'a Katrina'yla nişanlandıklarını hâlâ söylememişti. Beklemenin aptalca olduğunu biliyordu, ama Roran'la Katrina'nın gelenekleri hiçe saydıklarını ve bunu yaparak Sloan'ın otoritesini etkisiz hale getirdiklerini öğrenince kasabın nasıl tepki vereceğini bilmiyordu. Üstelik Roran'ın dikkatini dağıtan bir sürü iş vardı; CarvahaH'ın etrafındaki duvarları güçlendirmenin şu andaki en önemli iş olduğuna inanıyordu.</p>

  <p>İnsanların yardım etmesini sağlamak Roran'ın sandığından daha kolay olmuştu. Son çatışmadan sonra köylüler –yani içinde bulundukları bu açmaza onun neden olduğunu düşünmeyenler– dinlemeye ve ona itaat etmeye daha fazla eğilimliydiler. Sahip olduğu yeni otorite onu şaşkına çevirmişti, ama sonunda bunun, cinayetlerinin neden olduğu hayranlık, saygı ve hatta korkunun sonucu olduğunu fark etti. Ona Stronghammer<a href="../Text/Section0086.xhtml#Footnote0001" id="Feedback0001"><sup>[1]</sup></a> diyorlardı. Roran Stronghammer."</p>

  <p>Bu isim onu memnun etmişti.</p>

  <p>Gece vadiyi kuşatırken Roran, Horst'un yemek odasının bir köşesine yaslanmış, gözlerini kapamıştı. Mum ışığının aydınlattığı masanın etrafında toplanmış olan kadın ve erkeklerin konuşmalarını dinliyordu. Kiselt Carvahall'in erzak durumunu açıklıyordu. "Açlıktan ölmeyiz," diye sözlerini bitirdi. "Ama yakında tarlalanmıza ve sürülerimize bakamazsak önümüzdeki kıştan önce kendi boğazlarını kessek iyi olur. Bu daha yumuşak bir kader olur."</p>

  <p>Horst kaşlarını çattı. "Saçma!"</p>

  <p>"Saçma ya da değil," dedi Gertrude. "Bunu öğrenme fırsatımız olacağını sanmıyorum. Geldiklerinde biz sayıca askerlerden on katı fazlaydık. On bir adamlarını kaybettiler; biz on iki. Yaralı olan dokuz kişiyi de düşünüyorum. Onlar sayıca bizim on katımız olursa ne olacak, Horst?"</p>

  <p>"Ozanlara adımızı hatırlamaları için bir neden vereceğiz," diye karşılık verdi demirci. Gertrude başını üzgün bir şekilde iki yana salladı.</p>

  <p>Loring yumruğunu masaya indirdi. "Ben diyorum ki bizim saldırma zamanımız geldi, onların sayısı bizimkini katlamadan önce. Bütün ihtiyacımız olan birkaç adam, kalkan, mızrak. İstilalarına hemen son verebiliriz. Bu gece yapılabilir!"</p>

  <p>Roran huzursuzca kıpırdandı. Bütün bunları daha önce de duymuştu ve daha önce olduğu gibi Loring'in önerisi grubu tüketen bir tartışmayı başlattı. Bir saat sonra tartışma hâlâ bir çözüme ulaşmamış, yeni bir fikir de sunulmamıştı. Yalnız Thane, Gedric'e gidip kendi derisini tabaklamasını söylemiş, bu da neredeyse yumruk yumruğa kavgaya neden olmuştu.</p>

  <p>Sonunda konuşmalar yatışır yatışmaz Roran, yaralı bacağı izin verdiği ölçüde hızlı bir şekilde topallayarak masaya geldi. "Söylemem gereken bir şey var." Roran'a göre bunu yapmak uzun bir dikene bastıktan sonra acıyı düşünmeden dikeni çıkarmakla eşdeğerdi; yapılması gerekliydi ve ne kadar hızlı yapılırsa o kadar iyiydi.</p>

  <p>Bütün gözler –sert, yumuşak, öfkeli, nazik, kayıtsız ve meraklı– ona döndü. Roran derin bir nefes aldı. "Kararsızlık tıpkı bir kılıç veya ok gibi öldürecek bizi." Orval gözlerini yuvalarında döndürdü, ama geri kalanlar onu dinliyordu. "Saldırmamız ya da kaçmamız..."</p>

  <p>"Nereye?" diye homurdandı Kiselt.</p>

  <p>"...ama tek bir şey biliyorum: çocuklarımız, annelerimiz ve sakatlanmızın tehlikeden uzak tutulması gerek. Ra'zac, Cawley'inkine ya da vadideki diğer çiftliklere gitmemizi engelliyor. Peki ne olacak? Bu toprakları Alagaesia'daki herkesten daha iyi biliyoruz ve bir yer... sevdiklerimizin güvende olacağı bir yer var: Spine."</p>

  <p>Öfkeli sesler kendisine saldınrken Roran büzülerek geri çekildi. Sloan en yüksek sesle bağırandı. "O lanetli ormanlara adım atmadan önce asılırım daha iyi!"</p>

  <p>"Roran," dedi Horst, şamatayı bastırarak. "Spine'ın tehlikeli olduğunu sen herkesten iyi biliyor olmalısın. Eragon'un Ra'zac'ı buraya getiren taşı bulduğu yer orası! Dağlar soğuk aynca kurtlar, ayılar ve diğer canavarlarla dolu. Neden oranın sözünü bile ettiğini anlamıyorum."</p>

  <p>Katrina'yı güvende tutmak için, diye haykırmak istedi Roran. Ama onun yerine, "Çünkü, Ra'zac kaç asker getirirse getirsin Spine'a girmeye cesaret edemeyeceklerdir. Galbatorix ordusunun yarısını orda kaybettikten sonra bunu yapmazlar," dedi.</p>

  <p>"Bu uzun zaman önceydi," dedi Morn kuşkuyla.</p>

  <p>Roran hemen atıldı. "Ve bu süre içinde anlatılan hikâyeler daha da korkunçlaştı! Igualda Şelalesi'nin tepesine giden patika hâlâ duruyor. Bütün yapmamız gereken çocukları ve diğerlerini oraya göndermek. Yalnızca dağların kıyısında bulunacaklar, ama yine de güvende olacaklar. Eğer Carvahall alınırsa askerler gidene kadar beklerler, sonra Therinsford'a kaçarlar."</p>

  <p>"Bu çok tehlikeli," diye kükredi Sloaa Kasap masanın kenarını o kadar sert bir şekilde tuttu ki parmaklarının ucu bembeyaz oldu. "Soğuk, yaratıklar. Aklı başında hiçbir adam ailesini oraya göndermez."</p>

  <p>"Ama..." diye kekeledi Roran, Sloan'ın tepkisiyle dengesini yitirerek. Kasabın Spine'dan herkesten fazla nefret etiğihi bilmesine rağmen –çünkü karısı Igualda Şelalesi'nin yanındaki yaıaaçtan ölüme atlamıştı– Sloan'ın Katana'yı korumak için duyduğu şiddetli arzunun, bu korkusunu yenmesine yetecek kadar güçlü olduğunu ummuştu. Ama şimdi herkes gibi Sloan'ı da ikna ederek desteğini kazanması gerektiğini anlıyordu. Yatıştırıcı bir tonla konuşarak, "O kadar kötü değil," dedi. "Zirvedeki karlar eriyor zaten. Spine şu anda, birkaç ay önce burasının olduğundan daha soğuk değil. Ayrıca kurtların ve ayıların bu kadar büyük bir gruba saldıracağını sanmıyorum."</p>

  <p>Sloan yüzünü buruşturdu, dudaklarını dişlerinin üstünde büzüp başını iki yana salladı. "Spine'da ölümden başka bir şey bulamazsın."</p>

  <p>Diğerleri de onunla aynı fikirde gibiydi, bu da Roran'ın kararlılığını artırıyordu, çünkü onları ikna edemezse Katrina'nın öleceğine inanıyordu. Anlayışlı bir ifade arayarak uzun, oval yüzleri taradı. "Dehvin, bunu söylemenin acımasızlık olduğunu biliyorum, ama eğer Elmund Carvahall'de olmasaydı hâlâ hayatta olacaktı. Bunun yapılacak doğru şey olduğunu kabul etmelisin! Diğer anne babaları senin çektiğin acıdan kurtarman için bir fırsat bu..."</p>

  <p>Kimse karşılık vermedi. "Ve Birgit!" Roran düşmemek için sandalyelerin arkasına tutunarak ona doğru gitti. "Nolfavrell'ın da babasının kaderini paylaşmasını mı istiyorsun! Gitmek zorunda. Görmüyor musun, güvende olmasının tek yolu bu..." Roran ne kadar mücadele ederse etsin gözlerinin yaşardığını hissediyordu. "Bu çocuklar için!" diye öfkeyle bağırdı.</p>

  <p>Roran ellerinin altındaki ahşaba bakıp kendini kontrol etmeye çalışırken oda sessizdi. İlk kıpırdanan Dehvin oldu. "Oğlumun katilleri burda kaldığı sürece Carvahall'den asla ayrılmam." Duraklayıp acı veren bir yavaşlıkla devam etti. "Ama sözlerinin doğruluğunu inkâr edemem; çocuklar korunmalı."</p>

  <p>"Başından beri söylediğim gibi," dedi Tara.</p>

  <p>Sonra Baldor konuştu: "Roran haklı. Korkumuz bizi kör etmesin. Çoğumuz şelalenin tepesine tırmanmıştır. Orası yeterince güvenli."</p>

  <p>"Ben de onaylamak zorundayım," dedi Birgit sonunda.</p>

  <p>Horst başını evet anlamında salladı. "Bunu yapmamayı tercih ederim, ama şartlar düşünüldüğünde... Başka seçeneğimiz olduğunu sanmıyorum." Bir iki dakika sonra bazı adamlar ve kadınlar gönülsüzce bu öneriyi kabul ettiler.</p>

  <p>"Saçmalık bu!" diye patladı Sloan. Ayağa kalkıp suçlayan parmağını Roran'a çevirdi. "Haftalarca bekleyecek yiyeceği nerden bulacaklar? Yanlarında taşıyamazlar. Nasıl ısınacaklar? Ateş yakarlarsa görünürler! Nasıl, nasıl, nasıl? Açlıktan ölmezlerse donacaklar. Donmazlarsa hayvanlara yem olacaklar. Yem olmazlarsa... Kim bilir? Belki aşağı düşerler!"</p>

  <p>Roran ellerini iki yana açtı. "Hepimiz yardım edersek bir sürü yiyecekleri olur. Ormanın içine girerlerse ateş sorun olmaz ki, ormanın içine zaten girmek zorundalar, çünkü şelalenin hemen yanında kamp kuracak büyüklükte yer yok."</p>

  <p>"Mazeretler! Haklı çıkarmalar!"</p>

  <p>"Ne yapmamızı isterdin, Sloan?" diye sordu Morn, merakla ona bakarak.</p>

  <p>Sloan buruk bir şekilde güldü. "Bunu değil."</p>

  <p>"O halde ne yapalım?"</p>

  <p>"Fark etmez. Yalnızca kötü bir seçim bu."</p>

  <p>"Katılmak zorunda değilsin," dedi Horst.</p>

  <p>"Katılmayacağım da," dedi kasap. "Eğer istiyorsanız siz yapın, ama kemiklerimde hâlâ ilik varken ne ben ne de benim kanımdan birisi Spine'a ayak basmayacak." Kasketini kapıp Roran'a zehirli bakışlarla baktıktan sonra orayı terk etti. O giderken Roran da bakışlarına aynen karşılık verdi.</p>

  <p>Roran'ın görebildiği kadarıyla Sloan kendi domuz inatçılığıyla Katrina'yı tehlikeye atıyordu. Kaçacak yer olarak Spine'ı kabul etmezse, benim düşmanım olacak ve konuyu ben kendi denetimime almak zorunda kalacağım, diye karar verdi Roran.</p>

  <p>Horst dirseklerinin üstünde öne doğru eğilerek kalın parmaklarını birbirine geçirdi. "Eee... Roran'ın planını uygulayacak olursak ne tür hazırlıklar yapmamız gerekecek?" Grup tedbirli şekilde birbirine baktıktan sonra yavaş yavaş konuyu tartışmaya başladı.</p>

  <p>Roran amacına ulaştığını görene kadar bekledikten sonra yemek odasından çıktı. Loş köyü geçerek ağaçtan duvarın kuşattığı sınırlar içinde Sloan'ı aradı. Sonunda kasabın bir meşalenin altında kamburunu çıkarmış oturduğunu gördü, kalkanı dizlerinin üstündeydi. Roran tek ayağının üstünde dönüp Sloan'ın dükkânının bulunduğu yere koşup aceleyle arka taraftaki mutfağa gitti.</p>

  <p>Masayı hazırlayan Katrina durup şaşkınlık içinde ona baktı. "Roran! Neden bunlasın? Babama söyledin mi?"</p>

  <p>"Hayır." Yanına gelip kolunu tuttu, bu anın keyfini çıkarmaya çalıştı. Onunla sırf aynı odada olmak bile içini sevinçle dolduruyordu. "Senden büyük bir iyilik istemek zorundayım. Çocukları ve daha birkaç kişiyi Spine'a, İgualda Şelalesi'nin üstüne göndermeye karar verildi." Katrina yutkundu. "Onlara eşlik etmeni istiyorum."</p>

  <p>Katrina yüzünde şok olmuş bir ifadeyle onun elinden kurtulup yüzünü açık şömineye döndü, kollarını bedenine sarıp közlere baktı. Uzun bir süre hiçbir şey söylemedi. Sonra: "Babam annemin öldüğü şelalenin yanına gitmemi yasakladı. On yıldır Spine'a Albem'in çiftliğinden daha fazla yaklaşmadım," dedi. Urpererek suçlarcasına konuştu. "Seni ve babamı terk etmemi nasıl istersin? Burası sizin olduğu kadar benim de evim. Ve neden Elain, Tara ve Birgit'i geride bırakmak zorundayım?"</p>

  <p>"Katrina, lütfen." Dikkatle ellerini omuzlarına koydu. "Ra'zac buraya benim yüzümden geldi ve bu yüzden zarar görmeni kabul edemem. Sen tehlikede olduğun sürece Carvahall'i korumak için yapılması gerekenlere dikkatimi yoğunlaştıramryorum."</p>

  <p>"Bir korkak gibi kaçtığım için bana kim saygı duyacak?" Çenesini kaldırdı. "Carvahall kadınlarının karşısında durup senin karın olduğumu söylemekten utanırım."</p>

  <p>"Korkak mı! Spine'da çocuklara bakıp onları korumanın korkaklıkla bir ilgisi yok. Dağlara girmek burda kalmaktan daha büyük cesaret gerektiriyor."</p>

  <p>"Ne biçim bir dehşet bu?" diye fısıldadı Katrina. Roran'ın kollarında kıvnlıp büküldü, gözleri parlıyordu, dudakları kararlı bir şekilde büzülmüştü. "Kocam olacak adam artık beni yanında istemiyor."</p>

  <p>Roran başını iki yana salladı. "Bu doğru değil. Ben..."</p>

  <p>"Doğru. Ben yokken ölürsen ne olacak?"</p>

  <p>"Böyle söyleme..."</p>

  <p>"Hayır! Carvahall'in kurtulma umudu ya yok ya da çok düşük ve eğer öleceksek Spine'da olmaktansa burda birlikte ölmeyi tercih ederim. Çocuklarla birlikte olanlar kendilerininkiyle ilgilensin. Ben de öyle." Yanağından bir yaş süzüldü.</p>

  <p>Katrina'nın kararlılığı Roran'ın içinin minnet ve hayretle dolmasına neden oldu. Gözlerinin derinliklerine baktı. "Bu aşk yüzünden senin gitmene izin veriyorum. Neler hissettiğini biliyorum. Bunun ikimizin de yapması gereken en büyük fedakârlık olduğunu biliyorum ve bunu senden istiyorum."</p>

  <p>Katrina ürperdi, bütün vücudu kaskatı kesildi, beyaz elleri önlüğüne sanldı. "Bunu yaparsam, bir daha benden böyle bir istekte bulunmayacağına dair hemen şimdi söz vermeni istiyorum. Galbatorix'in kendisiyle karşılaşsak ve yalnızca birimiz kaçacak olsak bile benden gitmemi istemeyeceksin."</p>

  <p>Roran, ona çaresizce baktı. "Yapamam."</p>

  <p>"Senin yapmayacağın bir şeyi benden nasıl istiyorsun peki?" diye bağırdı. "Bu benim ödeyeceğim bedel ve ne altın ne mücevher ne de güzel sözler yemininin yerini alamaz. Beni sen kendin fedakârlık yapacak kadar sevmiyorsan, Roran Stronghammer, git burdan. Yüzünü bir daha görmek istemiyorum!"</p>

  <p>Onu kaybedemem. Bu ona neredeyse dayanamayacağı kadar büyük bir acı vermesine rağmen başını eğip, "Söz veriyorum," dedi.</p>

  <p>Katrina başıyla onaylayıp sandalyesine çöktü –sırtı dimdik ve kaskatıydı– gözyaşları koluna damlıyordu. Alçak sesle, "Babam gittiğim için benden nefret edecek," dedi.</p>

  <p>"Ona nasıl söyleyeceksin?"</p>

  <p>"Söylemeyeceğim," dedi asi bir şekilde. "Spine'a gitmeme asla izin vermez, ama bunun benim kararım olduğunu bilmeli. Neyse zaten beni Spine'a kadar takip etmeye cesaret edemez; ordan ölümün kendisinden bile daha fazla korkuyor."</p>

  <p>"Seni kaybetmekten daha fazla korkabilir."</p>

  <p>"Göreceğiz. Geri dönüş zamanı geldiğinde –eğer gelirse– ona nişanlandığımızı söylemeni istiyorum. Böylece bu gerçeğe alışacak zamanı olur."</p>

  <p>Roran başını sallarken işler o kadar yolunda giderse çok şanslı olacaklarını düşünüyordu.</p>
</body>
</html>
