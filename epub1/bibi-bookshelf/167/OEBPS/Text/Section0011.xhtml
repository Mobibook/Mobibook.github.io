<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Avlanan Avcılar</h1>

  <p>Bulutlu sabahın erken saatlerinin soluk ışıklarında serin vadideki yolda öncülük ederken Roran'ın çizmelerinin altındaki toprak gıcırdıyordu. Baldor, onu yakından takip ediyor, ikisi de yay taşıyordu. Geyiklere dair belirtiler görmek için etrafına bakarken ikisi de sessizdi.</p>

  <p>"İşte," dedi Baldor alçak sesle, Anora'nın kıyısındaki bir böğürtlen çalısına doğru giden izleri işaret ederek.</p>

  <p>Roran başıyla onaylayıp hayvan ayak izlerinin peşinden gitti. İzler bir günlük gibi görünüyordu, bu yüzden riske girerek, "Sana bir şey sorabilir miyim, Baldor?" dedi. "İnsanları iyi anlıyor gibisin."</p>

  <p>"Elbette, neymiş?"</p>

  <p>Uzun süre boyunca yalnızca ayak sesleri duyuldu. "Sloan, Katrina'yı evlendirmek istiyor, ama benimle değil. Geçen her gün kendisini memnun edecek bir ayarlama yapma şansı artıyor."</p>

  <p>"Bu konuda Katrina ne diyor?"</p>

  <p>Roran omuz silkti. "Sloan, onun babası. İstediği kişi onu talep etmek için adım atmazken o babasına daha fazla karşı gelemez."</p>

  <p>"Bu sen misin?"</p>

  <p>"Evet."</p>

  <p>"Bu yüzden bu sabah bu kadar erken kalktın." Bu bir soru değildi.</p>

  <p>Aslında Roran uyuyamayacak kadar endişeliydi. Bütün geceyi Katrina'yı düşünerek geçirmiş, açmazına bir çözüm bulmaya çalışmıştı. "Katrina'yı kaybetmeye dayanamam. Ama Sloan'ın bize izin vereceğim sanmıyorum, hele benim durumum düşünülünce."</p>

  <p>"Evet, ben de sanmıyorum," diye onayladı Baldor. Gözünün ucuyla Roran'a baktı. "Peki hangi konuda benim tavsiyemi istiyorsun?"</p>

  <p>Roran genizden bir kahkaha attı. "Sloan'ı aksine nasıl inandırabilirim? Kan davası başlatmadan bu çıkmazı nasıl çözümleyebilirim?" Ellerini havaya kaldırdı. "Ne yapmalıyım?"</p>

  <p>"Hiç fikrin yok mu?"</p>

  <p>"Var da, pek memnuniyet verici türde değil. Katrina ve ben yalnızca nişanlandığımızı söyleyip –ki daha nişanlanmadık– sonuçlarına katlanabiliriz. Bu Sloan'ı nişanımızı kabul etmeye zorlar."</p>

  <p>Baldor'un alnı kırıştı. Kelimeleri dikkatle seçerek konuştu. "Belki, ama ay m zamanda Carvahall'de bir sürü kötü duyguya da yol açarsınız. Çok az insan hareketinizi onaylar. Katrina'yi seninle ailesi arasında seçim yapmaya zorlamak da akıllıca olmaz; yıllar sonra bu yüzden sana kızabilir."</p>

  <p>"Biliyorum, ama başka hangi seçeneğim var?"</p>

  <p>"Esaslı bir adım atmadan önce Sloan'ı yanına çekmeye çalışmanı tavsiye ederim. Özellikle sen kocayı boynuzlamak için ortalıktayken başka kimsenin öfkeli Katrina'yla evlenmeyeceği açık hale gelirse senin başarılı olma şansın artar." Roran kaşlarını çatıp yere baktı. Baldor bir kahkaha attı. "Eğer başarısız olursan, o zaman diğer bütün yollan gerçekten denediğini bilerek kendine güvenle ilerleyebilirsin. O zaman geleneklere karşı geldiğin için insanlar sana daha az kızacak ve Sloan'ın inatçılığıyla bunu hak ettiğini söyleyeceklerdir."</p>

  <p>"İki yol da kolay değil."</p>

  <p>"Bunu en başında biliyordun." Baldor yine ciddileşti. "Sloan'a meydan okursan sert sözler söyleneceğine kuşku yok, ama sonunda işler yoluna girecektir; belki yine çok rahat olmaz, ama dayanılabilir hale gelir. Sloan'ın dışında gerçekten kızdıracağın insanlar Ouimby gibi namus timsalleri olacaktır, ama Quimby'nin öyle sağlıklı içkiler mayalayıp kendisinin nasıl böyle sert ve acımasız olduğu beni aşıyor."</p>

  <p>Roran anlayarak başıyla onayladı. Carvahall'de yıllarca kin güdülebilirdi. "Seninle konuşabildiğimiz için sevindim. O kadar..." Eragon'la yaptığı o uzun tartışmaları hatırlayıp kekeledi. Eragon'un dediği gibi ikisi kan dışında her açıdan kardeşti. Saat ya da durum ne olursa olsun sizi dinleyecek birinin olduğunu bilmek çok rahatlatıcıydı. Ve de bedeli ne olursa olsun o kişinin size hep yardım edeceğini bilmek.</p>

  <p>Böyle bir bağın yokluğu Roran'ın kendini boşlukta hissetmesine neden oluyordu.</p>

  <p>Baldor. onu sözünü bitirmesi için zorlamadı, şarap tulumundan bir yudum almasına izin verdi. Roran birkaç metre daha yola devam etti, ama bir koku düşüncelerini dağıtınca durdu.</p>

  <p>Ağır bir yanık et ve yanık çam dalları kokuşuydu bu. Bizden başka kim olabilir burada? Derin derin nefes alarak bir daire çizdi, ateşin kaynağını bulmaya çalıştı. Yolun aşağı kısmından gelen hafif bir esinti sıcak, dumanlı bir dalga getirdi. Yiyecek kokusu ağzının sulanmasına neden olacak kadar yoğundu.</p>

  <p>Baldor'u çağırdı, genç adam hemen yanına koştu. "Şu kokuyu duyuyor musun?"</p>

  <p>Baldor başıyla onayladı. Birlikte yola dönüp güneye doğru indiler. Birkaç yüz metre ileride yol çalılıkların etrafında kıvrılıp gözden kayboluyordu. Viraja yaklaşırlarken vadinin üstündeki bulut katmanlarıylaa bastırılan alçalıp yükselen sesler onlara ulaştı.</p>

  <p>Çalıların dibinde Roran yavaşladı. Kendileri de avdayken insanları şaşırtmak aptalcaydı. Ama yine de onu rahatsız eden bir şey vardı. Belki seslerin sayışıydı; grup vadideki bütün ailelerden daha büyük gibiydi. Hiç düşünmeden yoldan çıkıp çalıların arkasına girdi.</p>

  <p>"Ne yapıyorsun?" diye fısıldadı Baldor.</p>

  <p>Roran parmağını dudaklarına götürdü, mümkün olduğunca sessiz olmaya çalışarak yola paralel bir şekilde yavaşça ilerledi. Virajı alırlarken donup kaldı.</p>

  <p>Yolun kenarındaki çimenlerde kamp yapan askerler vardı. Otuz miğfer sabah güneşinde parlarken sahipleri birkaç ateşin üstünde pişen tavuk ve güveci yiyorlardı. Adamların üstü başı çamur ve seyahat lekeleriyle kaplıydı, ama yine de Galbatorix'in altın ipliklerle kenarları işlenmiş birbirine geçmiş alevler şeklindeki sembolü kırmızı tuniklerinde görülebiliyordu. Tuniklerinin altında çelik pullarla kaplı deri zırhlar, zincir zırhlı gömlekler ve sonra da minderli deri ceketler giymişlerdi. Askerlerin çoğunda geniş kılıçlar vardı, ama yarım düzinesi okçuydu, diğer yarım düzinesi de kötü görünümlü mızraklı balta taşıyordu.</p>

  <p>Ortalarında da Therinsford'dan döndükten sonra köylülerin verdiği tanımlardan tanıdığı iki çarpık siyahlı gövde oturuyordu: yani çiftliğini talan eden adamlar. Birden kam dondu. Bunlar İmparator'un hizmetkârlarıydı! Parmakları yayına uzamrken ileri doğnı bir adım attı, ama Baldor, onu gömleğinden yakalayıp yere indirdi.</p>

  <p>"Yapma. İkimizi de öldürteceksin."</p>

  <p>Roran, ona öfkeyle baktı, sonra hırladı. "Onlar... onlar o serseriler..." Ellerinin titrediğini fark ederek durdu. "Geri dönmüşler!"</p>

  <p>"Roran," diye fısıldadı Baldor telaşlı bir şekilde. "Hiçbir şey yapamazsın. Bak, onlar kral için çalışıyorlar. Kaçmayı basarsan bile her yerde kanun kaçağı sayılırsın ve Carvahall'e felaket getirirsin."</p>

  <p>"Ne istiyorlar? Ne isteyebilirler?" Kral. Neden Galbatorix, babama işkence yapılmasını onayladı ?</p>

  <p>"Garrow'dan istediklerini alamadılarsa ve Eragon, Brom'la birlikte kaçtıysa, seni istiyorlar demektir." Baldor durakladı, sözcüklerin içine sinmesini bekledi. "Geri dönüp herkesi uyarmalıyız. Sonra da saklanmalıyız. Bir tek yabancıların atları var. Eğer hızlı koşarsak köye onlardan önce varabiliriz."</p>

  <p>Roran çalıların arasından hiçbir şeyden haberi olmayan askerlere baktı. Kalbi intikam için deli gibi çarpıyor, saldırıp dövüşmek, bu iki felaket ajanını oklarla delik deşik etmek ve adaleti getirmek için yaygara koparıyordu. Bir kerede acısını ve kederini temizlediği sürece ölmesi fark etmezdi. Bütün yapması gereken ortaya çıkmaktı. Gerisi kendiliğinden gelirdi.</p>

  <p>Yalnızca küçük bir adım.</p>

  <p>Hıçkırıklarını bastırarak yumruğunu sıktı. bakışlarını yere indirdi. Katrina'yı bırakamam. Kaskatı bekledi –gözlerini sıkıca kapadı– sonra acı verici bir yavaşlıkla kendini geri çekti. "O halde eve dönelim."</p>

  <p>Baldor'un tepkisini beklemeksizin cesaret edebildiği kadar hızlı bir şekilde ağaçların arasından geçti. Kamp görüş alanından çıktıktan sonra yola çıkıp toprak yolda koşmaya başladı. Bütün düş kırıklığı, öfke ve hatta korkusunu hızına katmıştı.</p>

  <p>Baldor yalpalayarak arkasından geldi, açık düzlükte hızlandı. Roran rahat bir yürüyüş hızına ulaşana kadar yavaşlayıp onu bekledi. "Sen haberi yay. Ben Horst'la konuşacağım." Baldor başıyla onaylayıp koşmaya devam etti.</p>

  <p>İki mil sonra su içip biraz dinlenmek için durdular. Soluklan yavaşlayınca Carvahall'den önceki alçak tepelerde ilerlemeye devam ettiler. Engebeli arazi hızlarını büyük ölçüde yavaşlatıyordu, ama buna rağmen köy kısa süre içinde görüş alanlarına girdi.</p>

  <p>Roran hemen demirhaneye koştu, Baldor kasaba merkezine doğru döndü. Hızla evleri geçerken Roran, İmparator'un gazabını uyandırmadan kaçmak ya da yabancılan öldürmek için planlar kuruyordu. Demirhaneye girdiğinde Horst'u Quimby'nin arabasına pim çakıp şarkı söylerken buldu:</p>

  <blockquote style="margin: 20px 0 20px 40px; border: none; padding: 0px;">
    <p>...hey O!<br />
    Ve sıkarak ve koşarak,<br />
    Paslı demirden yaparak! Oyunbaz paslı demir.<br />
    Toprağın kemiklerine vurarak ve çarparak,<br />
    Oyunbaz paslı demiri fethettim!</p>
  </blockquote>

  <p>Horst, Roran'ı görünce çekici havada kaldı. "Ne oldu çocuk? Baldor yaralandı mı?"</p>

  <p>Roran başını iki yana sallayıp öne doğru eğildi, nefes almaya çalıştı. Kısa aralıklarla soluk alıp vererek gördüklerim ve bütün olası anlamlarını tekrarladı. En önemlisi de yabancıların İmparator'un ajanlan olduğuydu.</p>

  <p>Horst sakalını sıvazladı. "Carvahall'den ayrılmalısın. Evden biraz yiyecek ve benim kısrağımı alıp –Ivor, onunla kütük topluyor– tepelere git. Biz askerlerin ne istediğini anladıktan sonra sana haber vermesi için Albriech veya Baldor'u gönderirim."</p>

  <p>"Beni sorarlarsa ne diyeceksin?"</p>

  <p>"Avlandığını ve ne zaman geri döneceğini bilmediğimi. Bu doğru sayılır. Seni kaybetme korkusuyla ağaçların arasında dolanacaklarını sanmıyorum. Tabi peşinde olduklarının sen olduğunu var sayarsak."</p>

  <p>Roran başıyla onayladı, sonra dönüp Horst'un evine girdi. Kısrağın yiyeceğini ve torbalarını aldı. Pancar ve bir somun ekmeğim çıkın yapıp teneke bir kutu aldı, yalnızca durumu Elain'e açıklayacak kadar duraklayıp dışarı fırladı.</p>

  <p>Carvahall'den doğuya, Ivor'un çiftliğine doğru koşarken yiyecek çıkınını taşımak zor oluyordu. Ivor çiftlik evinin arkasında dikilmiş, yerdeki karaağacm köklerim çekmek için çaba sarf eden ata söğüt dalıyla hafifçe vuruyordu.</p>

  <p>"Hadi ama!" diye bağırdı çiftçi. "Sırtını ona ver!" At harcadığı çabayla titriyor, ağzı köpürüyordu, ama son bir çabayla kütüğü yana doğru eğmeyi başardı, böylece kökler çarpılmış parmaklar gibi gökyüzüne yükseldi. Ivor dizginleri çekerek atın çabasını durdurdu ve onu dostça okşadı. "Tamam... İşte oldu."</p>

  <p>Roran, ona uzaktan el salladı, yaklaşınca da atı işaret etti. "Onu almam gerek." Nedenlerini açıkladı.</p>

  <p>Ivor küfredip homurdanarak atın dizginlerini çözmeye başladı. "Ne zaman biraz iş yapmaya başlasam mutlaka bir şey çıkar. Daha önce değil." Kaşlarını çaüp Roran'ın büyük bir dikkatle eyeri takısını seyretmeye başladı.</p>

  <p>Roran hazır olduğunda elinde yayıyla ata atladı. "Neden olduğum bu sıkıntı için özür dilerim, ama elimde değildi."</p>

  <p>"Sorun değil. Yalnız dikkat et de yakalanma."</p>

  <p>"Tamam."</p>

  <p>Topuklarını atın iki yanına bastırırken Roran, Ivor'un seslendiğini duydu. "Sakın başını derde sokma."</p>

  <p>Roran sırıtarak başını iki yana salladı, atın boynuna doğru eğildi. Kısa süre sonra Spine'ın eteklerine vardı ve Palancar Vadisi'nin kuzey ucunu oluşturan dağlara tırmanmaya başladı. Dağın sırtında görülmeden Carvahall'i izleyebileceği bir noktaya tırmandı. Atını bağlayıp beklemeye başladı.</p>

  <p>Koyu renk çamlara bakarken ürperdi. Spine'a bu kadar yakın olmak hoşuna gitmiyordu. Carvahall'den hiç kimse bu dağ sırtına ayak basmaya cesaret edemezdi ve edenler de genellikle geri dönmezdi.</p>

  <p>Kısa süre sonra Roran askerlerin ikili sıra halinde yolda ilerlediklerini gördü. İki uğursuz adam da önlerindeydi. Carvahall'in girişinde pejmürde kılıklı bir grup adam tarafından durduruldular. Adamların bazılarının ellerinde mızrak vardı. Öndeki iki adam konuştu, sonra saldırıyı ilk kimin yapacağını görmek için bekleyen köpekler gibi birbirlerine baktılar. Uzun bir süre sonra Carvahairiı adamlar kenara çekilip davetsiz misafirlerin geçmesine izin verdiler.</p>

  <p>Şimdi ne olacak, diye merak etti Roran topuklarının üstünde ileri geri sallanarak.</p>

  <p><br /></p>

  <p>Akşam olmadan askerler köyün yakınına kamp kurdular. Çadırları, nöbetçiler devriye gezerken garip gölgelerle titreşen alçak gri bir blok oluşturuyordu. Blokun ortasındaki büyük ateşten duman bulutlan yükseliyordu.</p>

  <p>Roran da kendi kampını kurmuştu ve şimdi yalnızca seyredip düşünüyordu. Yabancılar evini tahrip ettiğinde istediklerini, yani Eragon'un Spine'dan getirdiği taşı, aldıklarını sanmıştı. Bulamamış olmalılar, diye düşündü. Belki Eragon taşla birlikle kaçmayı başarmıştır... Belki onu korumak için kaçması gerektiğini düşünmüştür. Kaşlarını çattı. Bu Eragon'un neden kaçüğını açıklayabilirdi, ama Roran'a göre hâlâ inanılması zordu. Nedeni her neyse, o taş kral için fantastik bir hazine olmalı, yoksa geri almak için bu kadar adam göndermezdi, ama neden bu kadar değerli olduğunu anlayamıyorum. Belki de sihirlidir.</p>

  <p>Serin havayı derin derin içine çekerken bir baykuşun ötüşünü dinledi. Bu arada bir hareket dikkatini çekti. Dağdan aşağıya bakarken yaklaşan bir adam gördü. Yayını çekerek bir kayanın arkasına saklandı. Gelenin Albriech olduğundan emin olana kadar bekledi, sonra yumuşak bir şekilde ıslık çaldı.</p>

  <p>Albriech kısa süre sonra kayaların yanına vardı. Sırtındaki dolu çantayı homurtuyla yere bıraktı. "Seni hiç bulamayacağımı sandım."</p>

  <p>"Bulmana şaşırdım."</p>

  <p>"Günbatımından sonra ormanda dolaşmaktan hoşlandığımı söyleyemem. Bir ayıya ya da daha kötüsüne rastlamaktan korkarak yürüyüp durdum. Bana sorarsan Spine bir insan için iyi bir yer değil."</p>

  <p>Roran dönüp Carvahall'e baktı. "Eee, neden gelmişler?"</p>

  <p>"Seni gözaltma almak için. Sen 'avdan' dönene kadar beklemeye niyetliler."</p>

  <p>Roran tok bir ses çıkararak yere oturdu, soğuk bir beklentiyle midesi düğüm düğüm olmuştu. "Bir neden söylediler mi? Taştan söz ettiler mi?"</p>

  <p>Albriech başını iki yana salladı. "Bütün söyledikleri kralla ilgili bir iş olduğu. Bütün gün sen ve Eragon'la ilgili sorular sordular... ilgilendikleri tek şey buydu." Tereddüt etti. "Ben de burda kalırdım, ama yarın ortada olmazsam bunu fark ederler. Sana bir sürü yiyecek ve battaniye getirdim. Yaralanman olasılığına karşı Gertrude'un merhemleri de var. Burda iyi olacaksın."</p>

  <p>Enerjisini toplayan Roran gülümsedi. "Yardımın için teşekkürler."</p>

  <p>"Kim olsa aynısını şeyi yapardı," dedi Albriech utangaç bir şekilde omuz silkerek. Gitmek üzere kalktı, sonra omzunun üstünden bakarak, "Bu arada o iki yabancıya... Ra'zac deniyormuş," dedi.</p>
</body>
</html>
