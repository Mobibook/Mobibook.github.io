<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Göç</h1>

  <p>Morn'un tavernası Seven Sheaves'a girdiğinde Roran'ın etrafını yoğun, dumanlı bir hava kuşattı. Kapının üstünde asıh duran Urgal boynuzlarının altında durup gözlerinin loş mekâna alışmasını bekledi. "Merhaba?" diye seslendi.</p>

  <p>Arka tarafa giden kapılar açıldı ve arkasında Morn'la birlikte Tara göründü. İkisi de somurtarak baktılar Roran'a. Tara tombul ellerini kalçalarına koyup, "Ne arıyorsun burda?" diye sordu.</p>

  <p>Roran bir an ona bakıp düşmanlığının kaynağını anlamaya çalıştı. "Spine'a giderken bana eşlik edip etmeyeceğinize karar verdiniz mi?"</p>

  <p>"Bu seni ilgilendirmez," diye parladı Tara.</p>

  <p>Oh evet ilgilendirir. Ama Roran kendini tuttu. "Niyetiniz her neyse, eğer gitmeyi düşünüyorsanız Elain çantalarınızda birkaç şey için daha yer olup olmadığını ya da sizin ekstra yere ihtiyacınız olup olmadığını soruyor. Onun..."</p>

  <p>"Ekstra yermiş!" diye patladı Morn. Barın arkasındaki meşe fıçıların sıralandığı duvan işaret etti. "Son beş aydır mükemmel hava sıcaklığında saklanan, en berrak kış biralarınınbulunduğu, samanların içine yerleştirdiğim on iki fıçım var. Bunlar Quimby'nin son partisiydi. Onları ne yapacağım? Ya da hafif ve sert biraların bulunduğu büyük fıçılarım ne olacak? Eğer onları bırakırsam askerler bir hafta içinde tüketir ya da fıçılan delerek birayı yere döker, bunun da zevkini çıkaran tek yaratıklar solucanlar ve kurtçuklar olur. Oh!" Morn oturup ellerini ovuştururken başıNI iki yana salladı. "On iki yıllık emek! Babam öldüğünden beri tavernayı onun gibi yönettim, her gün. Sonra bir gün sen ve Eragon başımıza bu belayı sardınız. O..." Zorlukla nefes alarak durdu, kolunun kenarıyla yaralı yüzünü sildi.</p>

  <p>"Tamam tamam," dedi Tara. Kolunu Mom'a sararak parmağını Roran'a doğrulttu. "Parlak sözlerle Carvahall'i karıştırma iznini sana kim verdi? Eğer gidersek zavallı kocam nasıl para kazanacak? Horst veya Gedric gibi işini yanında götüremiyor o da. Boş bir tarlaya oturup senin gibi çiftçilik yapamaz! Bu olanaksız! Herkes gidecek ve biz aç kalacağız. Ya da biz de gideceğiz ve yine aç kalacağız. Bizi mahvettin!"</p>

  <p>Roran, Tara'nın kırmızı yüzünden Morn'un sıkıntılı yüzüne çevirdi bakışlarını, sonra dönüp kapıyı açtı. Eşikte durup alçak sesle konuştu. "Sizi her zaman arkadaş olarak gördüm. Sizin İmparator tarafından öldürülmenize izin veremezdim." Dışarı çıkarak yeleğine sıkıca sarındı, tavernadan uzaklaşırken yol boyu düşündü.</p>

  <p>Fisk'in kuyusundan su içmek için durunca Birgit yanına geldi. Çıkrığı tek koluyla çevirmeye çalışmasını seyrettikten sonra çıkrığı elinden alıp kovayı yukan çıkardı. Kendisi içmeden Roran'a uzattı. Roran serin sudan içtikten sonra, "Geldiğine seviniyorum," dedi. Ve kovayı geri uzattı.</p>

  <p>Birgit, ona dik dik baktı. "Seni zorlayan güçlerin farkındayım, Roran, çünkü onlar beni de harekete geçiren güçler; ikimiz de Ra'zac'ı bulmak istiyoruz. Ama bulduktan sonra Quimby'nin ölümü yüzünden senden hesap soracağım. Bunu asla unutma." Kovayı kuyuya geri attı, çıkrık deli gibi dönmeye başladı. Bir saniye sonra kuyuda sıçrayan suların sesi duyuldu.</p>

  <p>Roran, onun gidişini seyrederken gülümsedi. Onun haberine kızmaktan çok memnun olmuştu; Carvahall'deki başka herkes bu davayı bıraksa veya ölse bile Birgit'in yine de Ra'zac'ı avlamasına yardım edeceğini biliyordu. Ama daha sonra –eğer daha sonrası olursa– ona borcunu ödemek ya da onu öldürmek zorunda kalacaktı. Bu konuları çözümlemenin tek yolu buydu.</p>

  <p>Akşama kadar Horst ve oğullan muşambaya sarılı iki küçük yığınla eve döndü. "Hepsi bu mu?" diye sordu Elain. Horst kısaca başını salladı, yığınları mutfak masasına koyup muşambalan açü. İçinde dört çekiç, üç maşa, bir mengene, orta büyüklükte bir körük ve örs vardı.</p>

  <p>Beşi yemeğe otururken Albriech ve Baldor gizli hazırlıklar yapan çeşitli insanlar gördüklerini söylediler. Roran onları dikkatle dinlerken kimin kime eşeğini ödünç verdiğine, kimin gideceğine dair bir harekette bulunmadığına ve kimin giderken yardıma ihtiyacı olabileceğine dair bilgileri aklında tutmaya çalıştı.</p>

  <p>"En büyük sorun yiyecekler," dedi Baldor. "Yanımızda çok az şey taşıyabiliyoruz ve Spine'da iki üç yüz kişiyi doyuracak kadar avlanmak zor olacak."</p>

  <p>"Mmm." Horst ağzı fasulye doluyken parmağını salladı, sonra yutkundu. "Hayır, avlanmak çözüm değil. Sürülerimizi de yanımızda götürmeliyiz. Hepimizin birlikte bize bir ay ya da daha fazla yetecek kadar koyunu ve keçisi var."</p>

  <p>Roran bıçağını kaldırdı. "Kurtlar?"</p>

  <p>"Ben daha çok hayvanların ormana girip kaybolmalarından endişeleniyorum," diye karşılık verdi Horst. "Onlara çobanlık yapmak zor olacak."</p>

  <p>Roran ertesi günü yardıma ihtiyacı olanlara yardım ederek geçirdi. Çok az konuşuyor, insanların kendisini köyün iyiliği için çalışırken görmesini sağlıyordu. O gece yatağa yorgun, ama umutlu bir şekilde girdi.</p>

  <p>Şafağın doğuşu Roran'ın rüyalarını delip onu önemli bir beklenti hissiyle dolu bir şekilde uyandırdı. Kalkıp parmak uçlarına basarak aşağıya indi, sonra dışan çıkıp puslu dağlara bakarak sabahın sessizliğini içine çekti. Nefesi havada beyaz bir duman oluşturuyordu, ama içinin sıcak olduğunu hissediyordu, çünkü kalbi korku ve hevesle çarpıyordu.</p>

  <p>Hafif bir kahvaltıdan sonra Horst atlan evin önüne getirdi. Roran, Albriech ve Baldor un atlan eyer torbalan ve diğer malzemelerle yüklemelerine yardım etti. Kendi sırt çantasını yüklerken deri kayış yaraşma bastrrınca acıyla inledi.</p>

  <p>Horst evin kapısını kapadı. Parmaklan bir an çelik kapı tokmağında kaldı, sonra Elain'in elini tuttu. "Hadi gidelim."</p>

  <p>Carvahall boyunca yürürlerken Roran asık suratlı ailelerin eşyaları ve öten hayvanlarıyla birlikte evlerinin yanında toplandıklarını gördü. Sırtlarına torbalar bağlanmış koyunlar ve köpekler, eşeklerin sırtında gözü yaşlı çocuklar ve atlara bağlı iğreti kızaklar, bunların üstünde kanat çırpan tavuklarla dolu sandıklar gördü. Başarısının meyveleriydi bunlar, ama ağlasın mı gülsün mü bilemiyordu.</p>

  <p>Carvahall'in kuzey ucunda durup kendilerine katılacakları beklediler. Bir dakika geçti, derken yanında Nolfavrell ve onun küçük kız kardeşleriyle birlikte Birgit geldi. Horst ve Elain'i selamlayıp bir kenarda durdu.</p>

  <p>Palancar Vadisi'nin doğu yakasından yüz koyunla birlikte Ridley ve ı leşi ağaçların oluşturduğu duvarın dışına geldi.</p>

  <p>"Bunları Carvahall'den uzak tutmamın iyi olacağını düşündüm," diye bağırdı hayvanların gürültüsünü bastırmak için.</p>

  <p>"İyi düşünmüşsün!" dedi Horst.</p>

  <p>Ardından Dehvin, Lenna ve beş çocukları; Orval ve ailesi; Loring ve oğulları; Calitha ve Thane, Roran'a kocaman gülümsedi ve Kiselt'in klanı geldi. NoUa gibi kısa süre önce dul kalan kadınlar Birgit'in etrafına toplandı. Güneş dağın zirvelerini aşmadan köylülerin çoğu ağaç yığınlarından oluşan duvar boyunca toplanmıştı. Ama hepsi değil.</p>

  <p>Morn, Tara ve daha birkaç kişi henüz gelmemişti. Ivor geldiğinde de yanında hiç eşyası yoktu. "Kalıyorsun," dedi Roran, Gertrude'un dizginlemeye çalıştığı bir grup huzursuz keçiden uzaklaşarak.</p>

  <p>"Evet," dedi Ivor, bu sözcüğü yorgun bir itirafla söylerken. Titreyince ısınmak için kemikli kollarını göğsünde kavuşturdu, şeffaf ışınları yakalamak için yükselen güneşe yüzünü dönüp başını kaldırdı. "Svart gitmeyi reddediyor. Heh! Zaten onu en başında Spine'e çıkarmak çok zordu. Birisinin ona bakması lazım ve benim çocuğum yok, bu yüzden..." Omuz silkti. "Hem çiftlikten vazgeçebileceğimi sanmıyorum."</p>

  <p>"Askerler gelince ne yapacaksın?"</p>

  <p>"Onlarla unutamayacakları bir şekilde dövüşeceğim."</p>

  <p>Rotan boğuk bir sesle gülüp Ivor'un kolunu sıvazladı. Geriye kalanları beklediğini, ikisinin de bildiği söze dökülmemiş kadere boş vermek için elinden geleni yaptı.</p>

  <p>Zayıf, orta yaşlı bir adam olan Ethlbert topluluğun sonuna kadar gidip bağırdı. "Siz aptalsınız!" İnsanlar kendilerini suçlayanı görmek için döndüler. "Bu delilik boyunca huzurumu korudum, ama bir deliyi takip edecek değilim! Sözleriyle kör olmasaydınız sizi yok olmaya götürdüğünü görürdünüz! Eh, ben gitmiyorum! Şansımı deneyip askerlerin yanından gizlice geçmeyi ve Therinsford'a gitmeyi deneyeceğim. Onlar en azından bizim insanlarımız, Surda'da bulacağınız barbarlar değiller." Yere tükürdü, topuklarının üstünde arkasını dönüp ayaklarını yere vurarak uzaklaştı.</p>

  <p>Ethlbert'in diğerlerini de ikna etmesinden korkan Roran kalabalığı taradı ve huzursuz bir mırıldanmadan başka bir şey olmadığını görüp rahatladı. Yine de oyalanıp insanlara kararlarını değiştirme fırsatı vermek istemedi. Horst'a alçak sesle sordu. "Daha ne kadar beklemeliyiz?"</p>

  <p>"Albriech ve Baldor, olabildiğince hızlı koşup başka kimsenin gelip gelmediğine bakın. Yoksa gidiyoruz." Kardeşler zıt yönlerde koşmaya başladılar.</p>

  <p>Yarım saat sonra Baldor, Fisk, Isold ve ödünç atlarıyla birlikte geldi. Kocasını geride bırakan Isold, yoluna çıkan herkesi eliyle iterek ve topuzundan fırlamış saçlarından habersiz bir şekilde Horst'a doğru koştu. Nefes almak için durdu. "Bu kadar geç kaldığımız için özür dilerim, ama Fisk dükkânı kapamada zorluk çekti. Hangi rendeyi ya da keskiyi getireceğine karar veremedi." Tiz bir sesle, neredeyse histerik bir şekilde güldü. "Etrafı farelerle çevrili bir kedinin hangisini kovalayacağına karar verememesi gibi bir şeydi. Önce birisi, sonra diğeri."</p>

  <p>Horst'un dudaklarında çarpık bir gülümseme belirdi. "Çok iyi anlıyorum."</p>

  <p>Roran, Albriech'i görmek için çabaladı, ama bir şey göremedi.</p>

  <p>Dişlerini gıcırdattı.</p>

  <p>"Nerde bu?"</p>

  <p>Horst omzuna dokundu. "Hemen surda sanırım."</p>

  <p>Sırtına üç bira fıçısı yüklenmiş Albriech, yüzünde Baldor ve birkaç kişiyi güldürmeye yetecek kadar kızgın bir ifadeyle evlerin arasında göründü. Albriech'in iki yanında kendi ağırlıkları altında sendeleyen Morn ve Tara yürüyordu. Arkalarından gelen eşek ve iki keçinin daha da fazla fıçıyla yüklenmiş olduğunu gören Roran hayretler içinde kaldı.</p>

  <p>"Bir mil bile gidemezler," dedi Roran çiftin aptallığına kızarak. "Ve yeterli yiyecekleri de yok. Bizim onları doyurmamızı mı bekliyorlar, yoksa..."</p>

  <p>Horst gülerek sözünü kesti. "Ben olsam yiyecek konusunda endişelenmezdim. Morn'un birası moral için işe yarayacak ve bu birkaç ekstra yiyecekten daha değerli. Göreceksin bak."</p>

  <p>Albriech fıçılan indirir indirmez, Roran, ona ve kodesine sordu. "Herkes bu kadar mı?" Kardeşler doğrulayınca Roran küfredip bacağına bir yumruk indirdi. Ivor hariç üç aile Palancar Vadlöi'nde kalmaya kararlıydı: Ethlbert'in ailesi. Parr'ın ailesi ve Knute'nin ailesi. Onları gelmeye zorlayamam. İçini çekti. "Pekâlâ. Daha fazla beklemenin bir anlamı yok."</p>

  <p>Köylülerin arasında bir heyecan dalgası dolaştı; o an sonunda gelmişti. Horst ve beş adam kütüklerden oluşan duvarı açtıktan sonra insanların geçebilmeleri için hendeklerin üstüne kütükleri yerleştirdiler.</p>

  <p>Horst eliyle işaret etti. "Bence önce sen gitmelisin, Roran."</p>

  <p>"Durun!" Fisk belirgin bir gururla koşup geldi, Roran'a yaklaşık iki metre uzunluğunda, alıç ağacından yapılmış, tepesinde cilalı kökleri, tabanında sivrilterek küt bir mızrak ucuna dönüşen mavi çelikten yüksüğü bulunan kararmış bir asa uzattı. "Bunu dün gece yaptım," dedi marangoz. "İhtiyacın olabilir."</p>

  <p>Roran elini tahtanın üstünde gezdirip pürüzsüzlüğüne hayran oldu. "Daha iyi bir şey isteyemezdim. Çok beceriklisin...</p>

  <p>Teşekkür ederim." Fisk sırıtarak uzaklaştı.</p>

  <p>Bütün kalabalığın kendisini seyrettiğinin farkında olan Roran dağlara ve Igualda Şelalesi'ne döndü. Deri kayışın altındaki omzu zonkluyordu. Arkasında babasının kemiklerini ve lıayatı boyunca bildiği her şeyi bırakıyordu. Önündeki soluk gökyüzüne doğru yükselen çentikli zirveler yolunu ve iradesini kapatıyordu. Ama kaçmayacaktı. Geriye de bakmayacaktı.</p>

  <p>Katrina.</p>

  <p>Hendeği geçerken asası sert kütüklerin üstünde takırdıyordu. Böylece Carvahall'den çıkarak köylüleri yabanıl hayatın içine soktu.</p>
</body>
</html>
