<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Az Sweldn Rak Anhûin</h1>

  <p>Kapılar açılırken tünele dolan ışık Eragon'un gözlerim kırpıştırmasına neden oldu. Yeraltında bu kadar uzun süre kaldıktan sonra gözleri gün ışığına hiç alışık değildi. Yarandaki Saphira tıslayıp hedeflerini daha iyi görmek için boynunu geriye doğru büktü.</p>

  <p>Farthen Dûr'u yeraltından geçişleri iki gün sürmüştü, ama etraflarını çevreleyen alacakaranlık ve bütün gruba çöken sessizlik yüzünden bu süre Eragon'a daha uzun gelmişti. Kamp kurduklarında aralarında yalnızca birkaç kelime konuşulmuştu.</p>

  <p>Eragon birlikte yolculuk yaparlarken Arya hakkında daha fazla şey öğrenmeyi ummuştu, ama topladığı tek bilgi yalnızca* gözlemlerinin sonucuydu. Daha önce onunla birlikte hiç yemek yememişti ve Arya'nın kendi yemeğini getirip hiç et yemediğini görerek irkilmişti. Nedenini sorduğunda Arya, "Eğitildikten sonra sen de bir daha hiç hayvan eti yemeyeceksin, eğer yersen de bu çok ender durumlarda olacak," dedi.</p>

  <p>"Neden etten vazgeçeyim ki?" diye alaycı bir şekilde sordu.</p>

  <p>"Bunu sözcüklerle açıklayamam, ama Ellesmera'ya vardığımızda bunu anlayacaksın."</p>

  <p>Eragon varış yerlerini görmek için hevesle kapılara koşarken bunların hepsini unutmuştu. Kendini doğu güneşinin altında parlayan mor renkli bir gölün otuz metre yukarısında, granit bir çıkıntının üstünde buldu. Köstha-mema gibi su bir dağdan diğerine uzanıyor, vadinin ucunu dolduruyordu. Gölün uzak tarafında Az Ragni Nehri kuzeye akıyor, dağların arasında kıvrılarak -çok uzaklarda- Beor Dağları'ndan dışarı çıkıyordu.</p>

  <p>Sağ tarafındaki dağlar birkaç patika hariç çıplaktı, ama solunda... solunda Cüce şehri Tarnag bulunuyordu. Burada Cüceler görünüşte değişmez olan Beorlar'ı bir dizi terasa dönüştürüyordu. Alttaki teraslar esasen çiftliklerdi –ekilmeyi bekleyen araziler– ve üzerinde yer yer görebildiği kadarıyla tamamen taştan inşa edilen bodur binalar bulunuyordu. Bu boş seviyelerin üstünde birbirine bağlı binalar sıra sıra yükseliyor, altın ve beyaz renkli dev bir kubbe oluşturuyordu. Sanki bütün şehir bu kubbeye giden basamak dizisinden başka bir şey değildi. Gri kayağantaşından oluşan piramidin tepesindeki süt beyazı bir boncuğu andıran bu kubbe cilalı bir aytaşı gibi parlıyordu.</p>

  <p>Orik, onun soru sormasını bekleyerek, "Burası Cüce krallığının en büyük tapınağı Celbedeil ve tanrıların hizmetkârı, habercisi olarak hareket eden Dûrgıimst Quan'ın –Quan klanı– evi," diye açıkladı. Tarnag'ı mı yönetiyorlar, diye sordu Saphira. Eragon soruyu tekrarladı.</p>

  <p>"Hayır," dedi Arya, yanlarından geçerkea "Quan'ın güçlü olmasına, ahiret hayatı ve altın üzerindeki güçlerine rağmen sayılan çok az. Tarnag'ı kontrol eden Ragni Hefthyn'dir, Guard Nehri. Burdayken onların klan şefi Ûndin'le kalacağız."</p>

  <p>Elfi takip ederlerken, kaya çıkıntısından inip dağı örten ormanın altından geçtiler, bu sırada Orik, Eragon'a fısıldadı. "Ona aldırma. Quan'la yıllarca tartıştı. Ne zaman Tarnag'ı ziyaret etse ve rahiple konuşsa bir Kull'u bile korkutacak kadar şiddetli bir tartışma çıkıyor."</p>

  <p>"Arya mı?"</p>

  <p>Orik ciddi bir şekilde başını salladı. "Ben bu konuda çok az şey biliyorum, ama Arya'nın Quan'ın yaptığı pek çok şeye itiraz ettiğini duydum. Görünüşe göre Elfler 'yardım için havaya mırıldanmayı' kabul etmiyor."</p>

  <p>Eragon, Arya'nın arkasından bakarken Orik'in söylediklerinin doğru olup olmadığını ve eğer doğruysa Arya'nın neye inandığını merak etti. Derin bir nefes alıp konuyu zihninden uzaklaştırdı. Tekrar açık havada olmak harikaydı, yosunlan, eğrelti otlarını ve ormanın ağaçlarını koklamak, güneşin yüzünü ısıtması, anların ve diğer böceklerin hoş bir şekilde üstüne üşüşmesini hissetmek harikaydı.</p>

  <p>Patika onları gölün kıyısına kadar indirdikten sonra tekrar Tarnag'a ve açık kapılarına doğru yükseldi. "Tarnag'ı Galbatorix'ten nasıl gizlediniz?" diye sordu Eragon. "Farthen Dûr'u anlıyorum, ama burası... hiç böyle bir şey görmemiştim."</p>

  <p>Orik yumuşak bir şekilde güldü. "Gizlemek mi? Bu mümkün değil. Hayır, Süvariler yenik düştükten sonra Galbatorix ve Tövbekârdan kaçmak için yer üstündeki bütün şehirlerimizi terk etmek zorunda kaldık. Onlar genellikle Beor Dağları'nın arasından geçip karşılaştıkları herkesi öldürüyorlardı."</p>

  <p>"Ben Cücelerin hep yeraltında yaşadığını sanıyordum."</p>

  <p>Orik'in kalın kaşları çatıldı. "Neden ki? Taşlara karşı bir yakınlık hissediyor olabiliriz, ama açık havayı da Elfler ve insanlar kadar severiz. Ama ancak son on beş yılda, Morzan öldükten sonra Tarnag'a ve diğer antik kentlerimize geri dönmeye cesaret edebildik. Galbatorix olağanüstü derecede güçlü olabilir, ama o bile tek başına bütün bir şehre saldırmaz. Kuşkusuz eğer isterse o ve ejderhası bize sonsuz sıkıntı verebilirdi, ama bugünlerde Urû'baen'den kısa geziler için bile plsa nadiren ayrılıyorlar. Aynca Galbatorix önce Buragh'ı veya Farthen Dûr'u yenmeden buraya bir ordu getiremez."</p>

  <p>Ki bunu nerdeyse başarıyordu, dedi Saphira.</p>

  <p>Küçük tepenin zirvesine çıkan Eragon çalıların altından fırlayıp yola çıkan bir hayvan karşısında şaşkınlıkla irkildi. Zayıf ve çarpık görünümlü hayvan Spine'dan fırlamış bir dağ keçisine benziyordu, yalnız kıvrılarak keçinin yanaklarından aşağı inen dev boynuzlar bir Urgalın boynuzundan küçücük görünmesine neden olurdu. Keçinin sırtındaki eyerse daha da garipti. Üzerindeki Cüce yan çekilmiş yayım havaya doğrultmuştu.</p>

  <p>"Hert dûrgrimst? Fild rastn?" diye bağırdı garip Cüce.</p>

  <p>"Orik Thrifkz menthiv oen Hrethcarach Eragon rak Dûrgrimst Ingeitum," diye karşılık verdi Orik. "Wharn, az vanyali-carharûg Arya. Ne oc Undinz grimstbelardn." Keçi yorgun bir şekilde Saphira'ya baktı. Eragon gözlerinin ne kadar parlak ve zeki olduğuna dikkat etti, ama yüzü beyaz sakalı ve ciddi ifadesiyle biraz tuhaf görünüyordu. Ona Hrothgar'ı hatırlatıyordu. Hayvanın ne kadar Cüceye benzediğini düşünürken neredeyse kahkaha atıyordu.</p>

  <p>"Azt jok jordn rast," diye karşılık geldi.</p>

  <p>Cüce herhangi bir emir vermese de keçi ileri atılıp öyle olağanüstü bir mesafe kat etti ki bir an için uçuyormuş gibi göründü. Sonra binicisi ve keçi ağaçların arasında kayboldu.</p>

  <p>"O neydi öyle?" diye sordu Eragon şaşkınlık içinde.</p>

  <p>Orik yürümeye devam etti. "Bir Feldûnost, bu dağlara has beş hayvandan biri. Klanlara her birinin adı verilmiştir. Ama Dûrgrimst Feldûnost belki de bütün klanlar içinde en cesur ve saygın olanıdır."</p>

  <p>"Neden?"</p>

  <p>"Süt, yün ve et için Feldûnost'a bağımlıyız. Onların sağladığı gıda olmasa Beorlar'da yaşayamazdık. Galbatorix ve hain Süvarileri bize dehşet salarken sürülerle ve tarlalarla ilgilenmek için kendilerini riske atanlar Dûrgrimst Feldûnost'tu ve hâlâ öyledir. Bu yüzden hepimiz onlara borçluyuz."</p>

  <p>"Bütün Cüceler Feldûnost'a biner mi?" Bu garip sözcüğü kekeleyerek söyleyebilmişti.</p>

  <p>"Yalnızca dağlarda. Feldûnostiar dayanıklıdır ve nereye bastıklarını bilirler, ama açık ovalardan çok tepelere uygundurlar."</p>

  <p>Saphira burnuyla Eragon'u dürterek Snowfire'ın kaçmasına neden oldu. Bunlar iyi av olacak, Spine'da ve ordan beri avladığım her şeyden daha güzel! Eğer Tarnag'da zamanım olursa...</p>

  <p>Hayır, dedi Eragon. Cüceleri kızdırmamalıyız.</p>

  <p>Saphira kızarak homurdandı. Önce izin alabilirim.</p>

  <p>Onları uzun süredir karanlık ağaç dallarının altında gizleyen yol, Tarnag'ı kuşatan büyük meydana açılıyordu artık. Gözlemci grupları tarlalarda toplanmaya başlamıştı bile. Mücevherli koşum takımlarının takıldığı yedi Feldûnost hoplayarak şehirden ayrıldı. Binicileri, ucunda havada kırbaç gibi saklayan flamaların bulunduğu mızraklar taşıyorlardı. Garip hayvanının dizginlerini çeken lider Cüce şunları söyledi:</p>

  <p>"Tarnag şehrine hoş geldiniz. Ûndin ve Gannel'in izniyle ben, Brokk'un oğlu Thorv barış içinde size evlerimizin korumasını ve yardımım teklif ediyoruz." Aksam, Orik'inkinin tersine kaba bir hırıltı şeklinde çıkıyordu.</p>

  <p>"Ve Hrothgafın izniyle biz Ingeitum konukseverliğinizi kabul ediyoruz," diye karşılık verdi Orik.</p>

  <p>"Islanzadi'nin yerine de ben kabul ediyorum," diye ekledi Arya.</p>

  <p>Tatmin olmuş gibi görünen Thorv, Feldûnostlarıylaa dördünün etrafında bir şekil oluşturan arkadaşlarına işaret etti. Cüceler gösterişli bir şekilde onları Tarnag'a yöneltip şehir kapılarından geçirdiler.</p>

  <p>Dış duvar on beş metre kalınlığmdaydı ve Tarnag'ın ortasında bulunan pek çok çiftliğin ilkine giden gölgeli bir tünel oluşturuyordu. Birbiri ardına yükselen beş sıra –her biri güçlü kapılarla savunuluyordu– onları tarlalardan geçirip gerçek şehre taşıdı.</p>

  <p>İçerideki binalar taştan yapılsalar da Tarnag'ın kalın surlarıyla kale burcunın tersine zarafet ve hafiflik izlenimi oluşturacak biçimde becerikli bir şekilde inşa edilmişti. Genellikle hayvanlardan oluşan sağlam, hatları belirgin oymalar, evleri ve dükkânları süslüyordu. Ama en çarpıcı olanı da taşın kendisiydi; parlak kırmızıdan en açık yeşile kadar uzanan canlı renkler, taşı yan saydam katmanlar halinde parlatıyordu.</p>

  <p>Ve şehrin her yerinde Cücelerin alevsiz fenerleri asılıydı; bunların çok renkli kıvılcımları Beorlar'ın uzun alacakaranlığının ve gecesinin habercisiydi.</p>

  <p>Tronjheim'ın tersine Tarnag Cücelerin boyutlarına göre yapılmıştı ve insan, Elf veya ejderha ziyaretçiler için bir ayrıcalık yapılmamıştı. Kapılar en fazla bir buçuk metre yüksekliğindeydi ve genellikle yalnızca yüz otuz santimdi. Eragon orta boydaydı, ama şimdi bir kukla sahnesindeki dev gibi hissediyordu kendini.</p>

  <p>Caddeler geniş ve kalabalıktı. Çeşitli klanlara ait Cüceler telaşla işlerini yapıyor ya da dükkânların etrafında ve içinde sıkı pazarlıklar yapıyorlardı. Çoğu garip, egzotik kostümler giymişti, bir grup siyah saçlı Cücenin başında kurt kafasına benzer gümüş rengi miğferler vardı.</p>

  <p>Eragon en çok Cüce kadınlara bakıyordu, çünkü Tronjheim'da onları Çok az görüyordu. Kadınlar adamlardan daha iriydi ve yüzleri tombuldu, ama gözleri ışıl ısıldı, saçları parlıyordu ve minik çocuklarını taşıyan elleri Şefkatliydi. Demir ve taştan yapılma küçük, girift broşlar dışında gereksiz süsten kaçmıyorlardı.</p>

  <p>Feldûnostların delici ayak sesleri üzerine Cüceler dönüp yeni gelenlere baktı. Eragon'un beklediği gibi sevinç çığlıkları atmadılar, ama başlarla selam verip, "Shadeslayer," diye mırıldandılar. Eragon'un miğferindeki çekiç ve yıldızları görünce hayranlığın yerini şaşkınlık, pek çoğundaysa kızgınlık aldı. Öfkeli Cüceler Feldûnost'un etrafına toplanıp Eragon'a dik dik bakmaya ve küfretmeye başladılar.</p>

  <p>Eragon'un ensesindeki tüyler diken diken oldu. Görünüşe göre beni ailesine kabul etmek Hrothgar'ın verdiği en sevimli karar değilmiş.</p>

  <p>Öyle görünüyor, diye onayladı Saphira. Senin üzerindeki etkisini güçlendirmiş olabilir, ama bunu Cücelerin çoğunu kızdırma pahasına yapmış... Kan dökülmeden gözden kaybolsak iyi olur.</p>

  <p>Thorv ve diğer muhafızlar kalabalık yokmuş gibi ilerlemeye devam etti, yedi kat boyunca yolu açtı. Sonunda onları Celbedeil'den ayıran yalnızca bir kapı kaldı. Thorv sola, dağın yamacına yaslanan ve ön taraftan iki büyük kuleyle korunan büyük salona doğru döndü.</p>

  <p>Salona yaklaşırlarken bir grup silahlı Cüce evlerin arasından çıkıp kalın bir saf oluşturarak yolu kapattı. Yüzlerini uzun, mor renkli peçeler örtüyor ve zırh başlıkları gibi omuzlarına dökülüyordu.</p>

  <p>Muhafızlar yüzlerinde sert ifadelerle Feldûnostların dizginlerini çekip yavaşladılar. "Ne oluyor?" diye sordu Eragon, Orik'e, ama Cüce yalnızca başını iki yana sallayıp bir elinde baltayla ilerledi.</p>

  <p>"Etzil nithgech!" diye bağırdı peçeli bir Cüce, yumruğunu kaldırarak. "Formv Hrethcarach... formv Jurgencarmeitder nos eta goroth bahst Tarnag, dür encesti rak kythn! Jok is warrev az barzûlegur dür dûrgrimst, Az Sweldn rak Anhûin, beron tor rak Jurgenvren? Ne udim etal os rast knurlag. Knurlag ana..." Bir dakika boyunca artan bir hırçınlık ve öfkeyle söylenmeye devam etti.</p>

  <p>"Vrvron!" diye kükredi Thorv. onun sözünü keserek. Ardından iki Cüce tartışmaya başladı. Sert konuşmalara rağmen</p>

  <p>Eragon, Thorv'un diğer Cüceye saygı duyduğunu görebiliyordu.</p>

  <p>Eragon yana doğru kaydı –Thorv'un Feldûnost'unun ilerisini daha iyi görmek istiyordu– ve peçeli Cüce birden sesini kesip dehşet ifadesiyle Eragon'un miğferini işaret etti.</p>

  <p>"Knurlag qana qiranu Dûrgrimst Ingeitum!" diye bağırdı. "Qarzul ana Hrothgar oen volfild..."</p>

  <p>"Jok is frekk dûrgrimstvren?" diye sessizce araya girdi Orik, baltasını çekerek. Endişelenen Eragon, Aryaya baktı, ama o Eragon'u fark etmeyecek kadar dikkatle konuşmaları dinliyordu. Eragon gizlice elini aşag1 indirip Zar'roc'un telle sarılmış kabzasını tuttu.</p>

  <p>Garip Cüce sertçe Orik'e baktı, sonra cebinden demir bir yüzük çıkardı, sakalından aldığı üç teü bu yüzüğe sardı ve vurdumduymaz bir şekilde yola fırlatıp arkasından da tükürdü. Başka bir söz ya da işaret olmaksızın mor peçeli Cüceler tek sıra halinde yürüyüp uzaklaştılar.</p>

  <p>Yüzük granit zemine çarparken Thorv. Orik ve diğer savaşçılar irkildi. Arya bile şaşkına dönmüş gibiydi. Daha genç iki Cücenin rengi attı ve kılıçlarına uzandılar, ama Thorv. "Eta!" diye bağırınca durdular.</p>

  <p>Onların tepkileri Eragon'u kaba konuşmalardan daha fazla rahatsız etmişti. Orik tek başına ilerleyip yüzüğü bir keseye koyarken Eragon sordu. "Ne anlama geliyor bu?"</p>

  <p>"Düşmanların olduğu anlamına geliyor," dedi Thorv.</p>

  <p>Savunma kulesinin ötesinde geniş bir avlu vardı. Avlunun kenarlarına fenerler ve sancaklarla süslenmiş olan üç ziyafet masası dizilnüşti. Masaların önünde bir grup Cüce duruyordu. En öndeki kır sakallı Cüce kurt derisiyle sarınıp sarmalanmıştı. Kollarım iki yana açıp, "Tarnag'a, Dürgrimst Ragni Hefthyn'in evine hoş geldiniz," dedi. "Senden övgüyle söz edildiğini duyduk, Eragon Shadeslayer. Ben Ûndin, Derûnd'un oğlu ve klan şefi."</p>

  <p>Bir Cüce daha ileri çıktı. Onda bir savaşçının omuzları ve göğsü. Eragon'un yüzünden bir an olsun ayrılmayan gölgeli siyah gözleri vardı. "Ve ben de Orm Bloodax"ın oğlu Gannel. Dûrgrimst Quan'in klan şefi."</p>

  <p>"Sizin konuğunuz olmak onur verici," dedi Eragon, başını eğerek. Umursanmayan Saphira'nın kızgınlığını hissedebiliyordu. Sabırlı ol, diye mırıldandı, gülümseyerek.</p>

  <p>Saphira genizden homurdandı.</p>

  <p>Klan şefleri Arya ve Orik'i selamladılar, ama konukseverlikleri tek tepkisi avucunda yüzükle elini uzatan Orik'in gözünde etkisizdi.</p>

  <p>Ûndin'in gözleri irileşti, yüzüğü dikkatle aldı. zehirli bir yılanmış gibi başparmağıyla işaret parmağının arasında sıktı.</p>

  <p>"Bunu size kim verdi?"</p>

  <p>"Az Sweldn rak Anhûin. Ve bana değil Eragon'a verdi."</p>

  <p>Yüzlerde bir telaş ifadesi dolaşırken Eragon'un önceki korkusu geri geldi. Cücelerin hiç korkmadan tek başına koca bir Kull grubuyla karşı karşıya geldiğini görmüştü. Eğer yüzük cesaretlerini zayıflatıyorsa gerçekten korkunç bir şeyi sembolize ediyor olmalıydı.</p>

  <p>Ûndin danışmanlarının mırıltılarını dinlerken kaşlarını çattı. "Bu konuyu konuşmamız gerek," dedi. "Shadeslayer, senin onuruna bir ziyafet hazırlandı. Hizmetkârlarımın sana odanı göstermesine izin verirsen biraz dinlenirsin ve sonra başlayabiliriz."</p>

  <p>"Tabi." Eragon, Snowfire'ın dizginlerini bekleyen Cüceye verip rehberi izledi. Kapı eşiğinden geçerken geriye dönüp baktı ve Arya'yla Orik'in kafa kafaya vermiş telaş içinde klan şefleriyle konuştuklarını gördü. Geç kalmam, diye Saphira'ya söz verdi.</p>

  <p>Cüce boyutlarındaki koridorlardan eğilerek geçtikten sonra kendisine verilen odanın ayakta rahatça durabileceği kadar geniş olduğunu görüp rahatladı. Hizmetkâr başıyla selam verip, "Grimstborith Ûndin hazır olunca geri geleceğim," dedi.</p>

  <p>Cüce gidince Eragon derin bir nefes almak için durdu, sessizliğin tadını çıkardı. Ama peçeli Cücelerle karşılaşması aklından çıkmadığı için rahatlaması zor oluyordu. En azından Tarnag'da uzun süre kalmak zorunda değiliz. Bu onların bizi engellemelerini önler.</p>

  <p>Eldivenlerini çıkararak alçak yatağın yanına yerleştirilmiş olan mermer lavaboya gitti. Ellerini suya soktu, sonra gayri ihtiyari bir çığlıkla geri çekti. Su neredeyse kaynama sıcaklığındaydı. Bu kölelerin âdeti olmalı, diye düşündü. Suyun biraz soğumasını bekledi, sonra yüzünü, boynunu silip derisinden buhar yükselerek temizlendi.</p>

  <p>Yeniden canlandığını hissederek külot pantolonunu ve tuniğini çıkardı, Ajihad'ın cenazesinde giydiği kıyafeti üzerine geçirdi. Zar'roc'a dokundu, ama bunun Ûndin'in masasına hakaret olacağına karar vererek onun yerine av bıçağını beline taktı.</p>

  <p>Sonra sırt çantasından Nasuada'nın Islanzadi'ye götürme görevi verdiği parşömeni çıkardı, elinde tartarak nereye saklayacağına karar vermeye çalıştı. Mektup okunabileceği ya da çalmabileceği şekilde açıkta bırakamayacağı kadar önemliydi. Daha iyi bir yer düşünemeyerek rulo şeklindeki parşömeni koluna soktu. Bir dövüşe girmediğim takdirde burası güvende olacaktır, dövüşe girersem zaten daha fazla endişelenmem gereken şeyler olacak.</p>

  <p><br /></p>

  <p>Hizmetkâr sonunda Eragon'u almak için geldiğinde vakit öğleni bir saat kadar geçmişti, ama güneş yüksek dağların arkasında çoktan kaybolmuş, Tarnag'ı alacakaranlığa gömmüştü. Salondan çıkan Eragon şehrin dönüşümüyle serseme dönmüştü. Gecenin erken gelişiyle Cücelerin fenerleri gerçek güçlerini gösteriyor, sokakları saf, bütün vadiyi parlatan sarsılmaz bir ışıkla aydınlatıyordu.</p>

  <p>Ûndin ve diğer Cüceler masaların etrafına toplanmış, Saphira da iki uçtan birine oturmuştu. Kimse onun pozisyonu konusunda tartışmak istiyor gibi görünmüyordu.</p>

  <p>Bir şey oldu mu, diye sordu Eragon.</p>

  <p>Ûndin ilave savaşçılar istedi, sonra kapıları kapattırdı.</p>

  <p>Bir saldırı mı bekliyor?</p>

  <p>En azından bu olasılık konusunda endişeli.</p>

  <p>"Eragon, lütfen bana katıl," dedi Ûndin, sağındaki sandalyeyi işaret ederek. Klan şefi, Eragon'la birlikte oturdu, diğerleri de onları taklit etti.</p>

  <p>Eragon ikisi de keyifsiz görünse de Orik'in Arya'yla birlikte masanın tam karşısında olduğunu görüp sevindi. Orik'e yüzüğü soramadan önce Ûndin masaya bir şaplak indirip kükredi. "Ignh az voth!"</p>

  <p>Hizmetkârlar üzerlerinde et, börek ve meyve yığınları olan altın tabaklarla birlikte içeri koşturdular. Üç sıraya bölündüler –her masa için bir sıra– ve tabaklan gösterişli hareketlerle masalara bıraktılar.</p>

  <p>Önlerinde çeşitli yumru köklerle dolu çorbalar ve güveçler, kızarmış geyik eti, ekşi hamurdan yapılma uzun, sıcak ekmek somunlan ve üzerlerinden böğürtlen reçellerinin sızdığı ballı kekler duruyordu. Yeşillik yatağında maydanozla süslenmiş alabalık ve nehre geri kaçmayı umuyormuş gibi kederle peynir tabağına bakan konserve yılanbalığı yatıyordu. Her masada doldurulmuş keklik, kaz ve ördek sürüsüyle çevrelenmiş bir kuğu oturuyordu.</p>

  <p>Her yerde mantar vardı: sulu şeritler halinde kızartılmış, bone gibi bir kuşun kafasına oturtulmuş veya et suyu hendeğinin ortasına oturtulmuş kale biçiminde oyulmuş mantarlar. Eragon'un yumruğu büyüklüğünde kabank beyaz mantarlardan, yanlışlıkla ağaç kabuğu sanabileceği mantarlara, mavi etlerini sergilemek için güzelce doğranmış lezzetli zehirli mantarlara kadar inanılmaz bir mantar çeşitliliği sergileniyordu.</p>

  <p>Derken ziyafetin en gösterişli yemeği getirildi: sosla parlayan kızarmış dev bir domuz. En azından Eragon onun domuz olduğunu sanıyordu, Çünkü gövdesi Snowfire'mki kadar büyüktü ve taşımak için altı Cüce gerekiyordu. Dişleri onun kollarından daha uzundu, burnu başı kadar iriydi. Ve kokusu gözlerini sulandıran keskin dalgalar halinde herkesi etkilemişti.</p>

  <p>"Nagra," diye fısıldadı Orik. "Dev domuz. Ûndin, seni bu gece gerçekten onurlandırıyor, Eragon. Yalnızca en cesur Cüceler Nagra'yı avlamaya cesaret edebilir ve yalnızca büyük kahramanlık göstermiş olanlara servis yapılır. Aynca seni Durgrimst Nagra'ya karşı destekleyeceğini gösterdiğini de düşünüyorum."</p>

  <p>Eragon kimsenin kendisini duymaması için öne doğru eğildi. "O halde bu Beor Dağları'run yerlisi olan başka bir hayvan. Başka ne var?"</p>

  <p>"Bir Nagra'yı yiyebilecek büyüklükte ve bir Feldûnost'u yakalayacak çeviklikte orman kurtları var. Bizim Urzhadn, Elflerin bu zirvelerin adını taklit ederek Beorn dedikleri mağara ayıları var. Bu dağların adı hiçbir ırkla paylaşmadığımız bir sır olduğu için biz öyle söylemiyoruz. Ve..."</p>

  <p>"Smer voth," dedi Ûndin konuklarına gülümseyerek. Hizmetkârlar hemen küçük kavisli bıçaklarını çıkararak Nagra'dan parçalar kestiler ve herkesin –Arya hariç– tabağına koydular. Saphira için de büyükçe bir parça ayırdılar. Ûndin yeniden gülümsedi, hançerini çıkarıp etten bir parça kesti.</p>

  <p>Eragon kendi bıçağına uzandı, ama Orik kolunu yakaladı. "Bekle."</p>

  <p>Ûndin yavaşça çiğnedi, gözlerini yuvalarında döndürerek abartılı bir şekilde başını salladı, sonra eti yutup, "lif gauhnith!" dedi.</p>

  <p>"Şimdi," dedi Orik, yemeğine dönerken. Aynı anda masalarda birden sohbetler başlayıverdi.</p>

  <p>Eragon daha önce hiç böyle bir şey tatmamıştı. Sulu, yumuşak ve garip bir şekilde baharatlıydı –sanki et bal ve elma şarabına yatırılmıştı– ve ete lezzet katması için eklenen nane tadı daha da güçlendirmişti. Bu kadar büyük bir şeyi pişirmeyi nasıl başarıyorlar acaba ?</p>

  <p>Ağır ağır, dedi Saphira, Nagra'sını yerken.</p>

  <p>Orik lokmalar arasında, "Bu klanlar arasında zehirlemenin yaygın olduğu günlerden kalma bir âdet. Yemeğin tadına önce ev sahibi bakar ve konukları için güvenli olduğunu gösterir," dedi.</p>

  <p>Ziyafet sırasında Eragon zamanım çok sayıda yemeğin tadına bakmak, Orik, Arya ve masada oturan Cücelerle sohbet etmek arasında böldü. Ziyafet çok büyük olduğu için bu şekilde saatler hızla geçti, son yemek servis edilirken, son lokma ve son kadeh tüketilirken vakit öğleden sonra geç saatler olmuştu. Hizmetkârlar masadakileri kaldırırken Ûndin, Eragon'a dönüp sordu. "Yemek seni memnun etti mi?"</p>

  <p>"Çok lezzetliydi."</p>

  <p>Ûndin başıyla onayladı. "Memnun olduğuna sevindim. Ejderhayla birlikte yiyebilmeniz için masaları dün dışarı taşıttım." Konuşurken bakışarı Eragon'un üzerinden hiç ayrılmıyordu.</p>

  <p>Eragon'un içi buz gibi olmuştu. Ûndin bilerek ya da bilmeyerek Saphira'ya yalnızca bir yaratık gibi davranmıştı. Eragon peçeli Cüceleri özel olarak sormak istiyordu, ama şimdi Ûndin'i rahatsız etmek istemediğinden, "Saphira ve ben size teşekkür ediyoruz," dedi. Sonra, "Efendim, neden bize yüzük attılar?" diye sordu.</p>

  <p>Avluda acı verici bir sessizlik oldu. Eragon gözünün kıyısıyla Orik'in yüzünü buruşturduğunu görebiliyordu. Ama Arya. onun ne yaptığını anlamış gibi gülümsedi.</p>

  <p>Ûndin hançerini kaldırıp kaşlarım çattı. "Karşılaştığınız knurlagn korkunç bir klandır. Süvarilerin çöküşünden önce krallığımızın en eski, en zengin ailelerinin arasındaydılar. Ama iki hata yüzünden sonları geldi: Beor Dağları'nın batı kıyısında yaşıyorlardı ve en büyük savaşçılarım Vrael'in hizmetine vermişlerdi."</p>

  <p>Öfkesi sesinden anlaşılıyordu. "Galbatorix ve lanetli Tövbekârı, onları sizin Urû'baen şehrinizde katletti. Sonra bizim üstümüze gelip çok kişiyi öldürdüler. O klandan yalnızca Grimstcarvlorss Anhûin ve muhafızları hayatta kaldı. Anhûin kısa süre içinde kederinden öldü ve adamları Az Sweldn rak Anhûin, Anhûin'in Gözyaşları adını aldı. Kendilerine kayıplarını ve intikam arzularım hatırlatmak için yüzlerini örttüler."</p>

  <p>Yüzünde bir ifade olmamasını sağlamaya çalışırken Eragon'un yanakları utançla yanıyordu. "Böylece," dedi Ûndin tabağına öfkeyle bakarak. "Telafi için bekleyip avlanarak onlarca yıl boyunca klanlarını yeniden oluşturdular. Ve sonra sen Hrothgar'ın işaretini taşıyarak çıkageldin. Farthen Dûr'daki hizmetin ne olursa olsun bu onlar için en büyük hakarettir. Bu yüzden yüzük de en büyük meydan okumadır. Dûrgrimst Az Sweldn rak Anhûin'in büyük veya küçük her konuda bütün kaynaklarıyla sana karşı geleceği anlamına geliyor. Sana tamamen karşılar ve seni kan düşmanı olarak ilan ettiler."</p>

  <p>"Bedensel zarar vermeyi mi kastediyorlar?" diye sordu Eragon kaskatı bir şekilde.</p>

  <p>Gannel'e bakarken Ûndin'in bakışlarında bir an için tereddüt belirdi, sonra başını iki yana sallayıp boğuk, belki de ortam için biraz yüksek sesli bir kahkaha attı. "Hayır, Shadeslayer! Onlar bile bir konuğa zarar verme cesaretim gösteremez. Bu yasaktır. Onlar senin yalnızca gitmeni, gitmeni, gitmeni istiyorlar." Eragon yine de merak ediyordu. Ama Undin, "Lütfen artık bu tatsız konular hakkında daha fazla konuşmayalım," dedi. "Gannel ve ben, sana arkadaşlığımızla birlikte yiyecek ve içki sunduk; önemli olan da bu değil mi?" Rahip uyum içinde mırıldandı.</p>

  <p>"Çok teşekkür ederiz," dedi Eragon sonunda yumuşayarak.</p>

  <p>Saphira, ona ciddi gözlerle bakıyordu. Korkuyorlar, Eragon. Bir Süvari'nin yardımını kabul etmek zorunda kaldıkları için korkuyorlar ve kızgınlar.</p>

  <p>Evet. Bizimle savaşabilirler, ama bizim için savaşmazlar.</p>
</body>
</html>
