<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Okyanusun Ağzı</h1>

  <p>Camsı deniz, Ejderha Kanadı'nın etrafında kabarıyor, gemiyi havaya kaldırıyordu. Gemi, köpük kaplı dalgaların dik zirvesinde sarsılarak duruyor, sonra ileri fırlıyor, dalganın yüzeyinden aşağıdaki karanlık oluğa doğru hızla iniyordu. Dalgalar halindeki yakıcı sis dondurucu havaya savruluyor, rüzgâr korkunç bir ruh gibi inleyip uluyordu.</p>

  <p>Roran geminin ortasında, sancak tarafındaki iplere tutunmuş, küpeştenin üstünden kusuyordu; ekşi safra dışında bir şey çıkmıyordu. Clovis'in mavnasında olduğundan beri midesi rahatsız etmediğinden kendisiyle gurur duyuyordu, ama yarıştıkları fırtına o kadar şiddetliydi ki Uthar'ın –her biri deneyimli olan– denizcileri bile viskileri midelerinde tutmada zorluk çekiyorlardı.</p>

  <p>Bir dalga gemiye çaprazlama çarptığında, bir buz kütlesi Roran'ın kürek kemiklerinin arasına çarpmış gibi oluyordu. Sular güverteyi iyice ıslattıktan sonra tahliye deliğinden boşalıyor, geldiği yere, köpüren, kabaran, öfkeli okyanusa geri dönüyordu. Roran donmuş ağaç kütükleri kadar hantal parmaklarıyla gözlerindeki tuzlu suyu sildi, kıç tarafındaki mürekkep rengi ufka baktı.</p>

  <p>Belki böylece kokularımızı kaybederler. Iron Kayalıkları'nı geçip Jeod'un, Edur Carthungave ve Uthar'ın Rathbar's Spur olarak tanımladığı yerden kıvrıldıklarından beri siyah yelkenli üç şalupa onları takip ediyordu. "Spine'ın kuyruk kemiği bu," dedi Uthar sırıtarak. Şalupalar, köylülerle daha da ağırlaşan Ejderha Kanadı'ndan daha hızlıydı ve ticaret gemisiyle arasındaki mesafeyi hızla kapatıyordu. Nitekim kısa bir süre sonra gemiyle birbirlerine ok atabilecek kadar yakınlaşmışlardı. En kötüsü de öndeki şalupada büyük ihtimalle bir büyücü bulunmasıydı. Çünkü atışları esrarengiz derecede isabetliydi, ipleri koparıyor, büyük yayları tahrip ediyor ve blokları engelliyordu. Roran onların saldırılarına bakarak İmparator'un artık onu yakalamayla ilgilenmediği, yalnızca Varden'e sığınmasını engellemek istediğini tahmin etti. Tepedeki yağmurla ağırlaşmış bulutların rengi mora dönüp gözü dönmüş bora kuzeybatıdan eserken, Roran yalnızca köylüleri gemiye binmeye, çalışanları geri püskürtmeye hazırlıyordu. Şu anda Uthar Ejderha Kanadı'nı rüzgâra çaprazlama yerleştirmiş, Güney Adaları'na doğru ilerliyorlardı. Orada Beirland'ın sığlık yerleri ve koyları arasında şalupaları kaybetmeyi umuyordu.</p>

  <p>İki şişkin bulut arasında, yatay bir şimşek tabakası titreşti. Karanlık tekrar hâkimiyeti kazanmadan önce dünya, soluk mermer görüntüsüne büründü. Kör edici her panlü, Roran'ın gözlerinin önünde hareketsiz bir sahne yaratıyor, tatsız şimşekler yok olduktan uzun süre sonra bile sahne varlığını korumaya devam ediyordu.</p>

  <p>Sonra yeni bir çatal biçiminde şimşek çaktı ve Roran –tek renkli bir dizi tablodaymış gibi– mizana direğinin bükülüp kınldığını ve geminin ortasına yıkıldığını gördü. Cankurtaran halatını yakalayarak kendini üst güverteye çekti, Bonden'le birlikte direği Ejderha Kanadı'na bağlamaya devam eden kabloları kesip sürükleyerek kıç tarafından suya attılar. Halatlar kesilirken yılan gibi kıvrılıp bükülüyordu.</p>

  <p>Daha sonra Roran güverteye çöküp gemi dalgaların arasına beş... on metre inip kalkarken yerinde kalmak için sağ kolunu küpeşteye doladı. Bir dalga üstünü kaplayıp kemiklerindeki sıcağı emdi. Bütün vücudunu bir titreme kapladı.</p>

  <p>Burda ölmeme izin verme, diye yalvardı, kime olduğunu bilmese de. Bu zalim dalgalarda olmaz. Görevini daha tamamlanmadı. Bu uzun gecede Katrina'yla olan anılarına tutunup yorulduğunda ve umudu onu terk etmekle tehdit ettiğinde bu anılarıyla teselli buldu.</p>

  <p><br /></p>

  <p>Fırtına tam iki gün sürdü ve gece bitmek üzereyken dindi. Ertesi gün beraberinde soluk yeşil bir ufuk, berrak gökyüzü ve kuzey ufkunda yüzen üç siyah yelkenli getirdi. Güneybaüda, Beirland'ın bulanık sımrlan, adaya hâkim olan dağın üstünde toplanan bulut tabakalarının altında uzanıyordu.</p>

  <p>Roran, Jeod ve Uthar, ön taraftaki küçük kamarada buluştu; çünkü kaptanın kamarası revire dönüştürülmüştü. Uthar masanın üstüne deniz haritasını açıp Beirland'ın üzerindeki bir noktayı işaret etti. "Şu anda burdayız," dedi. Alagaesia'nın sahil şeridini gösteren daha büyük bir haritaya uzanıp Jiet Nehri'nin ağzına dokundu. "Ve hedefimiz burası, çünkü yiyeceğimiz bizi Reavstone'a kadar götürmez. Ama yakalanmadan oraya kadar nasıl varacağımız sorusu beni aşıyor. Mizana direğimiz olmadan o lanet olası şalupalar bizi yarın öğlene kadar yakalar; yelkenleri iyi kullanırsak yarın akşama kadar."</p>

  <p>"Direği yenileyemez miyiz?" diye sordu Jeod. "Bu büyüklükte gemilerde böyle onarımlar yapmak için yedek direkler bulunur."</p>

  <p>Uthar omuz silkti. "Aramızda iyi bir gemi marangozu olsa yapabilirdik. Olmadığına göre deneyimsiz ellerin dikeceği direktense hiç direğimiz olmamasını tercih ederim, çünkü devrilip birisini yaralayabilir."</p>

  <p>"Büyücü ya da büyücüler olmasa dövüşelim diyeceğim, çünkü bizim sayımız şalupanın mürettebatından çok daha fazla," dedi Roran. "Şu durumda dövüşe girmeye isteksizim. Varden'e yardım etmek için gönderilen gemilerin kaçının ortadan kaybolduğu düşünülürse kazanmamız mümkün görünmüyor."</p>

  <p>Homurdanan Uthar bulundukları konumun etrafına bir halka çizdi. "Rüzgârın bizim yanımızda olduğunu var sayarsak yarın akşama kadar bu kadar ilerleyebiliriz. İstesek Beirland veya Nia'da bir yerde karaya çıkabiliriz, ama bunun ne işimize yarayacağını bilmiyorum. Kapana kısılmış oluruz. Şalupalardaki askerler veya Ra'zac ya da Galbatorix'in kendisi bizi istediği gibi yakalayabilir."</p>

  <p>Roran kaşlarını çatarak seçeneklerini düşündü; şalupalarla savaş kaçınılmaz görünüyordu.</p>

  <p>Birkaç dakika boyunca dalgaların gövdeye vururken çıkardığından başka ses duyulmadı. Sonra Jeod parmağını Beirland'la Nia arasında bir yere koyup Uthar'a bakarak sordu. "Ya Domuz Gözü?"</p>

  <p>Roran yaralı denizcinin renginin gerçekten beyazladığını görüp şaşırdı. "Bu riske giremem, Üstat Jeod, hayatım pahasına olmaz. O lanetli yere gitmektense şalupalarla savaşıp denizde ölmeyi tercih ederim. Orası Galbatorix'in fılosundakilerin iki katı kadar gemi tüketti."</p>

  <p>"Sular çekilince ve kabarınca ordan geçmenin son derece güvenli olduğunu okuduğumu hatırlıyorum," dedi Jeod, arkasına yaslanarak. "Öyle değil mi?"</p>

  <p>Uthar büyük ve belirgin bir isteksizlikle kabul etti. "Evet. Ama Göz o kadar geniş ki tahrip olmadan geçmek için zamanlamayı çok iyi yapmak gerek. Şalupalar kuyruğumuzdayken bunu başarmamız çok zor."</p>

  <p>"Ama eğer başarırsak," diye ısrar etti Jeod. "Eğer zamanlamayı doğru yaparsak şalupalar kenara çarpar veya –eğer cesaretleri yetmezse– Nia'nın etrafından dolaşmak zorunda kalırlar. Bu da bize Beirland boyunca gizlenecek yer bulmamız için zaman kazandırır."</p>

  <p>"Eğer, eğer... Bizi ezici derinliğe gönderirsin değil mi?"</p>

  <p>"Hadi Uthar, korkun mantıksız. Teklif ettiğim şey tehlikeli, kabul ediyorum, ama Teirm'den kaçmaktan daha tehlikeli değil. Yoksa bir deliği geçme yeteneğinden mi kuşku duyuyorsun? Bunu yapacak kadar erkek değil misin?"</p>

  <p>Uthar çıplak kollarını göğsünde kavuşturdu. "Göz'ü hiç görmediniz, değil mi efendim?"</p>

  <p>"Gördüğümü söyleyemem."</p>

  <p>"Yeterince erkek olmamam değil sorun, yalnızca Göz bir erkeğin gücünü aşıyor; en büyük gemilerimizi, en görkemli binalanmızı, aklınıza gelecek her şeyi rezil eder. Onu ayartmaya çalışmak bir çığdan hızlı koşmaya benzer; başarılı olabilirsiniz, ama sonra toza dönüşebilirsiniz."</p>

  <p>"Nedir bu Domuz Gözü?" diye sordu Roran.</p>

  <p>"Okyanusun doymak bilmez ağzı," dedi Uthar.</p>

  <p>Jeod daha sakin bir ses tonuyla, "Bir girdap, Roran. Göz, Beirland ve Nari arasında çarpışan akıntıların bir sonucu olarak oluşuyor. Dalga genişlediğinde Göz kuzeyden batıya döner. İnceldiğinde kuzeyden doğuya döner," dedi.</p>

  <p>"O kadar tehlikeli görünmüyor."</p>

  <p>Uthar başını iki yana sallayarak bir kahkaha attı. "O kadar tehlikeli değil, diyor! Ha!"</p>

  <p>"Anlamadığın şey çavlanın büyüklüğü," diye devam etti Jeod. "Ortalama olarak, Göz'ün merkezinin çapı bir fersahtır, ama havuzun kolları onla on beş mil uzunluğunda olabilir. Göz tarafından yutulacak kadar şanssız olan gemiler, okyanusun dibini boyluyor ve ordaki çentikli kayalara çarpıyor. Gemilerin parçaları genellikle iki adanın sahillerine vuruyor."</p>

  <p>"Bu rotayı izlememizi bekleyen kimse olabilir mi?" diye sordu Roran.</p>

  <p>"Hayır ve bunun iyi bir nedeni var," diye kükredi Uthar. Jeod da aynı zamanda başını sallıyordu.</p>

  <p>"Göz'ü geçmemiz mümkün mü?"</p>

  <p>"Bunu yapmak çok aptalca olur."</p>

  <p>Roran başıyla onayladı. "Bunun riske atmak istemediğin bir şey olduğunu biliyorum, Uthar, ama seçeneklerin sınırlı. Ben denizci değilim, bu yüzden senin yargılarına güvenmem gerekir: Göz'ü geçebilir miyiz?"</p>

  <p>Kaptan tereddüt etti. "Belki evet, belki hayır. O canavarın beş mil yakınına gitmek için katıksız bir deli olmalısınız."</p>

  <p>Roran çekicini çıkarıp masaya indirdi, bir santim derinliğinde bir çentik açtı. "Ben katıksız bir deliyim!" Denizci huzursuzlanıp bakışlarını kaçırana dek denizcinin gözlerine baktı. "Bulunduğumuz noktaya kadar, gereksiz yere endişelenenlerin yapılamayacağını ya da yapılmaması gerektiğini söylediği şeyleri yaparak geldiğimizi sana hatırlatmama gerek var mı? Biz Carvahalllliler evlerimizi terk etmeye ve Spine'ı geçmeye cesaret ettik. Jeod Ejderha Kanadı'nın çalınabileceğini düşünmeye cüret etti. Sen neye cüret edeceksin, Uthar? Eğer Göz'ü geçme cesaretini gösterir ve ardından bu hikâyeyi anlatacak kadar yaşarsak en büyük denizcilerden biri olarak tarihe geçeceksin. Şimdi bana cevap ver, ama doğru olarak: bu yapılabilir mi?"</p>

  <p>Uthar elini yüzünde gezdirdi. Konuştuğunda sesi, Roran'ın patlamasını boş tehditlere bırakmasına neden olmuş gibi alçaktı. "Bilmiyorum, Stronghammer... Göz'ün normal durumuna dönmesini beklersek şalupalar bize çok yakın olabilir, biz geçersek onlar da geçebilir. Ve eğer rüzgâr zayıflarsa akıntıya kapılır ve ondan kurtulamayabiliriz."</p>

  <p>"Bir kaptan olarak bunu denemeyi istiyor musun? Ne Jeod, ne de ben senin yerine Ejderha Kanadı'na komuta edemeyiz."</p>

  <p>Uthar uzunca bir süre haritalara baktı. Bulundukları yerden bir iki çizgi çekip Roran'ın hiçbir şey anlamadığı rakamlar tablosu hazırladı. Sonunda, "Korkarım sonumuza doğru gidiyoruz, ama evet, gemiyi ordan geçirmek için elimden geleni yapacağım," dedi.</p>

  <p>Tatmin olan Roran çekicini kaldırdı. "Öyle olsun bakalım."</p>
</body>
</html>
