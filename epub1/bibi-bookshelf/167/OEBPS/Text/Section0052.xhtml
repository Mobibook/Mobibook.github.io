<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Bilgeliğin Başlangıcı</h1>

  <p>Eragon'un Ellesmera'da geçirdiği günler birbirinin aynı olarak devam ediyordu; zamanın çam ormanı şehrinde bir etkisi yok gibiydi. Öğleden sonraları ve akşamlar uzayıp ormanı zengin gölgelerle yasaklarken bile mevsim değişmiyordu. Elflerin sihriyle her ayın çiçekleri açıyor, havada dolaşan sihirlerle gelişiyorlardı.</p>

  <p>Eragon güzelliği ve sessizliği, ağaçlardan büyüyen zarif binaları, alacakaranlıkta yankılanan büyüleyici sarkılan, esrarengiz evlerin içine gizlenen sanat çalışmaları, Elflerin tatlı kaçık neşeleriyle karışan kendi içgözlemleriyle Ellesmera'yı sevmeye başlamıştı.</p>

  <p>Du Weldenvarden'deki vahşi hayvanların avcılardan korkusu yoktu. Eragon sık sık kuş yuvasından bakıp bir Elfin bir geyiği ya da gri bir tilkiyi okşayıp, meydanın kenarında dolaşarak kendini göstermekten çekinen bir ayıya bir şeyler mırıldandığını seyrediyordu. Bazı hayvanların tanınabilir bir biçimi yoktu. Geceleri ortaya çıkıyor, çalıların arasında hareket edip homurdanıyor ve eğer Eragon yaklaşmaya cesaret ederse kaçıyorlardı. Bir keresinde tüylü bir yılana benzer bir yaratık, bir keresinde de bedeni dalgalanıp ortadan kaybolarak yerinde dişi kurt bırakan beyaz kaftanlı bir kadın görmüştü.</p>

  <p>Eragon ve Saphira fırsatları olduğunda Ellesmera'yı keşfetmeye devam ediyordu. Ya yalnız ya da Orik'le birlikte gidiyorlardı, çünkü Arya artık onlara katılmıyordu. Fairth'ini kırdığından beri Eragon, onu görmemişti. Onu ara sıra ağaçların arasında oradan oraya koşarken görüyor, ama ne zaman özür dilemek için yaklaşsa Arya kaçıyor, onu antik çamların arasında yalnız bırakıyordu. Sonunda Eragon, eğer onunla olan ilişkisini düzeltme fırsatı istiyorsa inisiyatifi ele alması gerektiğini fark etmişti. Bu yüzden bir akşam ağacının yanındaki patikadan bir buket çiçek toplayıp Tialdari'ye doğru yola çıktı. Dinlenme odasındaki bir Elfe Arya'nın odasının nerede bulunduğunu sordu.</p>

  <p>Arya'ya ait bölüme geldiğinde perde kapı açıktı. Kapıyı çalınca kimse cevap vermedi. İçeri girip asma kaplı geniş oturma odasını incelerken yaklaşan ayak seslerini dinledi. Oturma odası bir tarafta küçük bir yatak odasına, karşı tarafta çalışma odasına açılıyordu. İki fairth duvarları süslüyordu: gümüş rengi saçlı haşin bakışlı, gururlu bir Elfin portresinin Kral Evandar'a ait olduğunu tahmin etti; daha genç olan erkek Elfinse kim olduğunu bilmiyordu.</p>

  <p>Eragon dairede dolaşıp hiçbir şeye dokunmadan bakmaya, Arya'nın hayatına göz atmanın tadını çıkarmaya devam etti. Onun ilgileri ve hobileri hakkında her şeyi öğrenmeye çalışıyordu. Yatağının yanında içine siyah bir gündüzsefasının yerleştirilmiş olduğu camdan bir küre duruyordu; masasının üstünde düzgün parşömen kâğıtları istiflenmişti; bir tanesinin üstünde şöyle bir başlık vardı: Osilon; Hasat Raporu ve Gil'ead'daki Gözlem Kulesi Tarafından Fark Edilen Hareket; açık pencerenin pervazındaki üç minyatür ağaç antik dildeki glifler şeklinde büyümüştü, gliflerin anlamı barış, güç ve bilgelikti; ağaçların yanındaki bir kâğıtta karalamalarla ve çiziklerle dolu bitirilmemiş bir şiir vardı, şöyle diyordu:</p>

  <blockquote style="margin: 20px 0 20px 40px; border: none; padding: 0px;">
    <p>Ayın altında, parlak, beyaz ayın,<br />
    Bir havuz var, düz, gümüşi,<br />
    Fundalıkların ve çalıların,<br />
    Ne kara kalpli çamların arasında.</p>

    <p>Bir tas düşer, canlı bir taş,<br />
    Ay yarılır, parlak beyaz ay.<br />
    Fundalıkların ve çalıların,<br />
    Ve kara kalpli çamların arasında.</p>

    <p>Kırık ışık parçası, ışık kılıcı,<br />
    Havuzda dalgalanıyor,<br />
    Sessiz göl, hareketsiz göl,<br />
    Oradaki yalnız göl.</p>
  </blockquote>

  <p>Gece, karanlık ve yoğun gece, Gölgeler çırpınıyor, şaşkın gölgeler, Bir zamanlar... Girişin yanındaki masaya giden Eragon buketini bırakıp gitmek üzere döndü. Arya'nın kapıda durduğunu görünce donup kaldı. Arya, onun varlığından ürkmüş görünüyordu, sonra duygularuu kayıtsız bir ifadenin arkasına gizledi.</p>

  <p>Sessizce birbirlerine baktılar.</p>

  <p>Buketi kaldırdı, yan uzatır gibi yaptı. "Faolin gibi senin için çiçek yapamıyorum, ama bunlar samimiyetle toplanan çiçekler ve bulabildiğim en iyileri."</p>

  <p>"Bunları kabul edemem, Eragon."</p>

  <p>"Onlar... o tür bir hediye değiller." Durakladı. "Bu bir bahane değil, ama yaptığım resmin seni nasıl zor bir duruma sokacağını önceden fark etmemiştim. Bu yüzden üzgünüm ve affını diliyorum... Ben yalnızca bir fairth yapmak istiyordum, sıkıntıya yol açmak değil. Çalışmalarımın önemini anlıyorum, Arya ve senin peşinde dolaşmak için onlara boş vermemden korkmana gerek yok." Destek olmadan bu kadar uzun süre ayakta kalmaktan dolayı başı dönerek sendeledi ve duvara yaslandı. "Hepsi bu."</p>

  <p>Arya, ona uzun süre baktı, sonra yavaşça uzanıp buketi aldı, burnuna götürdü. Bu süre içinde gözleri Eragon'unkilerden hiç ayrılmadı. "Bunlar samimi çiçekler," diye doğruladı. Bakışları Eragon'un ayaklarına doğru indi, sonra tekrar yukarı çıktı.</p>

  <p>"Hasta mıydın?"</p>

  <p>"Hayır. Sırtım."</p>

  <p>"Duydum, ama şey olduğunu düşünmedim..."</p>

  <p>Eragon duvara dayanıp doğruldu. "Gitmeliyim."</p>

  <p>"Dur." Arya bir an tereddüt etti, sonra onu pencerenin önüne götürüp duvardan çıkan minderli banka oturttu. Dolaptan iki kadeh çıkarıp içine kurumuş ısırganotu yaprakları ufaladı. Kadehleri suyla doldurup, "Kayna," diyerek, çay için su ısıttı.</p>

  <p>Bir kadehi Eragon'a verdi. Eragon sıcaklığın içine süzülmesi için kadehi iki eliyle tuttu. Camdan dışarı, altı metre aşağıdaki zemine baktı. Elfler kraliyet bahçelerinde dolaşıyor, konuşup şarkı söylüyordu, ateşböcekleri alacakaranlıkta uçuşuyordu.</p>

  <p>"Keşke..." dedi Eragon. "Keşke hep böyle olsa. O kadar sessiz ve mükemmel ki."</p>

  <p>Arya çayını karıştırdı. "Saphira nasıl?"</p>

  <p>"Aynı. Ya sen?"</p>

  <p>"Varden'e dönmeye hazırlanıyorum."</p>

  <p>Eragon'un içini bir telaş kapladı. "Ne zaman?"</p>

  <p>"Kan Yemini Kutlamaları'ndan sonra. Zaten burda çok fazla oyalandım, ama gitmeyi hiç istemiyorum ve Islanzadi de kalmamı istiyor. Ayrıca... Kan Yenlini Kutlamaları'na hiç katılmamıştım ve o bizim en önemli törenlerimizdendir." Kadehin üstünden Eragon'a baktı. "Oromis'in senin için yapabileceği hiçbir şey yok mu?"</p>

  <p>Eragon yorgun bir şekilde omuz silkti. "Bildiği her şeyi denedi."</p>

  <p>Çaylarını yudumlayıp bahçedeki patikalarda dolaşan gruplara baktılar. "Peki ama çalışmaların iyi gidiyor mu?"</p>

  <p>"Gidiyor." Takip eden sessizlikte Eragon müsvedde kâğıtları alıp çalışmasını ilk kez okuyormuş gibi el yazısını inceledi. "Sık sık şiir yazar mısın?"</p>

  <p>Arya kâğıdı almak için elini uzattı, rulo haline getirip yazılarının görünmesini engelledi. "Kan Yemini Kudamalan'na katılan herkesin kendi eseri olan ve diğerleriyle paylaşacağı bir şiir, bir şarkı veya onun gibi bir sanat çalışması getirmesi şarttır. Ben benimki üzerinde çalışmaya yeni başladım."</p>

  <p>"Bence çok iyi."</p>

  <p>"Fazla şiir okumuş olsaydın..."</p>

  <p>"Okudum."</p>

  <p>Arya durakladı, sonra başını eğip, "Beni bağışla. Gil'ead'da ilk kez gördüğüm insan değilsin artık," dedi.</p>

  <p>"Hayır. Ben..." Durup kadehi ellerinin arasında döndürerek doğru sözcükleri aradı. "Arya... yakında gidiyorsua Eğer bu seni son görüşüm olursa buna çok üzülürüm. Daha önce yaptığımız gibi ara sıra buluşamaz mıyız? Bize Ellesmera'yı biraz daha gösterebilirsin."</p>

  <p>"Bu pek akıllıca olmaz," dedi Arya, yumuşak, ama kararlı bir sesle.</p>

  <p>Eragon başını kaldırıp ona baktı. "Patavatsızlığımın cezasını arkadaşlığını yitirerek mi ödemeliyim? Sana karşı hissettiklerim elimde değil, ama aptallığımın arkadaşlığımızı bozmasındansa Durza'nın açtığı bir yaraya daha razı olurdum. Arkadaşlığımıza çok değer veriyorum."</p>

  <p>Kadehini dudaklarına götüren Arya çayının son yudumunu bitirdikten sonra karşılık verdi. "Bekleyip geleceğin neler getireceğini görmemiz gerek. Bir söz vermiyorum, çünkü meşgulüm ve zamanım olabilir de olmayabilir de."</p>

  <p>Eragon, Arya'nın sözlerinin aralarındaki uzlaşmaya en fazla yaklaşan sözler olduğunu kabul edip bunun için müteşekkir oldu. "Tabi Arya Svit-kona," diyerek başıyla selam verdi.</p>

  <p>Birkaç tatlı söz daha sarf ettiler, ama Arya'nın o gün ondan daha ileri gitmek istemediği açıktı, bu yüzden Eragon, Saphira'nın yanına döndü. Başardığı şey umutlarının yeniden yeşermesini sağlamıştı. Oromis'in verdiği son parşömenin önüne oturup, artık sonuç kadere bağlı, diye düşündü.</p>

  <p><br /></p>

  <p>Eragon kemerindeki keseye uzanarak sabun taşından yapılma nalgask –fındık yağıyla eritilen balmumu– kabını çıkarıp yüzünü kavuran soğuğa karşı korumak için dudaklarına sürdü. Keseyi kapatıp kollarını Saphira'nın boynuna doladı, altlarındaki bulutların göz kamaştırıcı ışıklarından korunmak için yüzünü dirseğinin çukuruna gömdü. Kendisini takip eden Glaedr'den daha yüksek olan Saphira'nın kanatlarınınyorulmak bilmez çırpınışı işitmesini bastırıyordu.</p>

  <p>Şafaktan öğleden sonranın ilk saatlerine kadar güneybatı yönünde uçtular. Saphira ve Glaedr arasındaki coşkulu dövüş rauntları için sık sık durdular. Bu dövüşler sırasında Eragon, akrobatik dönüşlerde düşmemek için kollarını eyere bağlamak zorunda kalıyordu. Sonra kayar düğümü dişleriyle çekerek kendini serbest bırakıyordu.</p>

  <p>Yolculuk, ormanın üstünde yükselen dört dağ yığınına vardıklarında sona erdi. Eragon'un Du Weldenvarden'de gördüğü ilk dağlardı bunlar. Karla kaplı ve rüzgâra açık tepeleriyle bulut örtülerini delmiş, derin yarıklarla dolu sırtını bu yükseklikte ısı vermeyen güneşe dönmüşlerdi.</p>

  <p>Beor Dağları'na kıyasla ne kadar küçük görünüyorlar, dedi Saphira.</p>

  <p>Eragon meditasyon haftalarında alışkanlığı olduğu üzere zihnini her yöne açtı, kendisine zarar verebilecek kimsenin olup olmadığını araştırmak için etrafındaki zihinlere dokundu. Dağların sırtında bir sincabın sıcaklığını hissetti, kuzgunlar, kartallar, ağaçların arasında koşturan sayısız sincap ve dağın daha aşağılarında fare peşinde kıvrılarak ilerleyen kaya yılanlarıylaa her yerde görülebilecek böcek sürüleriyle karşılaştı.</p>

  <p>Saphira, Glaedr'in ilk dağ sırtına inişini beklemek zorunda kaldı. Glaedr devasa kanatlarını katlayıp Saphira için yeterli yer açtı. Üzerine indikleri kayalarla dolu yamaç sert likenlerle sapsarıydı. Üstlerinde dik siyah bir kayalık yükseliyordu. Rüzgârda inleyip parçalanan ve aşağıdaki granitte parçalanan çentikli kalıplar bırakan mavi buz kütlesi için bir destek ve baraj görevi görüyordu bu kayalıklar.</p>

  <p>Bu zirveye Fionula deniyor, dedi Glaedr. Ve bunlar da kardeşlen Ethrundr, Merogoven ve Griminsmal. Her birinin kendi hikâyesi var ve bunları geri dönüş yolculuğunda anlatacağım. Ama şimdilik, bu gezinin amacını söyleyeyim, yani ejderhalar, Elfler ve daha sonra da insanlar arasındaki bağın yapısı. İkiniz de bunu biraz biliyorsunuz –ve Saphira'ya tam anlamını üstü örtülü anlattım– ama artık ortaklığınızın ciddi ve derin anlamını öğrenmenizin zamanı geldi, böylece Oromis ve ben artık yokken bunu savunabilirsiniz.</p>

  <p>"Efendim?" dedi Eragon, ısınmak için pelerinine iyice sarınarak.</p>

  <p>Evet, Eragon.</p>

  <p>"Oromis neden burda bizimle birlikte değil?"</p>

  <p>Çünkü en yeni Süvarilerin üstlendikleri toplumsal konumun gerçek önemini anlamalarını sağlamak benim görevim; çünkü bu görev geçmiş yüzyıllarda her zaman yaşlı ejderhanın olmuştur. Ve Oromis göründüğü kadar iyi değil.</p>

  <p>Glaedr kendi üstüne kıvrılıp kayaların arasındaki girintiye sokulurken kayalar çatırdadı. Yaşlı ejderha görkemli başını yere koyup Eragon ve Saphira'ya baktı. Cilalı bir kalkan kadar büyük ve onun İM katı parlak olan altın rengi tek gözüyle onları inceledi. Burun deliklerinden çıkan gri duman rüzgârla dağıldı. Size anlatacaklarım kısmen Elflerin, Süvarilerin ve bilgili insanların bildiği bir şey; ama çoğunu yalnızca Süvarilerin lideri, bir avuç Elf, insanların şu anki hükümdarı ve kuşkusuz ejderhalar biliyor.</p>

  <p>Beni iyi dinleyin, yavrular. Savaşın sonunda ejderhalarla Elfler arasında barış anlaşması yapıldığında, iki ırk arasında bir daha anlaşmazlığın olmaması için Süvariler yaratıldı. Elflerin kraliçesi Tarmunora ve bizi temsil etmek için seçilen ejderha –ki onun adı, durakladı ve Eragon'a bir dizi izlenim iletti: uzun diş; beyaz diş; kırık diş; kazanılan savaşlar; kaybedilen savaşlar; yenen sayısız Shrrg ve Nagra; babası olan yirmi yedi yumurta ve olgunlaşan on dokuz yavru, hiçbir dilde ifade edilemez– sıradan bir anlaşmanın yeterli olmayacağına karar verdi. İmzalanan anlaşmaların bir ejderha için hiçbir anlamı yok. Bizim kanımız sıcak ve yoğundur, yeterli zaman verilirse Elflerle yeniden çatışmaya girmemiz kaçınılmazdı, bin yıl boyunca Cücelerle yaptığımız gibi. Ama Cücelerin tersine ne Elfler, ne de biz bir savaşı daha kaldırabilirdik. İkimiz de çok güçlüydük ve birbirimizi yok ederdik. Bunu önlemenin ve uygun bir anlaşma sağlamanın tek yolu iki ırkı sihirle birleştirmekti.</p>

  <p>Eragon titreyince Glaedr, biraz da eğlenerek, Saphira, dedi. Eğer biraz aklın varsa, Süvarin donmadan önce şu kayalardan birini ateşinle ısıtırsın.</p>

  <p>Saphira boynunu uzattı, testereye benzer dişlerinin arasından çıkan mavi bir alev yamaca çarptı, acı bir koku çıkararak likenleri kararttı. Hava o kadar ısınmıştı ki Eragon yüzünü çevirmek zorunda kaldı. Kayaların altındaki böceklerin cehennemde kavrulduğunu hissetti. Saphira bir buçuk metre ötedeki taşları kıpkırmızı hale getirdikten sonra ağzını kapattı.</p>

  <p>Teşekkür ederim, dedi Eragon. Kavrulan kayaların yanına çömelip ellerini ısıttı.</p>

  <p>Akımı yönlendirmek için dilini kullanmayı unutma, Saphira, dedi Glaedr. Şimdi... Elflerin en bilge büyücülerinin gereken büyüyü yapmaları dokuz yıl sürdü. Yaptıklarında, onlar ve ejderhalar Ilirea'da bir araya toplandılar.</p>

  <p>Elfler büyünün yapısını anlattılar, ejderhalar gücü sağladılar ve birlikte Elflerin ve ejderhaların ruhlarını birleştirdiler.</p>

  <p>Birleşme bizi değiştirdi. Biz ejderhalar medeniyete ait dili kullanma becerisini ve diğer özellikleri kazandık, Elfler bizim uzun ömrümüzü paylaştı, çünkü daha önce onların ömrü de insanlarınki kadar kısaydı. Sonunda en fazla etkilenen Elfler oldu. Bizim büyümüz, ejderhaların büyüsü –ki iliklerimde kadar nüfuz eder– Elflere aktarıldı ve bu arada onlara çok istenen gücü ve zarafeti kazandırdı. İnsanlar hiçbir zaman bu kadar güçlü bir şekilde etkilenmedi, çünkü siz büyüye tamamlandıktan sonra katıldınız ve sizin üzerinizde işlemesi için Elflerle olduğu kadar zaman olmadı. Yine de, dedi Glaedr gözleri parlayarak, sizin ırkınızı da yumuşatarak Alagaesia'ya ilk inen kaba barbarları değiştirdi. Ama Çöküş'ten beri gerilediniz.</p>

  <p>"Cüceler bu büyünün bir parçası oldu mu hiç?" diye sordu Eragon.</p>

  <p>Hayır ve bu yüzden hiç Cüce Süvari yoktur. Onlar ejderhalardan hoşlanmıyor, biz de onlardan ve bize katılma fikrini iğrenç buluyorlardı. Belki de anlaşmamıza katılmamaları bir şanstı, çünkü böylece Elflerin ve insanların çöküşünden kaçtılar.</p>

  <p>Çöküş mü, efendim? diye sordu Saphira, Eragon'un muzip olduğuna yemin edebileceği bir ses tonuyla.</p>

  <p>Evet, çöküş. Üç ırkımızdan biri zarar görürse, hepsi görüyor. Galbatorix, ejderhaları öldürerek kendi ırkına olduğu kadar Elflere de zarar verdi. Elleşmem'da yeni olduğunuz için ikiniz bunu görmediniz, ama Elfler giderek zayıflıyorlar; güçleri bir zamanlar olduğu gibi değil. İnsanlar da kültürlerinin çoğunu kaybedip karmaşa ve yozlaşmanın etkisiyle harcandılar. Yalnızca üç ırkın arasındaki dengesizlik düzeltilirse dünyaya yeniden düzen gelecek.</p>

  <p>Yaşlı ejderha yamacı pençeleriyle yoğurarak küçük taşlar halinde ufalayarak biraz daha rahatlamaya çalıştı. Kraliçe Tarmunora, yaptığı büyüyle yumurtadan çıkan bir yavrunun Süvarisi'yle bağlanmasına izin veren mekanizmayı denetliyordu. Bir ejderha Süvarilere bir yumurta vermeye karar verdiğinde, yumurtanın içindeki ejderhanın bağlanmaya karar verdiği kişiyle bağlantı kurması sağlanana kadar yumurtadan çıkmasını önlemek için yumurtanın üstünde bazı sözler söyleniyor; size bunu daha sonra öğreteceğim. Ejderhalar sınırsız süre için yumurtalarında kalabilirler, zaman sorun değildir, yavru bir zarar da görmez. Sen kendin bunun bir kanıtısın, Saphira.</p>

  <p>Bir Süvari'yle ejderhayı birleştiren bağ, ırklar arasında halihazırda var olan bağın güçlendirilmiş bir türüdür. İnsan veya Elf daha güçlü ve daha dürüst olurken, ejderhaların vahşi özelliklerinin bir kısmı daha makul bir görünüşle yumuşatıldı... Dilini bir sorunun ısırdığını görüyorum, Eragon. Nedir o?</p>

  <p>"Yalnızca..." Duraksadı. "Sizin veya Saphira'nın daha vahşi olduğunuzu hayal edemiyorum. Yani..." diye ekledi endişeyle. "Tabi o kötü bir şey değil de."</p>

  <p>Glaedr gülerken çığ düşüyormuş gibi yer sallandı. Büyük gözünü dikenli kapağının altına doğru yuvarlayıp geri getirdi. Eğer bağı olmayan bir ejderhayla karşılaşsaydın böyle söylemezdin. Bir ejderha hiç kimseye ve hiçbir şeye hesap vermez, neyi isterse alır, akrabaları ve arkadaşları dışında kimse için şejkat taşımaz. Yabani ejderhalar vahşi ve gururluydu, hatta küstah... Dişiler o kadar güçlüydü ki biriyle eşleşmek Süvarilerin ejderhaları arasında büyük bir başarı olarak görülüyordu.</p>

  <p>Galbatorix'in ikinci ejderhası Shruikan'la ortaklığının sapık bir birliktelik olmasının nedeni bu bağın eksikliğidir. Shruikan, Galbatorix'i ortağı olarak seçmedi; bazı kara büyülerle Galbatorix'in deliliğine hizmet etmesi sağlandı. Galbatorix, senin ve Saphira'nın paylaştığı ilişkiyi, Urgallar onun orijinal ejderhasını öldürdüğünde kaybetti.</p>

  <p>Glaedr durup ikisine baktı. Bir tek gözleri kıpırdıyordu. Sizin bağınız, zihinler arasındaki herhangi basit bir bağı aşıyor. Ruhlarınız, kimlikleriniz –buna ne istiyorsanız diyebilirsiniz– orijinal seviyede birbirine kaynaştırıldı. Gözü Eragon'a döndü. Bir insanın ruhunun bedeninden ayrılabileceğine inanıyor musun?</p>

  <p>"Bilmiyorum," dedi Eragon. "Saphira bir keresinde beni bedenimden ayırıp dünyayı onun gözleriyle görmemi sağladı... Artık bedenime bağlı değil gibiydim. Ve eğer büyücülerin çağırdığı hayaletler varsa belki bizim bilincimiz de etten bağımsızdır."</p>

  <p>Glaedr ön pençesinin iğne sivriliğindeki ucunu uzatarak bir taşı çevirdi, yuvasında büzülmüş bir fareyi ortaya çıkardı. Kırmızı diliyle fareyi kaptı; Eragon hayvanın hayatının bittiğini hissederken yüzünü buruşturdu.</p>

  <p>Et yok olduğunda ruh da yok olur, dedi Glaedr.</p>

  <p>"Ama bir hayvan kişi değildir," diye itiraz etti Eragon.</p>

  <p>Yaptığın meditasyonlardan sonra herhangi birimizin bir fareden gerçekten farklı olduğuna inanıyor musun? Bize diğer yaratıklarda olmayan mucizevi bir özelliğin bahsedildiğini ve bunun bir şekilde ölümden sonra varlıklarımızı koruduğuna inanıyor musun?</p>

  <p>"Hayır," diye mırıldandı Eragon.</p>

  <p>Ben de inandığını sanmıyordum. Birbirimize çok yakından bağlı olduğumuz için bir ejderha ya da Süvarisi yaralandığında, birbirlerini gereksiz acıdan, hatta delilikten korumak için kalplerini katılaştırıp aralarındaki bağı kesmeleri gerekir. Ve ruh etten ayrılamayacağı için ortağının ruhunu kendi bedenine alma ve onu orda koruma isteğine karşı direnmelisin, çünkü bu ikinizin de ölümüne yol açar. Bu mümkün olsaydı bile, bir bedende birkaç bilincin olması iğrenç olurdu.</p>

  <p>"Sana en yakın olan kişiden bile uzak ölmek ne kadar korkunç," dedi Eragon.</p>

  <p>Herkes yalnız ölür, Eragon. İster savaş alanındaki bir kral ol, isterse ailenin arasında yatağında uzanmış bir köylü, kimse o boşlukta sana eşlik edemez... Şimdi, bilinçlerinizi ayırma alıştırması yaptıracağım size. Başlıyoruz...</p>

  <p><br /></p>

  <p>Eragon ağaç evin girişine bırakılmış olan yiyecek tepsisine baktı. İçindekileri bir bir saydı: fındık yağı sürülmüş ekmek, böğürtlen, fasulye, bir kâse yeşil yaprak, iki katı pişmiş yumurta –Elflerin inançlarına göre döllenmemiş– ve bir sürahi taze pınar suyu. Her tabağm büyük bir özenle hazırlandığını, Elflerin bütün yemek becerilerini kullandıklarını ve Islanzadi'nin bile kendisinden daha iyi durumda olmadığını biliyordu.</p>

  <p>Ama tepsinin görüntüsüne dayanamıyordu.</p>

  <p>Et istiyorum, diye gürledi, ayaklan yere vurarak odaya girerken. Saphira bulunduğu yerden ona baktı. Bir kâse balık ya da tavuğu bile kabul edebilirim, bu bitmek bilmez sebzeler hariç her şey olabilir. Bunlar karnımı doyurmuyor. Ben at değilim; neden bir at gibi besleneyim?</p>

  <p>Saphira, Ellesmera'ya bakan gözyaşı damlası şekündeki deliğin yanına yürüdü. Son birkaç gündür benim de yemem gerekiyordu. Bana katılmak ister misin? İstediğin kadar et pişirebilirsin ve Elfler bunun farkına bile varmaz.</p>

  <p>İsterim, dedi Eragon neşelenerek. Eyeri getireyim mi?</p>

  <p>O kadar uzağa gitmeyeceğiz.</p>

  <p>Eragon çantasından tuz, baharat ve diğer çeşnileri alıp kendini fazla yormadan Saphira'nın sırtındaki dikenlerin arasına ormandı.</p>

  <p>Kendini boşluğa bırakan Saphira hava akımının kendisini şehrin üstüne taşımasına izin verdi, sıcak hava dalgasında kayarcasına süzüldükten sonra Du Weldenvarden boyunca akıp millerce uzaktaki bir göle akan dereyi takip etti. Yere inip iyice toprağa yapışarak Eragon'un inmesine yardımcı oldu.</p>

  <p>Suyun kenarındaki çimenlikte tavşanlar var. Bakalım onları yakalayabilecek misin? Bu arada ben gidip geyik avlayacağım.</p>

  <p>Ne yani, kendi avını paylaşmak istemiyor musun?</p>

  <p>Hayır, istemiyorum, dedi Saphira huysuzca. Ama eğer o aşırı büyüklükteki fare senden kaçarsa paylaşabilirim.</p>

  <p>Saphira havalanırken Eragon sırıttı. Karmakarışık olmuş çimenlere ve gölü çevreleyen yaban havuçlarına doğru dönüp avını aramaya başladı.</p>

  <p>Bir dakikadan kısa bir süre içinde yuvalarından bir çift ölü tavşan çıkardı. Tavşanları zihniyle bulup on iki ölüm sözcüğünden biriyle öldürmesi çok kısa sürmüştü. Brom ve Oromis'ten öğrendikleri avm heyecan ve zorluğunu yok etmişti. Onları takip etmek zorunda bile değilim, diye düşündü, izleme becerilerini keskinleştirdiği onca yılı hatırlayarak. Keyifsiz bir neşeyle yüzünü buruşturdu. Sonunda istediğim her avı çantama atabiliyorum, ama bu bana çok anlamsız görünüyor. Brom'la çakıl taşıyla avlanırken en azından biraz zorluk yaşıyordum, ama bu... bu bir katliam.</p>

  <p>Kılıç yapan Rhunön'ün uyarısı aklına geldi: "İstediğin her şeyi birkaç sözcük söyleyerek elde ettiğinde amaç önemsizleşir, yalnızca ona ulaşmak için yaptığın yolculuk önem taşır."</p>

  <p>Ona daha fazla dikkat etmeliydim, diye düşündü.</p>

  <p>Pratik hareketlerle eski av bıçağını çıkardı, tavşanların kamını deşip derilerini yüzdü, sonra –kalbi, ciğerleri, böbrekleri ve karaciğeri bir kenara koyup– kokunun leş hayvanlarını çekmemesi için iç organlarını gömdü. Sonra bir çukur kazıp içini odunla doldurdu ve sihirle küçük bir ateş yaktı, çünkü çakmak taşı ve çelik getirmeyi akıl edememişti. Bir köz yatağı oluşana kadar ateşle ilgilendi. Böğürtlen çalısından bir dal keserek kabuğunu soydu, acı suyunu yakmak için dalı ateşin üstünde közledi, tavşanları bu dala geçirerek yere sapladığı çatal biçiminde iki dalın üstüne astı. Organlar için ateşin bir kenarına düz bir taş koydu, geçici bir tava işini görmesi için yağladı.</p>

  <p>Saphira, onu ateşin başına çömelmiş, eti eşit şekilde pişirmek için şişi çevirirken buldu. Ağzından sarkan gevşek bir geyikle ve pençelerinde ikinci geyiğin kalıntılarıyla yere indi. Kokulu çimenlerin üstüne yayılarak avını yemeye başladı, derisi dâhil bütün geyiği yedi. Sivri dişlerinin arasındaki kemikler bir fırtınadaki ağaç dallan gibi kınlıyordu.</p>

  <p>Tavşanlar hazır olduğunda Eragon soğutmak için onları havada salladı, sonra parlak, altın rengi ete baktı. Koku dayanılmaz derecede büyüleyiciydi.</p>

  <p>İlk ısınğını almak için ağzını açtığında düşünceleri kendiliğinden yaptığı meditasyonlara gitti. Kuşların, sincapların ve farelerin zihinlerine yapüğı yolculuklan, kendilerini nasıl enerji dolu hissettiklerini ve tehlikenin karşısında var olma hakkı için nasıl büyük bir gayretle savaştıklarını hatırladı. Ve eğer bu hayat sahip oldukları her şeyse...</p>

  <p>Tiksintiyle eti bir kenara fırlattı, tavsatılan iki inşam öldürürmüş gibi öldürdüğü gerçeğiyle dehşete düşmüştü. Midesi bulanıyor, kusmak üzere olduğunu hissediyordu.</p>

  <p>Saphira ziyafetine ara vererek endişeyle ona baktı.</p>

  <p>Eragon uzun bir nefes alıp kendine hâkim olma ve neden bu kadar etkilendiğini anlama çabasıyla yumruklarını dizlerine bastırdı. Bütün hayatı boyunca et, tavuk ve balık yemişti. Bundan hoşlanıyordu. Ama şimdi tavşanlan yeme fikri onu fiziksel olarak hasta ediyordu. Saphira'ya baktı. Bunu yapamam, dedi.</p>

  <p>Herkesin bir başkasını yemesi dünyanın var oluş şekli. Neden düzene direniyorsun?</p>

  <p>Eragon bu soruyu düşündü. Et yiyenleri kınamıyordu; pek çok yoksul köylü için bunun hayatta kalmanın tek yolu olduğunu biliyordu. Ama açlıktan ölmediği sürece kendisi bunu yapamazdı. Bir tavşanın içine girip hissettiklerini hissettikten sonra... bir tavşan yemek insanın kendini yemesiyle aynı şey olurdu. Çünkü kendimizi düzeltebiliriz. Bizi öfkelendiren herkesi öldürme ya da yaralama, zayıf olanların elinden istediklerimizi alma ve genel olarak başkalarının duygularına aldırış etmeme dürtümüze teslim mi olmalıyız? Biz mükemmel yaratılmadık ve bizi yok etmemeleri için kusurlarımıza karşı kendimizi korumalıyız. Tavşanları işaret etti. Oromis'in dediği gibi, neden gereksiz acıya neden olalım ki?</p>

  <p>O halde kendini bütün arzularından mahrum edebilir misin?</p>

  <p>Yıkıcı olanlardan edebilirim.</p>

  <p>Bunda kararlı mısın?</p>

  <p>Evet.</p>

  <p>Bu durumda, bu güzel bir tatlı olur, dedi Saphira ona doğru ilerleyerek. Tavşanları göz açıp kapayana kadar mideye indirip taştaki organlan yalayıp yuttu. En azından ben bitkilerle yaşayamam, bitkiler avların yemeğidir, ejderhaların değil. Varlığımı sürdürme şeklimden utanmayı reddediyorum. Dünyada her şeyin bir yeri vardır. Bir tavşan bile bunu bilir.</p>

  <p>Kendini suçlu hissetmeni sağlamaya çalışmıyorum, dedi Eragon, bacağını okşayarak. Bu çok kişisel bir karar. Kimseyi benim seçimlerimi kabul etmeleri için zorlamam.</p>

  <p>Çok akıllıca, dedi alaycı bir şekilde.</p>
</body>
</html>
