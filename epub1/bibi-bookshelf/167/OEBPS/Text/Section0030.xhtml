<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>İkna Gücü</h1>

  <p>Roran, Horst'a dik dik baktı.</p>

  <p>Baldor'un odasındaydılar. Roran yatakta doğrulmuş oturuyor, demirciyi dinliyordu. "Ne yapmamı bekliyordun?" diye sordu Horst. "Sen bayıldıktan sonra saldıramazdık. Üstelik adamlar dövüşecek durumda değildi. Onları suçlayamam. O canavarlan gördüğümde ben bile dilimi ısmyordum." Horst dağınık saçlarını salladı. "Eski hikâyelerden birine çekildik, Roran ve ben bundan hiç hoşlanmadım." Roran donuk ifadesini bozmadı. "Bak, eğer istersen askerleri öldürebilirsin, ama önce gücünü kazanmalısın. Bir sürü gönüllün olacak; insanlar dövüşte sana güveniyor, özellikle dün gece yendiğin askerlerden sonra." Roran sessiz kalmaya devam edince Horst içini çekip sağlam omzunu sıvazladı, odadan çıkarak kapıyı arkasından kapattı.</p>

  <p>Roran gözlerini bile kırpmadı. Şimdiye kadar hayatta yalnızca üç şeyi umursamıştı: ailesi, Palancar Vadisi'ndeki evi ve Katrina. Ailesi geçen yıl yok edilmişti. Çiftliği yakılıp yıkılmıştı, ama arazisi duruyordu ve önemli olan da buydu.</p>

  <p>Ama şimdi de Katrina gitmişti.</p>

  <p>Bir hıçkırık boğazındaki demir yumrudan kaçmayı başardı. Özünü paramparça eden bir açmazla karşı karşıyaydı: Katrina'yı kurtarmanın tek yolu bir şekilde Ra'zac'ı takip etmek ve Palancar Vadisi'nden ayrılmaktı, ama Carvahall'i askerlere terk edemezdi. Ancak Katrina'yı da unutamazdı.</p>

  <p>Kalbim ya da evim, diye düşündü buruk bir şekilde. İkisi de birbiri olmadan değersizdi. Askerleri öldürürse bu yalnızca Ra'zac'ın –ve belki Katrina'nın da– dönmesini engellerdi. Üstelik eğer takviye yoldaysa katliam anlamsızdı, çünkü onların gelişleri Carvahall'in ölümünün kesin işareti olacaktı.</p>

  <p>Bağlı omzundan yeni bir acı patlaması yükselirken Roran dişlerini sıktı. Gözlerini kapadı. Umarım Sloan'ı da Quimby gibi yerler. O hain için hiçbir son korkunç olamazdı. Sloan için bildiği en ağır küfürleri sıraladı.</p>

  <p>Carvahall'den ayrılacak kadar özgür olsam bile Ra'zac'ı nerde bulacağım? Nerde yaşadıklarını kim bilebilir? Galbatorix'in hizmetkârları konusunda kim bilgi verebilir? Bu sorunla uğraşırken içini bir umutsuzluk kapladı. Kendini İmparatorluk'un en büyük şehirlerinden birinde, kirli binaların ve yabancı kalabalığın arasında amaçsızca dolaşıp aşkından bir ipucu, bir belirti, bir tat bulmayı umduğunu hayal etti.</p>

  <p>Umutsuzdu.</p>

  <p>İki büklüm olup acısı ve korkusunun gücüyle inlerken gözyaşları sel olmuş akıyordu. Dünyanın perişanlığı dışında her şeye karşı gözlerini kapatarak ileri geri sallandı...</p>

  <p><br /></p>

  <p>Aradan geçen sonsuz zaman içinde Roran iyice çökmüş, zayıf bir şekilde itiraz iniltileri koyuveriyordu. Gözlerini silip kendini derin, titrek bir soluk almaya, zorladı. Yüzünü buruşturdu. Ciğerleri çam parçalarıylaa dolu gibiydi.</p>

  <p>Düşünmek zorundayım, dedi kendi kendine.</p>

  <p>Duvara yaslanıp –sırf iradesinin gücüyle– dizginlenmez duygularının her birini yavaş yavaş baskı altına almaya başladı ve kendini delirmekten kurtaran tek şeye itaat etmeye zorladı: mantığına. Çabalarının şiddeti yüzünden boynu ve omuzları titriyordu.</p>

  <p>Bir kez kontrolünü kazandıktan sonra aletlerini düzgün bir sıraya koyan usta bir zanaatkar gibi dikkatle düşüncelerini toparladı. Yeterince yaratıcı olabilirsem, bilgimin arasında bir yerlerde çözümü bulabilirim.</p>

  <p>Ra'zac'ı havadan takip edemezdi. Bu çok açıktı. Birisinin ona onları nerede bulacağını söylemesi gerekiyordu. Soracağı insanlar arasında en fazla bilgiyi büyük olasılıkla Varden'liler biliyor olmalıydı. Ama onları bulmak da Ra'zac'ı bulmak kadar zordu ve onları aramak için zaman kaybedemezdi. Ancak... Kafasının içindeki minik ses ona durmadan tuzakçılardan ve tacirlerden duyduğu, Surda'nın gizlice Varden'i desteklediğine dair söylentileri hatırlatıyordu.</p>

  <p>Surda. İmparatorluk'un dibinde yer alan ya da Roran'ın Alagaesia'nın haritasını hiç görmediği için öyle olduğunu duyduğu ülke. İdeal şartlarda at üstünde oraya varmak birkaç hafta sürerdi, askerlerden kaçması gerekirse daha uzun. Kuşkusuz en hızlı seyahat yolu sahilden güneye gemiyle gitmekti, ama bu da Toark Nehri'ne kadar inmesi, oradan da bir gemi bulmak için Teirm'e gitmesi anlamına gelirdi. Ve yine de askerler tarafından yakalanabilirdi.</p>

  <p>"Belki, olabilir," diye mırıldandı sol yumruğunu açıp kapayarak. Teirm'in kuzeyindeki bildiği tek liman Narda'ydı, ama oraya ulaşmak için Spine'ı baştan başa geçmesi gerekirdi; bu tuzakçıların bile yaptığını duymadığı zorlu bir işti.</p>

  <p>Sessizce küfretti. Varsayımda bulunmak anlamsızdı. Carvahall'i kurtarmaya çalışmalıyım, onu terk etmeye değil. Sorun şu ki, köyün ve geriye kalan herkesin sonunun geldiğine karar vermişti. Gözlerinin kıyısında yine yaşlar belirdi. Geriye kalanlar...</p>

  <p>Ya... ya eğer Carvahall'deki herkes Narda'ya ve ordan da Surda'ya kadar bana eşlik ederse? İki isteğini aynı anda gerçekleştirmiş olurdu.</p>

  <p>Bu fikrin cüreti onu sersemletti.</p>

  <p>Çiftçileri tarlalarını, tüccarları dükkânlarını terk etmeye ikna edeceğini düşünmek sapkınlık, saygısızlıktı... ama... fakat bunun kölelik ya da ölümden başka alternatifi var mıydı? Varden İmparator'dan kaçanların sığınabileceği tek gruptu ve Roran asilerin bir köy dolusu yeni savaşçıyı kabul etmekten memnuniyet duyacağından emindi, özellikle de savaşta kendilerini kanıtlamış oldukları için. Ayrıca köylüleri onlara götürerek Varden'in güvenini kazanabilirdi, böylece onlara güvenerek Ra'zac'ın yerini söylerlerdi. Belki onlar bana Galbatorix'in beni yakalamayı neden bu kadar umutsuzca istediğini açıklayabilirler.</p>

  <p>Ama eğer planın başarılı olmasını istiyorlarsa yeni askerler Carvahall'e gelmeden önce yola çıkmalıydılar. Bu da demek oluyordu ki üç yüz insanı yola çıkmaya hazırlamak için yalnızca birkaç günleri kalmıştı. Lojistikleri düşünmek çok ürkütücüydü.</p>

  <p>Roran yalnızca mantığın kimseyi gitmeye zorlamayacağını biliyordu; insanların duygularını harekete geçirmek, yüreklerinin derinliklerinde kimliklerinin ve yaşamlarının parçalarından vazgeçme ihtiyacını hissetmelerini sağlamak için Mesih gibi bir gayret göstermek gerekiyordu. Yalnızca içlerine korku salmak da yeterli değildi; çünkü korkunun genellikle tehlikede olanların daha sert dövüşmesine neden olduğunu biliyordu. Bunun yerine içlerine bir amaç ve kader hissi yerleştirmeyi, köylüleri kendisi gibi Varden'e katılmanın, Galbatorix'in zorbalığına direnmenin dünyadaki en soylu hareket olduğuna inandırmayı tercih ederdi.</p>

  <p>Bunun için güçlüklerden yılmayacak, acıyla caymayacak ve ölümle sönmeyecek bir tutku gerekiyordu.</p>

  <p>Roran zihninde Katrina'nın kehribar rengi ciddi gözleriyle solgun ve bir hayalet gibi karşısında dikildiğini görüyordu. Teninin sıcaklığını hatırlıyordu, saçlarının tatlı kokusunu ve karanlığın örtüsü altında onunla birlikte olmanın nasıl bir his olduğunu. Sonra onun arkasında ailesi, arkadaşları ve Carvahall'de tanıdığı ölü ve diri herkesten oluşan uzun bir kuyruk belirdi. Eragon... ve ben olmasaydım Ra'zac buraya asla gelmezdi. Katrina'yı onların ellerinden kurtarmam gerektiği gibi bu köyü de İmparator'un elinden kurtarmalıyım.</p>

  <p>Bu hayalinden güç alarak yataktan çıkarken yaralı omzu yanıp sızlamaya başladı. Sendeleyip duvara dayandı. Sağ kolumu bir daha kullanabilecek miyim? Acının hafiflemesini bekledi. Hafiflemeyince dişlerini sıkıp doğruldu ve odadan çıktı.</p>

  <p>Elain holde havluları katlıyordu. Şaşkınlıkla bağırdı. "Roran! Sen ne..."</p>

  <p>"Gel," diye homurdandı Roran, yanından geçerek.</p>

  <p>Baldor endişeli bir ifadeyle bir kapıdan çıktı. "Roran, ayağa kalkmamalısın. Çok fazla kan kaybettin. Sana yardım edeyim..."</p>

  <p>"Gel."</p>

  <p>Roran merdivenleri inerken arkasından geldiklerini duyuyordu. Horst ve Albriech kapıda durmuş konuşuyordu. Şaşkınlıkla başlarını kaldırıp baktılar.</p>

  <p>"Gelin."</p>

  <p>Sorulara aldırmayarak ön kapıyı açtı ve akşamın solan ışığına çıktı. Yukarıdaki heybetli bir bulut kümesi altın ve mor renkle süslenmişti.</p>

  <p>Küçük grubu yöneten Roran, Carvahall'in kıyısına kadar gitti; ne zaman bir kadın ya da adam görse tek heceli mesajını tekrarlıyordu. Çamura saplanmış bir direkteki meşaleyi çekti, dönüp tekrar kasabanın meydanına geldi. Burada direği ayaklarınınarasına saplayıp sol kolunu kaldırarak kükredi. "GEL!"</p>

  <p>Köy sesiyle titredi. İnsanlar evlerinden, gölgeli sokaklardan çıkıp etrafına toplanırken çağırmaya devam etti. Çoğu meraklı, bazılan merhametli, bazılan hayran ve bazılan da öfkeliydi. Roran'ın sesi vadide tekrar tekrar yankılandı. Loring peşinde oğluyla geldi. Karşı yönden Birgit, Delwin, Fisk ve karısı Isold geliyordu. Morn ve Tara tavernadan birlikte çıkıp seyircilerin arasına kaüldı.</p>

  <p>Carvahall'in büyük bölümü karşısında dikilirken Roran sessizdi, tırnaklan avucuna batana kadar sol yumruğunu sıktı. Katrina. Elini kaldırarak açtı ve herkese kolundan damlayan kırmızı damlalan gösterdi. "Bu..." dedi. "Benim acım. İyi bakın, çünkü üzerimize yüklenen lanetli kaderi yenmediğimiz takdirde sizin de acımz olacak bu. Arkadaşlarınız ve aileleriniz zincirlerle bağlanacak, yabancı topraklarda köle olacaklar ya da gözlerinizin önünde öldürülecek, askerler acımasız kılıçlarıylaa karınlarını deşecek. Sonsuza dek nadasta kalması için Galbatorix topraklanmıza tuz ekecek. Ben bunu gördüm. Bunu biliyorum." Kafese kapanmış bir kurt gibi dolaşıyor, öfkeyle bakıp başını sallıyordu. Dikkatlerini çekmişti. Şimdi onların içinde de kendisininkine eş deliliği körüklemesi gerekiyordu.</p>

  <p>"Babam her şeyin kutsallığını bozan bu yaratıklar tarafından öldürüldü. Kuzenim kaçtı. Çiftliğim yerle bir edildi. Yakında karım olacak kız, Byrd'ü öldürüp hepimize ihanet eden babası tarafından kaçınldı! Quimby'yi yediler, saman ahin Fisk ve Dehvin'in evleriyle birlikte yandı. Parr, Wyglif, Ged, Bardrick, Farold, Hale, Garner, Kelby, Melkolf, Albem ve Elmund: hepsi öldürüldü. Çoğunuz benim gibi yaralandınız, bu yüzden artık ailenize destek olamıyorsunuz. Her gün topraktan hayatımızı kazanmaya çalışmamız, doğanın kaprisleriyle başa çıkmaya çalışmamız zaten yeterince zor değil mi? Bu anlamsız işkenceye katlanmak zorunda kalmadan da Galbatorix'in aşın vergilerini ödemeye zorlanmamız yeterli değil mi?" Roran bir manyak gibi güldü, gökyüzüne doğru ulurken kendi sesindeki deliliği duydu. Kalabalıktaki kimse kıpırdamıyordu.</p>

  <p>"Artık İmparator'un ve Galbatorix'in gerçek yapısını biliyorum; onlar kötüler. Galbatorix dünyadaki doğal olmayan bir bela. Süvarileri ve sahip olduğumuz huzuru, refahı mahvetti. Hizmetkârlan antik bir çukurda doğan kötü şeytanlar. Peki, Galbatorix bizi topuğunun aranda ezmekten memnun mu? Hayır! Bütün Alagaesia'yı zehirlemek istiyor, bizi perişanlığın karanlığında boğmaya çalışıyor. Çocuklarımız ve onların torunları sonsuza dek onun karanlığının gölgesinde yaşayacak, onun keyfince işkence edeceği köleler, solucanlar, haşereler olacak. Yalnız..."</p>

  <p>Roran köylülerin irileşmiş gözlerine baktı, üzerlerinde sahip olduğu kontrolün farkındaydı. Kimse onun söylediği şeyi dile getirmeye cesaret edememişti. Sesini bir fısıltı olacak kadar alçaktı: "Şeytana direnecek cesaretimiz varsa durum değişir.</p>

  <p>"Askerlerle ve Ra'zac'la dövüştük, ama yalnız ölür ve unutulursak –ya da köleler olarak burdan götürülürsek– bunun bir anlamı olmaz. Burda kalamayız ve Galbatorix'in yaşamaya değer her şeyi yok etmesine izin veremeyiz. Onun zafer kazandığını görmektense gözlerimin oyulmasını, ellerimin kesilmesini tercih ederim! Ben savaşmayı seçiyorum! Mezarından çıkıp oraya düşmanlanmın gömülmesini sağlamayı seçiyorum!</p>

  <p>"Carvahall'den ayrılmayı seçiyorum.</p>

  <p>"Spine'ı geçip Narda'dan Surda'ya giden bir gemiye binip onlarca yıldır bizi zulümden kurtarmak için savaşan Varden'e katılacağım." Köylüler bu fikre şok olmuş gibi bakıyorlardı. "Ama yalnız gitmek istemiyorum. Benimle gelin. Benimle gelin ve kendiniz için daha iyi bir hayat kurma şansını yakalayın. Sizi buraya bağlayan prangalardan kurtulun." Roran dinleyenleri işaret etti, parmağını birer birer üstlerinde dolaştırdı. "Yüz yıl sonra ozanların dudaklarından hangi isimler dökülecek? Horst... Birgit... Kiselt... Thane; sizin destanlarınızı söyleyecekler. Carvahall Destanı'ın söyleyecekler, çünkü biz İmparator'a karşı gelecek kadar cesur olan tek köyüz."</p>

  <p>Roran'ın gözlerinde gurur yaşları belirdi. "Alagaesia'dan Galbatorix lekesini temizlemekten daha soylu ne olabilir? Artık çiftliklerimizin tahrip edilmesi, öldürülmek ve yenilmek korkusu duymayacağız. Meşru krala armağan olarak gönderdiğimiz hariç topladığımız hasat bizim olacak. Nehirler ve akarsular altın akacak. Güvende, mutlu ve şişko olacağız!</p>

  <p>"Bu bizim kaderimiz."</p>

  <p>Roran elini yavaşça yüzüne doğru kaldırdı, parmaklarını kanayan yaraların üstüne kapadı. Yaralı koluna doğru eğildi –sayısız insanın bakışıyla çarmıha gerilmiş gibiydi– ve konuşmasına verilecek tepkileri bekledi. Hiçbir tepki gelmedi. Sonunda devam etmesini istediklerini fark etti; davalan ve tasvir ettiği gelecekleri hakkında daha fazla şey duymak istiyordu.</p>

  <p>Katrina.</p>

  <p>Meşalesinin etrafına karanlık toplanmaya başlarken Roran doğrulup konuşmaya devam etti. Hiçbir şey gizlemedi, yalnızca düşüncelerini ve duygularını anlamaları için çabaladı, böylece onlar da onu harekete geçiren amaç hissini paylaşabilirlerdi. "Bizim dönemimiz sona erdi. İleri doğru bir adım atıp bizim ve çocuklarımızın özgür yaşamasını istiyorsak Varden'e katılmalıyız." Konuşmasındaki öfkeli ve tatlı ton aynı orandaydı, ama her zaman seyircilerini büyüleyen coşkulu bir inançla konuşuyordu.</p>

  <p>Hayal depoları tükendiğinde arkadaşlarının ve komşularının yüzlerine bakıp, "İki gün içinde yola çıkıyorum. Eğer istiyorsanız bana katılın, ama ben yine de gidiyorum," dedi. başını eğip ışığın altından uzaklaştı.</p>

  <p>Tepedeki ay bulutların ardında zayıf bir ışıkla parlıyordu. Carvahall'de hafif bir rüzgâr esiyordu. Bir çatıda akımın yönüne doğru savrulan demir rüzgârgülü çatırdadı.</p>

  <p>Kalabalığın içinden Birgit ışığa doğru çıktı, takılıp düşmemek için elbisesinin eteklerini topladı. Sakin bir hareketle şalını düzeltti. "Bugün biz gördük ki..." Durup başını iki yana salladı, sonra mahcup bir şekilde güldü. "Roran'dan sonra konuşmak çok zor. Plam hoşuma gitmedi, ama farklı bir nedenle olsa da gerekli olduğuna inanıyorum: Ra'zac'ı bulacak ve kocamın intikamını alacağım. Ve çocuklarımı da götüreceğim." Meşaleden geriye çekildi.</p>

  <p>Sessiz bir dakika geçti, ardından Dehvin ve katısı Lenna kollarını birbirine dolayıp ileri çıktılar. Lenna Birgit'e bakıp, "İhtiyacını anlıyorum, kardeşim," dedi. "Biz de intikam almak istiyoruz, ama ondan da öte geriye kalan çocuklarımızın güvende olmalarını istiyoruz. Bu nedenle gideceğiz." Kocaları öldürülen birkaç kadın öne çıkıp onunla aynı fikirde olduğunu söyledi.</p>

  <p>Köylüler aralarında mırıldandılar, sonra sessiz ve hareketsiz kaldılar. Başka kimse konuyla ilgili konuşmaya istekli görünmüyordu. Bu çok önemli bir konuydu. Roran bunu anlıyordu. Kendisi bile hâlâ fikrinin etkilerini düşünüyordu.</p>

  <p>Sonunda Horst meşaleye doğru gelip süzgün bir yüzle alevlere baktı. "Daha fazla konuşmak iyi değil... Düşünmek için zamana ihtiyacımız var. Herkes kendisi için karar vermeli. Yarın... yarın yeni bir gün olacak. Belki o zaman durum daha farklı olur." başını sallayıp meşaleyi kaldırdı, sonra ters çevirip yerde söndürdü, herkesi ay ışığında evinin yolunu bulmaya zorladı.</p>

  <p>Roran, anne babalarından birkaç adım geriden yürüyen Albriech ve Baldor'a katıldı. Kardeşlerden ikisi de Roran'a bakmıyordu. Onların bir şey söylememelerinden rahatsız olan Roran sordu. "Sizce başka gidecek var mı? Yeterince iyi miydin?"</p>

  <p>Albriech havlar gibi güldü. "Yeterince iyiydin!"</p>

  <p>"Roran," dedi Baldor garip bir sesle. "Bu gece bir Urgalı çiftçi olmaya ikna edebilirdin."</p>

  <p>"Hayır!"</p>

  <p>"Sözlerini bitirdiğinde mızrağımı kapıp senin arkandan Spine'a dalmaya hazırdım. Ama yalnız da olmazdım. Soru kimin gideceği değil, kimin gitmeyeceği. Söylediklerin... daha önce hiç böyle bir şey duymamıştım."</p>

  <p>Roran kaşlarını çattı. Amacı insanların planını kabul etmesini sağlamaktı, şahsen kendisini takip etmelerini değil. Eğer durum bunu gerektiriyorsa, diye düşündü omuz silkerek. Yine de bu beklenti onu hazırlıksız yakalamıştı. Daha önce olsaydı kendisini rahatsız ederdi, ama şimdi, Katrina'yı kurtarıp köylüleri korumasına yardım edecek her şeye müteşekkirdi.</p>

  <p>Baldor, babasına doğru eğildi. "Babam aletlerinin çoğunu kaybedecek." Albriech ciddi bir şekilde başıyla onayladı.</p>

  <p>Roran demircilerin eldeki işe göre gereken aletleri kendilerinin yaptığını ve bu aletlerin babadan oğula ya da ustadan işçisine geçen bir miras olduğunu biliyordu. Bir demircinin zenginliğinin ve becerisinin ölçüsü sahip olduğu aletlerinin sayışıydı. Horst'un bunları bırakması... Herkesin bırakması gerekenlerden zor olmayacaktır, diye düşündü Roran. Yalnızca Albriech ve Baldor'un babalarının mirasından yoksun kalacaklan için üzülüyordu.</p>

  <p>Eve geri döndüklerinde Roran, Baldor'un odasına çekilip yatağa uzandı. Horst ve Elain'in hâlâ konuştuklarına dair belli belirsiz sesler duyuyordu. Carvahall'in her yerinde benzer tartışmaların yapıldığını, kendisinin –ve onların– kaderinin belirlendiğini düşünerek uykuya daldı.</p>
</body>
</html>
