<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h1>Yeniden Bir Araya Gelme</h1>

  <p>Eragon ve Saphira, Yanan Ovalar'ı dolduran cesetlerin arasından geçerken yaraları ve yorgunlukları yüzünden çok yavaş hareket ediyorlardı. Yanan savaş alanında sendeleyen yaralılarla karşılaşıyorlardı; gerçekten görmeyen boş bakışlı adamlarla, bakışları uzaklarda bir yere odaklanmış adamlarla.</p>

  <p>Kana karşı duyduğu arzu azalınca Eragon üzüntüden başka bir şey hissetmiyordu. Savaşmak ona çok anlamsız görünüyordu artık. Tek bir deliye engel olmak için bu kadar çok adamın ölmesi ne büyük bir trajediydi. Çamura saplanan okların yanından geçmek için duraklayınca Saphira'nın, Thorn'un ısırdığı kuyruğundaki yarayı gördü. Bana gücünü ver; seni iyileştireyim.</p>

  <p>Önce ölümcül tehlikede olanlarla ilgilen.</p>

  <p>Emin misin?</p>

  <p>Eminim, ufaklık.</p>

  <p>Eragon isteksizce kabul ederek bir askerin boynundaki yarayla ilgilendi, sonra başka bir Varden'liye geçti. Dost düşman ayırımı yapmıyor, iki tarafı da yetenekleri elverdiğince tedavi ediyordu.</p>

  <p>Eragon düşüncelerine o kadar dalmıştı ki yaptığı işe fazla dikkat etmiyordu. Murtagh'ın iddiasını reddetmeyi çok istiyordu, ama Murtagh'ın annesi –anneleri– hakkında söylediği her şey Eragon'un onun hakkında bildiği az şeyle örtüşüyordu: Selena Carvahall'i yirmi yıl önce terk etmişti, Eragon'u doğurduktan sonra bir kez geri dönmüş, sonra bir daha görülmemişti. Zihni Murtagh'la Farthen Dûr'a ilk geldikleri zaman yaptıkları konuşmaya gitti. Murtagh, Brom, Jeod ve Saphira'run yumurtasının peşindeyken annesinin Morzan'in kalesinden nasıl kaçtığını anlatmıştı. Morzan, Zar'roc'u Murtagh'a doğru firlatıp onu nerdeyse öldürdüğü zaman annem hamileliğini gizlemiş ve beni Morzan ile Galbatorix'ten korumak için Carvahall'a geri dönmüş olmalı. Selena'nın kendisine bu kadar önem vermesi Eragon'u yüreklendirdi.</p>

  <p>Eragon aklı başına geldiğinden beri babasının kim olduğunu ve annesinin neden onu kardeşi Garrow ve karısı Marian'ın bakımına verdiğini merak ediyordu. Cevaplar o kadar beklenmedik bir kaynaktan ve o kadar uğursuz bir ortamda gelmişti ki; şu anda bu cevaplardan bir anlam çıkaramazdı. Bu açıklamayı kabul etmesi için aylar, belki de yıllar geçmesi gerekirdi.</p>

  <p>Eragon her zaman babasının kimliğini öğrendiğine memnun olacağını düşünmüştü. Artık öğrenmişti, ama bu gerçek onu tiksindiriyordu. Küçükken babasının büyük ve önemli biri olduğu hayallerini kurardı, ama Eragon tersinin daha büyük bir olasılık olduğunu biliyordu. Yine de en çılgın hayallerinde bile bir Süvari'nin, hele bir Tövbekârın oğlu olduğu asla aklına gelmezdi.</p>

  <p>Hayalleri kâbusa dönüşmüştü.</p>

  <p>Benim babam bir canavar... Babam Süvarilere ihanet eden kişi. Bu düşünce Eragon'un kendini kirlenmiş hissetmesine neden oluyordu.</p>

  <p>Ama hayır... Bir adamın kırık kaburgasını iyileştirirken durumu yeniden gözden geçirmenin bir yolunu buldu, kendine güvenini biraz olsun tazeleyen bir yol: Morzan ebeveynim olabilir, ama benim babam değil. Benim babam Garrow. Beni o büyüttü. Bana onurlu ve iyi bir şekilde, dürüst olarak yaşamayı o öğretti. Ben, onun sayesinde şimdi olduğum kişiyim. Brom ve Oromis bile Morzan'dan daha fazla babam sayılır. Ve benim kardeşim Roran'dır, Murtagh değil.</p>

  <p>Eragon bu düşünceyi sürdürmeye kararlı bir şekilde başını salladı. O zamana kadar Garrow'u babası olarak kabul etmeyi reddetmişti. Garrow ölmüş olmasına rağmen bunu yapmak Eragon'u rahatlattı, ona bir işi bitirme hissi verdi ve Morzan'la ilgili sıkıntısını hafifletmesine yardımcı oldu.</p>

  <p>Bilge oldun, dedi Saphira.</p>

  <p>Bilge mi? Başını iki yana salladı. Hayır, yalnızca nasıl düşünülmesi gerektiğini öğrendim. Oromis, en azından bu kadarını sağladı. Sancak tutan bir çocuğun yüzündeki tozu sildi, öldüğünden emin olduktan sonra ayağa kalktı. Kasları itiraz ederek kasılınca yüzünü buruşturdu. Brom'un bunu bildiğini anlıyorsun, değil mi? Yoksa neden yumurtanın çatlamasını beklerken Carvahall'de gizlensin ki?.. Düşmanının oğlunu gözünün önünden ayırmak istemiyordu. Brom'un kendisini bir tehdit olarak gördüğü düşüncesi onu rahatsız etti. Haklıydı da. Bak sonunda ne hale geldim?</p>

  <p>Saphira sıcak nefesiyle saçlarını karıştırdı. Brom un nedeni her neyse bizi her zaman tehlikelerden korumaya çalıştığını unutma. Seni Ra'zac'tan korumaya çalışırken öldü o.</p>

  <p>Biliyorum... Acaba Murtagh gibi Morzan'a özenmemden korktuğu için mi bunu bana söylemekten korktu?</p>

  <p>Elbette hayır.</p>

  <p>Eragon meraklanarak ona baktı. Nasıl bu kadar emin olabilirsin? Saphira başını kaldırıp Eragon'un gözlerine bakmayı ya da cevap vermeyi reddetti. Nasıl istersen öyle olsun. Kral Orrin'in adamlarından birinin yanına çömeldi. Karnına ok saplanmış olan adamın kollarını tutarak titremelerini engelledi. "Sakinleş."</p>

  <p>"Su," diye inledi adam. "Tanrı aşkına su. Boğazım kum gibi kurudu. Lütfen Shadeslayer." Yüzü boncuk boncuk terlemişti.</p>

  <p>Eragon gülümseyerek onu rahatlatmaya çalıştı. "Sana şimdi su verebilirim, ama seni iyileştirmemi beklesen daha iyi olur. Bekleyebilir misin? Eğer beklersen söz veriyorum istediğin kadar su içebilirsin."</p>

  <p>"Söz mü veriyorsun, Shadeslayer?"</p>

  <p>"Söz veriyorum."</p>

  <p>Adam yeni bir acı dalgasıyla mücadele ettikten sonra, "Eğer öyle gerekiyorsa," dedi.</p>

  <p>Eragon sihrin yardımıyla oku çekti, sonra Saphira'yla birlikte çalışıp adamın iç organlarını iyileştirirken büyüye destek olması için adamın kendi enerjisinin de bir kısmını kullandı. Aradan birkaç dakika geçti. Daha sonra adam karnını inceledi, elini kusursuz cildinde gezdirip yaşlar gözlerini yakarken Eragon'a baktı. "Ben... Shadeslayer, sen..."</p>

  <p>Eragon, adama su tulumunu uzattı. "Al bunu. Senin benden daha fazla ihtiyacın var."</p>

  <p>Yüz metre ötede Eragon ve Saphira, keskin bir duman duvarını geçtiler. Orik ve on Cüce –bazıları kadındı– altın zırhı içinde göz kamaştıran Hrothgar'ın cesedinin etrafına toplanmıştı. Cüceler saçlarını yoluyor, göğüslerini dövüyor ve gökyüzüne doğru ağıt yakıyorlardı. Eragon başını eğip mırıldandı. "Stydja unin mor'ranr, Hrothgar Könungr."</p>

  <p>Bir süre sonra Orik onları fark edip ayağa kalktı; yüzü ağlamaktan kızarmış, sakalının örgüsü çözülmüştü. Sendeleyerek Eragon'a doğru geldi. Girişe gerek duymadan, "Bundan sorumlu olan korkağı öldürdün mü?" diye sordu.</p>

  <p>"Kaçtı." Eragon, Süvari'nin Murtagh olduğunu açıklayamadı.</p>

  <p>Orik yumruğunu eline gömdü. "Barzûln!"</p>

  <p>"Ama sana Alagaesia'daki bütün taşlar üzerine yemin ederim ki bir Dûrgrimst Ingeitum olarak Hrothgar'ın ölümünün intikamını alacağım."</p>

  <p>"Bu iğrenç katili adalete teslim edecek kadar güçlü olan, Elfler dışındaki tek kişisin. Onu bulunca... kemiklerini toza dönüştür, Eragon. Dişlerini çek, damarlarını erimiş kurşunla doldur; Hrothgar'ın hayatından çaldığı her dakika için acı çekmesini sağla."</p>

  <p>"İyi bir ölüm değil miydi? Hrothgar savaşta, Volund'u elinde ölmek istemez miydi?"</p>

  <p>"Evet, savaşta, karşısına dikilip bir erkek gibi savaşmaya cesaret eden dürüst bir düşmanın elinde. Bir büyücünün numarasıyla değil..." başını iki yana sallayarak yine Hrothgar'a baktı, sonra kollarını kavuşturup çenesini yakasına gömdü. Hınltılı birkaç nefes aldı. "Annem babam çiçek hastalığından öldüğünde, Hrothgar, bana yeniden hayat verdi. Beni sarayına aldı. Beni vârisi yaptı. Onu kaybetmek..." Orik burnunun kemerini baş ve işaret parmağının arasında sıkıp yüzünü örttü. "Onu kaybetmek, babamı yeniden kaybetmek gibi."</p>

  <p>Sesindeki keder o kadar açıktı ki Eragon, Cücenin acısını paylaştığını hissediyordu. "Anlıyorum," dedi.</p>

  <p>"Anladığını biliyorum, Eragon... Anladığını biliyorum." Bir dakika sonra Orik gözlerini silip on Cüceye işaret etti. "Başka bir şey yapmadan önce Hrothgar'ı Farthen Dûr'a götürmemiz gerekir, böylece atalarıyla birlikte mezara konabilir. Dûrgrimst Ingeitum'un yeni bir grimsborith seçmesi gerekir, ardından on üç klan şefi –senin burda gördüklerin dâhil– aralarından yeni krabmızı seçecekler. Sonra ne olacağını bilmiyorum. Bu trajedi bazı klanları cesaretlendirecek ve diğerlerinin bizim davamızdan yüz çevirmesine neden olacak..." Tekrar başını salladı.</p>

  <p>Eragon elini Orik'in başına koydu. "Şimdi bunun için endişelenme. İstemen yeterli, kolum ve iradem hizmetinizdedir... Eğer istersen çadırıma gel, bir içki içip Hrothgafın amsına kadeh kaldırırız."</p>

  <p>"Bunu isterim. Ama henüz değil. Hrothgar'ın öteki hayatına güvenli bir şekilde geçmesi için tanrılara yalvarmayı bitirene kadar olmaz." Orik, Eragon'un yanından ayrılıp halka halindeki Cücelerin arasına kaühp yüksek sesle ağıtlarına katıldı.</p>

  <p>Yanan Ovalar'da yoluna devam eden Saphira, Hrothgar büyük bir kraldı, dedi.</p>

  <p>Evet ve iyi bir insandı. Eragon içini çekti. Arya ve Nasuada'yı bulmalıyız. Şu anda bir çizik bile iyileştiremem, ayrıca Murtagh'ı öğrenmeleri gerek.</p>

  <p>Seninle aynı fikirdeyim.</p>

  <p>Güneye doğru döndüler –Varden'in kampına doğru– ama birkaç adım gitmişlerdi ki Eragon Jiet Nehri'nden Roran'ın yaklaştığını gördü. İçini bir telaş kapladı. Roran yarım metre ötede bacakları ayrık bir şekilde durup Eragon'a baktı. Bir şey söylemek istiyor da sözcükleri çıkaramıyormuş gibi çenesini aşağı yukarı oynatıyordu.</p>

  <p>Derken Eragon'un çenesine bir yumruk indirdi.</p>

  <p>Eragon'un yumruktan kaçması kolay olurdu, ama yumruğun inmesine izin verdi. Roran'ın parmak eklemlerini kırmaması için hafifçe döndü.</p>

  <p>Yine de acımıştı.</p>

  <p>Yüzünü buruşturarak kuzenine baktı. "Sanırım bunu hak ettim."</p>

  <p>"Ettin tabii. Konuşmamız lazım."</p>

  <p>"Şimdi mi?"</p>

  <p>"Bekleyemem. Ra'zac, Katrina'yı yakaladı, onu kurtarmak için senin yardımına ihtiyacım var. Carvahall'den ayrıldığımızdan beri Katrina onların elinde."</p>

  <p>Demek sorun bu. Eragon bir anda Roran'ın neden o kadar haşin ve dalgın göründüğünü, bütün köyü neden Surda'ya getirdiğini anladı. Brom haklıydı, Galhatorix, Ra'zac'ı Palancar Vadisi'ne geri göndermişti. Eragon kaşlarını çattı, Roran'a karşı olan sorumluluğuyla Nasuada'ya rapor verme görevi arasında kalmıştı. "Yapmam gereken bir şey var, ondan sonra konuşuruz. Tamam mı? İstersen benimle gelebilirsin..."</p>

  <p>"Geliyorum."</p>

  <p>Delik deşik olmuş arazide yürürlerken Eragon gözünün ucuyla Roran'a bakıyordu. Sonunda alçak sesle, "Seni özledim," dedi.</p>

  <p>Roran bir an kem küm etti, sonra kısaca başını sallayarak karşılık verdi. Birkaç dakika sonra, "Demek bu Saphira," dedi.</p>

  <p>"Jeod adının bu olduğunu söylemişti."</p>

  <p>"Evet."</p>

  <p>Saphira parlak gözlerinden biriyle Roran'a bakıyordu. Saphira'nın incelemesine başını çevirmeden dayandı ki bu, çok az insanın yapabileceği bir şeydi. Eragon'un yuva arkadaşıyla her zaman tanışmak istemişimdir.</p>

  <p>Eragon sözlerini tekrarlayınca, "Konuşuyor!" dedi Roran heyecanla.</p>

  <p>Bu kez Saphira doğrudan ona hitap etti: Ne yani? Benim bir kertenkele kadar sessiz olduğumu mu sanıyordun?</p>

  <p>Roran gözlerini kırpıştırdı. "Affedersiniz. Ejderhaların bu kadar zeki olduğunu bilmiyordum." Haşin bir gülümseme dudaklarını çarpıttı. "Önce Ra'zac ve büyücüler, şimdi Cüceler, Süvariler ve konuşan ejderhalar. Bütün dünya çıldırmış gibi."</p>

  <p>"Öyle."</p>

  <p>"Senin diğer Süvari'yle dövüştüğünü gördüm. Onu yaraladın mı? Bu yüzden mi kaçtı?"</p>

  <p>"Acele etme. Her şeyi öğreneceksin."</p>

  <p>Eragon aradığı çadıra gelince kapağı kaldırıp peşinde Roran'la içeri girdi. Saphira da arkalarından başını ve boynunu içeri uzattı. Çadırın ortasında Nasuada masanın ucuna oturmuş, Arya'yla hararetli bir tartışma yaparken hizmetçisinin çarpılmış zırhını çıkarmasını bekliyordu. Bacağındaki kesik iyileştirilmişti.</p>

  <p>Nasuada yeni gelenleri görünce cümlesini yarıda kesti. Onlara doğru koşup Eragon'a sarıldı. "Nendeydiniz? Senin öldüğünü ya da daha kötüsünün başına geldiğini sandık."</p>

  <p>"Pek sayılmaz."</p>

  <p>"Mum hâlâ yanıyor," diye mırıldandı Arya.</p>

  <p>Nasuada bir adım geri atarak konuşmasına devam etti. "Platoya indikten sonra sana ve Saphira'ya ne olduğunu göremedik. Kırmızı ejderha gidince ve sen görünmeyince Arya seninle bağlantı kurmaya çalıştı, ama hiçbir şey hissetmedi, bu yüzden biz sandık ki..." Sesi kesildi. "Du Vrangr Gata'yı ve bütün savaşçıları nehrin karşısına nasıl götüreceğimizin bir yolunu bulmak için tartışıyorduk."</p>

  <p>"Özür dilerim. Sizi meraklandırmak istemezdim. Dövüşten sonra o kadar yorgundum ki bariyerlerimi indirmeyi unuttum." Sonra Roran'ı bir adım öne çıkardı. "Nasuada, sana kuzenim Roran'ı tanıştırmak istiyorum. Ajihad, sana ondan bahsetmiş olabilir. Roran, bu Leydi Nasuada, Varden'in lideri. Ve bu da Arya Svit-kona, Elflerin elçisi." Roran ikisini de başıyla selamladı.</p>

  <p>"Eragon'un kuzeniyle tanışmak bir onurdur," dedi Nasuada.</p>

  <p>"Gerçekten," dedi Arya.</p>

  <p>Tanışma işi bittikten sonra Eragon bütün Carvahall köyünün Ejderha Kanadı'yla geldiğini ve İkizlerin öldürülmesinden Roran'ın sorumlu olduğunu söyledi.</p>

  <p>Nasuada tek kaşını kaldırdı. "Onların saldırılarını durdurduğun için Varden sana müteşekkirdir, Roran. Eragon veya Arya onlarla karşılaşana kadar kim bilir daha nelere zarar vereceklerdi? Bizim bu savaşı kazanmamıza yardımcı oldun. Bunu unutmayacağım. Erzaklanmız sımrlı, ama gemideki herkesin giydirilip doyurulmasını ve hastaların iyileştirilmesini sağlayacağım."</p>

  <p>Roran başını biraz daha öne eğdi. "Teşekkür ederim, Leydi Nasuada."</p>

  <p>"Zamanını bu kadar sınırlı olmasaydı, seninle köyünün neden ve nasıl Galbatorbx'in adamlarından kaçıp Surda'ya geldiğinizi ve bizi bulduğunuzu öğrenmek isterdim. Yalnızca yolculuğunuz bile başlı başına bir hikâye. Yine de ayrıntıları öğrenme niyetindeyim –özellikle Eragon'u da ilgilendirdiği için– ama şimdi daha önemli başka konularla ilgilenmem gerekiyor."</p>

  <p>"Elbette, Leydi Nasuada."</p>

  <p>"O halde gidebilirsin."</p>

  <p>"Lütfen," dedi Eragon. "Bırak burda kalsın. Anlatacaklarımı duyması gerekiyor."</p>

  <p>Nasuada, ona şaşırmış bir şekilde baktı. "Tamam. Eğer istiyorsan. Ama bu kadar oyalanma yeter. Acele et ve Süvari'yi anlat!"</p>

  <p>Eragon, Roran'ın anlattıklarını anlayabilmesi için hızlı bir şekilde geriye kalan üç ejderha yumurtasını –ikisi artık yumurtadan çıkmıştı– Morzan'ı ve Murtagh'ı anlattı. Sonra Thorn ve esrarengiz Süvarisi'yle yaptıkları dövüşü anlatıp olağanüstü güçlerini özellikle ifade etti. "Kılıcını döndürdüğü an daha önce dövüştüğümüzü hatırladım, bu yüzden üzerine atılıp miğferini çıkardım." Durakladı.</p>

  <p>"Murtagh'dı, değil mi?" dedi Nasuada sessizce.</p>

  <p>"Sen nerden?.."</p>

  <p>Nasuada içini çekti. "Eğer ikizler hayatta kaldıysa Murtagh'ın da kalmış olması mantıklı geldi. O gün Farthen Dûr'da ne olduğunu anlata mı sana?" Bunun üzerine Eragon, İkizlerin Varden'e nasıl ihanet ettiğini, Urgalları toplayıp Murtagh'ı nasıl kaçırdığını anlattı. Nasuada'nın yanağından bir damla yaş süzüldü. "Zaten bir sürü zorluk yaşamışken Murtagh'ın başına bunun da gelmesi çok yazık. Tronjheim'da onun arkadaşlığından hoşlanmıştım ve büyüme şekline rağmen müttefikimiz olduğunu sanıyordum. Onu düşmanımız olarak düşünmek çok zor." Roran'a döndü. "Sana ayrıca babamın katillerini öldürdüğün için şahsen borçluyum."</p>

  <p>Babalar, anneler, kardeşler, kuzenler, diye düşündü Eragon. Her şey aileye dayanıyor. Cesaretini toplayarak Murtagh'ın Zar'roc'u çalmasını ve son olarak da korkunç sırrını anlattı.</p>

  <p>"Bu olamaz," diye fısıldadı Nasuada.</p>

  <p>Eragon, tepkisini gizlemeden önce Roran'ın yüzünden geçen şok ve tiksinti ifadesini gördü. Ve bu onu her şeyden çok incitti.</p>

  <p>"Murtagh yalan söylüyor olabilir mi?" diye sordu Arya.</p>

  <p>"Sanmıyorum. Onu sorguladığımda aynı şeyi antik dilde de anlattı."</p>

  <p>Uzun, rahatsız edici bir sessizlik doldurdu cadın.</p>

  <p>"Bunu başka kimse bilmemeli," dedi Arya. "Yeni bir Süvari'nin varlığıyla Varden'in morali yeterince bozuldu. Onun birlikte savaştıkları Murtagh olduğunu öğrenirlerse daha da üzülürler. Eragon Shadeslayer'ın Morzan'ın oğlu olduğu haberi yayılırsa adamlar düş kırıklığına uğrar ve çok az insan bize katılmak ister. Kral Orrin bile bunu öğrenmemeli."</p>

  <p>Nasuada şakaklarını ovuşturdu. "Korkarım haklısın. Yeni bir Süvari..." başını iki yana salladı. "Bunun olmasının mümkün olduğunu biliyordum, ama olacağını düşünmüyordum, çünkü Galbatorix'in ejderhaları çok uzun süredir yumurtadan çıkmıyordu."</p>

  <p>"Kesin bir simetri var," dedi Eragon.</p>

  <p>"İşimiz şimdi daha zor. Bugün dayanmış olabiliriz, ama İmparator'un ordusu yine de bizden çok kalabalık ve şimdi ikisi de senden daha güçlü olan bir değil, iki Süvari'yle karşı karşıyayız, Eragon. Elflerin büyücülerinin yardımıyla Murtagh'ı yenebileceğini düşünüyor musun?"</p>

  <p>"Belki. Ama onlarla ve benimle birlikte dövüşecek kadar aptal olduğunu sanmıyorum."</p>

  <p>Birkaç dakika boyunca Murtagh'ın harekâtları üzerindeki etkisini, bu etkiyi küçültmek ya da yok etmek için başvurabilecekleri stratejileri tartıştılar. Sonunda Nasuada, "Yeter," dedi. "Üstümüz başımız kan içinde, yorgun ve zihinlerimiz savaşla bulanıkken buna karar veremeyiz. Gidip dinlenin, bu konuyu yarın tekrar konuşuruz."</p>

  <p>Eragon gitmek üzere dönerken Arya yaklaşıp gözlerinin içine baktı. "Bunun seni fazla üzmesine izin verme, Eragon-elda. Sen ne baban ne de kardeşinsin. Onların utancı sana ait değil."</p>

  <p>"Evet," diye onayladı Nasuada. "Bizim seninle ilgili görüşümüzü etkilediğini de sanma." Uzanıp Eragon'un yüzünü avuçlarının arasına aldı. "Seni tanıyorum, Eragon. Senin iyi bir kalbin var. Babanın adı bunu değiştiremez."</p>

  <p>Eragon'un içinde bir sıcaklık oluştu. Bir kadından diğerine bakıp dostluklarından çok etkilenerek elini göğsünün üstünde döndürdü. "Teşekkür ederim."</p>

  <p>Tekrar açık alana çıktıklarında Eragon ellerini kalçasına koyup dumanlı havada derin bir nefes çekti. Vakit geç olmuştu ve ayın parlak turuncusu, kampa yayılan koyu altın rengini hafifletip ortama garip bir güzellik katıyordu." Artık biliyorsun," dedi.</p>

  <p>Roran omuz silkti. "Kan her zaman söyler."</p>

  <p>"Böyle söyleme," diye gürledi Eragon. "Bunu bir daha söyleme."</p>

  <p>Roran, onu birkaç saniye inceledi. "Haklısın; çirkin bir düşünceydi. Samimi değildim." Sakalını kaşıyıp gözlerini kısarak ufuktaki şişkin güneşe baktı. "Nasuada beklediğim gibi biri değil."</p>

  <p>Eragon yorgun bir şekilde güldü. "Senin beklediğin babası Ajihad'dı. Henüz Nasuada, ondan iyi olmasa da iyi bir liderdir."</p>

  <p>"Derisinin rengi, boya mı?"</p>

  <p>"Hayır, yalnızca rengi öyle."</p>

  <p>Tam o sırada Eragon, Jeod, Horst ve Carvahall'den bir grup adamın kendisine doğru koştuğunu hissetti. Köylüler bir çadırın etrafından dönünce Saphira'yı görerek durdular. "Horst!" dedi Eragon heyecanla. İleri çıkarak demirciyi kucakladı. "Seni yeniden görmek çok güzel!"</p>

  <p>Horst şaşkınlıkla Eragon'a baktı, neşeli bir gülümseme yüzünü kapladı. "Seni de yeniden görmek çok güzel, Eragon. Gittiğinden beri şişmanlamışsın."</p>

  <p>"Kaçtığımdan beri demek istiyorsun."</p>

  <p>Köylülerle buluşmak Eragon için garip bir histi. Yaşadıkları zorluk bazı adamları o kadar değiştirmişti ki onları tanımakta güçlük çekti. Ona eskisinden farklı davranıyorlardı, huşu ve hürmetle karışık bir saygı gösteriyorlardı. Bu durum ona tanıdık olan her şeyin yabancı geldiği bir rüyayı hatırlattı. Onların arasında kendini çok yabancı hissettiğini fark etmek şaşırttı.</p>

  <p>Eragon, Jeod'un yanına gelip durakladı. "Brom'u duydun mu?" ;</p>

  <p>"Ajihad, bana mesaj gönderdi, ama neler olduğunu senden duymak isterim."</p>

  <p>Eragon ciddi bir şekilde başını salladı. "Fırsatımız olur olmaz oturup uzun uzun konuşuruz."</p>

  <p>Jeod, Saphira'nın yanına gidip selam verdi. "Bütün hayatım boyunca bir ejderha görmek için bekledim ve şimdi bir günde iki tane gördüm. Gerçekten şanslıyım. Ama benim tanışmak istediğim ejderha sensin."</p>

  <p>Saphira boynunu eğerek Jeod'un alnına dokundu. Beni Galbatorix'ten kurtardığı için ona teşekkürlerimi ilet. Yoksa hâlâ kralın hazinelerinin arasında acı çekiyor olacaktım. O Brom'un dostuydu, bizim de dostumuz.</p>

  <p>Eragon, onun sözlerini tekrarladıktan sonra, Jeod, "Atra esterni ono thelduin, Saphira Bjartskular," dedi, antik dil bilgisiyle şaşırtarak.</p>

  <p>"Nereye gittin?" diye sordu Horst, Roran'a. "Sen o iki büyücünün peşine düştükten sonra her yerde seni aradık."</p>

  <p>"Bunu boş verin şimdi. Gemiye dönün ve herkese gemiden inmesini söyleyin. Varden'liler bize yiyecek ve barınak verecek. Bu gece sağlam zeminde uyuyabiliriz!" Adamlar sevinç çığlıkları attı.</p>

  <p>Eragon, Roran'ın emirler vermesini ilgiyle izliyordu. Sonunda Jeod ve diğur köylüler gittiğinde, "Sana güveniyorlar," dedi. "Horst bile sorgusuzca itaat ediyor sana. Bütün Carvahall adına mı konuşuyorsun artık?"</p>

  <p>"Öyle."</p>

  <p>Varden'lilerin Eragon'a verdiği küçük, iki kişilik cadın bulduklarında ağır bir karanlık Yanan Ovalar'ın üstüne çöküyordu. Saphira başını açıklıktan sokamadığı için çadırın yanına yatıp nöbet beklemeye hazırlandı.</p>

  <p>Gücümü kazanır kazanmaz senin yaralarınla üfleneceğim, diye söz verdi Eragon.</p>

  <p>Biliyorum. Konuşarak geç saatlere kadar uyanık kalmayın.</p>

  <p>Eragon çadırın içinde bir fener bulup çelik ve çaknıaktaşryla yaktı. Onsuz da mükemmel şekilde görebiliyordu, ama Roran'ın ışığa ihtiyacı vardı.</p>

  <p>Karşılıklı oturdular: Eragon çadırın bir tarafına serilen yataktaydı. Roran bir kenrada bulduğu taburenin üstünde. Eragon söze nasıl başlayacağını bilmiyordu, bu yüzden sessiz kalıp lambanın dans eden alevlerine baktı.</p>

  <p>İkisi de kıpırdamıyordu.</p>

  <p>Aradan sayısız dakika geçtikten sonra Roran, "Babamın nasıl öldüğünü anlat bana," dedi.</p>

  <p>"Babamızın." Roran'ın ifadesi sertleşirken Eragon sakin kaldı. Yumuşak bir sesle konuştu. "Benim de senin kadar baba demeye hakkım var ona. Kendi içine bak; bunun doğru olduğunu biliyorsua"</p>

  <p>"Tamam. Babamız, nasıl öldü?"</p>

  <p>Eragon bu hikâyeyi birkaç kez anlatmıştı. Ama bu kez hiçbir şey saklamadı. Yalnızca olayları sıralamak yerine Saphira'nın yumurtasını bulduğundan beri neler düşündüğünü ve hissettiğini anlattı. Roran'ın, yaptıklarını neden yaptığını anlamasını İstiyordu. Daha önce hiç bu kadar endişeli olmamıştı.</p>

  <p>"Saphira'yı ailenin geri kalanından gizleyerek hata yaptım," diye sözlerini bitirdi Eragon. "Ama onu öldürmek istemenizden korkuyordum ve bizi ne büyük bir tehlikeye attığından habersizdim. Eğer ben... Garrow öldükten sonra Ra'zac'ın izini sürmek için Carvahall'den ayrılmaya karar verdim. Üstelik Carvahall'i daha fazla tçhlikeye atmayı istemiyordum." Keyifsiz bir kahkaha attı. "Bu işe yaramadı, ama eğer kalmış olsaydım askerler çok daha önce gelirdi. Ve kim bilir? Galbatorix, Palancar Vadisi'ni kendisi ziyaret edebilirdi. Garrow'un –babamızın– ölmesinin nedeni ben olabilirim, ama bunu hiç istemedim, senin ve Carvahali'daki insanların benim seçimlerim yüzünden acı çekmesini de." Çaresiz bir hareket yaptı. "Elimden geleni yaptım, Roran."</p>

  <p>"Ve gerisi –Brom'un Süvari oluşu, Gil'ead'dan Arya'yı kurtanrıan ve Cücelerin başkentinde bir Shade'i öldürmen– bunlar oldu mu?"</p>

  <p>"Evet." Eragon, Saphira, Brom'la birlikte yola çıktığından beri olanları hızlı bir şekilde anlattı. Geçici olarak Ellesmera'da yaşamaları ve Agaeti Blödhren sırasındaki dönüşümünü de ekledi.</p>

  <p>Roran öne doğru eğilerek dirseklerini dizlerine dayadı, ellerini kavuşturdu, aralarındaki toprağa baktı. Eragon'un onun bilincine uzanmadan duygularını okuması imkânsızdı, ama bunu yapmayı reddediyordu, çünkü Floran'in mahremiyetini istila etmek korkunç bir hata olurdu.</p>

  <p>Roran o kadar uzun süre sessiz kaldı ki Eragon tepki verip vermemesi gerektiğini düsinmeye başladı. Sonra Roran, "Hatalar yaptın, ama bunlar benim hatalarımdan daha büyük değil," dedi. "Garrow, Saphira'yı sır olarak tuttuğun için öldü. Ben İmparator'a teslim olmayı reddettiğim için çok daha fazlası öldü... İkimiz de eşit derecede suçluyuz." başını kaldırdı, sonra yavaş yavaş sağ elini uzattı. "Kardeşim?"</p>

  <p>"Kardeşim," dedi Eragon.</p>

  <p>Roran'ın kolunu sıkıca tuttu, birbirlerine sıkıca sarılıp evde yaptıkları gibi güreştiler. Ayrıldıklarında Eragon'un elinin alt kısmıyla gözlerini silmesi gerekti. "Artık ikimiz bir arada olduğumuza göre Galbatorix'in teslim olması gerekir," diye şaka yaptı. "İkimize karşı kim dayanabilir ki?" Yatağa uzandı. "Şimdi anlat bakalım, Ra'zac, Katrina'yı nasıl kaçırdı?"</p>

  <p>Roran'ın yüzündeki bütün mutluluk kayboldu. Alçak, monoton bir sesle konuşmaya başladı. O, saldırı, kuşatma, ihanet, Carvahall'den ayrılma, Spine'ı geçme ve Teirm limanını yerle bir etme, korkunç girdaptan geçme destanını anlatırken Eragon artan bir hayretle dinliyordu.</p>

  <p>Sonunda sözlerini bitirdiğinde Eragon, "Sen benden daha büyük bir adamsın," dedi. "Ben bunların yansını bile yapamazdım. Savaşmak evet, ama herkesi beni takibe ikna edemezdim."</p>

  <p>"Başka seçeneğim yoktu. Katrina'yı götürdüklerinde..." Roran'ın boğazı tıkandı. "Ya vazgeçecek veya ölecek ya da bedeli ne olursa olsun Galbatorix'in tuzağından kaçmaya çalışacaktım." Alev alev yanan gözlerini Eragon'a dikti. "Buraya gelmek için yalan söyledim, yaktım ve öldürdüm. Artık Carvahall'deki herkesi korumak için endişelenmem gerekmiyor; Varden bunu sağlayacakür. Şimdi hayatta tek bir amacım var, eğer ölmediyse Katrina'yı bulup kurtarmak. Bana yardım edecek misin, Eragon?"</p>

  <p>Eragon uzanarak eyerlerini çadırın köşesinden –Varden'lilerin bıraktığı yerden– aldı. İçinden tahta bir kâse ve Oromis'in ona verdiği gümüş rengi büyülü faelnirv şişesini çıkardı. Yeniden canlanmak için likörden küçük bir yudum aldı, içki boğazından hızla aşağıya inip sinirlerini soğuk bir ateşle gıdıklarken nefes almaya çalıştı. Sonra faelnirv'i kâseye döküp eli kalınlığında sığ bir göl oluşturdu.</p>

  <p>"Seyret." Yeni enerjisini toplayarak, "Draumr kópa," dedi.</p>

  <p>Likör titreşip siyaha döndü. Birkaç saniye sonra kâsenin ortasında ince bir ışık perdesi belirdi, Katrina'yı gösterdi. Görünmez bir duvara dayanmıştı, elleri görünmez kelepçelerle başının üstüne asılmıştı, bakır rengi saçları bir yelpaze gibi sırtına yayılmıştı.</p>

  <p>"Yaşıyor!" Roran kâsenin üstüne eğildi, faelnirv'e dalıp Katrina'ya katılacakmış gibi kâseyi yakaladı. Umudu ve kararlılığı, öyle bir sevgi ifadesiyle karışmıştı ki Eragon, bir tek ölümün Roran'ı Katrina'yı kurtarmaktan alıkoyacağını biliyordu.</p>

  <p>Büyüyü daha fazla sürdüremeyerek görüntünün kaybolmasına izin verdi. Destek için çadıra yaslandı. "Evet," dedi yorgun bir sesle. "Yaşıyor. Ve büyük ihtimalle Ra'zac'ın ini olan Helgrind'de esir tutuluyor." Roran'ın omzunu sıkıca tuttu. "Sorunun cevabı kardeşim, evet. Seninle Dras-Leona'ya gideceğim. Katrina'yı kurtarmana yardım edeceğim. Ve sen ve ben birlikte Ra'zac'ı öldürüp babamızın intikamını alacağız."</p>
</body>
</html>
