<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dr-jekyll</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3">DR. JEKYLL VE MR. HYDE ÜZERİNE...</h1>

  <p class="normal">Robert Louis Balfour Stevenson ülkemizde <span class="ideitalik">Define Adası</span> (1881), <span class="ideitalik">Kaçırılan Çocuk</span> (1886) ve <span class="ideitalik">Strange Case of Dr. Jekyll and Mr. Hyde (İki Yüzlü Adam/Dr. Jekyll ile Mr. Hyde,</span> 1885-1887) romanlarıyla tanınmıştır. İskoç şair ve yazar Stevenson’ın birkaç kez sinemaya da aktarılan bu eseri, daha yayımladığı yıl kendisine büyük bir ün sağlamıştır. Bu romanın dilimizde “İki Yüzlü Adam” adlı bir çevirisinin bulunması düşündürücüdür: İki farklı yüz, bir insanın yüzündeki fizyolojik bir değişime işaret ediyorsa, böyle bir değişim söz konusu olmadığı için (çünkü bütün bir beden fizyolojik değişime uğramaktadır), bu başlık ya da seçilen ad isabetli olmamıştır. Dilimizde “ikiyüzlülük” sözcüğü, kalleşlik, riyakârlık, içten pazarlıklı olma, sahtekârlık vb. gibi anlamlara da geliyor; okur romanın adını bu yoruma bağlı kalarak ve bu çağrışımları göz önüne alarak okuduğunda, tam bir çıkmaza sürüklenecektir: Çünkü Doktor Jekyll’ın <span class="ideitalik">doppelganger</span>’i,<sup class="calibre2"><a href="../Text/Dr-jekyll_split_028.html#footnote-33275-1" id="footnote-33275-1-backlink">[1]</a></sup> onun öteki kimliği ya da kötü yanı olarak anlaşılabilecek Mr. Hyde’ı “doğuruşu”nun bir kalleşlikle, ikiyüzlülükle, ahlaki bir kişisel çöküşle uzaktan yakından ilişkisi bulunmamaktadır.</p>

  <p class="normal">Adı, “Doktor Jekyll ile Mr. Hyde Arasındaki Tuhaf Olay” diye çevrilebilecek bu kısa romanı, R. L. Stevenson, uzun süren bir hastalığın ardından nekahet dönemine girmişken kaleme alır. İki kimlikli bir insan fikrinin, Stevenson’ın gece gördüğü bir kâbusun (da) eseri olduğu ileri sürülmektedir. (background on Dr. Jekyll and Mr. Hyde.) Eşi Fanny onu kâbusun ortasında uyandırmış, Stevenson ise karısına kendisini “güzelim bir öcü masalının” ortasında uyandırdığını söyleyerek epeyce sinirlenmiş, ardından gördüğü kâbusun içindeki fikri geliştirerek bundan uzun bir anlatı çıkarmıştır. İlk haliyle bu anlatı, tipik bir korku öyküsüdür; gerilim ve korku öğelerini işlemesinin ötesinde, elimizdeki metindeki gibi, derin bir anlamı, alegorik,<sup class="calibre2"><a href="../Text/Dr-jekyll_split_028.html#footnote-33275-2" id="footnote-33275-2-backlink">[2]</a></sup> simgesel uzantıları bulunmamaktadır. Stevenson öyküyü eşine okur; eşi bu güzel “çekirdekten” çok daha fazlasının üretilebileceğini söyler ve bu düşüncesinde inatla direnir (aynı kaynak). Stevenson ilk öykünün el yazmalarını yakar, elimizdeki metin 1885-86 ve 87 yıllarında üç yıllık bir süre içinde oluşmuştur.</p>

  <p class="normal">1887’de okura ulaştığında, edebiyat eleştirmenleri büyük bir yapıt ile karşı karşıya oldukları fikrinde birleşmişlerdir. <span class="ideitalik">The Times’</span>ta kitaba övgüler yağar, “Bay Stevenson’ın o güne kadar yazdığı hiçbir şeyin bu kadar etkileyici” olmadığı, anlatının kendilerini yazarın orijinal dehasının çok yönlülüğü ile tanıştırdığını belirtirler. Bu metin, “fantastik edebiyatın,” bütünlüğü olan, tamamlanmış bir örneği olarak kabul edilir. Dr. Jekyll “Stevenson’ın ilk kez kompozisyon bakımından kusursuz düzenlenmiş, yapısı sağlam, çok güçlü bir kıssadan hisse içeren anlatısıdır” gene eleştirilere göre.</p>

  <p class="normal">Aslında sosyal-tarihsel çerçevesine baktığımızda, anlatının, R. L. Stevenson’ın yaşantısının çok da ötesinde bir dünyada “dolaşmadığını” söyleyebiliriz. Kişiler dönemin Edinburgh ve Londrası’nın orta yaşlı erkekleridir; (hizmetçi kadının göz tanıklığının dışında) kadının herhangi bir “rol” almadığı bu anlatıda Stevenson çok iyi tanıdığı bir sosyal çevreye ve erkekler cemaatine çevirir bakışlarını: Aydın, burjuva (büyük burjuva), bürokrat, aristokrat kişilerin dünyasıdır bu; kulüplerde, çaylı toplantılarda, sohbetlerde kurulan ve bozulan ilişkilerin dünyası. Stevenson birkaç “fırça” darbesiyle bizi bu dünyaya sokar; olayın odağında, sadece ve sadece gerekli olanı çekip alır; çünkü amacı ne bu dünyayı enikonu betimlemek ne de yaşama tarzıyla, Victoria Çağı<sup class="calibre2"><a href="../Text/Dr-jekyll_split_028.html#footnote-33275-3" id="footnote-33275-3-backlink">[3]</a></sup> tutuculuğu ve bu dönemin ahlak anlayışıyla hesaplaşmaktır: Stevenson, tesadüfi, yerel, belli şartlar altında geçen bir kurmacayı, insanın, daha doğrusu felsefe-etik tarihinin en temel tartışması ile bütünleştirir. Ve Platon’un<sup class="calibre2"><a href="../Text/Dr-jekyll_split_028.html#footnote-33275-4" id="footnote-33275-4-backlink">[4]</a></sup> “Devlet” diyaloğunda ileri sürdüğü bir tezi doğrular sanki bir yandan: Büyük iyilikler ve büyük kötülükler büyük ruhlardan gelir; sıradan insanların ne yaptıkları ne de yıktıkları büyüktür.</p>

  <p class="normal">Dr. Jekyll ve Mr. Hyde’ın, kişinin içindeki bastırılmış homoseksüel (ikinci) kimliğe bir yollama olduğu tartışmaları da sıkça yapılmıştır. Özellikle Dr. Jekyll’ın erkekler cemaati içinde her şeyini paylaştığı hemcinsleri ile kurduğu ruhsal, duygusal bağın (Bakınız Lanyon ve avukat Utterson ile mektuplaşmalar) belirginliği, sosyete içindeki dolaşmalarında bu orta yaş erkeğin kadınlar ile ilişkisine yönelik herhangi bir ima ya da açıklama bulunmaması ve elbette metnin satır aralarına gizlenmiş olanı psikanalitik analizlerle ortaya çıkarabilenlerin iddiaları, ayrı bir yorumun imkânlarını tanımaktadır. Nitekim metni okuyan homoseksüel bir arkadaşı Stevenson’a yazdığı bir mektupta, öfkeli bir üslupla: “herhangi bir kimsenin kişinin (ruhundaki) uçurumların derinliklerini” eşeleme hakkı olduğunu sanmıyorum diyecektir. Buna cevap veren Stevenson, Dr. Jekyll’ın, bizzat kendisinin sahip olduğu korkunç kişiliğinin (bu yanının) ifadesi olduğunu açıklayacaktır. Artık ortaya çıkmıştır bu ikinci kimlik (korkulacak yan) ve “umarım o gelecekte de yaşayacaktır artık” der Stevenson.</p>

  <p class="normal">Kuşkusuz Stevenson’un öyküsünün, az önce belirttiğimiz gibi, “sorunsal ayağının” insanlığın düşünce tarihi kadar eski olduğunu biliyoruz. İnsan iyi mi kötü mü sorusu, aslında felsefe, din, düşünce tarihinin masasından hiç eksik olmayan “çerezi”, belki de “ana yiyeceğidir.” Ancak kişiliğin bölünmesi (günümüz modern psikolojisinin, psikanalizin açıklama ve yorumlarını bir yana bırakırsak) bilimsel düzlemden önce edebiyat düzleminde (hatta eski mitolojide) ortaya çıkmıştır. Bu sayfalar sürebilecek yolculuğa çıkmaksızın, geç romantik dönemden Stevenson’a örnek bir yapıta, E. T. A. Hoffmann’ın,<sup class="calibre2"><a href="../Text/Dr-jekyll_split_028.html#footnote-33275-5" id="footnote-33275-5-backlink">[5]</a></sup> <span class="ideitalik">Şeytanın İksiri</span><span class="idebold">’</span>ne (1816), bunun dışında ünlü şair Shelley’nin<sup class="calibre2"><a href="../Text/Dr-jekyll_split_028.html#footnote-33275-6" id="footnote-33275-6-backlink">[6]</a></sup> dostu olan ve iki ciltlik Shelley biyografisinin yanı sıra <span class="ideitalik">Ateizmin Zorunluluğu</span> adlı yapıtıyla şimşekleri üzerine çeken Thomas Jefferson Hogg’un<sup class="calibre2"><a href="../Text/Dr-jekyll_split_028.html#footnote-33275-7" id="footnote-33275-7-backlink">[7]</a></sup> (18. yy.) <span class="ideitalik">The Private Memories and Confessions of a Justified Siner</span>’ına (1824) (Suçsuzluğu Kanıtlanan Bir Günahkârın Anıları ve İtirafları), E. A. Poe’nun<sup class="calibre2"><a href="../Text/Dr-jekyll_split_028.html#footnote-33275-8" id="footnote-33275-8-backlink">[8]</a></sup> <span class="ideitalik">William Wilson’</span>ına (1839)<sup class="calibre2"><a href="../Text/Dr-jekyll_split_028.html#footnote-33275-9" id="footnote-33275-9-backlink">[9]</a></sup> ve özellikle de Théophile Gautier’nin<sup class="calibre2"><a href="../Text/Dr-jekyll_split_028.html#footnote-33275-10" id="footnote-33275-10-backlink">[10]</a></sup> pek bilinmeyen ya da biyografik tanıtım yazıları içinde yer almayan <span class="ideitalik">Chavalie Double</span>’ına işaret edebiliriz. Romantik akımın olduğu kadar “sanat için sanat” akımının ve estetikçi anlayışın da içinde yer almış olan Gautier’nin bu anlatısı, kahramanı çifte karakterli Oluf’un çevresinde döner. Oluf Dr. Jekyll ve Mr. Hyde örneğindeki gibi, iki kişilikli bir hayat sürer.</p>

  <p class="normal">Stevenson anlatısında <span class="ideitalik">Frankenstein ya da Modern Prometheus<sup class="calibre2"><a href="../Text/Dr-jekyll_split_028.html#footnote-33275-11" id="footnote-33275-11-backlink">[11]</a></sup></span> romanındaki, ama asıl B. Stoker’ın<sup class="calibre2"><a href="../Text/Dr-jekyll_split_028.html#footnote-33275-12" id="footnote-33275-12-backlink">[12]</a></sup> <span class="ideitalik">Drakula</span>’sındakini (Bordo Siyah Klasik Yayınlar, Nisan 2005) andıran bir anlatım tekniğinin izlerini bulmak mümkün. Fantastiğe, gerçekdışına yönelik bu anlatılarda, anlatılana inandırıcılık kazandırabilmek için, günce kayıtları, mektuplar kullanılmıştır. Okur, doğrudan yaşantıya tanık olanların ya da olayı yaşayanların ağzından nakledilen “bilgileri” en azından gerçeklik duygusu ile karşılamaktadır. Aynı teknik burada da karşımıza çıkıyor. Mektup, roman teorilerinde, modern (burjuva) romanının kökeni olarak kabul edilmektedir zaten. Burjuva insanının kendi iç dünyasını yakın çevresine açma, kendini analiz etme, kendisiyle hesaplaşma aracı olarak anlaşılabilecek olan mektup, bu “ben-anlatı biçimi”, giderek “o” kimliğin gerisine çekildikçe modern romanın da sahneye çıktığı yolunda tezler vardır (Bkz. Jürgen Habermas,<sup class="calibre2"><a href="../Text/Dr-jekyll_split_028.html#footnote-33275-13" id="footnote-33275-13-backlink">[13]</a></sup> <span class="ideitalik">Kamusal Alanın Yapısal Dönüşümü)</span>. Bir iç dökmedir mektup, adresi aslında kişinin kendisine dönük bir paylaşmadır. İçtenliğinden kuşku duyulmadığı ölçüde de “sahicidir.” Anlattıklarıyla, hissettirdikleriyle, düşünceleriyle. Dolayısıyla, mektup biçiminde kaleme alınmış ya da yer yer bu biçimle desteklenmiş bir metin, fantastik de olsa, (çağın) okurunda bir gerçeklik duygusu yaratmadan edemeyecektir.</p>

  <p class="normal">Stevenson üçüncü tekil kişi yazılmış bu öyküde, bir başka çözümle sahicilik duygusunu artırır: Olayın içinden bir kişinin gözüyle, Avukat Utterson’ın tanıklığıyla sunar okura. Edebiyat bilimi bu anlatım tekniğine, “kişileştirilmiş anlatım” diyor. Anlatıcı olayın içinden seçtiği kurmaca kişiyi, bir kamera gibi kullanıp, olup biteni onun gözünden verdiği için, bu anlatım tekniği de anlatıcıyı sınırlamakta, kendi düşüncelerini anlatıya yedirmesine pek imkân vermemektedir. İşte tam da bu ihtiyacın doğduğu yerde anlatıcı (Stevenson), kişileştirilmiş anlatıcısı Utterson’ı da kenara çekip bu kez Doktor Jekyll’a açıklamalar yaptırmaya başlar; ilginçtir, burada yazar mektup biçimini seçmemiş, Doktor Jekyll’ın itirafını herhangi bir arkadaşına yapılmış gizlenmesi gereken bir içdökümü olarak tasarlamamış, bir bakıma kendisi Doktor Jekyll olarak o korku verici yanı üzerine konuşmaya başlamıştır: ‘18. yüzyılda doğdum ve doğar doğmaz da büyük bir servete kondum’ cümlesiyle başlayan bu açıklama, her insanın benliğinde iki ayrı karakter barındırdığı kanaatini paylaştıktan sonra, insan vicdanındaki iyi ile kötünün sürekli bir savaş içinde bulunduklarını hatırlatır. Maddi varlık manevi varlıktan ayrı, bağımsız varolabilmektedir, doktorun (anlatıcının/yazarın) düşüncesine göre. Ama bizce asıl ilginç olan, bu dönüşümleri iyiden kötüye geçişleri ve tersini mümkün kılan “ilacın” aslında hatalı bir çeşidinin böyle bir gelişime izin vermiş olmasıdır. Burada “açıklanamaz olanı görünürde mantıki bir zarfın içinde” gizleme kuralını, ileride bilim-kurguda sıkça kullanılacak bir tekniği buluyoruz: Bir şekilde, ilacın hatalı bir versiyonu bu dönüşümleri sağlamıştır, ama tekrarlanamaz, açıklanamaz bir “olaydır” bu.</p>

  <p class="normal"><span class="ideitalik">Dr. Jekyll ve Mr. Hyde,</span> 20. yüzyılın ilk yarısında, Hollywood’un konuya el atmasıyla tartışılmaz bir popülerliğe kavuşacaktır. Sayısız <span class="ideitalik">Dr. Jekyll ve Mr. Hyde</span> versiyonu arasında, dişe dokunur bir iki örnekten akılda kalanı, yönetmeni ünlü <span class="ideitalik">Rüzgâr Gibi Geçti ve Oz Büyücüsü</span> ile adını sinema tarihine yazdırmış olan Victor Fleming’in<sup class="calibre2"><a href="../Text/Dr-jekyll_split_028.html#footnote-33275-14" id="footnote-33275-14-backlink">[14]</a></sup> imzasını taşımaktaydı. Ancak o güne kadar neredeyse yağmalanmıştı konu.</p>

  <p class="normal">Roman, 1908, 1910, 1912, 1913 ve 1920’lerde sessiz sinemanın “boyacı küpüne” dönmüş, 1931’de sesli sinemaya geçmiş, ünlü İngiliz korku filmleri firması Hammer ve gene ünlü korku filmleri ustası Christopher Lee bize bu iki ruhlu adamı sunmuş, <span class="ideitalik">Shane</span> filminin unutulmaz Chayen silahşörü Jack Palance, romanın TV versiyonunda doktoru ve içindeki kötü adamı canlandırmıştır. 1971’de bir kez daha Christopher Lee, Dr. Jekyll kimliğiyle karşımıza çıkar. <span class="ideitalik">Doktor Jekyll’ın Karısı, Dr. Jekyll’ın Kanı</span> (1981) filmlerini gene ünlü simaların yer aldığı 1989, 1990, 1999 versiyonları izlemiştir. <span class="ideitalik">Doktor Jekyll’ın Oğlu</span> (1951), <span class="ideitalik">Dr. Jekyll’ın Kızı</span> (1957), <span class="ideitalik">Dr. Jekyll ve Kurtadam</span> (1972), araya sıkıştırabileceğimiz öteki versiyonlardır. Ancak kişisel olarak unutamadığımız <span class="ideitalik">İki Ruhlu</span> adam versiyonu, çocukluk dönemimin ünlü ikilisi Butt Abbbott ve Louis Castello ikilisinin <span class="ideitalik">İki Açıkgöz</span> versiyonudur. Sanırız “<span class="ideitalik">İki Açıkgöz İki Ruhlu Adama Karşı</span>”ydı filmin adı. İlginç bir dönüştürme “<span class="ideitalik">Dr. Jekyll ve Kızkardeşi Hyde</span>”da, ünlü tipin cinsiyetini değiştirmiş (1971), “<span class="ideitalik">Dr. Black and Mr. Hyde</span>”da ise, bu kez siyah olan Doktor, beyaz derili bir caniye dönüşüp durmuştur. <span class="ideitalik">“Mary Reilly”</span> (1996), olayı, Dr. Jekyll’ın karısının bakış açısından anlatan ilginç bir filmdir. 2003 tarihli, <span class="ideitalik">“The League of Extraordinary Gentlemen”</span> (Muhteşem Kahramanlar) ise Victoria Çağı karakterleri arasında gezinen bir filmdir.</p>

  <p class="normal">Bugün sinemada klasikleşmiş örnek olarak yukarıda sözünü ettiğimiz 1941 tarihli Victor Fleming filmi, Spencer Tracy ve Ingrid Bergman, Lana Turner gibi ünlü isimleri bir araya toplamış olmasına rağmen, öykünün ruhuna çok uzak bir yorumla seyirci karşısına çıkmıştır. Filmin iki baş kadın karakteri Ingrid Bergman ve ünlü sarışın Lana Turner adları bile, ana metinden ne kadar uzak kalındığını göstermeye yeter. Film kırklı yılların hemen başında Freudçu psikanalizin ABD’de kabaca yorumlandığı bir evrede yapılmıştır. Şeytanın varolmadığını ispata çalışan Dr. Jekyll, laboratuvarında kendi elleriyle yaptığı ilacı içip içindeki şeytanı ortaya çıkartır. Nişanlısına saldırır, ona işkence eder; ama sonunda Bay Hyde’ı denetleyemeyeceğini anlar. Ne var ki film, yüzeysel yorumuyla da olsa, Freudçu psikanalize doğru yönelmeden, şeytanın varolup olmadığı düşüncesinin ekseninde gelişir. Ancak filmde Dr. Jekyll’ın gördüğü rüya gibi, birkaç olay, bilinçaltının varlığına da işaret eder.</p>

  <p class="normal">Beyazperdede aktarılan da dış görünüşün, yüzeyde görünenin, sosyal statünün alabildiğine belirleyici olduğu 19. yüzyılın ikinci yarısındaki bu dünyanın, bir görünümler, şıklıklar dünyası olduğudur; bu özün, aslolanın üzerinde çekilmiş parlak cilaların dünyasıdır. Öyleyse sosyal düzlemde görünürde var olan ahlakiliğin, parlak yüzeyin altındaki bataklığın da bu anlatıya yansımalarını isteyen arayıp bulabilecektir.</p>

  <p class="sagnormal">Veysel Atayman<br class="chapter" />
  Mart 2005, İstanbul</p>

  <div class="clrb"></div>

  <div class="calibre1" id="calibre_pb_28"></div>
</body>
</html>
