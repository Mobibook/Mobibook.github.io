<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Dorian Gray’in Portresi</title>
  <link href="../Styles/main.css" rel="stylesheet" type="text/css"/>
</head>

<body class="epub-type_preface">
  <div class="preface html5_section">
    <h1>Giriş</h1>

    <p>Sanatçı güzel şeyler yaratandır.</p>

    <p>Sanatı göz önüne serip, sanatçıyı gizlemek sanatın amacıdır.</p>

    <p>Eleştirmen, güzel şeylerden edindiği izlenimi başka bir üsluba ya da yeni bir malzemeye dönüştürendir.</p>

    <p>En alçak eleştirinin en yüce biçimi özyaşamöyküsüdür.</p>

    <p>Güzel şeylerde çirkin anlam bulanlar, sevimli olamadan yozlaşmışlardır. Bu bir hatadır.</p>

    <p>Güzel şeylerde güzel anlamlar bulanlar kültür ve zevkleri gelişmiş kişilerdir. Onlar için umut vardır. Onlar güzel şeylerin salt Güzellik ifade ettiği seçkinlerdir.</p>

    <p>Ahlaka uygun olan ya da uygun olmayan kitap diye bir şey yoktur.</p>

    <p>Kitap denen şey ya iyi yazılmış ya da kötü yazılmıştır. Hepsi bu.</p>

    <p>On dokuzuncu yüzyılın realizmden hoşlanmayışı kendi yüzünü aynada görmeyen Caliban’ın öfkesidir.</p>

    <p>On dokuzuncu yüzyılın romantizmden hoşlanmayışı kendi yüzünü aynada görmeyen Caliban’ın öfkesidir.</p>

    <p>İnsanoğlunun ahlaksal yaşamı, sanatçının özne-malzemesi olsa da, sanatın ahlaki, kusurlu bir ortamın kusursuz olarak kullanılmasından ibarettir.</p>

    <p>Hiçbir sanatçı herhangi bir şeyi ispatlamak isteğinde değildir. Doğru olmayan şeyler bile ispatlanabilir.</p>

    <p>Hiçbir sanatçı etik sempatiler peşinde koşmaz. Sanatçının bu tür eğilimler göstermesi bağışlanmaz bir biçimsel özenti ve abartıdır.</p>

    <p>Sanatçı hiçbir zaman karamsar ve marazi değildir. Sanatçı her şeyi ifade edebilir.</p>

    <p>Sanatçı için düşünce ve dil sanatın araçlarıdır.</p>

    <p>İnsanın kötü huylarıyla erdemleri, sanatçı için bir sanat hammaddesidir.</p>

    <p>Biçim açısından tüm sanatların en üstün örneği müzisyenin sanatıdır. Duygu yönünden en üstün olansa aktörün sanatıdır.</p>

    <p>Tüm sanat aynı zamanda hem yüzey hem de simgedir.</p>

    <p>Yüzeyin altına inen tehlikeyi kabullenir.</p>

    <p>Simgeyi okumaya kalkan tehlikeyi kabullenir.</p>

    <p>Sanatın aynasında yansıyan, aslında yaşam değil seyircidir.</p>

    <p>Bir sanat yapıtı üstüne yürütülen fikirlerin çok çeşitliliği, o yapıtın yeni, karmaşık, canlı ve yaşamsal olduğunu gösterir.</p>

    <p>Eleştirmenlerin fikirlerinin çeliştiği yerde sanatçı kendi kendisiyle uyum halindedir.</p>

    <p>Yaptığına hayran kalmadığı sürece insanın; işe yarar bir şey yapması bağışlanabilir; işe yaramaz bir şey yapmanın tek özrüyse ona derinden hayran olmaktır.</p>

    <p>Sanat tümden kullanım dışıdır.</p>

    <p class="by">OSCAR WILDE</p>
  </div>
</body>
</html>
