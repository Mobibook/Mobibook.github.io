<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Doktor March'ın Dört Oğlu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos196782"></p>

  <p class="calibre2"></p>

  <p class="calibre9"><span class="calibre5"><span class="bold">IX. Düşünceler</span></span></p>

  <p class="calibre6"><span class="bold">Jeanie'nin Günlüğü</span></p>

  <p class="calibre2">Bugün öğleden sonra, Karen'ın annesi beni kitapçıya bıraktı. Kitapçıdan, bir kitapta okuduğum ve anlamadığım iki deyimi açıklamasını istedim. Gülümsedi, Latince deyimler lugatına (nasıl yazılıyor?) baktı ve açıkladı: "Ey Kraliçe, korkunç bir acının tazelenmesini emrediyorsun!" Birincisi buydu. İkincisi de: "Uçurum uçurumu çağırır!" Kitapçıya göre bu, yanlış başka yanlışlara yol açar demekmiş.</p>

  <p class="calibre2">Cinayetler zincirleme sürecek demek mi bu? Yoksa benim yanlışım (onu doğru yola çağırmak) onun yanlış yapmasına mı yol açacak (bir başka cinayet)? Ya da acısını hatırlatarak olayları hızlandıracağım mı demek? Ya, ya, ya, ya... nereye gidiyorum? Nereye koşuyorum, koşarken başımı nereye sokuyorum?</p>

  <p class="calibre2">Bu akşam yemekten sonra doktora mektuplarını götürdüm, çalışma odasına. Bilimsel yayınlar filan. En saf halimi takınarak, Yunanca ve Latince bilip bilmediğini sordum. "Tabii ki. Ne biçim soru bu? Geçmişi bilmek geleceğe yol açmaktır," dedi, vs. vs. Yarım saat tıraş dinledik, sonunda sıvıştım.</p>

  <p class="calibre2">İlginç olan tek şey, oğullarından hiçbirinin buna ilgi göstermediklerini, matematik kafasına sahip olduklarını söylemesiydi. Gerçi onlara biraz öğretmişti ama... Doktorun öğrettiklerinin, bütün oğullarına yaramadığını söylemek zor, çünkü aralarından biri Latince'sini belli ki unutmamış...</p>

  <p class="calibre2">Doktorun pilici mektubumu aldı mı acaba? Bir şeyler olacakmış gibi bir his var&nbsp;içimde.</p>

  <p class="calibre2"><span class="bold">Katilin Günlüğü</span></p>

  <p class="calibre2">Günaydın Jeanie. İyi uyudun mu? Bugün bana mesajın yok mu? İyi, sonra görüşürüz...</p>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2"><span class="bold">Jeanie'nin Günlüğü (Teyp)</span></p>

  <p class="calibre2">İşin içinden çıkamayacaksın. Mahvolduğunu görmüyor musun? Geriye dönmek için henüz vaktin var. Gördün mü, sesimi değiştirmiyorum. Aleti çalışır bırakıyorum. Dinle: Kim olursan ol, bu dünyada sana da yer var. Yaptıklarından vazgeçmen yeter, anlıyor musun? Sandığın kadar kötü değilsindir.</p>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2"></p>

  <p class="calibre2"><span class="bold">Katilin Günlüğü (Teyp)</span></p>

  <p class="calibre2">Vaaz veresin diye para almıyorsun, Jeanie hayatım, bulaşık yıkayasın diye para alıyorsun.</p>

  <p class="calibre2">Sana fazla özgürlük tanıdım, istismar ediyorsun.</p>

  <p class="calibre2">Bugün, babamın pilici beni bulmaya geldi. Bana acele söyleyeceği bir şey varmış.</p>

  <p class="calibre2">Söyledi.</p>

  <p class="calibre2">Benim hakkımda böyle korkunç şeyleri kim yazmış olabilir? Aniden, benimle görüşmekten vazgeçti. Can sıkıcı. Onun için bazı keyifli işler tasarlamıştım ve sen aptalca engellemiş oldun... Belki de onun yerine sen nasibini alırsın, ha? Ne dersin?</p>

  <p class="calibre2">Benim sesimi asla tanıyamayacaksın Jeanie, çünkü bu benim sesim değil.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Teybi kapımın önüne bırakmış. Kapıyı açınca, kapaklanıyordum, beni asıl endişelendiren, koyarken duymamış olmam. İçim geçmiş olmalı. Şu sıralar uykularım bozuk, sinirlerim de... Kapı çalıyor.</p>

  <p class="calibre2">……………….</p>

  <p class="calibre2">Karen'ın annesi intihar etmiş. Kafasını fırına sokmuş. Kocası birkaç günlüğüne&nbsp;yokmuş. Yalnızlığı kaldıramadı.</p>

  <p class="calibre2">Bize haber veren polisin resmi açıklaması bu. Onu bahçıvan bulmuş. Gaz kokusu yüzünden. (Bütün mahalle havaya uçabilirdi.) Oğlanlar, babalarıyla kentte. Kocakarı&nbsp;ağlıyor. Onda da bir mendil stoku olmalı ki... burada felaketler olağan olmaya başladı. Neyse, ilk kez bu işi onun yaptığını düşünmüyorum... yoksa? Öğleden sonra, herkes odasına çekilmişken mi? Yukarıda biri yürüyor. Yok canım, hayal görmüş olmalıyım. Sinirlerim ayakta.</p>

  <p class="calibre2">Ancak bu ölümü öngörmüştü. Cesaret edebilir mi? Bu kadar çabuk? Herkes&nbsp;evdeyken? Kudurmuş olmalı.</p>

  <p class="calibre2">Döndüklerini duyuyorum. Mutfaktayım. Gülüşmeler, itişmeler, etraf kar kokuyor,&nbsp;Noel kokuyor. Zavallı küçük Karen, zavallı aile, ne korkunç yazgı!</p>

  <p class="calibre2">Benim bu hengâmede işim ne?</p>

  <p class="calibre2"><span class="bold">Katilin Günlüğü</span></p>

  <p class="calibre2">Karen'ın annesi intihar etmiş. Ne hazin bir haber! Kafaya koca bir darbe indirerek intihar etti. Sonra o kafayı fırına soktu ve gazı sonuna kadar açtı... zavallı kadın, acısından öldü.</p>

  <p class="calibre2"></p>

  <p class="calibre2">Görüyorsun ya Jeanie, her şeyi tahmin edebiliyorum. Başına bir felaket geleceğini sana söylemiştim. Onun için, içeriye girmeme izin vermesi ne ihtiyatsızlık... kızı kadar aptal. Yağan kar yüzünden kimsenin bir şey duymayacağını bilmeliydi. Bütün sesleri bastıran kar ile her yer ne kadar sakin, öyle değil mi?</p>

  <p class="calibre2">İşlerime daha uzun süre burnunu sokacak mısın? Vazgeçemiyor musun? Öldürmem&nbsp;hoşuna mı gidiyor? Gerçekten hoşlanıyor musun Jeanie?</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Blöf yaptığından eminim. Onu öldürmedi. Rastlantı. Beni işletemezsin, anladın mı pis domuz? Zavallı kadıncağız, bu şişeyi vereli ne kadarcık oldu? Şişe boşaldı bile. Zaman ne çabuk geçiyor. Bu heyecanlı olaylar boğazımı kuruttu, artık bir şey düşünmek istemiyorum, uyumak, eğlenmek, eğlenmeydi ne kadar oldu? Susadım, bir bardak su almalı...</p>

  <p class="calibre2">Su midemi bulandırıyor. Hep susuyorum gibi geliyor. Pencere kapalı mı, gidip&nbsp;bakayım.</p>

  <p class="calibre2">Yeniden kar yağmaya başladı. Aşağıda şarkı söylüyorlar. Doktor keyifsiz, iyice kafa&nbsp;çekti. Belki de sevgili piliççiği ile kavga etmiştir...</p>

  <p class="calibre2">Ne aptalım! Kaz kadar, iki kaz kadar, bir kaz sürüsü kadar aptalım. Bu kadını gidip görmem ve hangisi ile... sormam... biraz zor. Bir başka yol bulmalı. Sonra kızın çevresinde dolandığımı görürse, onu mahkûm etmiş olmaz mıyım? Tüh be, kahrolası gerzek. Gidip zıbarsam iyi olacak.</p>

  <p class="calibre2">Onca acı çekmiş Karen'ın annesini andıktan sonra...</p>

  <p class="calibre2"><span class="bold">Katilin Günlüğü</span></p>

  <p class="calibre2">Bu sabah babamı kaltağın evine girerken gördüm. Onunla benim... bilseydi. Ben de erkeğim. Giderilecek ihtiyaçlarım var! Acelesi var gibiydi zavallı babacığımın. Belki de annemle babam, bu işleri artık yapmıyorlardır, hayır, böyle şeyler düşünmek istemiyorum.</p>

  <p class="calibre2">Çıkacak mı diye bir süre bekledim. O kaltağın benden söz etmediğini umarım. Babam beni çalışma odasına çağırıp soracak olursa... inkâr ederim tabii. Ama can sıkıcı olur. En iyisi kadının bu kentten gitmesi. Bir yapabilseydim, leşkan. Ama olmaz, Sharon ve diğerleri ile bir bağlantı kurabilirler... Şansın var iğrenç kart orospu, hatırladıklarım midemin bulanmasına yeter. Sana gelince Jeanie, beni rahat bırak, eğlenecek halde değilim.</p>

  <p class="calibre2"><span class="bold">Jeaine'nin Günlüğü</span></p>

  <p class="calibre2">Dün gece gene çok içtim, alışkanlık oldu. Biliyorum, bu alışkanlık nicedir var.</p>

  <p class="calibre2">Bir bilanço yapmanın zamanıdır. Bu işi doğru dürüst yaptıktan sonra bir karara&nbsp;varacağım.</p>

  <p class="calibre2"><span class="italic">Bilanço:</span></p>

  <p class="calibre2">Noel'e beş gün var. (Zaten, piyanoda onlara eşlik eden Clarisse ile prova yapıyorlar.)</p>

  <p class="calibre2">Ailenin altı üyesi var:</p>

  <p class="calibre2">- Doktor olan baba;</p>

  <p class="calibre2">- Kalp hastası olan ana; azıcık beyni sulanmış, bir oğlunu kaybetmiş.</p>

  <p class="calibre2">- Mark, avukat yazıhanesinde stajyer.</p>

  <p class="calibre2">- Clark, üniversite öğrencisi, futbolcu.</p>

  <p class="calibre2">- Stark, bilgisayarcı.</p>

  <p class="calibre2">- Jack, konservatuarda.</p>

  <p class="calibre2">Katil, Doktor March'ın dört oğlundan biri gibi görülüyor.</p>

  <p class="calibre2"><span class="italic">Katilin Görünümü:</span></p>

  <p class="calibre2">- Sadece kadınları öldürüyor.</p>

  <p class="calibre2">- Öldürmek onu cinsel açıdan uyarıyor.</p>

  <p class="calibre2">- Şalgam seviyor.</p>

  <p class="calibre2">- Patates kızartması seviyor.</p>

  <p class="calibre2">- Yatağını ıslattığı oluyor.</p>

  <p class="calibre2">- Rahatsızlıkları var: susama, baş dönmesi, titreme.</p>

  <p class="calibre2">- Viskiden nefret ediyor.</p>

  <p class="calibre2">- Sevimli ve güler yüzlü.</p>

  <p class="calibre2">- Latince biliyor (ya da deyimler kitabı var).</p>

  <p class="calibre2">- Ailenin hiçbir üyesine ait olmayan bir yazısı var.</p>

  <p class="calibre2">- "Mistik" taşkınlıkları var.</p>

  <p class="calibre2">- Tanınmaz bir sesi var.</p>

  <p class="calibre2">- Bütün düşüncelerimi tahmin ediyor.</p>

  <p class="calibre2">- Oyun oynamayı seviyor.</p>

  <p class="calibre2">- İlgiye ihtiyacı var.</p>

  <p class="calibre2">- Annesini öldürmek istiyor.</p>

  <p class="calibre2">- Babasının metresiyle yatıyor.</p>

  <p class="calibre2"></p>

  <p class="calibre2">- Her seferinde değişik biçimde öldürüyor.</p>

  <p class="calibre2">- Kâbus görüyor.</p>

  <p class="calibre2">- İştahı yerinde.</p>

  <p class="calibre2">- İçki içmiyor ya da hemen hemen hiç içmiyor (hiçbiri sık içmiyor).</p>

  <p class="calibre2">- Ailesi ile iftihar ediyor.</p>

  <p class="calibre2">- Benden nefret ediyor, korkuyor, küçük görüyor.</p>

  <p class="calibre2">- Sessiz hareket ediyor.</p>

  <p class="calibre2">- Bütün geçmişimi biliyor.</p>

  <p class="calibre2">- Yalan söylemeye bayılıyor.</p>

  <p class="calibre2">- Çocukken kuzini Sharon'u öldürmeyi denemiş (on yıl sonra başardı).</p>

  <p class="calibre2">- Kardeşlerinden birini öldürdüğünü ima ediyor.</p>

  <p class="calibre2">- Giderek sıklaşan aralarla öldürüyor.</p>

  <p class="calibre2">- Hep vicdan rahatlığı içinde olmak istiyor (başlangıçta ise aksine, zevk için&nbsp;öldürmekle övünürdü).</p>

  <p class="calibre2">Görünüm bu, notlarımı tekrar okuyup bir şey unutup unutmadığıma bakacağım.</p>

  <p class="calibre2"><span class="italic">Diğer Gözlemler:</span></p>

  <p class="calibre2">- Katil, notlarını, günlüğünü, annesinin kürk mantosunun kıvrımında saklıyor.&nbsp;Annesinin odasında, dolabın içinde.</p>

  <p class="calibre2">- Katil, bir çeşit Büyü Kitabı'na sahip, oraya kurbanlarının yüzlerini çiziyor, onları&nbsp;karalıyor ve sakatlıyor.</p>

  <p class="calibre2">- Sözünü ettiği tek cinsel serüveni, babasının metresiyle yaşadığı serüven.</p>

  <p class="calibre2">- Katilin annesi, onun kim olduğunu biliyor ya da kuşkulanıyor gibi (büyük&nbsp;olasılıkla diğer oğlunu öldürdüğünü biliyor mu?).</p>

  <p class="calibre2">- Kitapçı, büyü kitaplarının daimi müşterileri olduğunu söyledi.</p>

  <p class="calibre2">- Katil birkaç kez gece kapımı açtırtmayı denedi.</p>

  <p class="calibre2">- Bana uyuşturucu verdi.</p>

  <p class="calibre2">- Kapımın önünde pis numaralar yaptı.</p>

  <p class="calibre2">- Onu hiç görmedim (bu biraz şüpheli!).</p>

  <p class="calibre2">- Burada bulunduğum kısa süre içinde öldürdükleri (ya da öldürmekle övündükleri) kimseler: Demburry'deki kız, Karen, Sharon, Karen'ın annesi. Dört kurban. Doktorun metresini öldürmeyi tasarlıyor. Bu hızla giderse kısa zamanda izini belli eder. Demek ki bu çılgınca tutkuya kapılalı çok olmadı. Ben buraya geleli beri mi?</p>

  <p class="calibre2">Ya bensem? Kızarmış patates ve şalgama bayılırım, viskiden nefret ederim... Ama&nbsp;doktorun metresiyle yatmadım... zırvalıyorum!</p>

  <p class="calibre2"></p>

  <p class="calibre2">Şu kontrol listesine devam edelim (hoş oluyor, havaalanı kontrolleri gibi...):</p>

  <p class="calibre2">- Garajda kareli bir pantolon var, doktora ait. Karen'in katili kareli pantolon&nbsp;giyiyordu.</p>

  <p class="calibre2">- Katil iyi kayak yapıyor.</p>

  <p class="calibre2">- Öldürdükleri yüzünden -Sharon dışında- manevi olarak çöktüğünü "görmedim".</p>

  <p class="calibre2">Başladığım yere döndüm. Duruyorum.</p>

  <p class="calibre2">Bu sorunun derinliğini neden gerçekten göremiyorum? Bana büyü mü yaptı ne?</p>

  <p class="calibre2">Kitap'ını yakasım geliyor. Yok, ipuçlarından yoksun kalırım. Kanıtlardan da.</p>

  <p class="calibre2">Son bir açıklama: Oğlanlar "dördüz". Kılıklarından, kıyafetlerinden, saç biçimlerinden her birini tanımak olası. Ancak hepsinin hatları aynı. Bu da işleri kolaylaştırmıyor.</p>

  <p class="calibre2">İçtiğimi biliyor. Saklamaya gerek yok, içiyorum. O da biliyor ve bundan yararlanıyor.</p>

  <p class="calibre2">İçmeyi kesmeli.</p>

  <p class="calibre2">Hep aynı nakarat. Üç yıldır karar veriyorum, hiçbir işe yaramıyor.</p>

  <div class="mbppagebreak" id="calibre_pb_11"></div>
</body>
</html>
