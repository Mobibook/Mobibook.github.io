<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Doktor March'ın Dört Oğlu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos280298"></p>

  <p class="calibre2"></p>

  <p class="calibre9"><span class="calibre5"><span class="bold">XIV. Sonuncu Darbe</span></span></p>

  <p class="calibre6"><span class="bold">Jeanie'nin Günlüğü</span></p>

  <p class="calibre2">Kar yağıyor. Tonlarca kar. Gökyüzü gri, kapalı, kasvetli. Siyah. Aşağı inmeden önce sadece iki üç sözcük. Hava soğuk. Uykum var. Başım ağrıyor. Sinirliyim. Kötü uyudum. Sıçrayarak, kramplar girerek... Ne zamandır iyi uyuyamıyorum? Kocakarının ayak sesleri. Gitmeliyim.</p>

  <p class="calibre2"><span class="bold">Katilin Günlüğü</span></p>

  <p class="calibre2">Kar yağıyor. Lapa lapa, yoğun bir kar. Ortalık henüz karanlık, hava soğuk. Jeanie'nin harekete geçtiğini duyuyorum. Annem de öyle. Mutfağa iniyorlar. Jeanie'ye birkaç söz yazacağım:</p>

  <p class="calibre2"><span class="italic">Günaydın Jeanie. Nasıl da kar yağıyor, gördün mü? Ölmek için ne güzel bir gün! Gökyüzü kefenini dikiyor sanki... Gördün mü, şiirsel yazılarda ilerleme kaydettim. Beni seviyor musun? Karakola giderken beni düşün. Dua et de seni hapsetsinler...</span></p>

  <p class="calibre2"><span class="italic">Birazdan görüşürüz.</span></p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Saat 8.45: Karakola gitmek üzere hazırlanıyorum. Oğlanlar 8'e doğru indiler. On dakika önce odama çıktığımda kapının altından atılmış bir kâğıt buldum. Kahvaltıya inmeden önce koymuş, rahatça... (Reçelli krep tıkındılar, her yere bulaştırdılar, hayvanlar, hayvan gibi yiyorlar, açlıktan geberiyorlarmış gibi, sanırsınız aç kalmış canavarlar, ağızları kıpkırmızı reçele bulanmış, iğrenç! Özellikle Clark, sanki iki gündür bir şey yememiş gibi altısını birden yuttu, sonra kenefe gitti, döndükten sonra da bir altı adet daha! Kuduruk delilerin iştahları anormal mi olur?)</p>

  <p class="calibre2">Bilmiyorum ama ortalıkta düşmanca bir hava var, koşarak kaçmak istiyorum, bulaşığı&nbsp;yüzüstü bırakıp tüymek...</p>

  <p class="calibre2">Kuşkusuz beni düşünüyordu, kuşkusuz bunu hissettim, nefretini, kötülük yapma niyetini, bana kötülük yapmayı tasarladığını hissettim, dönenip durduğunu, baktığını ve... düşündüğünü... Tanrım ne olur beni tutuklasınlar, Tanrım ne olur ömrümü kodeste tüketeyim, ama beni buradan kurtar Tanrım!</p>

  <p class="calibre2">Oğlanlar beni çağırıyor, gidiyorlar. Doktor arabayı hareket ettirdi, gitmem gerek.</p>

  <p class="calibre2">Mesajını yırtıp koridora bıraktım, artık boş veriyorum.</p>

  <p class="calibre2">Tamam, geliyorum, geliyorum!</p>

  <p class="calibre2"><span class="bold">Katilin Günlüğü</span></p>

  <p class="calibre2">Jeanie'yi kente götürdük, aynasızlara. Babam arabayı sürerken (buz yüzünden yavaş sürüyor) Jeanie'ye baktım da bembeyazdı; sanırım bebeğin ölümünden beri kendine gelemedi.</p>

  <p class="calibre2">Bütün hatunlar gibi çocuklar için kıyamet kopartıyor. Kentin yarısını öldürmeye öldürürüm de, sıra masum, koca gözlü, salyalı bir sevimsiz bebeği öldürmeye gelince... onu öldüremem! Gerçekten de insanlar hiçbir şey anlamıyor. Beni yakalayacak olsalar, eminim diğerlerinden çok bebek için cezalandıracaklardır.</p>

  <p class="calibre2">Oysa, ilke gereği işlerken canımı sıkan tek cinayet bu!</p>

  <p class="calibre2">Babam sıkıntılı. Yol boyunca dişlerini sıktı. Bizler, havadan sudan konuştuk, futbol&nbsp;maçından, yakında başlayacak derslerden, Jack piyano öğretmeniyle ilgili bir hikâye anlattı, belden aşağı bir hikâye. Jeanie dikkatle ona bakıyordu, zavallı anlamaya çalışıyor.</p>

  <p class="calibre2">Mark endişeli görünüyordu, dosyalarının içine dalmıştı Clark takımına ait resimler gösterdi, resimlerde topun karşısına geçmiş alık numarası yapıyor, çok güldük. Stark yeni bir bilgisayar programı almaya karar vermiş, fiyatını falan konuştuk. Hiç konuşmayanlar babam ile Jeanie. Belki de babam, pilici öldüğü için üzgündür.</p>

  <p class="calibre2">Şimdi öğle vakti, ayaküstü yemek yenen selfservislerden birindeyim, yumurta yiyorum. Kente inmeyi seviyorum. Garson kız çok adi, eteği çok kısa, diz kapaklan kirli, bana gülümsüyor, ağzı kırmızı ve yağlı, kızlar hep peşimden koşar, can sıkıcı. Ona bakmıyorum, yazı yazıyorum, kızmış gibi yapıyorum.</p>

  <p class="calibre2">Pencereden karakolu görüyorum. Jeanie'yi saat 13'te alacağız... işi bitmişse. Yoksa babam bizi eve bırakacak. Yarım saat önce babam karakola girdi, neler oluyor diye bakmaya...</p>

  <p class="calibre2">Şu a.cık garson sinirimi bozuyor. Böyle anlarda kabalaşıyorum, annem görse hoşuna gitmez. Kendime hâkim olmalıyım, üzerime kabalık ve kötülük dalgası geliyor gibi, sanki dişlerim çıkıyor da çevremdekileri ısırmam gerekiyormuş gibi.</p>

  <p class="calibre2">Garson paranın üstünü getirdi, bacağıma dokundu, hemen çektim, bana dokunmalarından hoşlanmam. Göz ucuyla bana bakıp duruyor, üzerine yapışmış kazağı yüzünden ona yanaşacağımı sanıyor belki de... zavallı budala, ben başkaları gibi değilim! Benim başkaları gibi olmadığımı görmüyor, ne yapabileceğimi göstermemi istiyor, istediği bu! Yok, şu ara değil. Şu ara çok tehlikeli, beklemek gerekir, Jeanie öldüğünde daha kolay olur. Hele de Andrew ellerindeyken. Onu idam ettiklerinde daha kolay, daha rahat.</p>

  <p class="calibre2">Jeanie ile babam çıktılar, arabaya doğru gidiyorlar, onlara yetişmeliyim.</p>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2"></p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Al sana! Şu kâğıdı paltomun cebine tıkmış. Ne yani, yanımda oturuyordu demek mi bu? Mark ile Jack'in arasında oturuyordum, sonra da Stark ile Clark'ın arasında yürüdüm. Paltomun cepleri büyük olduğuna göre, hepsi de kolaylıkla sokmuş olabilir...</p>

  <p class="calibre2">Gelelim diğer işe, kasıtsız adam öldürmek suçu ile yargılanacağım.</p>

  <p class="calibre2">Sahte kimliklerimi verdim ama, çabuk anlayacaklarından eminim. Buradan kurtulmam gerek. Komiser üzgündü, benim lehime konuşmuş ama amiri benim yaptığımdan eminmiş. Bir kaza olduğunu düşündükleri için beni tutuklamaya gerek görmediler, herkesi yeni baştan sorgulayacaklar, bilinmez... madem ki herkes sarhoştu. Bana bir avukat tavsiye etti, buralı bir avukat. Sanki salyalı bir herif beni buradan kurtarabilirmiş gibi!</p>

  <p class="calibre2">Demek selfservisteymiş. Orası meydanın sağında kalıyor. Jack sol taraftan gelmişti, üç dakika sonra da Clark aynı köşeden göründü. Saat tam 13'tü. Sonra, meydanın arka tarafından kafasında walkman'i, Stark göründü. Bizim arkamıza düşen köşeden de Mark, çantası elinde koşuyordu. Hiçbiri selfservisin bulunduğu yandan gelmedi. Bir tur atıp gelmiş olmalı.</p>

  <p class="calibre2">Arabada Jack dersinden söz etti. Dersi 12.30'da bitiyordu, demek ki öğleyin selfte&nbsp;olamazdı.</p>

  <p class="calibre2">Stark alışverişteymiş. Sonra patinaj alanına gitmiş. Saat 11.30'da giriş bileti almış. İki saatlik bir bilet aldığını ama vakti tam dolduramadığını, daha az süreli bilet satmamalarının saçmalık olduğunu söyledi... ama kaçta çıktığı belli değil.</p>

  <p class="calibre2">Mark son dakikaya kadar müşterisi ile görüşüyormuş. Doğrulama olanağı yok. Doktor karakoldaydı, o böylelikle aklanıyor! Clark domuzuna gelince, pazar günkü maç yüzünden antrenmanın uzadığını söyledi ama bunu kendi söylüyor.</p>

  <p class="calibre2">Sonra, acaba gerçekten self'te miydi? Sokağın köşesinde ya da umumi tuvaletlerde de&nbsp;olabilirdi pekâlâ!</p>

  <p class="calibre2"><span class="bold">Katilin Günlüğü</span></p>

  <p class="calibre2">Annemin yaptığı havuçlu dana eti çok güzeldi, bir kere olsun iyi pişmişti; Jeanie'nin yaptığı gibi kan içinde değil.</p>

  <p class="calibre2">Jeanie aleyhine dava açılacakmış, Jeanie sokak kapısını açmaya gittiğinde, biz arabanın yanında dururken babam usulca fısıldayıverdi. Şu imzasız mektup yüzünden... Bunu yapan yalancı da kim ola?</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2"></p>

  <p class="calibre2">Komisere imzasız bir mektupla ihbarda bulunulup bulunulmadığını sordum. Sıkkındı. "Soruşturma sürüyor," dedi. "Kimin yolladığına dair bir fikriniz var mı? Lütfen söyleyin, benim için ne kadar önemli olduğunu bilemezsiniz!" dedim. (Kolunu çekiştirip duruyordum, zavallı kıpkırmızı kesilmişti.) "Biliyorsunuz, tamamiyle sarhoştunuz," dedi. "Kim olduğunu söyleyin, söyleyin, size anlatırım..."</p>

  <p class="calibre2">O sırada başkomiser geldi. Komiser, "Sizi ararım, mümkün olur olmaz sizi ararım,&nbsp;bana güvenin," diye fısıldadı.</p>

  <p class="calibre2">Bekliyorum.</p>

  <p class="calibre2">Küçükken, kendi kendime hep, bir gün birtakım insanların (polis, hastane, itfaiyedekiler) karşısına çıkacak olursam, sevdiğim insanı kurtarmak için (daha çabuk bitsin, sevdiğime daha çabuk kavuşayım diye) elimden geleni yapacağımı, işyerlerinde çadır kuracağımı, bağıracağımı, onlar anlayana kadar savaşacağımı anlatır dururdum, oysa şimdi kendimi kurtarmalıyım ve hiçbir şey yapmıyorum.</p>

  <p class="calibre2">Telefon çalıyor. Belki de komiserdir. Biri açtı. Gidip bakacağım.</p>

  <p class="calibre2"><span class="bold">Katilin Günlüğü</span></p>

  <p class="calibre2">Telefon çalıyor. Birisi açtı. Jeanie'nin indiğini duyuyorum, güm, güm, güm. Merdivenden filler iniyor. Alt katta konuşuluyor. Bizim de inmemiz gerekiyor mu? Jeanie yukarı çıkıyor. Kapımın önünden geçiyor. Odasına girdi. Beklenecek koca bir öğleden sonra var. Sabırsızım. Bakalım, her şeyi bir daha kontrol edeceğim.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Sharon'un babasıymış. Doktorla konuştu. Doktorun sıkılmış bir hali var.</p>

  <p class="calibre2">Bir karar verdim. Yemekten sonra garaja gideceğim ve arabayla tüyeceğim. Yarın uzaklarda olurum. Madem ki dosdoğru kodese gidecekmişim, en iyisi paçayı kurtarmayı denemek. Bütün gece sürersem, sabaha karşı bir uçak bulur ve nereye olsa sıvışırım.</p>

  <p class="calibre2">Ama hangi parayla? Jeanie, kafan ne işe yarıyor? Düşünsene hayvan!</p>

  <p class="calibre2">Doktor, çorap gözünde para saklıyor. (Bu insanlar paralarını çamaşırlarının arasına tıkmaktan amma da hoşlanıyorlar, kaçıklar!) Bu parayı araklamalıyım, sonra da eyvallah arkadaşlar... Arabanın anahtarını anahtar gözüne mi koyuyorlar? Sanırım. İndiğimde kontrol ederim. Çanta hazırlanacak. Sadece en gerekli olanlar.</p>

  <p class="calibre2">Sorun: O! Kandırmak gerek. Kurbanlık koyun gibi onu beklemeyeceğimi tahmin ediyordur. Sıkı gözetime alacak. Bir gösteri hazırlamalı. Neden şüphe ettirsem acaba? Bunu düşüneceğim.</p>

  <p class="calibre2"><span class="bold">Katilin Günlüğü</span></p>

  <p class="calibre2"></p>

  <p class="calibre2"><span class="italic">Sıkılıyorum. Öğleden sonra uzun sürüyor. Kar yağışı arttı. İzleri silecek esaslı bir kar. Jeanie, kaçmaya karar verdiysen, bu karla, izini bulmalarından önce, çok uzaklara gidebilirsin. Ama ormanda koşacak değilsin ya, kadınsın, trenle kaçarsın ya da otobüsle uçakla, arabayla... arabayla...</span></p>

  <p class="calibre2"><span class="italic">Bunu yapar mısın Jeanie? Bana bunu yapacak mısın? Sen gizlisi saklısı olmayan bir&nbsp;kızsın, hiç kaçmak gibi bir düşüncen olabilir mi? Peşinde tüm polisler, seni ilk gördükleri yerde vurmaya hazırken? Üstelik hangi parayla? Nereye gidebilirsin, ha? Parasız, pulsuz.</span></p>

  <p class="calibre2"><span class="italic">Ama doğru, unutuyordum: Sen bir hırsızsın... pis bir hırsız! Hep söyledim, hep paralarımızı araklayacağını söyledim, paraları o gözde tutmak ne büyük ihtiyatsızlık doktor!</span></p>

  <p class="calibre2"><span class="italic">Neyse, ona yetişir, hesabını görürüz... hesabını görün onun, o bir kızışmış kancık,&nbsp;bebeği o öldürdü, parayı o çaldı, onu öldürmeli...</span></p>

  <p class="calibre2"><span class="italic">Benim yapacağım işi onlara bırakabilirim aslında. Daha güvenli olur. Ne dersin kurban? Hayır, yerine getirilmesi gereken bir görevim var. Ben bu iş için çok bekledim, geberdiğini görmek istiyorum anlıyor musun? Sonra da sıcacık cesedine kapanıp ağlamak, meleğim... Hiç değilse, Tanrı huzuruna çıkarken, çamaşırların temiz mi?</span></p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Yine başladı. Bir mesaj daha, ben işitmeden kapının altından atıyor.</p>

  <p class="calibre2">Şeytanın kendisi.</p>

  <p class="calibre2">Kafamın içini nasıl okuyor? Benimle aynı anda nasıl düşünebiliyor?</p>

  <p class="calibre2">Artık bu cevapsız kalan sorulara dayanamıyorum.</p>

  <p class="calibre2">Planımı değiştiremem. Burada kalamam. Yarın beni mahkûm edeceklerdir: firar suçu, kefaletle salıverilmeye son, bebek için azami ceza, kapana kısıldım. Bu aklına gelmemişti değil mi? İpi fazla çekersen kopacağını düşünmemiştin. Artık kaybedecek bir şeyim yok, yaptığın hata bu oldu isimsiz muhbir...</p>

  <p class="calibre2">Başka bir şey daha var: Artık annesinin odasını hemen hiç kullanmıyor. İletişimi&nbsp;benimle kurdu, artık günlüğü sadece bana yönelik...</p>

  <p class="calibre2"><span class="bold">Katilin Günlüğü</span></p>

  <p class="calibre2">Jeanie, sevgili suaygırım, beni gerçekten öldürmeyi tasarlamayasın sakın? Ama bu sabah yalnız değildin onun için silah almış olamazsın. Mutfak bıçakları mı? Kullanmayı becerebilecek misin?</p>

  <p class="calibre2"></p>

  <p class="calibre2">Gülünç mesajını yeniden okudum. Kimi korkuttuğunu sanıyorsun? Beni öldüremezsin. Olmayan birini öldüremezsin. Kâğıdı, sözcükleri, kaçamak dolaşmaları öldüremezsin, oysa bütün bu saydıklarım seni öldürebilir, hem de bal gibi...</p>

  <p class="calibre2">Kardan göz gözü görmüyor. Sanki kutuptayız. Kuzey kutbunda bir yerde&nbsp;kaybolmuşuz da beklediğimiz yardım gelmiyormuş gibi.</p>

  <p class="calibre2">Bir gün beni enselerler mi?</p>

  <p class="calibre2">Hayır, olanaksız, çok kurnazım.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2"><span class="italic">Komiser Lucas'a,</span></p>

  <p class="calibre2"><span class="italic">Komiser, bebeği öldürmedim, bütün o kızları öldüren Andrew değil ve Zacharias March kaza sonucu ölmedi. Burada bir katil var. Doktorun oğullarından biri. Her şeyi anlattığı günlüğünü buldum ama geri aldı. Lütfen bir soruşturma yapın, doğruyu söylediğimi göreceksiniz, yemin ederim. O bir deli ve beni öldürmek istiyor, bu yüzden kaçıyorum. Tutuklanacağımı biliyorsunuz, o halde kaybedecek bir şeyim yok, size bunu hakikat böyle olduğu için söylüyorum. Tekrar ediyorum: Kanıt yok ama biliyorum. Evi arayın, onları sorguya çekin, yalan söyleyip söylemediğimi göreceksiniz.</span></p>

  <p class="calibre2"><span class="italic">Beni ihbar eden, Demburry'deki kızı, Karen'i, Karen'in annesini ve Sharon'u ve fahişeyi, doktorun metresini ve bebeği, hatta öz kardeşini ve daha bilmediğim başkalarını öldüren adamdır. Tanrı huzurunda yemin ederim.</span></p>

  <p class="calibre2"><span class="italic">Kaçmakla başınıza dert açtığıma üzülüyorum ama şansımı deneyeceğim. Beni&nbsp;affedin.</span></p>

  <p class="calibre2"><span class="italic">Jeanie</span></p>

  <p class="calibre2"><span class="italic">Hamiş: Elimdeki bütün mesajları ekliyorum. Görüyorsunuz ya!</span></p>

  <p class="calibre2">İşte oldu. Mickey (postacı) kutuları saat 6'da açıyor, bu mektubu görünce, bire karşı on bahse girerim ki doğruca aynasızlara götürür ve beş dakika sonra burada olurlar, soruşturma yaparlar ya da yapmazlar ama kesin olan: Beni enselerler! Bu mektubu giderken postalarım, daha emin. Belki de birazdan komiser arar.</p>

  <p class="calibre2">Buna karşılık sahte bir mektup hazırlarsam, aynasızlara yazılmış sahte bir mektup ve ortalarda bırakırsam, (sahte) mektubu postalamadığım sürece gitmeyeceğimi düşünecektir. Onun için, arabanın anahtarını anahtar gözünden ne diye almalı, ya birisi yerinde olmadıklarını fark ederse (örneğin doktor acele hastaya çağrılırsa)? Hayır, mektubu postalamadığım sürece tehlike yok, ben de intikamımı postalamadan buradan gitmeyeceğim. Aferin Jeanie, iyi yoldasın, düşün, düşün...</p>

  <p class="calibre2">Mektubu burnunun dibine bırakmak oyunumu açığa vurur, onu gizlemeliyim... kapımı kapatmayı unutmuş olurum... mektubu diğer kâğıtların altına sokarım ve kapıyı&nbsp;çekmeyi unuturum... Hayır, hayır, buldum, alt katta paltomun cebine koyacağım. Cebimden azıcık görünmesi gerek... İş başına! Buraya çıkacağım ve onun gidip bakmasına fırsat tanıyacağım. Sonra tekrar ineceğim ve tüyeceğim, bulaşıktan hemen sonra, onlar salona geçer geçmez.</p>

  <p class="calibre2">Bütün bunlar mantıksız... parasız gidemem ya? Ya parayı çekmeceden alırsa? Şimdi&nbsp;gidip baksam mı? Tehlikeli, doktor aşağıda...</p>

  <p class="calibre2">Buldum.</p>

  <p class="calibre2">Aşağıya inip, masanın üzerine, yarın atılacak mektupların yanına sahte bir mektup bırakacağım. Yemekten sonra, salona geçtiklerinde anahtarları alacağım; onlar sofraya geçmeden parayı paklamış olurum, odama gidip hazır olan çantamı alırım, pencereden kaçarım, evet işte böyle, çarşaflardan bir ip yapıp pencereden inerim; mükemmel, garaja gidip vruuum, eyvallah güzelim!</p>

  <p class="calibre2">Bu kar ve rüzgârla hiçbir şey duymazlar. Kaldı ki sokak yokuş aşağı, kimsenin göremeyeceği bir noktaya inebilirim... Jeanie, sanırım işler yolunda... sorun şu ki beni öldürmek için tam da bu geceyi seçti! Mutlaka bir planı vardır, beni gözleyecektir, bu işi&nbsp;yarına ertelemiş olsa keşke, onu bu işi yarına bırakmaya zorlayacak bir şey olsa...</p>

  <p class="calibre2">Jeanie! Ne güzel fikir...</p>

  <p class="calibre2"><span class="italic">Dinle küçük budala, sana bir haberim var. Komiser, Andrew'nun artık sanıklar&nbsp;arasında olmadığını söyledi. Gerçek katili enselemek için bunu gizli tutuyorlar ama doğru iz üzerindeler. Kendini kurnaz sanıyordun, değil mi? O kadar da değilmişsin... Hele de komiserle konuşup ona bazı şeyler anlattıktan sonra, onu çok ilgilendirdi... Onunla arkadaşız, buralara gelip arama yapmak için bir fırsat beklediğinden eminim... ama bunu dert edinecek değilim, öyle değil mi küçük avanak?</span></p>

  <p class="calibre2">Artık iş çantamı hazırlayıp çarşaflardan ip yapmaya kaldı.</p>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2"><span class="bold">Katilin Günlüğü</span></p>

  <p class="calibre2"><span class="italic">Jeanie, Jeanie, beni üzüyorsun. Çok fazla konuşuyorsun... çok sinsisin, çok kötüsün, hep belanı arıyorsun...</span></p>

  <p class="calibre2"><span class="italic">Andrew'un kodeste olup olmadığını öğrenmek için telefon edemeyeceğimi biliyorsun. O halde rahat durmalıyım, öyle mi? Canını mı kurtarmak istiyorsun bebeğim? Beni güldürme. Korkudan sıçramaların beni çok eğlendiriyor. Kafanı suyun içinde tutuyorum da debeleniyormuşsun gibi, bana zavallı Zack'i anımsatıyor...</span></p>

  <p class="calibre2"><span class="italic">Yine de iyi oynadın. Bu tehlikeyi göze alacak mıyım? Oraya, güven içinde&nbsp;götürülmeni bekleyecek miyim? Kendimi asılmış görmeyi?</span></p>

  <p class="calibre2"><span class="italic">Çok aptalca olur, öyle değil mi?</span></p>

  <p class="calibre2"></p>

  <p class="calibre2"><span class="italic">Bir erteleme ister misin? Dur bakalım, kaçmakta olan bir hırsız olduğunu ne zaman&nbsp;öğrenecekler? Yarın mı? Öbür gün mü? Bütün bu günahların olmasaydı (hırsız, yalancı ve de katil) biraz beklerdim ama şimdi zor. Bunu anlarsın Jeanie, başka türlü yapamam.</span></p>

  <p class="calibre2"><span class="italic">Erteleme yok.</span></p>

  <p class="calibre2"><span class="italic">Şu notları da komodinin üzerine bırakıp durma. Sinirime dokunuyor.</span></p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Erteleme yok. Kahve molası yok. Jeanie, kurşunlan yemek istemiyorsan hayalet olmaktan başka çaren yok. Ne kolay, öyle değil mi?</p>

  <p class="calibre2">Yemeği hazırlama saati gelmiş bile. Kıpırdadıklarını duyuyorum. Kocakarı televizyonu açtı, tamam koşuşuyorlar, bir şamatadır gidiyor, dört kapı, dört ses, hepsi aşağıda, kat bomboş, geceden önce kimse yukarı çıkmaz. Para. Tam sırası.</p>

  <p class="calibre2">......................</p>

  <p class="calibre2">Tamam. Aldım.</p>

  <p class="calibre2">Almama neden göz yumdu? Uyumalarını beklemeyeceğim, yemekten hemen sonra gideceğim, televizyonun karşısında otururlarken. Onlar anlayana kadar vakit kazanmış olurum ve dışarıdaki karla, işin içinden çıkma şansım var.</p>

  <p class="calibre2">İniyorum. Çarşaflar hazır. Çantam hazır. Sahte mektup da. Gerçek olanı cebimde.</p>

  <p class="calibre2">Bütün sinirlerim ayakta.</p>

  <div class="mbppagebreak" id="calibre_pb_16"></div>
</body>
</html>
