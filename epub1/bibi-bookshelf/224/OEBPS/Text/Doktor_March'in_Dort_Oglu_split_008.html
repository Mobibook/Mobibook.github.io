<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Doktor March'ın Dört Oğlu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos95517"></p>

  <p class="calibre2"></p>

  <p class="calibre9"><span class="calibre5"><span class="bold">VI. Karşılıklı Atışlar</span></span></p>

  <p class="calibre6"><span class="bold">Katilin Günlüğü</span></p>

  <p class="calibre2">Çalın Kıyamet gününün boruları! Yıkılın Jeriko'nun duvarları! Hain Sharon geldi! Putperest duvarların arasında... Televizyonda <span class="italic">Samson ve Dalila</span>'yı gördüm. Matraktı. Her birimizin mutlaka gizli bir gücü vardır. Çalınmasın diye başkalarından gizlediğimiz güç. En azından bu kaltaklardan biri çalmasın diye.</p>

  <p class="calibre2">Ben asla çaldırmazdım. Dalila olsun, olmasın. Sharon olsun, olmasın. Yüreğimi bir tek sana açıyorum sevgili günlüğüm ve sen de bana ihanet etmezsin. Casusu sırdaştan saymıyorum, o bir seyirci. Şöyle denebilirse: geçici bir seyirci, çok geçici, ha, ha! Diğeri gibi, hani yoluma çıkan gibi. Arabanın beşinci tekeri. Dışarı, seyirci!</p>

  <p class="calibre2">Sharon'a çok nazik davrandım. Jeanie'nin her birimizi tetkik ettiğinin farkındaydım. Hanımlara daima çok nazik davranırım. Hepimiz öyleyiz. Annem, "Bir kadın, çiçekle bile dövülmez," der. Ben kadınları dövmem, yok ederim işte o kadar. Şaka ediyorum sevgili günlüğüm, neşeliyim. En güzel çağında yakışıklı bir katilim, ömrünün baharında, savaş yolunda bir avcı, çok çekici bir avın kokusunu almış bir avcı. Ama dikkatli olmalı dostlar! Çevrede dolaşan bunca aynasız varken, kıyak bir iş başarmalıyım.</p>

  <p class="calibre2">Tabii beni durdurmaya çalışacaksın casus! İyi şanslar.</p>

  <p class="calibre2">Ayaklarım kokuyor. Hiç hoş değil. Sanki bir odada bir kızla beraber soyunuyormuşum, o da "kokuyor" diyormuş; ben de nemli ve sıcak ayaklarımın koktuğunu anlıyormuşum, yayılan bu berbat koku!</p>

  <p class="calibre2">Kokuları sevmem, boğucu olur. Aklıma birtakım pislikler getirir.</p>

  <p class="calibre2">Tüh, Jeanie'nin hediyesini unuttum. Gecikmeden ulaştırayım, yoksa sözümü&nbsp;tutmadığımı sanacak.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Demek bana bütün hünerlerini gösterecek. Kendinden memnun, herif! Ayaklarının koktuğunu sanıyor. Aşağılık kompleksi, klasik, Doktor Watson, yeter ki uygun kitaplar okunsun! Sorun şu ki ben, Çığırtkan Jeanie, kitapların bu gibi şeyleri bildiğine ve bu pis herifi tanımadan ıcığını cıcığını çıkartabileceğine inanmakta güçlük çekiyorum.</p>

  <p class="calibre2">Sharon tehlikede. Onu öldürecek, bunu biliyorum. Çok böbürlendi, yapmak zorunda. Bu işi yapmaya kendi kendini zorladı, neden? Pes etmekten mi korkuyor? Canı o kadar çok istemediği için mi? Dalila... Sharon... Yoksa ona âşık mı? Sharon'un tuzağına düştüğünü mü sanıyor?</p>

  <p class="calibre2"></p>

  <p class="calibre2">Görüyorum ki, yaptıklarının nedenini bulmaya, kim olduğunu anlamaktan daha çok vakit harcıyorum. Üstelik bu işin çözümü gözümün önünde olduğu halde, ben kafamda aramaya devam ediyorum.</p>

  <p class="calibre2">Bu gece Sharon'un ailesinin geçirdiği araba kazasını tartıştılar, çok önemli bir şey yokmuş. Sharon bilgisayarda çalışmak istiyor, Stark gibi. Stark çok sevindi ve onu yemekten sonra bilgisayarının başına oturtmaya kalktı. Doktor bir şişe Sherry açtı. Oğlanların (babalarının tersine) içkiyle başları hoş değil, anne bir damlacık aldı, ben de iki! Onlar içerken bana da ikram etmeyi alışkanlık edindiler, kendimi yalnız ya da aşağı hissetmeyeyim diye. Ama oğlanlar beni gebertecekmiş, onun önemi yok!</p>

  <p class="calibre2">Kapım vuruluyor. Gerçekten vuruluyor, aralıklı üç vuruş.</p>

  <p class="calibre2">Pek kuvvetli değil. "Kim o?" Cevap yok. Ne olduğunu anlamak için kimse&nbsp;kalkmayacak mı?</p>

  <p class="calibre2">Kapının arkasında öksürülüyor.</p>

  <p class="calibre2">Ne olur, biri işemeye kalksa da "Ha sen miydin Falanca, orada ne halt ediyorsun?" diye sorsa. Ne olur böyle olsa, ne olur, o kadar zor bir şey değil ki canım! Uzaklaşan adımlar, kapanan bir kapı... Anahtarın döndüğünü ve kilidin kapandığını duyuyorum. Burada herkes odasını kilitliyor. Tabancayı çıkartıyorum, kapıyı açmaya gidiyorum. Belki de Sharon'un cesedini bulacağım. Anahtarı çeviriyorum, öbür tarafta kıpırtı yok. Bir an duraksıyorum. Gidiyorum.</p>

  <p class="calibre2">...............</p>

  <p class="calibre2">Bir cin şişesi. Kapının önüne konmuş bir cin şişesi. Dolu. Jeanie'nin hediyesi! Bu ne demek şimdi? Yani içmekle yetinip, çenemi tutayım mı demek? Ya da benimle bir ilişki kurmak istiyor... tamam, günlük aracılığı ile değil de doğrudan bir ilişki... oyunu kabul edip etmeyeceğimi görmek istiyor. Çenemi tutup tutmayacağımı. Ne olursa olsun cinin tek damlasına dokunmayacağım. Sana bu zevki tattırmayacağım civanım.</p>

  <p class="calibre2">Ancak şu aralar gücünü fazlasıyla harcıyorsun, kafasız canavar, kafasız ve kuyruksuz, ha, ha, ha, allak bullak gibisin pis yılan... Oraya gitmemeye, bir daha hiç gitmemeye karar versem yetecek. Oyunu bozmak. Bitti. Tamam.</p>

  <p class="calibre2">Ya Sharon? Gitmek mi? Bazen gitmem gerektiğini unutuyorum. Of artık bilmiyorum, hep aynı şey! Üstelik benimle matrak geçen şu şişe, şeytan bir tekmeyle pencereden fırlat at diyor.</p>

  <p class="calibre2"><span class="bold">Katilin Günlüğü</span></p>

  <p class="calibre2">Bu sabah kahvaltıda kuzinim Sharon da vardı. Yulaf ezmesi ile bir krep yedi. Shelley lisesine gidiyor, Bayan Blint işe giderken onu da bırakıyor. Belki de Karen'den söz ediyorlardır. Sharon'un annesi Yahudi. Babam anneme söylüyordu. Dedi ki: "Yahudi olduğu söylenemez, annesine benzemiyor."</p>

  <p class="calibre2"></p>

  <p class="calibre2">Benim Yahudiler'e karşı bir şeyim yok. Onu bu yüzden öldürecek değilim. Yahudi kızların diğerlerinden farkı yok. Aynı hassas ten. Haykırmak için aynı ağız. Aynı yuvasından fırlamış gözler.</p>

  <p class="calibre2">Dün gece, Jeanie'nin, sürprizi almak için kapısını açtığını duydum. Sevinmiş olmalı.</p>

  <p class="calibre2">Sevindin mi?</p>

  <p class="calibre2">Sevecenlikle baktığım Jeanie'ciğim. Noel için beslediğim koca kazım benim. Güçlen&nbsp;azıcık Jeanie. Kara gözlü küçük Yahudi'yi öldürmeme engel olmaya çalış azıcık.</p>

  <p class="calibre2">Eskiden Ku Klux Klan üyeleri, zencileri yakardı. Kocaman korlaşmış haçların üzerinde. Zenci olmak istemezdim doğrusu. İnsanlar, renginize ya da kökeninize göre, bazı işleri yapmanızı engelliyorlar. Babam bu ülkede hepimizin eşit olduğumuzu söylüyor ama bu doğru değil. Örneğin yetimler, doğuştan engelli, özürlüler de öyle, insanlar onlarla alay ediyor. Onlar insan yarısı gibi ve herkes onlardan nefret eder. Bana gelince, beni herkes sever. Bunun için elimden geleni yapıyorum. Herkes de beni seviyor. Jeanie'nin dışında.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2"><span class="italic">Herkes seni sevsin istiyorsun, öyle değil mi? Ama seni tanımadıklarına göre, var olmadığına göre nasıl sevsinler? Var olmadığın kafana dank etti mi? Yalan söylediğin anda, sanki hiçbir şeymişsin, bir hayalmişsin gibi: İnsanları öldürsen bile. Yapan sen değilsin, o hayal. İnsanların sevdiği ise, bir başka hayal ve sen, bu ikisi arasında hiçbir şeysin; sadece bir geçit, bir köprü. Kokuşmuş.</span></p>

  <p class="calibre2">Bu yazdıklarımı kopya edip yukarı çıkartacağım. Notlarla birlikte. Düşünelim bakalım. Bunu yapacak olursam, "Tamam, oynuyorum" demektir. Oysa oynamak istemiyorum. Ama bu belki bir şeyleri değiştirebilir. Onunla konuşmak. İkna etmek. Açıklamak. Yani asılmayı kabul etmesini sağlamak.</p>

  <p class="calibre2">Grev bitti, istediğim zaman gidebilirim. Şansım ne âlemde, onu hesaplamalıyım. Beni&nbsp;ihbar ederse, kaçacak vakti bulabilir miyim?</p>

  <p class="calibre2">Karar verilmiştir, şansımı deneyeceğim, gidiyorum. Sharon'a bir mesaj bırakır her şeyi anlatırım. O da tüysün. Notlarını yanımda götürürüm. Onu korkutmuş olur. Eminim. Yarın sabah gider alırım, defolup çıktıkları zaman. Bu gece bavulumu hazırlıyorum.</p>

  <p class="calibre2"><span class="italic">Sharon,</span></p>

  <p class="calibre2"><span class="italic">Benim deli olduğumu sanacaksınız ama değilim. Bu evde hasta ve tehlikeli biri var.</span></p>

  <p class="calibre2"><span class="italic">Oğlanlardan biri. Pek çok kişiyi öldürdüğünü biliyorum, bizim komşumuz küçük Karen de bunlardan biri. Balta ile işini gördü.</span></p>

  <p class="calibre2"><span class="italic">Kim olduğunu bilmiyorum. Deli olduğunu biliyorum çünkü günlüğünü buldum.</span></p>

  <p class="calibre2"><span class="italic">Günlüğü size bırakamam, yanımda götürmeliyim. Ama lütfen, inanın bana, buradan&nbsp;gitmelisiniz çünkü sizi de öldürecek. Bunu yazdı ve şaka olduğunu sanmayın sakın. Lütfen&nbsp;gidin ve ben polise haber verene dek bekleyin.</span></p>

  <p class="calibre2"><span class="italic">Kendimi emniyete almadan bunu yapamam, ama tekrar ediyorum ya hemen gidersiniz ya siz de ölürsünüz. Sizi öldürmek isteyen, siz çocukken sizi yakıt kazanına atmak isteyen çocuk. Onun hakkında bildiğim bundan ibaret.</span></p>

  <p class="calibre2"><span class="italic">Bütün sevgimle. Bunlar deli saçması görünse de, bana inanmanız umuduyla.</span></p>

  <p class="calibre2"><span class="italic">Jeanie</span></p>

  <p class="calibre2">İşte bu mektubu da Sharon'a bırakmalı. Şimdi artık toparlanalım.</p>

  <p class="calibre2"><span class="bold">Katilin Günlüğü</span></p>

  <p class="calibre2">Sharon ölmeli, kimse önleyemez. Anladın mı?</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Bütün notları almış, dün gece yapmış olmalı. Korkunç, ne düşündüğümü biliyor sanki.</p>

  <p class="calibre2">Oysa hep yanımda taşıdığım günlüğümü okumadığından eminim.</p>

  <p class="calibre2">Hepsi gitti. Kocakarı salonda, radyoyu açmış, dini yayınları dinliyor. Sharon hâlâ uyuyor, dersi saat 9'da başlıyormuş. Çantam hazır. Saat 7.30. Elveda pis kulübe! Elveda karabasan!</p>

  <p class="calibre2">Şehre kadar otostopla gideceğim ve hop, ilk kalkan otobüse binip, çav! Kelimenin kendisi bile güneş kokuyor. Gidiyorum. Cin şişesini bırakıyorum. Bu it oğlunun hediyesini götürürsem, kendimi affetmem. İkramiyeli maaşımı da almıyorum, ne yapalım! Gidiyorum.</p>

  <p class="calibre2">Yazdığımı Sharon'un mantosuna koyacağım. Okula giderken bulur. Sonra da kapıyı açıp, pır! Hiç iz bırakmadan kayboldu. Gazetelerde hep böyle yazar. Ne diye sallanıyorum? Haydi bakalım, eyvallah.</p>

  <p class="calibre2">...............</p>

  <p class="calibre2">Ve işte. Kar yağmura dönüştü. Pis, çamur gibi bir yağmur, bardaktan boşanırcasına&nbsp;yağıyor. Ve işte. Hapishaneme geri döndüm.</p>

  <p class="calibre2">Otobüsteydim. Güneye giden otobüste. Biletimi almıştım. Şoför arabaya bindi, motoru çalıştırdı, saat 11 idi. Terminalde, bir köşeye büzülmüş, donarak beklemiştim. Korkuyordum, polislerden, patronlarımdan, her şeyden. Üşüyordum ama aynı zamanda terliyordum.</p>

  <p class="calibre2"></p>

  <p class="calibre2">Orada öylece, çantam dizlerimde, oturmuşum. Sonra birden pencereden baktım ve Bayan Blint'i, elinde koca pazar çantası, kafasında sarı kar başlığı ile gördüm. Zaten onu önce başlığından tanıdım. Sharon onunlaydı ve konuşuyorlardı. Sharon ellerini anorağının ceplerine sokmuştu. Bir süre onlara sevgiyle baktım, sonra anorak olduğu kafama dank etti. Lacivert paltosunu değil, paltosunun yanında asılı duran Clark'ın yeşil anorağını giymişti (daha bu sabah görmüştüm). Paltosundan daha sıcak tuttuğu kesindi.</p>

  <p class="calibre2">O zaman, paltosunu giymediğine göre, mesajı okumadı diye düşündüm. Bayan&nbsp;Blint'in arabasına doğru yürüyorlardı. Az ötede park etmişti. Üstündeki kar erimekteydi.</p>

  <p class="calibre2">Ve ben, parlak fikirli Jeanie, ne yapacağımı bilemiyordum.</p>

  <p class="calibre2">Şoför, "Gidiyoruz," dedi. Ben, kuşkusuz dönüşte mesajımı bulur, merak edecek bir şey yok diye düşündüm, ama ya kaçık herif mektubu bulduysa, bilinmez ki. İnsan bilemiyor ve kararsızlık, hep meşe ağacından yapılma güzel bir tabutla sonuçlanıyor.</p>

  <p class="calibre2">Gelin de benim yerimde olun! "Bir dakika!" diye bağırdım. Ayağa kalktım, otobüsten indim. Şoför çıkıştı: "Gidiyor musunuz, gitmiyor musunuz?" "Hayır." Ağzımdan çıktı. İstemeden söyledim. Otobüsün arkasından dolandım, önümdeydiler. Kafamı salladım. Onlara yetişip Sharon'a, "Sizinle konuşmam gerek," demem yeterliydi. Sadece bu kadarı.</p>

  <p class="calibre2">Çamurda ayaklarımı burkarak onlara yaklaştım. Yol kenarında oğlanların cipi duruyordu. Sharon gülerek bindi. Hareket ettiler. Bağırdım: "Bayan Blint!" Duymadı. Daha yüksek seslendim. Döndü. "Ah! Günaydın Jeanie!" Her zamanki gibi, gözleri hüzünlüydü. "Günaydın efendim, Noel için alışverişe gelmiştim. Beni götürebilir misiniz?" "Elbette." Arabaya bindik.</p>

  <p class="calibre2">Hava sıcaktı. Islak köpek kokuyordu. "Sharon sevimli bir kız," dedim. "Evet, bana zavallı Karen'imi anımsatıyor," dedi. Al sana! Ağzımı kapattım ve eve varana kadar açmadım. İnerken teşekkür ettim. Bahçede kartopu oynuyorlardı, içeriye girdim. Kocakarı üzerime geldi: "E nihayet Jeanie, neredeydiniz? Çocuklar geldi bile!" Gri paltomu çıkardım, çantamı odama bırakmaya gittim.</p>

  <p class="calibre2">Aşağıdan bana bağırdı: "Haydi ama, söylesenize!" "Özür dilerim efendim. Annemin yaş günü olduğunu hatırladım, bir telgraf çekmeye gittim." "Haber verebilirdiniz, değil mi?" "Verdim ama duymamış olacaksınız, radyo açıktı. Özür dilerim efendim." "Şu kız milletinin ara sıra başına vuruyor..." diye söylenerek mutfağa gitti. Aşağı indim ve "Yardıma geldim," diye seslendim. Bir yandan da lacivert paltonun ceplerini karıştırıyordum, hiçbir şey yoktu, ne mesaj ne başka bir şey!</p>

  <p class="calibre2">Kocakarı "Yahni pişirdim," dedi. "İyi yapmışsınız efendim." Bir kurbağanın sesi ne kadar sevimliyse, benimki de o kadardı. Kapı çaldı. Gidip açtım. Sharon gülerek içeri girdi, yanakları kızarmıştı. Sonra Mark, Jack, Stark ve Clark geldiler. Hepsi heyecanlı ve&nbsp;ıslaktı. Sonra da saçlarını düzelte düzelte doktor geldi.</p>

  <p class="calibre2">Hay Allah, gerisini anlatamayacağım, inmem gerekiyor. Aman ya, iyi akşamlar,&nbsp;burama kadar geldi.</p>

  <p class="calibre2"><span class="bold">Katilin Günlüğü</span></p>

  <p class="calibre2"></p>

  <p class="calibre2">Dolu bir sabah. Babam muayenehanesine gitti, Mark büroya, Jack ile Stark körolasıderslerine, Clark da bir ceset kesme seansı için hastaneye...</p>

  <p class="calibre2">Bir süre, olmam gereken yerde kaldım (hangisi derseniz: büro, hastane, üniversite, ya da konservatuar), sonra ara verildiğinde cipe bindim. Her birimizin bir anahtarı var. Geçen yıl hepimiz ehliyet sınavımızı verdik. Kontağı açtım ve eve döndüm. Huzursuzdum. Anlıyor musun sevgili günlüğüm, şu sıralar Jeanie'den biraz çekiniyorum. Pusulasını şaşırmış gibi, saçmalıklar yapabilir.</p>

  <p class="calibre2">Arabayı evin arkasına park ettim. Bu saatte herkes şehirde ya da annem gibi evindedir. Kapıyı usulca açtım, radyoyu ve annemin şarkı mırıldanan sesini duydum. Gürültü etmeden yukarı çıktım. Her zaman gürültü çıkartmadan hareket ederim, kediler gibi. Jeanie'nin kapısının tokmağını çevirdim, sesi gelmiyordu. Daha dikkatle dinledim, sadece annemi duyuyordum ve çok az vaktim vardı.</p>

  <p class="calibre2">Bıçağımı çıkarttım, kapıyı açtım, oda boştu. Henüz dolu olan şişe masanın üzerinde duruyordu. Başka bir şey yoktu. Jeanie gitmişti, hemen anladım. Beni aptal yerine koymuştu. Şu zavallı küçük Sharon'u nasıl oldu da terk ettin? Seni daha vicdanlı sanırdım Jeanie, daha dürüst, hep başkalarına nasihat eden... gerçekten de düş kırıklığına uğradım. En azından, onu bulunduğu tehlikeye karşı uyarmadın mı? Beni aldatmaya kalkıştın mı Jeanie?</p>

  <p class="calibre2">Denedin, öyle değil mi? Ama tanrılar sana karşı diyeceğim geliyor çünkü mesajına el&nbsp;koydum ve Sharon'u öldüreceğim. Anlayana... eyvallah!</p>

  <p class="calibre2">Ve nasıl, nerede, ne zaman olacağını biliyorum.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Odama dönmeden önce, gittim ve yazdığını okudum. Onu öldüreceğini ve mesajı aldığını... Öğleyin hepsi iştahla yemek yediler. Sharon ile bir saniye yalnız kalamadım. En azından bir tanesi hep çevremdeydi. Bala üşüşen sinekler gibi, kızın etrafında dolanıyorlar.</p>

  <p class="calibre2">Bu sabah geri dönmüş olması beni endişelendiriyor. Risk almaktan korkmuyor demektir; bir de kimse duymadan buralarda gezinebiliyor demektir. Ben de yalnız olduğumu sandığım anlarda belki de yalnız değildim. Belki de gerçekten değildim. Sırtım ürperiyor.</p>

  <p class="calibre2">Kalıyorum. Aslında, canımdan başka kaybedecek bir şeyim yok, ama yapılmasına&nbsp;göz yumulmayacak şeyler vardır, bilmem ki, yapışıp kaldım, batıyorum.</p>

  <p class="calibre2">Beni uyuşturuyor mu yoksa? Yiyeceğime uyuşturucu mu koyuyor? Olanaksız. Onlar buradayken hemen her zaman mutfaktayım. Cin şişesinde uyuşturucu mu var acaba? Tatmalıyım. Hayır.</p>

  <p class="calibre2">...............</p>

  <p class="calibre2">Şişeyi açtım ve kokladım.</p>

  <p class="calibre2"></p>

  <p class="calibre2">İyi cins cin kokusu. Başka bir şey değil. Bir yudum alıp içtim. Bekledim. Hiç. Sadece cin. Anlamıyorum. İkinci kitap da bitti. Saat 6, dönecekler. Yeni bir şey öğrenmiş değilim. Hep aynı gizler ve de yorgun, yaşlı bir Jeanie.</p>

  <div class="mbppagebreak" id="calibre_pb_8"></div>
</body>
</html>
