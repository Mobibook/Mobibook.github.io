<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Doktor March'ın Dört Oğlu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos252751"></p>

  <p class="calibre2"></p>

  <p class="calibre9"><span class="calibre5"><span class="bold">XII. Kalleş Vuruşlar</span></span></p>

  <p class="calibre6"><span class="bold">Katilin Günlüğü</span></p>

  <p class="calibre2"><span class="italic">Odaları aradın. Bütün kâğıtları elledin ve her şeyi altüst ettin. Ne arıyordun? Ha evet, bıçağı! Biliyor musun, daha az aptal olsaydın tek bir odayı arardın, böylece, ben bundan söz ettiğimde, benim odam olduğunu anlardın, çaktın mı?</span></p>

  <p class="calibre2"><span class="italic">Diğerlerini aradığını bilmediğimi söyleyeceksin.</span></p>

  <p class="calibre2"><span class="italic">Yanılıyor muyum yoksa?</span></p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Saat 6.15. Burnuma damla damlatmak için odama çıktım, kapının altından bir kâğıt atılmıştı. Bütün odaları aradığımı nereden biliyor? Blöf mü yapıyor? Diğerleriyle konuşur gibi yaparak durmadan beni mi gözetliyor?</p>

  <p class="calibre2">İhtiyarlara hazırladıkları sürpriz ne acaba? Elektrikli iskemle mi?</p>

  <p class="calibre2">Şu damla da nerede? İşte burada. Bu gece teybi yanıma alacağım. Bilinmez. Çok&nbsp;oyalandım, iniyorum.</p>

  <p class="calibre2"><span class="bold">Katilin Günlüğü</span></p>

  <p class="calibre2">Herkes heyecan içinde. Ağaç pırıl pırıl parlıyor, çok güzel. Annem kendini güzelleştirmeye odasına gitti, babam smokin giymeye. Yemekte Karen'in babası, Beary'ler ve bebekleri, Clarisse ve Doktor Milius olacak... zavallı Doktor Milius, bu (yeni) trajediden sonra, adamcağızı yalnız bırakmak olmazdı.</p>

  <p class="calibre2"><span class="italic">Ne giyeceğim? Ağzının suyu hiç akmasın Jeanie, sana ne giyeceğimi söyleyecek kadar ahmak değilim. Yakışıklı olacağım, orası kesin. Yüzüm ve ben yakışıklı olacağız. İnsanın içine giren ve onu kemiren şeyi duymadın mı? Belki de seni yemeye başladım Jeanie, sen fark edene kadar benim gibi olacaksın. Beni öldürmek istemez misin ?</span></p>

  <p class="calibre2"><span class="italic">Annem, Noel olduğu için, sofraya bizimle oturacağını söyledi. Çok nazik, öyle değil mi? Yemekten sonra, ilahileri okuyacağız. Senin aynasız da gelecek. Tatlı faslında, Clarisse'in cesedi... "Güzeeeel gece, kutsaaal gece... " Haydi meleyin bakalım, budala&nbsp;koyun sürüsü, çobanınızın size aldırdığı yok, gökyüzünde izlediğiniz yıldız ise, bıçağımın&nbsp;gözlerinize vuran aksi!</span></p>

  <p class="calibre2"><span class="bold">Jeanie'nin Günlüğü (Teyp)</span></p>

  <p class="calibre2">Beş dakikalık dinlenme! Burnum kızarmış, berbat! Bir duş yapıp giyinecek kadar vaktim&nbsp;var.</p>

  <p class="calibre2">Duş yapacağım.</p>

  <p class="calibre2">Bir mesaj daha... hep aynı şey! Sanırım komiser gelecek diye korkuyor. Kırmızı&nbsp;elbisemi giyeceğim, güzel bir elbise, zaten tek elbisem de o!</p>

  <p class="calibre2">Ya beni daha kolay haklamak için dikkatimi Clarisse'in üzerine çekiyorsa?</p>

  <p class="calibre2">Bu teyp cebimden görünüyor mu? Hayır, ben ülkenin en şık gizli ajanıyım!</p>

  <p class="calibre2">Haydi bakalım, yoksa zavallı hindi (sahicisinden söz ediyorum!) kömür olacak! Ha,&nbsp;masaya mum konacak...</p>

  <p class="calibre2">......................</p>

  <p class="calibre2">Mutlu Noeller! Tuvaletteyim ve fısıldıyorum. Gece çok başarılıydı: Milius ve Blint ağızlarını bile açmıyorlar, her an ağlayacak gibiler, şimdiden sarhoş oldular. Doktor düşünceli adamdır, çok gülüyor ve belden aşağı hikâyeler anlatıyor. Oğlanlar çok şık, damatlar gibi. Kocakarı endişeli görünüyor, gözkapakları oynayıp duruyor. Aldığı onca ilaçtan sonra! Çocuklu çift çok sevimli, bebeği kocakarının odasına yatırdılar, şakalaşmayı, içmeyi seviyorlar. Azıcık çakırkeyifim ve çiş yapmam gerekti!</p>

  <p class="calibre2">Bir ara, biri beni gözlüyor gibi geldi, başımı çevirdim, kimse bakmıyordu... hıçkırığım tuttu. Bir yandan hıçkırığım öte yandan akan burnum ile çok seksi olduğum söylenebilir!</p>

  <p class="calibre2">Sürprizden söz etmeyi unutuyordum az kalsın... Çocukların sürprizi. Hareket eden bir&nbsp;ahır yapmışlar, İsa'nın doğduğu ahır, İsa, müneccim krallar, öküz, vb. hepsi hareket ediyor, ettikçe müzik çalıyor. Bunu oğlanların kendileri yapmış, çok zamanlarını almış olmalı! Şeytana davetiye çıkarttıklarını sandığımda, meğer yaptıkları buymuş ! Zil&nbsp;çalıyor, komiser olmalı, çabuk, çabuk, patlayası... çorabım kaçtı.</p>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2"><span class="bold">Katilin Günlüğü</span></p>

  <p class="calibre2">Mutlu Noeller! Herkese mutlu Noeller! Şampanya içtim, başım dönüyor. Bu satırları karalayacak kadar vaktim var. Her şey yolunda. Aynasız burada ve Jeanie hindi gibi kabarıyor. Clarisse durmadan koca ağzını açıyor. Adamlar bebeklerini getirmiş, yukarıda uyuyor... Annem ve babam sürprize sevindiler, iyi fikirdi değil mi? Duvara yaslanıp yazmak zor. Diğerlerine katılmaya gidiyorum. Bütün mesele, dikkati üzerime çekmemek.</p>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2"></p>

  <p class="calibre2"><span class="bold">Jeanie'nin Günlüğü (Teyp)</span></p>

  <p class="calibre2">Çok güzel bir gece! Komiser, Bob, Sissy, doktor ve kocakarı kâğıt oynuyor. Milius ve Blint kafa çekmeyi sürdürüyor. Clarisse ve oğlanlar video oyununa dalmışlar, bana gelince saçlarımı düzeltmeye geldim. (Ne geliş ama... tarağı bile göremiyorum.) Ağzımı mikrofona yapıştırdım. Hop! Hepimiz kafayı bulduk, oğlanlar bile kıkırdayıp duruyor, saçma sapan laf ediyor, dolanıp duruyorlar. Bu akşam hepsi bir örnek giymiş, bir örnek taranmış. Clarisse hepsini birbirine karıştırıyor, herkesi güldürüyor. İlahileri güzel okudular, orası kesin. Yazık ki beni hıçkırık tuttu...</p>

  <p class="calibre2">Burasının aynı ev olduğuna, normal şakalar yapan normal insanların evi olduğuna&nbsp;inanamıyorum! Canavarların arasına düştüğüm izlenimi yok olup gitti.</p>

  <p class="calibre2">Ya baba... Şu, kızları yiyen dev öyküsüyle beni ne de korkuturdun... Kız onların arasına düştüğünü bilmezdi, onlarsa onu yemek için semirtirlerdi... sonunda kızı yesinler istemezdim ama sen: "Ne yapalım, masal böyle!" derdin. Hastalandım sanacaklar. Yanlarına dönüyorum. Sallanıp duruyorum, kendine gel, ileri, haydi!</p>

  <p class="calibre2"><span class="italic">It's a long way to Tipperary, it's a long way to go...</span></p>

  <p class="calibre2"><span class="bold">Katilin Günlüğü</span></p>

  <p class="calibre2">Midem bulanıyor.</p>

  <p class="calibre2">Jeanie zil zurna sarhoş, sallanıp duruyor. Bilmece oynuyoruz. Bilmece için yazdığımı&nbsp;sanıyor, hayır Jeanie her zamanki gibi sana yazıyorum... Çok sıcak, bunalıyorum, güzel şarkılar söyledik, şimdi de Clarisse bana sarılmış gülümsüyor, sarhoş o da, iyi eğlenin, hoşça vakit geçirin, size bir sürprizim var... Biri bana bir şey söylüyor, cevap vermem gerek. Cevap verirken şaşırmamalıyım.</p>

  <p class="calibre2"><span class="bold">Jeanie'nin Günlüğü (Teyp)</span></p>

  <p class="calibre2">Özür dilerim, özür dilerim efendim, -şu klozetin kapağı nerede? Beni iyi dinle koduğumun teybi, iyi dinle, konuşan Jeanie, her şey yolunda mı çocuk... Komiser bana göz ediyor... Kafam korkunç, dilim ağırlaştı hanımefendi! Konuşmayı kesiyor, salona dönüyorum... kendilerine likör koyuyorlar, bana güvenin dostlar, geliyorum!</p>

  <p class="calibre2"><span class="bold">Katilin Günlüğü</span></p>

  <p class="calibre2"></p>

  <p class="calibre2">Hepsi gidiyor, geç oldu, yorgunuz. Clarisse'i evine bırakacaklar. Çok şanslısın Clarisse. Bebeklerini almaya çıkanları duyuyorum, herkes hareket halinde. Saat kaç? Çok geç olmalı, gürültü ediyorlar, çok fazla gürültü, pis bir bebek için bunca gürültü niye?</p>

  <p class="calibre2"><span class="bold">Jeanie'nin Günlüğü (Teyp)</span></p>

  <p class="calibre2">Kalkış saati... yukarı çıkıp be... bebeği almalı. Korkunç! Bir şey görmez oldum, içki yüzünden, her yer karanlık, kimsenin benimle meşgul olduğu yok, biri bana bakıyor, hissediyorum, biri kötülüğümü istiyor. Clarisse, Clarisse yanıma gel, beni yapayalnız bırakıyorlar, sanırım koridordayım, paltoların kokusundan anladım, paltoların arasına düşmüşüm, karşı tarafa geçmeliyim...</p>

  <p class="calibre2">Ne yapıyorlar? Bunca gürültü neden? Fil ordusu sanki. Bağırıyorlar, hem de avaz&nbsp;avaz... delirdiler mi ne?</p>

  <p class="calibre2">Çok geç oldu, gürültü çıkarmamak gerek, hey duydunuz mu? Susun! Beni dinlemiyorlar, hiçbir şey anlamıyorum, ne güzel eğleniyorduk oysa şimdi... ayılmam gerek, ayılmalıyım, görmem gerek, görmek istiyorum, karanlıktayım, beni yakalayabilir, her şeyi yapabilir, yok; dokunmayın, dokunmayın, her şeyi anlatıyorum, hepsi kayda geçti, polis, polis!</p>

  <p class="calibre2">Bebekten söz ediyorlar, bebekten mi söz ediyorlar? Bebek hasta, ben de, ben de hastayım, bebek, hep bunu söylüyorlar ama yanlış, kaza değil, burada hiç kaza olmaz, asla... Bebek düşmüş kafası yarılmış, bebeğin kafası yarılmış, felaket! Hepsi koşuyor beni itekliyorlar. "Alo? Alo?" Birisi "Alo!" diye bağırıyor. Bağıran bizim doktor, bir kadın&nbsp;ağlıyor, normal, bebeğinin kafasını kırdılar. Peki bebek neden ağlamıyor? Canı acıyorsa&nbsp;ağlaması gerek, ben ağlıyorum, üstelik bebek de değilim.</p>

  <p class="calibre2">BEBEK DEĞİLİM! Karanlıktan kurtulmama yardım edin, çıkış nerede? Bir kadın haykırıyor, düşmek korkusu, duvarı bırakacak olsam düşerim, bir siren sesi, bir siren sesi duyuyorum. Gözlerim acıyor, ışık olmalı, yerdeki taşlara vuran ışık... banyo! Aferin, iyi buldun Jeanie, kahrolası, şu lanet soğuk su musluğu hangi cehennemde?</p>

  <p class="calibre2">Daha iyiyim, normal görmeye başladım, yani neredeyse, bir yerine sadece üç görüyorum, ama yine de görüyorum. Kapıyı açmaktan korkuyorum, haykırmalar beni korkutuyor. Artık başımın içi sarhoş değil, sadece bedenim sallanıyor, komiser nerede? Ona ne anlattım? Şu siren sesi, ambulans, bebek için gelen ambulans, şu kapıyı açmak gerek, gidip onu ihbar etmeliyim.</p>

  <p class="calibre2"><span class="bold">Katilin Günlüğü</span></p>

  <p class="calibre2">Nihayet! Ambulans bebeği götürdü. Komiser ifadelerimizi aldı. Jeanie'yi (evet ya, seni!) tuvalet kapısının ardında sızmış buldular. Leş gibi alkol kokuyordu. Annem komisere, "Tanrı vere de bebeği kollarına almış ve düşürmüş olmasın!" dedi.</p>

  <p class="calibre2"></p>

  <p class="calibre2">Komiser anneme baktı, bir şey demedi. Ufaklığın babası başını kaldırdı, gözleri kızarmış, sakalı çıkmıştı, filmlerde olduğu gibi. Hepsi hastaneye gitti, bebeğin kafatası çatlamış olmalı, karyolaya kuvvetle vurmuş olmalı, çocuklara daima dikkat etmek gerek!</p>

  <p class="calibre2">Senin hakkında soruşturma açacaklar Jeanie, bütün bu insanlar evdeyken bebeği öldürmeye kalkışmak pek akıllıca değildi... Üstelik günlüğünün bazı sayfalan ellerine geçecek olursa... Hani, kendi hakkında, çifte kimliğin hakkında kendi kendine sorular sorduğun sayfalar? Seni uyarmıştım.</p>

  <p class="calibre2">Sana yine de bir şans vereceğim. Yarın akşama kadar kim olduğumu bulman için sana&nbsp;vakit tanıyacağım. Ama gerçekten bu tanıdığım son süre!</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Bu sabah karakoldan telefon ettiler. Saat 2'de orada olmam istendi. Kocakarı beni sarsıp duruyordu çünkü uyuyordum. Ne olduğunu anlamam için bir süre gerekti. Beni banyoda bulmuşlar. Kapıyı iterek "İmdat!" diye bağırıyormuşum. Oysa kapıyı çekmem gerekiyormuş. Bebek bu sabah ölmüş. Doktor öğleyin haber verdi. Berbat bir haldeydi ve bana kötü kötü bakıyordu...</p>

  <p class="calibre2">Geceyi pek hatırlamıyorum, bölük pörçük, arada boşluklar var. Bant kaydını tekrar dinledim, yer yer hatırlar gibiyim... bu kaydı uğursuz buluyorum. Kafamın içine sanki çekiçle vuruyorlar, onun için çabucak yazıp yatacağım.</p>

  <p class="calibre2">......................</p>

  <p class="calibre2">Poliste yüz binlerce soru sordular. Komiser oradaydı, canı çok sıkkındı, onunla konuşmadım. Görünürde, şimdilik bir şey bulamadılar. Bir kaza olduğunu düşünüyorlar, eteğini toplayamayan benim gibi birinin kazaya yol açmış olabileceğini düşünüyorlar ama o kadar! Yukarı çıkmadığıma, çıkan birini de görmediğime yemin ettim. Eminim bana inanmadılar. Hatırlamam için çaba sarfetmemi, sonra ferahlayacağımı tekrar edip durdular. Aptal aptal yüzlerine baktım. Merdivenlerden çıktığımı kesinlikle hatırlamıyorum. Ne için çıkacaktım ki? Tanrım! Acaba? O kadar sarhoştum ki... Hayır, olanaksız! Benim olduğumdan neden bu kadar eminler anlamıyorum!</p>

  <p class="calibre2">Şişko aynasıza, normal bir ailenin çevresinde bu kadar ceset olmasını normal mi buluyorsunuz, diye sordum. Bana bakarak, "İşte bu yüzden..." dedi. Başka bir şey eklemedi. Belki de göründükleri kadar alık değiller...</p>

  <p class="calibre2">Kentten ayrılmamam gerekiyormuş.</p>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2"><span class="bold">Katilin Günlüğü</span></p>

  <p class="calibre2"><span class="italic">Kokuşmuş-Jeanie’nin-hayatı-bitiyor-bu salı-gece-yarısı …</span></p>

  <p class="calibre2"><span class="italic">Merhaba, canımın içi, ne haber? Bugün tatlı bir sözün yok mu? Komiserle lak lak etmekle mi meşguldün? Yazık, yazık, meleğim! Bebeğin yanına çıktığını gören olmuş. Sevimli aynasız dostlarına birisi imzasız bir mektup yollamış. Mektup, benim seni yukarı&nbsp;çıkarken gördüğümü, yukarıda on dakika kaldığını, sonra aşağıya inerken bir tuhaf olduğunu, ancak kimliğimi açıklamak istemediğimi çünkü öldürme krizin tutup bana saldırmandan korktuğumu bildiriyor. Neredeyse kendi kendimi ağlatacaktım, o kadar başarılıydı! Ve de mektup, Belediye Kitaplığı'ndaki daktiloda yazıldı.</span></p>

  <p class="calibre2"><span class="italic">Belki bir gün komiser gelip beni bulur ama o gün sen yerin yedi kat dibinde olacağından pis yaratık, hiçbir şey öğrenemeyecek, adımın söylendiğini asla duyamayacaksın. Seni nasıl öldüreceğimi tahmin ettin mi?</span></p>

  <p class="calibre2"><span class="italic">Saat 8, sofraya oturacağız. Jeanie bizi çağırıyor. "Sofraya! Yemek soğuyacak!" Jeanie de soğuyacak! Kendimi müthiş eğlenceli buluyorum. O kadar mı hoşuna gidiyorum cancağızım? Onca zamandır arkamdan koşuyorsun ki bunu pekâlâ itiraf edebilirsin...</span></p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Dinlenme ihtiyacı, mutlak dinlenme ihtiyacı, diğeri, diğeri mutlak bir dinlenme derdi, ben... kapının altında bir kâğıt var. Üç dakika önce yoktu, eminim, bakacağım.</p>

  <p class="calibre2">Başım çatlıyor, artık oynamak istemiyorum, evime gitmek istiyorum, nereye olursa,&nbsp;başka yere, durmasını istiyorum, bebeğin dirilmesini istiyorum.</p>

  <p class="calibre2">Burada onca kötülük, onca kötülük olacak şey mi? Tüm bu kötülüğe, tüm bu felaketlere, bu iğrenç işlere bulaşmış olmam mümkün mü? Bu bir ceza mı? Bunu hak ettim mi?</p>

  <p class="calibre2">Böyle bir şeyi hak etmiş olamam. Birkaç mücevher, bir avuç metelik yüzünden hak&nbsp;etmiş olamam. Bunları benden uzak tutun, lütfen...</p>

  <p class="calibre2">Ölüm saatim yaklaşıyor. Elimden de bir şey gelmiyor. Denizi bile hiç görmedim ben.</p>

  <p class="calibre2">Ben...</p>

  <p class="calibre2">Jeanie! Zırvalıyorsun, sigortan mı attı? Ölmeyeceksin Jeanie, haydi ciddi ol, ölmek istemiyorsun ve ölmeyeceksin. Yaşayacaksın kızım, paralarını cebine indirecek ve doğru Bahama adalarına gideceksin!</p>

  <p class="calibre2">Yemeğe inmem gerek.</p>

  <p class="calibre2"><span class="bold">Katilin Günlüğü</span></p>

  <p class="calibre2"><span class="italic">Jeanie'nin canı sıkkın bu gece. Üzüntülü bir hali var. Oysa yemek çok iyiydi.</span></p>

  <p class="calibre2"><span class="italic">Yeni pijamalarımız var, mavi beyaz çizgili, göğün renkleri, ve kan kırmızı ellerimle (sayemde dökülmüş olan bütün o nefis kan), bayrak gibi pırıl pırıldım! Tanrı vatanımızı ve verimli toprağına serptiğim ölümü korusun!</span></p>

  <p class="calibre2"><span class="italic">Yeni pijamamı seviyorum!</span></p>

  <p class="calibre2"></p>

  <p class="calibre2"><span class="italic">Her şeyin iyi hazırlanması gerek. Başarmazlık edemem. Anlıyor musun Jeanie, artık&nbsp;ya sen ya ben...</span></p>

  <p class="calibre2"><span class="italic">Şu tabancayı satın almış olman, ne ahmakça düşünce.</span></p>

  <p class="calibre2"><span class="italic">Bu satırları okuduğun sırada kapıyı açarsan, seni bir sürpriz bekliyor...</span></p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Yalancı! Geldi ve kapının altından bir mesaj attı, başımı çevirdim, o sırada geceliğimi giyiyordum, mesajı gördüm, yerden aldım... Sonunda, kapıyı açmam gerektiği, bir sürprizin beni beklediği yazılıydı. Duraksadım, duraksadım sonra da açtım, kapıyı ardına kadar açtım, karanlıktan başka bir şey yoktu, sadece gece... tabii... tabii karanlıkta olup bana bakmıyorsa, karanlığa karışmamışsa... Telaşla kapıyı kapattım ve kilitledim. Ter içindeyim. Kendimi kötü hissediyorum, başım dönüyor, belki de aşağıda içtiğim cindendir, ihtiyacım vardı, artık dayanamıyordum, içmem gerekiyordu.</p>

  <p class="calibre2">Sofrada otururlarken telefon çaldı, aynasızlardı, yarın sabah oraya gitmeliymişim.</p>

  <div class="mbppagebreak" id="calibre_pb_14"></div>
</body>
</html>
