<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Doktor March'ın Dört Oğlu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos114231"></p>

  <p class="calibre2"></p>

  <p class="calibre9"><span class="calibre5"><span class="bold">VII. Smaç</span></span></p>

  <p class="calibre6"><span class="bold">Katilin Günlüğü</span></p>

  <p class="calibre2">Bu akşam yemekte, Sharon, kayak yapmaya gidebilir miyiz? diye sordu. Babam, "Tabii, kar böyle yağmaya devam ederse, pazar günü gideriz," dedi. Sharon gülümsedi.</p>

  <p class="calibre2">Gülümserken güzel. Bu da normal, enayileri tavlamak için gülümseyecek tabii,&nbsp;budala-avlama gülümseyişi.</p>

  <p class="calibre2">Bana işlemez, küçüğüm.</p>

  <p class="calibre2">Servis yaparken sana baktım Jeanie, kırmızı köylü ellerinle servis yaparken, hepimizi gözden geçiliyordun. Bir ara bana düşünceli düşünceli baktın, sonra başkasına geçtin. Bana baktın, bana baktığını gördüm. Gözlerimi ve yüzümü gördün ama baktığın bu bir çift gözün arkasında ben vardım, tıpkı sana bakan, ama göremediğin diğer bir çift alev alev göz gibi.</p>

  <p class="calibre2">Aslında beni eğlendiriyorsun zavallı Jeanie, ama görünenin arkasına bakmasını&nbsp;bilmiyorsun.</p>

  <p class="calibre2">Sharon'a dönersek, sevgili günlüğüm, yarın hepimiz sinemaya gidiyoruz, güzel ve karanlık bir salon, değişik seslerle dolu: patlamış mısır sesi, şişe sesi, hançerlenen bir genç kızın sesi...</p>

  <p class="calibre2">Eyvallah Jeanie, hoşçakal günlüğüm, uykum var, pijamamı giyip yatağa dalıyorum.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">16:30: Gerçekten şansım yok. Bu sabah kocakarı hasta olduğu için -migreni mi tutmuş&nbsp;ne- odasında kaldı, ben de yukarı çıkamadım.</p>

  <p class="calibre2">Öğleyin Sharon'la yalnız konuşmak da olanaksızdı, hep birlikte <span class="italic">Scrabble</span> oynuyorlardı. Şimdi de gittiler. Yemeğe dönmeyecekler, çünkü Sharon'u sinemaya götürecekler. Doktor da onlarla gidecek. Çocuklara rahat nefes verdikleri söylenemez ama... bu koşullarda yaptıkları doğru!</p>

  <p class="calibre2">Kocakarı aşağıda televizyon seyrediyor, odasına kadar çıkacağım.</p>

  <p class="calibre2">...............</p>

  <p class="calibre2">Tanrım, Tanrım, itin oğlu! Bu akşam oraya gitmeliyim. Ama yanında babası varken nasıl cesaret eder? Blöf mü yoksa? Beni korkutmak için mi? Kan ter içinde sinemaya&nbsp;geldiğimi görmek ve içinden, dediği gibi, "gözlerinin arkasından" benimle alay etmek için mi? Gitmekle bir şey kaybetmem, sadece ihtiyatı elden bırakmamak gerek. Onlar da evde olmadıklarına göre, gece iznimi isteyeceğim. İş ki bir kalleşlik olmasın.</p>

  <p class="calibre2"><span class="bold">Katilin Günlüğü</span></p>

  <p class="calibre2">Budala! Azıcık ötede, fakir giysin sırtında öyle otururken, pek kurnaz bir halin vardı. Şükür, kimse hizmetçimiz olduğunu bilmiyor, çünkü utanırdım. Babam hafif bir selam verdi ama sıkılmıştı.</p>

  <p class="calibre2">Sharon sıranın sonunda oturuyordu. Babam ile duvarın arasında, gelsen de gelmesen de bu gece olmayacaktı şişko! Seni boş yere rahatsız ettiğime üzüldüm. Film güzeldi ama, değil mi? Belki biraz kanlı. Günümüzde, içinde birkaç enfes cinayet olmayan film yok gibi, işte ilerleme diye buna denir, işime yarıyor.</p>

  <p class="calibre2">Cevap vermezsen, seninle konuşmaktan bıkacağım. Günlüğün yerini değiştirmek&nbsp;zorunda kalacağım.</p>

  <p class="calibre2">Pazar kayağa gidiyoruz. Güzel geçeceğe benziyor. Dik yarlar, uçurumlar, kayağın ayaktan fırlamasına neden olan işaretleri kırık kafalar, lar da lar Jeanie, canın cehenneme.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Hiç aldırmam, gideceğim. Kayak yapmasını bilmiyorum ama onları gözleyeceğim,</p>

  <p class="calibre2">Sharon'u uzaklara götüremez.</p>

  <p class="calibre2">Ona cevap vermek... düşünmedim değil ama beni korkutuyor. Sonra bu beni suç&nbsp;ortağı yapmaz mı?</p>

  <p class="calibre2">Sinema doluydu. Doktor beni gördü, selam verdi, kıza iyice yapışmıştı ihtiyar domuz.</p>

  <p class="calibre2">Oğlan bunu öngörmemiş olacak, o yaşlı domuzun parçayı yalnızca kendine ayırdığını! Boşuna gitmişim, üstelik film kötüydü, beş para etmez bir gangster hikâyesi, tabii hepsinin sonu kodes oldu. Ben sinema denince, gülmeyi seviyorum. Oturmuş hayat hikâyemi anlatırken amma da vakit kaybettim...</p>

  <p class="calibre2">Gerçi, kaybedecek zamanım var. Bu sabah çok çabuk gittiler, ama akşama Sharon ile konuşacağım. Bir de, kayağa beni de götürmeleri için doktordan izin isteyeceğim. Hayır diyemeyecektir. Şövalye havalarına girmekten pek hoşlanır. Hem ben piknikle uğraşırım. Kocakarıya söyleyeceğim. O gelse her şey hallolur. Ailece eğlenmiş oluruz.</p>

  <p class="calibre2"><span class="bold">Katilin Günlüğü</span></p>

  <p class="calibre2">Jeanie sıkmaya başladı. Sharon'un çevresinde dolanıyor. Yemekte, babamdan pazar günü bizimle gelmek için izin istemeye kalkıştı. Ne pişkin! Planlarımı önleyeceğimi sanıyorsa,&nbsp;yanılıyor.</p>

  <p class="calibre2">Sharon bu gece bana pek tuhaf baktı. En masum tavrımı takındım. Bakışını sevmedim. Sanki bir şeyden kuşkulanıyor. Ama olanaksız. Onca zaman önce geçen olay yüzünden kuşku duyamaz. Bilemez ki...</p>

  <p class="calibre2">Rol yaptığımı sezinlemiş bir hali var... Hoşuma gitmiyor. Sharon benim için tehlikeli.</p>

  <p class="calibre2">Yok etmem gerek. Bana baktığında, gözlerimi indirmek istiyorum.</p>

  <p class="calibre2">Sana gelince Jeanie, yolumdan çekil. Canım artık oyun oynamak istemiyor.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Tamam delikanlı, ama benim oyunu bırakmaya hiç niyetim yok. Hele şimdi.</p>

  <p class="calibre2">Bu akşam pek çok şey oldu. Sofraya geçmeden Sharon'u holde kıstırmayı başardım.</p>

  <p class="calibre2">Oğlanlar televizyonda bir oyuna dalmışlardı ve kapı kapalıydı. Beş dakikalığına rahattık. Boğazımı temizleyerek, "Sharon," dedim. "Sizinle konuşmam gerek. Burada normal olmayan bir şeyler var." "Ne demek istiyorsunuz?" "Yani burada bir şeyler gizleyen biri var. Çok ciddi bir şey gizleyen. Buradaki oğlanlardan biri, kimseye anlatmadığı bir şeyler yapıyor, günlüğünü okudum." "Ne gibi şeyler?" "Bana inanmayacaksınız ama yemin ederim ki doğru, insanları öldürüyor."</p>

  <p class="calibre2">Sharon, tuhaf tuhaf yüzüme baktı ve geriye bir adım attı. "Emin olun ki sarhoş değilim, lütfen, bunları sizin güvenliğiniz için söylüyorum." "Anlamıyorum. Bunu biliyorsanız, neden bir şey söylemiyorsunuz?" "Kim olduğunu bilmiyorum, yani hangisi olduğunu, anlıyor musunuz?" "Günlüğünü okuduğunuzu söylediniz." "Evet ama, kimliğini gizliyor. Size açıklaması çok karışık, bütün bildiğim, siz çocukken dövüştüğünüz ve sizi yakıt kazanına atmak isteyen çocuk olduğu. Kim olduğunu hatırlıyor musunuz? Adını söyleyin Sharon, tek istediğim bu." "Adı mı?" "Evet adı. Hangisiydi? Aklımı kaçırdığını düşünseniz bile, yine de söyleyin." "Dinleyin Jeanie, beni&nbsp;şaşırtıyorsunuz. Bana anlattıklarınız o kadar tuhaf ki..."</p>

  <p class="calibre2">İşte tam o sırada doktor mahzenden çıktı ve Sharon'a beyaz şarap sevip sevmediğini sordu. Sharon evet dedi. Kocakarı da mutfağın kapısını açtı, yanık kokusu geliyordu. "Jeanie, Jeanie çabuk gelin!" diye seslendi. Sharon usulca, "Birazdan görüşürüz," diye fısıldadı ve Kaliforniya bağlarından söz eden doktorun peşinden gitti. Ben de mutfağa döndüm.</p>

  <p class="calibre2">Yemekten sonra, ortalığı topladığım sırada, hepsi televizyonda kovboy filmi&nbsp;seyretmeye salona geçtiler. Sharon onlara bir şey söylemese... Beni kaçık sanmış olmalı.</p>

  <p class="calibre2">Odamdayım. Bekliyorum. Sharon belki de gelir. Şu cinden bir fırt çekeyim. Hayır.</p>

  <p class="calibre2">Pekâlâ.</p>

  <p class="calibre2">Her zamanki gibi sigaram bitmiş, koridorda biri yürüyor. Biri yaklaşıyor, tuvalete gidiyor... sifon çekiliyor, dönülüyor, kapımın önünden geçiliyor, duruluyor, kapı tırmalanıyor. Gidip açacağım.</p>

  <p class="calibre2">...............</p>

  <p class="calibre2"></p>

  <p class="calibre2">İnanılır gibi değil! Nasıl olur da hatırlamaz? "Dinleyin Jeanie, kimse kafamı kazana sokmaya kalkışmadı." "Ama ben okudum, bunu yazdı." "Notlar yanınızda mı?" "Hayır, geri aldı." "Ah, evet tabii." (Sharon tuhaf biçimde yüzüme baktı.) Ona her şeyi anlattım, Karen'in balta ile öldürülmesi ve diğerlerini... Karen'i de ben uydurmadım ya!</p>

  <p class="calibre2">Korkunç, kendimden kuşkulanıyorum. Okuyup okumadığımdan kuşkulanıyorum. Ya? Hayır... ya hasta olan, bütün bunları uyduran bensem? Ya bir benzerimi yaratıyorsam? Benim yerimi alan bir benzerim? Yok, bunları kafama sokmak niyetinde değilim.</p>

  <p class="calibre2">Sharon usulca, "Hatırlamaya çalışacağım. Söz veriyorum. Gerçekten çalışacağım. Üzülmeyin, sakinlesin," dedi.</p>

  <p class="calibre2">Ama ben kaçık değilim ki Tanrı aşkına! Hayır Jeanie, cin içmek yok kızım, alt tarafı tek bir damla, bir zararı olmaz. Uhhh! Amma da sertmiş! Ben kaçık değilim. Sakin sakin, Sharon'a her şeyi anlattım. Hatta ona teybi dinlettim. "Herkes böyle fısıldayabilir," dedi. "Bir kadın bile olabilir. Sanki bir çocuk sesi, çok tiz bir ses gerçekten." Ne ima ettiğini anlıyorum Sharon, evde kalmış bir kız kurusu olduğumu, birtakım işler karıştırdığımı, tehlikeli bir kaçık, hatta daha kötüsü olduğumu düşündüğünü ve benim hakkımda bilgi toplayacağını, bunun da hiç işime gelmediğini biliyorum-</p>

  <p class="calibre2">Ya polise haber verirse? Bu tehlikeyi göze alamam, bunun şaka olduğunu söylerim...&nbsp;ne çorba ama!</p>

  <p class="calibre2">Tüh, leke yaptım, lekeli defterlerden nefret ederim, haydi kapat artık... İçkimi yatakta&nbsp;bitireceğim. İyi geceler Jeanie.</p>

  <p class="calibre2"><span class="bold">Katilin Günlüğü</span></p>

  <p class="calibre2">Öbür gün kayak yapmaya gidiyoruz, öbür gün kayak yapmaya gidiyoruz, la la lay, la la lu, yaşlı cadaloz, şarkı söylerken beni seviyor musun? Sen de fark etmişsindir, buraya artık hiçbir ilginç şey yazmıyorum, sadece seni oyalayacak kadarını. Yoksa gizlediğim başka bir yer mi var? Ben öldüğümde, nefis kişiliğim hakkındaki bütün o boşluklarla özgeçmişimi ne de kötü yazarsın. Seninle oyalanacak vaktim yok. Kusura bakma!</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Hâlâ başım ağrıyor. Sıçrayarak uyandım, ağzımda cin tadı, çalar saati duymamışım. Aşağıya indiğimde Sharon kahvaltı ediyordu. Mark tost yerken bir dosyaya bakıyordu. Clark ayakta sütünü bitirmekle meşguldü. Clark bana kötü bir bakış fırlattı gibi geldi, ama o kadar çabuk oldu ki... Kocakarı "Ee Jeanie, saati duymadınız mı? Kendi başımıza işin içinden çıkmaya çalıştık," dedi. Kabul etmeliyim, nazikti.</p>

  <p class="calibre2">Dilimin üzerinden bir zırhlı ordusu geçmiş gibi... "Özür dilerim efendim, şu aralar biraz yorgunum." Kocakarı, "Yarın dinlenirsiniz," dedi. Terbiyelice, "Evet efendim," diyerek bulaşığa koyuldum.</p>

  <p class="calibre2"></p>

  <p class="calibre2">Sharon kendi kâsesini boşaltmak için kalktı, Clark çıktı, ardından da Mark. Sharon'la&nbsp;yalnız kaldık.</p>

  <p class="calibre2">Sharon bana kâseleri verirken, "Biliyor musunuz Jeanie, anlattıklarınızı düşündüm," dedi. "İnanılması zor olduğunu sizden gizleyecek değilim, ancak öte yandan burada garip şeyler olduğu doğru. Belki de bir şakaya kurbansınız." "Hayır, hayır bu şaka değil! Karen gerçekten öldü!" "Yani demek istiyorum ki, belki biraz hasta olan biri vardır, tüm bu cinayetlerin faili olduğunu uydurmaktan hoşlanan biri, ama bu gerçek demek değildir, böyle inanmanızı istiyordur o kadar." "Kesinlikle hayır. Demburry'deki kızın olayını defterine, gazetelerde çıktığından önce yazmıştı." "Anladınız mı, öncelikle de Jeanie, dördünü de tanıyorsunuz, aralarında bir katilin olması olanaksız!" "Öyleyse niçin burada garip bir şeyler olduğunu düşünüyorsunuz? Niçin?" "Bilmiyorum. Bazen beni izledikleri, gözledikleri gibi bir hisse kapılıyorum. Ne demek istediğimi anlıyor musunuz? Ben çok heyecanlıyımdır, hayal kurmuş olmayayım?"</p>

  <p class="calibre2">Yüzüne baktım. "O olayı gerçekten hatırlamıyor musunuz Sharon? O kadar önemli ki... Unutmuş olmanızı anlayamıyorum." Duraksar gibi oldu, sesini alçalttı: "O tatil günlerini düşünmeyi pek sevmiyorum. Çünkü zavallı Zack'ten hemen sonraydı." "Zack mi?" "Şşşt, burada ismini asla söylemeyin." "İyi de, kim bu?" "Zacharias, kardeşleri," diye mırıldandı. "Ne?" "Evet, kardeşleri. Öldüğü zaman 10 yaşındaydı, o tatilden hemen sonra. Halam müthiş bir darbe yemiş oldu. Donmuş olan göle patinaj yapmaya gitmişti, altındaki buz çöküverdi. Diğerleri yetişemedi... (Sharon saatine baktı.) Geç kalacağım, sıvışmalıyım. (Bayan Blint klakson çalıyordu.) Öğleye dönmeyeceğim, kütüphaneye uğramalıyım."</p>

  <p class="calibre2">Şaşkınlıktan dona kaldım! Tavşandan da beter, her yerden ürüyorlar! Şimdi, kocakarının neden hayal âleminde yaşadığını anlıyorum. Belki de öteki zirzopu kaçık yapan da bu olmuştur... İkiyüzlü! Şu Zacharias'dan hiç söz etmedi. Neredeyse, konuşulsun istemiyor sanırsınız... Tamam kes, önüme geleni söylüyorum. Zacharias March... evet ya, Z. M. markası ona aitti, o küçük giysideki! Bu konuda bilgi edinmeliyim. Ancak şimdiki halde en ivedi konu: Sharon. Hiç değilse bana inanıyor, bunu hissediyorum. Onu gözledikleri duygusu, ne derece sezgili olduğuna işaret.</p>

  <p class="calibre2">İyi bir kız. Eminim hatırlayacak. Bundan eminim! Her şey çözümlenecek. Buna bir türlü inanamıyorum...</p>

  <p class="calibre2">Öğleyin hepsinin yüzü asıktı. Kızın özlemini çektikleri belli, bu evde bir kızın olması&nbsp;ne iyi, neşe veriyor.</p>

  <p class="calibre2">Başka bir şey: Eksik notlar orada mı diye odaları yeniden aradım. Tabii hiçbir şey bulamadım. Aranan mektup, herkesin gözü önünde, masanın üzerindeymiş diye bir hikâye vardır...</p>

  <p class="calibre2">Hemen günlüğümü kontrol ediyorum... ya benim günlüğüme yazıyorsa... yok canım,&nbsp;ne saçma düşünce. Bazen kafam nereye gitti diye düşünüyorum!</p>

  <p class="calibre2"><span class="bold">Katilin Günlüğü</span></p>

  <p class="calibre2"></p>

  <p class="calibre2">Hey, casus. Sharon ve sen, ikiniz pek sıkı fıkısınız ha! Fısıldaşmalarınızın kimse farkında değil mi sanıyorsunuz? O kalın kafana, âlimimutlak olduğumu sok bir kere! Âlimimutlakın ne anlama geldiğini bile bilmezsin sen! Sharon neler anlatıyor? Mutlu çocukluğumuzu mu? Sevgili Zack'ini mi? Her şeyi bildiğimi söylemedim mi?</p>

  <p class="calibre2">O koca burnunu Zack'ten uzak tut. Zack, bir azizdi. Her zerresinden iyilik fışkırırdı. Hep yardıma hazır. Her zaman terbiyeli. Mükemmel yani. Onun yanında hep kötü ve kirli&nbsp;dururduk. Zack bir inciydi! Öldüğünde tuhaf biçimde ağladım, beni bilirsin. Hayat çok acımasız. Biliyor musun, neredeyse doğmayacaktı, evet o sonuncuydu, ebe kadın ölmüş olduğunu düşünüyordu. Fazladan on yıl yaşadı, hiç fena değil. Annemin dediği gibi:&nbsp;"Öylesine iyi bir çocuk..." Tam bir gözde! Belki biraz fazla meraklı. Sanki ben her an birtakım saçmalıklar yapacakmışım gibi kıçımdan hiç ayrılmazdı! Örneğin, o gün Sharon ile mahzendeyken, dikilmiş bize bakıyordu. Doğrulduğumda onu gördüm. Keşiş gözleriyle beni dikizliyordu. Baştan aşağı sitem kesilmişti. Nedir biliyor musun Jeanie? Ben sitemlerin ölü olmalarını isterim. Neyse zavallı Zack, zavallı! Huzur içinde yatsın! Gelgelelim donmuş gölün üstünde kaymak ne enayilik ve nefes alamayana kadar kafasını suyun içinde tutmak! Jeanie; layığını buldu deme sakın... biraz daha insaflı ol!</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Yapmış! Bunu da yapmış! Öz kardeşini öldürmüş! Sharon, buradan derhal git, hiç acıması yok, hiç insanlığı, zerre kadar. Saçmalıyorum. Bunu, beni korkutmak için söylüyor. Mutlaka bir kaza idi. Mutlaka. Nasıl öğrenmeli? Kocakarıya soramam ya...</p>

  <p class="calibre2">"Öbür casus" derken, mutlaka Zack'i kastediyordu. "Geçici seyirci", "Arabanın beşinci tekeri", tam oturuyor. Demek kocakarı bu yüzden sadece mezarlığa gitmek için çıkıyor. Diğerinin işini bitirdiği evladının mezarına çiçek koymak için... tam tımarhane!</p>

  <p class="calibre2"><span class="bold">Katilin Günlüğü</span></p>

  <p class="calibre2">Bu satırları okuduğunda Jeanie çok geç olacak.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Bugün öğleden sonra yazdıklarını okumaya vaktim olmadı. Ne yapalım. Uykudan bayılacağım. Yukarı çıkmadan önce ıhlamur içtim. Ben sofrayı toplarken yapmışlardı, işte şimdi de ayakta uyuyorum.</p>

  <p class="calibre2">Buna karşılık iyi bir haberim var, harika bir haber! Yemekten önce Sharon mutfağa geldi. Dışarı çıktım, fısıldayarak, "Galiba hatırlıyorum. Bugün, öğleden sonra matematik dersinde aklıma geliverdi. Bir kavgayı anımsadım. Ben çok kötüydüm, birine şiddetle vuruyordum, var gücümle, çok kızmıştım, biri bağırıyor, çırpınıyordu, kazanın kapısıaçıktı, alev alev, sıcaklığı hissediyordum, ama vurduğum kişi gözümün önüne gelmiyor,&nbsp;çok bulanık, sanki rüya gibi, anlıyor musunuz, ama bilmiyorum, belki de hayal ürünü, çocukken insan çok kavga eder, bilirsiniz!" dedi. "Lütfen Sharon, bir gayret!" "Yarın dağda konuşuruz, sakin sakin" Bir şey söylemek için ağzını açtı, sonra caydı, "Yok, olamaz" dedi. "Ne olamaz?" "Hiç, yarın bakarız." O sırada kocakarı geldi. "Ne o gençler? Nedir o fiskoslar?" diye takıldı. Şu sıralar neşeli. Onun adına sevindim. Soğuk et tabağını almaya gittim.</p>

  <p class="calibre2">Sabaha her şeyi öğreneceğimden eminim.</p>

  <p class="calibre2">Öylesine uykum var kiiiii, dolmakalem elimdeeen kayıyoo-or eğlenceli, sersem gibiyim, oysa sadece ıhlamur içtim, ıhlamur da sarhoş etmez ki... şimdi canım cin bile istemiyor, sadece uyumak istiyor, uyumak. Yarın formda olmalı, müthiş formda! Haydi yatağa!</p>

  <p class="calibre2">...............</p>

  <p class="calibre2">Öğle olmuş, odamdayım. Kocakarı bahçe ile uğraşıyor. Bu bir facia ve açıklayamıyorum.&nbsp;Vahim, çok vahim. Polise haber verip buraya dönmemeliyim. Başka türlü yapamam.</p>

  <p class="calibre2">Belki insanlar bir gün yazdıklarımı okur, onun için çok belirgin biçimde anlatmalıyım. Sabah, üstümde büyük ağırlıkla uyandım. Kafam keçeleşmiş, gözlerim şişmiş, kusma isteği ile. Kalktım. Çevreme baktım, apaydınlıktı. Sabahın 7'sinde apaydınlık? Bu mevsimde, sabahın 7'sinde böyle aydınlık olmaz.</p>

  <p class="calibre2">Kapıya gittim. Beni içeri kilitledi, içeri kilitledi! Yok, hayır, kapı açık. Ev sessiz, sakin, çok sessiz, sadece aşağıdaki radyonun sesi. Merdivenleri yıkarcasına iniyorum, deli gibi, "Ne oluyor? Ne oluyor?" diyorum. Kocakarı koca gözleriyle bana bakıyor, sulama kovası elinde. "İyi değil misiniz Jeanie?" "Neredeler?" "Dağa gideceklerini biliyorsunuz Jeanie, hasta mısınız?" "Ama ben de onlarla gidecektim, biliyorsunuz." Geri çekiliyor, endişeli, gözlerinden anlıyorum, kovadaki su halıya akıyor. "Jeanie, elimden bir şey gelmez." "Neden beni uyandırmadınız?" Avaz avaz bağırıyorum: "Neden?" "Jeanie, sakin olun, mutfağa o notu bırakmışsınız." "Neyi, neyi?"</p>

  <p class="calibre2">Üstüne yürüyorum, sırtımda yamalı geceliğim, saçlarım darmadağınık. Masaya çarpıyor. "O notu mutfağa... kendinizi iyi hissetmiyor musunuz, Jeanie?" Mutfağa koşuyorum, masanın üzerinde bir kâğıt var, beyaz bir kâğıt, duruyorum, kâğıda bakıyorum. Elimi uzatıyorum. Uzattığım eli görüyorum ve ne garip elim bembeyaz. Kâğıdı alıyorum, iki satırlık bir cümle:</p>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2"><span class="italic">Aslında çok yorgunum, uyumayı tercih ediyorum, beni affedin, iyi eğleneceğinizi&nbsp;umarım.</span></p>

  <p class="calibre2"><span class="italic">Jeanie</span></p>

  <p class="calibre2">Benim yazımla iki satır.</p>

  <p class="calibre2">Tam anlamıyla benim yazım değil, ama benziyor. Kâğıdı bırakıp, kocakarıya, "Özür dilerim," diyorum. Ben de kendimi kocamış hissediyorum. Yukarı, odaya çıkıyorum. "Bu&nbsp;satırları okuduğunda çok geç olacak." Aşağılık, aşağılık herif, içimden ağlamak geliyor,&nbsp;ağlamak istemiyorum, babam vururken de ağlamazdım. İki yıl içerde kalacağımı&nbsp;söylediklerinde de ağlamamıştım. İçimden ağlamak geliyor, bu nasıl kötü bir duygu&nbsp;böyle, o kadar yorgunum ki!</p>

  <p class="calibre2">Telefon çalıyor. Korkuyorum. Kocakarı açıyor. Bir şey duymuyorum. Midem&nbsp;düğümleniyor. Telefonu kapatıyor. Beni çağırıyor. Tanrım, Tanrım, lütfen.</p>

  <p class="calibre2">...............</p>

  <p class="calibre2">Sharon düşmüş. İki yüz metreden. Sharon öldü.</p>

  <p class="calibre2">...............</p>

  <p class="calibre2">Bir süre uzandım, şimdi daha iyiyim. Ama kendimi hâlâ bitkin hissediyorum. Gelmediler ama daha fazla gecikmezler. Kocakarı parmaklarını çatırdatıp ağlıyor. Hastaneye telefon etmiş olmalı, Sharon'un ailesine haber vermek için. Onun yerinde olmak istemezdim. Bu bir trajedi, başka bir şey söylenemez.</p>

  <p class="calibre2">Böyle sürmesine izin vermeyeceğim. Artık gitmem söz konusu değil. Sharon iyi bir&nbsp;kızdı, cesur, akıllı. Ölümü cezasız kalmayacak, and içiyorum. İşlerime aynasızların burunlarını sokmak gibi bir alışkanlığım yok. Kimsenin yardımı olmadan o pis domuzun hesabını göreceğim. Kesin olarak. Tanrı beni affetsin.</p>

  <p class="calibre2">...............</p>

  <p class="calibre2">Yazdıklarımı okudum. İçimdeki intikam hissinden ve şiddetten ürktüm.</p>

  <p class="calibre2">Düşünmeliyim. Kapı çaldı, geldiler. Başka sesler var, polis olmalı.</p>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2"><span class="bold">Katilin Günlüğü</span></p>

  <p class="calibre2">Yaptım. Yaptım! Uçuruma yanaşmıştı, aşağıdaki köye bakmak için. Bizden daha iyi kayıyor. Ormanın içinden geçen en zor pistten gidiyordu. Sis bastırdı. Teşekkürler sevgili İsa! Kalın bir sis, hepimiz ister istemez birbirimizi kaybettik.</p>

  <p class="calibre2">Sharon bir ara durdu, virajdan sonra, uçurumun hemen yanında, eğildi, manzarayı seyretmek için... Usulca kayarak ona doğru yaklaştım, ses çıkartmadan. Sisteki kar sesinden başka ses yoktu. Nefis bir andı, beyaz gökten beyaz kar taneciklerinin düşüşü ile Sharon'un kırmızı görüntüsü...</p>

  <p class="calibre2">Başını çevirdi, beni gördü, işaret etmek için kayağının değneğini kaldırdı, karın&nbsp;altında saçları uçuşuyordu. Gülümsedi, bana gülümsedi, beni gördüğüne sevinmişti.</p>

  <p class="calibre2">Yaklaştım, yüzümün gülümsediğini hissettim, ağzımın kenarındaki kaslarım gergindi, soğuğu dişlerimde hissettim, demek ki gülümsüyordum. Ama kolunu indirdi, sonra aniden düşünceli bir hal aldı ve süratle yüzüne endişe yayıldı, afallamış gibi. Kollarını&nbsp;bana doğru uzattı, beni itmek için, ben gülümsüyordum, gözleri korkudan faltaşı gibi&nbsp;açılmıştı.</p>

  <p class="calibre2">Bütün hızımla ona doğru gittim. Kenara çekilmek istedi, değneği yüzüme çarpacağı sırada yakaladım, yere fırlattım, gülümsüyordum. "Hayır, hayır!" diyordu. Bağırdı:&nbsp;"İmdat! Biliyordum!" Tekrarladı: "Biliyordum!" Yüzü benimkine çok yakın... var gücümle onu ittim, buz tutmuş karda kaydı, "Hayır, hayır!" diye bağırıyordu, o gururlu tavrıyla. Kollarını çırptı, gözleri korkunçtu.</p>

  <p class="calibre2">Uçurumun tam kenarında durabildim, o uçtu. Anoraklı bir kuş gibi, uzun bir çığlık atarak. Birkaç saniye sisin içinde havada kaldı. Orada durmadım, artık görünmez olmuştu, karda uçuyordu, kayakları yere dönüktü. Süratle oradan ayrıldım, ormandan geçtim ve teleskiye biniş noktasına ulaştım. Teleskiye bindim, hepimiz pistlerde buluştuk ve bir süre kaydık, babam endişelenene kadar.</p>

  <p class="calibre2">Onu, neredeyse hemen buldular, çünkü kayakçılar yanından geçmişlerdi. Paramparça olmuştu. Görülmesi tuhafmış, vücudu dik açılar oluşturuyormuş. Kimliğini saptamaya babam gitti.</p>

  <p class="calibre2">Bizler, babamı barda bekledik. İnsanlar bizi işaret ediyor ve acıyorlardı. Çok üzgündük. Mark'ın gözleri yaşlıydı, bir ara hava almaya çıktı, Stark durmadan parmaklarını çatırdatıyordu, Clark bir konyak içti, bembeyazdı, Jack de tırnaklarını yiyordu, gözlerini boşluğa dikmişti.</p>

  <p class="calibre2">Babam geri döndü, polisle, tabii bir kaza, sis yüzünden virajı alamadı, yolda işaret yoktu, bu kötü havada orman içindeki en zor pistten gitmemesi gerekirdi, kendine çok güveniyordu, doğru, bu onun için iyi olmadı.</p>

  <p class="calibre2">Dönerken arabada kimse konuşmadı. Babam dudaklarını ısırıyor, hızlı ve kötü sürüyordu, Beklenmedik olaylara insanların tepkisi kötü olur, sinirleri dayanmaz. Benim içim sakindi. Gözlerimden diğerleri gibi yaşlar akarken, kafamın içinde ıslık çalıyordum.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Polis, sorgulama, esef verici kaza... İlk şoku atlattıktan sonra durmadan hıçkırıyorum, oğlanlar bana bakıyor...</p>

  <p class="calibre2">Kocakarı telefona yapışmış, çok arayan var. Doktor sesini çıkartmadan konyak ve sigara içiyor. Ben zırlıyorum. Aynasızlar, bunun saçma bir kaza olduğunu söylediler sonra da hemen sıvıştılar, ne de olsa pazar!</p>

  <p class="calibre2">Yukarı çıktım ve yazısını buldum. (“Yazı” sı...gazeteci sanki!) Ağladığım için defteri&nbsp;ıslattım, boş veriyorum. Beni uyuttuğuna göre, daha kötüsünü de yapabilir. Sanırım&nbsp;ıhlamura koymuştu. Oysa ben hediyesinden, cin şişesinden kuşkulanmıştım. Ne aptalmışım! Gözyaşlarını yüzünden bir şey göremiyorum, her şeyi eğri büğrü yazıyorum.</p>

  <p class="calibre2">Kayakları koridorda bıraktılar, onları garaja yerleştirmem gerek. Sharon'un kayakları&nbsp;da orada.</p>

  <p class="calibre2"></p>

  <p class="calibre2">Biliyorum, kabahat bende ve "Sharon" adını söyledikçe, iki misli ağlıyorum. Durmam gerek, yoksa delireceğim. Bir kadeh içip yatmaya gideceğim, kapımı kilitleyeceğim, aleti koynuma alacağım. Gün doğmadan neler doğar. Onun kim olduğunu bulup gebertmek gerek.</p>

  <p class="calibre2">...............</p>

  <p class="calibre2">Kayakları garaja götürdüm. Dipteki duvara sıraladım. Eski bahçe giysilerinin bulunduğu yere. Eski giysiler arasında bir pantolon vardı. Kareli bir pantolon. Yağ içindeydi ama kan yoktu. Demek ki yalan söyledi. Ben ona inanıp dururken, kendi pantolonunu temizleyecek vakit buldu. Beni çocuk gibi oynatıyor, nefes alır gibi yalan söylüyor. Satır aralarını okumayı öğrenmeliyim.</p>

  <p class="calibre2">Sharon'un kayakları onlarınkinden küçük. Ayrı koydum. Biri kırılmış. Öbür gün&nbsp;defnedecekler.</p>

  <p class="calibre2">...............</p>

  <p class="calibre2">Bu sabah burası kasvetli. Oğlanlar evin içinde dolanıyor. Kimse konuşmuyor. Gece kâbus gördüm. Çarşafın altında beni boğuyorlarmış. Bağırmışım. Uyandım. Saçlarım terden yapış yapıştı.</p>

  <p class="calibre2">Yukarı çıkıp baktım, yeni bir şey yoktu. Öğleye tavuk çorbası pişirdim.</p>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2"><span class="bold">Katilin Günlüğü</span></p>

  <p class="calibre2">Aralık duran kapıdan, Jeanie'nin yemek pişirmesini seyrettim. Kırmızı ellerini, önlüğünü, ayaklarını, tombul bacaklarını görüyordum. Aç değilim.</p>

  <p class="calibre2">Hepimiz çok yorgunuz. Dinlenmeye ihtiyacımız var. Son olaylar çok süratli oldu.</p>

  <p class="calibre2">Bizler makine değiliz, öyle değil mi?</p>

  <p class="calibre2">Sharon'u rüyamda gördüm. Beyaz bir çarşafın altındaydı, bağırıyordu. Susturana&nbsp;kadar vurdum.</p>

  <p class="calibre2">Kar durdu. Saat ancak 3 olduğu halde, ortalık karanlık. Öbür gün Sharon'u gömecekler. Kırmızı-beyaz çiçeklerden güzel bir çelenk ısmarladık, üzerine de "Küçük Sharon'umuza" diye yazdırdık. Cenazenin bir an evvel olmasını istiyorum. Bir kere, üstümde yeni takımım olacak, sonra tabuta toprak atılacak ve ilahiler söylenecek. Buna bayılıyorum. Sharon'un ailesinde anlaşmazlık çıkmış. Annesi Yahudi töreni, dayım da Katolik ayini istiyordu. Sonunda annesi vazgeçmek zorunda kaldı... görüyorsun, bu kızın ölüsü bile sorun yaratıyor.</p>

  <p class="calibre2">Neden seninle konuşmaya devam ettiğimi bilmiyorum Jeanie. Herhalde iyi kalpli olduğum için. Günlüğümdeki notları almandan hoşlanmıyorum. Bir daha yapmamanı öğütlerim.</p>

  <p class="calibre2"></p>

  <p class="calibre2">Hamiş: Öleceğin tarihi saptadım.</p>

  <p class="calibre2"><span class="bold">Jeanie'nin Günlüğü (Teyp)</span></p>

  <p class="calibre2">Kusmam geldi. Hum, bu teybe konuşmaya karar verdim, çünkü hum... daha pratik, çünkü dolmakalemi tutmasını beceremiyorum. Sonra manyetik şeritler silinebiliyor; çünkü misillemede bulunmak istiyorum, dolayısıyla bu aleti kullanmayı öğrenmem gerek.</p>

  <p class="calibre2">Düşüncem şu: Teybi kocakarının odasına saklayacağım ve olup biteni kaydedeceğim.</p>

  <p class="calibre2">Belki konuşur, ne bileyim şakalaşır, öksürür, onu ele verecek bir şey...</p>

  <p class="calibre2">...............</p>

  <p class="calibre2">Geldim, özür dilerim ama içimi ısıtacak bir şeyler içmeye gitmiştim.</p>

  <p class="calibre2">Bir alete konuşmak çok matrak, kendini aptal hissediyor insan. Hu hu, Bay Teyp, beni duyuyor musunuz? Komiğime gidiyor... Haydi hop, yatağa! İyi geceler mekanik pislik!</p>

  <p class="calibre2">...............</p>

  <p class="calibre2">Yaşadığımı ve öleceğimi düşünmek çok matrak. Bütün o saçmalıklarla kafamı boşyere doldurmuşum. Kendime bu silahı boş yere almışım. Canı dilediğince içmek bile mümkün değil. Tetikte olmaktan bıktım. Hazırol... kraliçenin küçük askerleri, Buckingham Sarayı'ndaki sıcak odasında kuş sütüyle beslenen Kraliçe'nin umurunda mı? Haydi oradan kocamış ayyaş! Ölüm tarihini saptamak! Yok ama, kendini ne sanıyor kılbiti? Gidip bitlerini kırayım... baş dönmesi... Uyumak.</p>

  <p class="calibre2"><span class="bold">Katilin Günlüğü</span></p>

  <p class="calibre2">Annemin odasındayım. Annem aşağıda, polisle konuşuyor. Jeanie de aşağıda, o da konuşuyor. Az sürer. Polis Karen için gelmiş. Ara sıra uğruyorlar, yeni bir şey var mı diye... köpek gibi orayı burayı koklamak üzere... bu taraflardaki tüm o güzel cinayetler onları huzursuz ediyor. Ama bütün semti de suçlayamazsınız ki, öyle değil mi? Haydi, koklayın köpeoğulları, eski kemikleri eşeleyin...</p>

  <p class="calibre2">Herkesin işi var: Mark bir dava hazırlıyor, Jack saksofonunu temizliyor, Stark&nbsp;elektronik bir alet onarıyor, Clark halter kaldırıyor. Babam da yeni bir yazı okuyor.</p>

  <p class="calibre2">Özellikle Jeanie'nin sesine dikkat etmeli. Görüyor musun Jeanie, seninle meşgulüm.</p>

  <p class="calibre2">Beni okumaya devam ediyor musun? Nasıl öğrenmeli? O kadar sessizsin ki...</p>

  <p class="calibre2">Biliyor musun ne istiyorum? Kapını açıp, "Günaydın Jeanie, benim. Günaydın Jeanie, Benim!" demek. Ne hoş olur. Sakin, kendine hâkim. Filmlerde görülen salyalı kaçıklar gibi olmaksızın. Kekelersin o zaman, "Anlamıyorum," diye. Sonra da ölürsün, ağzın&nbsp;şeyimde... kızışmış bir kancık gibi inleyerek ölürsün, ellerim ensende, hoşuna gider değil mi kaltak? Beni iğrendiriyorsun. Şimdi gidip temizlenmem, pantolon değiştirmem gerek. Sıcak bastı. Hasta mıyım?</p>

  <p class="calibre2">Hayır hayır, hasta değilim, biliyorum, kendimi iyi hissediyorum. Kafamın içi de aynı.</p>

  <p class="calibre2">Ateşim yok. Beni neden öldürmedin&nbsp;Sharon, neden? Kafamı ellerine almış yere çarpıyordun, kazan da yanıyordu... neden beni öldürmedin? Ya sen Zack, sen neden bakıyordun! Bu günlüğe yazmayı sevmiyorum artık, artık hiçbir şeyi sevmiyorum, kızgınım, çok kızgınım, sizden nefret ediyorum!</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2"><span class="italic">Salı Gününün Tutanağı</span></p>

  <p class="calibre2"><span class="italic">Saat 2:</span>&nbsp;Polis gene geldi. Bir şeyden kuşkulandıklarını hissediyorum. Oğlanların son zamanlarda bir yerlere gidip gitmediklerini sordular. Kocakarı, yüreği ağzında, "Hayır," dedi. Ben aniden, "Ama evet hanımefendi, Demburry'ye gittiler," dedim. Öfkeyle beni azarladı. "Hayır Jeanie, Scottfield'e, halalarına gittiler," dedi. Bir şey demedim. Sanki, Scottfield'e giderken, zorunlu olarak Demburry'den geçilmezmiş gibi. Aynasız her şeyi not etti. Bütün bu notlar, dünyadaki bütün günler, başımı döndürüyor. Kurabiyeler, çay ve güle güle aynasız takımı.</p>

  <p class="calibre2"><span class="italic">Saat 5</span>: Onlar Noel ağacını almaya giderken, ben de çıkıp teybi aldım. Sharon'un ölümü afiyetlerini bozmadı. Hemen, çarçabuk notları okudum ve bile bile karışık halde yerlerine koydum. Bu bir başlangıç.</p>

  <p class="calibre2"><span class="italic">Saat 11</span>&nbsp;,&nbsp;<span class="italic">bu akşam</span>: Bandı dinleyip, izlenimlerimi yazacağım. Sesi usulca ayarlıyorum. Televizyonda gördüğüm kulaklıklardan almalıyım. Haydi, çok oyalandın, işe koyul.</p>

  <p class="calibre2"><span class="italic">Teyp kaydının tutanağı:</span></p>

  <p class="calibre2">Kapının açıldığı duyuluyor. Halının üzerinde biri yürüyor. Dolabın kapısını açıyor.</p>

  <p class="calibre2">Azıcık gıcırdıyor kapak. Hafif gürültüler. Kuşku yok, kocakarının mantosunu elliyor,</p>

  <p class="calibre2">Hah işte... kâğıt sesleri, kâğıtlar hışırdıyor, kalem sesi, hiç kuşkusuz dolmakalemle yazıyor... Duruyor, sık sık duruyor... cümleler arasında düşünüyor olmalı. Giderek daha hızlı nefes alıyor... anlattığı tüm o pisliklerle... Vay, konuşuyor!</p>

  <p class="calibre2">Geriye sarıp tekrar dinliyorum. Sesi boğuk, mırıltılı: "Günaydın, Jeanie, benim." İki kez tekrarlıyor, yavaşça ve sonra kuvvetle nefes alıyor, bir tuhaf kumaş sesi, ne yapıyor ki? Ah! Ne aptalım! Tabii ya... sınırı aşıyor ama! "Kaltak!" Belirgin biçimde, bir çocuk sesiyle değil, homurtulu karabasan sesiyle tekrarlıyor: "Kaltak!"</p>

  <p class="calibre2"></p>

  <p class="calibre2">Geçen seferki ses, ıslıklı, acıdan kıvranan bir sesti, sıkılmış çamaşırın aniden koyuluvermesi gibi. Şimdi sakinleşiyor, parmaklarını çatırdatıyor, derin bir nefes alıyor, kâğıtlarını topluyor, yerlerine koyuyor. Süratli ayak sesleri. Kapanan kapı. Heyecanlı yayınımızın sonu. "Naklen Cinayetler."</p>

  <p class="calibre2">Şimdi artık bildiğim, gerçekten bir deli sesine sahip olduğu... sadece beni korkutmak için takındığı deli sesi değil. Demek çoğu zaman ikinci bir kimliği var. Bir delikanlının altında gizli bir canavar, korkunç sesiyle, korkunç arzularıyla, korkunç tasarılarıyla, altına gizlendiği çocuğu yiyip bitirmiş bir canavar.</p>

  <p class="calibre2">Yarın 8'de mezarlığa gideceğiz. Sharon'un babası orada olacak. (Annesi, kalça&nbsp;kırığından hâlâ hastanede.)</p>

  <p class="calibre2">Bir karar verdim: Ona cevap vereceğim. Ona hâkim olmak için oyununa girmeliyim. Babam judo için öyle derdi: "Rakibin gücünden yararlanmalı. Dengesini bozmak için, onu omuzlar gibi yapmalı." Ama babam hiç judo yapmamıştı.</p>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2"><span class="bold">Katilin Günlüğü</span></p>

  <p class="calibre2">Mezarlıkta nefis bir gezinti. Kortejin izini koruyan bembeyaz kar. Pek çok çiçek, pek çok gelen, hazin bir kaza. Zavallılar, kara baht! Bizler, yakışıklı&nbsp;iki&nbsp;dirhem bir çekirdek. Ölümle evli. Dördümüz, heybetli ama solgun, tören süresince, genç damatlar gibi &nbsp;dimdik...</p>

  <p class="calibre2">Annem bitikti, ona destek olduk. Babam var gücüyle ilahi söylüyordu. Karen'ın annesi ve babası da oradaydı. Kızlarını gömmek yetmemiş, başkalarınınkini de gömmeleri gerekiyor! Sharon'un babası, ona bir iğne yapmak zorunda kalan bir hemşire ile, tekerlekli iskemlede. Karen işine bakan iki polis de orada. Bu hoşuma gitmedi.</p>

  <p class="calibre2">Onun dışında her şey iyi geçti. Kar taneciklerini saçlarımda hissediyordum. Bunu seviyorum. Tabutu dikkatle getirdiler, açık renk tahtadan yapılmış, Karen'inki gibi, bakireler için beyaz tahtadan...</p>

  <p class="calibre2">Acılarına katılarak üzüntü ile başlarımızı eğdik. Papaz her zamanki yaveyi okudu. Jeanie'nin başı eğikti, durmadan ağlıyordu. Tabii ya koca kızarmış burnunu göstermesi için bir fırsat! Ömrün ağlamakla geçiyor sevgili Jeanie, seni teselli etmek içini kollarımla sıkıca sarayım ister misin?</p>

  <p class="calibre2">Gökyüzü kararmıştı. Şimşek çakıyordu. Şimşekleri pek sevmem. Sabah olduğu halde gece denebilirdi. İncil'de sözü geçen kara bulutlar sanki, bu iş bitsin istedim. Diğerleri gibi çukura kar attım.&nbsp;<span class="italic">Plof</span>&nbsp;diye ses çıktı, tam anlamıyla&nbsp;<span class="italic">plof</span>, işte bu kadar. Sharon dipte, hiç çıkmayacak, asla on sekiz yaşına basmayacak, ne de yirmisine, hep olduğu gibi kalacak, parlak gülüşü, siyah saçları ile, kutuya tıkılmış durumda, kaskatı. Onu kırmızı anorakı ile mi gömdüler?</p>

  <p class="calibre2">Sonra ayrıldık. Zavallı küçük Zack'in mezarı önünden geçtik ve annemin üzüntülü bir bakış fırlattığını gördüm. Mezarın üstünde taze çiçekler vardı. Onları ezmek istedim. Babam, "Hava hiç de sıcak değil," dedi. Annem, "Üzüntülü bir gün," dedi. Mark, "Zavallı&nbsp;çocuk!" dedi. Clark, "Bu hiç beklenmezdi," dedi. Jack, "Zavallı babasını gördünüz mü?"&nbsp;dedi. Stark, "O kadar sevimliydi ki," dedi.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Bu akşam aperitif içerlerken yukarı çıktığımda, mesaj duruyordu. Enlemesine, "<span class="italic">Sharon'u seviyordun değil mi?</span>&nbsp;" diye yazdım ve sıvıştım. Bakalım ne olacak?</p>

  <p class="calibre2">Bu kokuşmuş ülkeden, bu soğuktan, bu sessizlikten nefret ediyorum. Özellikle,&nbsp;çığlıkların duyulmasını önleyen bu sessiz...</p>

  <p class="calibre2">Mücadele etmenin beş para etmediği ve ne yaparsan yap, mahkûm olduğun izlenimi ediniliyor. Çok matrak, bu deftere yazdıkça, daha güzel cümle kuruyorum. Yani, bana öyle geliyor, demek ki, insanlar kendilerinden söz etmekten hoşlanıyor.</p>

  <p class="calibre2">Cenazede ağladım. Gözyaşlarımın, yanaklarımın üzerinde donduklarını hissediyordum. Dört oğlan sessizdi. Düşmanca. Neden bilmem aklıma bu söz geldi: düşmanca. Dönüşte, bir çocuğun mezarının önünden geçtik, mermere kazılmış yazıyı gördüm: "Zacharias March'a, onuncu baharında ailesinden kopartıldı, huzur içinde yatsın." Kocakarı önünden geçerken kasıldı, elini kalbine bastırdı. Oğlanlar başlarını bile çevirmediler. Dördü de ondan nefret mi ediyor?</p>

  <p class="calibre2">Sevgili kutsal defterine yazdıklarımı görünce, ne yapacağını merak ediyorum. Daha&nbsp;bitmedi koca ayı!</p>

  <p class="calibre2">Şu şalgamları düşünüyorum. Babamın dediği gibi: Gizem ve Arap saçı! Bu gece evi&nbsp;dolaşmaya karar verdim. Keşif gezisi. Uyumalarını bekliyorum.</p>

  <p class="calibre2">Kirli sepetine baktım ve lekeli bir kot buldum. Ama dün hepsi kot pantolonluydu. Hepsi aynı tabii, gençlerin sevdiği gibi, üstten dikişli olan markadan. Zaten bir sürü kot pantolonları var. Doktorun bile var. Kocakarının da. Reklamını mı yapıyorlar ne?</p>

  <p class="calibre2">Bu evde her şey reklam. Sanki her an gazetecilerin gelmesini bekliyorlar ve her şey&nbsp;temiz olmalı.</p>

  <p class="calibre2">Hiç ses yok. Çıkacağım. Gerekir diye alet ile teybi alıyorum. Kayaklara daha&nbsp;yakından bakacağım, belki bir ipucu bulunur.</p>

  <p class="calibre2"><span class="bold">Katilin Günlüğü</span></p>

  <p class="calibre2">Odamdayım. Dışarıda gürültü var. Koridorda biri yürüyor. Bu biri kim, tahmin edebiliyorum. Kuşkusuz ihtiyatsız biri. Merak etme, bu gece değil. İyi kolaçan et kızım, fırsat varken! Senden önceki casusun mezarını gördün, ona ne de yaradı!</p>

  <p class="calibre2">Mutlaka gidip garaja bakacak.</p>

  <p class="calibre2">Sharon'u sevmiyordum. Kimseyi sevmiyorum. Hiçbir zaman kimseyi sevmedim. Zayıf biri değilim, anlıyor musun? Defterimi iğrenç mesajlarla pisletmenin yararı yok. Enayi karı, koca inek, sana bunu yasaklıyorum, hiçbir şeyden anladığın yok!</p>

  <p class="calibre2"></p>

  <p class="calibre2">Susadım. Seni izleyeceğimi ve beni kıstıracağını sanıyorsan yanılıyorsun, beni acemi mi sandın? Sen evde dolaşıp boş yere vakit harcarken, ben sıcak yatağımdan çıkmayacağım.</p>

  <p class="calibre2">Hiç aklına Şeytan olabileceğim gelmedi mi?</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Of ne keşif gezisi ama! Kayaklara baktım, hepsi çizik ve kertilmişti. Bundan bir şey çıkmaz. Hangisine ait olduğunu gösterecek bir işaret yok. Yazık, polis romanında değiliz!</p>

  <p class="calibre2">Dönerken kütüphaneden geçtim, doktorun konyağından bir fırt çekmek için.</p>

  <p class="calibre2">Sevmediğim bir yer. Loş. Kapalı. Tütün kokuyor. Doktorun çalışma odası.</p>

  <p class="calibre2">Yazı masasına oturdum. Siyah, meşe ağacından, güzel bir masa.</p>

  <p class="calibre2">İster inanın, ister inanmayın, mantodaki gibi alın yazım burada da beni buldu! (Bu sözcüğü kodeste öğrendim. Michele hep, "Çocuklarımı öldürdümse, alın yazım olduğu için," derdi. Zavallı? Michele, daha on yıl yatacak.)</p>

  <p class="calibre2">Elimi masanın üstünde gezdirdim. Tahtanın teması hoşuma gidiyor. Sümeni açıyorum, pembe kurutma kâğıdını okşuyorum, üstünde yeni yazılmış satırların izi var. (Acaba bu yazdıklarımı birileri okur ve güzel bir ifadem olduğunu düşünür mü?) Daha yakından bakıyorum. Kurutma kâğıdındaki izleri okumayı severim, gizli mesajlar gibidirler.</p>

  <p class="calibre2">Hiç de düş kırıklığına uğramadım. Birkaç sözcük: "tıpkı senin olacağın gibi." Bir mektubun sonu. Mektubunun sonu. Yukarı çıkarmadan önce dikkatle kurutmuş. Bugün öğleden sonra bizler dönenip dururken, buraya gelmiş ve rahatça yazmış.</p>

  <p class="calibre2">Tabii buraya hangisinin geldiğini görüp görmediğimi hatırlamıyorum. Bu kadar da değil. Bunu görünce, yazı masasını karıştırmaya başladım Bir ara merdivenlerde bir ses duydum ve korktum, tabancamı çıkardım, sonra ses kesildi.</p>

  <p class="calibre2">Bir soluğa, bir nefese kulak kesilmiştim çünkü merdivenler çatırdar ama nefes alamaz. Ama bir şey yoktu. Tekrar aramaya başladım- Masanın altına elimi soktum, dirseğime kadar (gizli ajanlarla ilgili bir filmde böyle yapılıyordu, sonuç alınmıştı.) Sert ve düz bir şey elime geldi. Çektim. Küçük bir albümdü. Sayfaların kenarı kırmızı çizgili, siyah bir albüm. Dua kitabı gibi. Güzel. Tahtanın altına seloteyple tutturulmuş.</p>

  <p class="calibre2">Açtım. Albüm değildi. Canavarlıktı.</p>

  <p class="calibre2">Bir sürü kroki vardı. Küçük bir kızın yüzü vardı, sonra küçük bir oğlanın tanıdık&nbsp;gelen yüzü, sonra diğer kızların, sonra Karen'ın, Sharon'un ve benim!</p>

  <p class="calibre2">Sabit bir gülümsemeyle. Çok güzel çizilmiş. Sadece bütün yüzlerin gözleri oyuktu,&nbsp;gerçekten oyuk ve her birinin göz çukurunda, altındakinin bakışı görülebiliyordu.</p>

  <p class="calibre2">Ben sonuncusuydum. Boş gözlerimin altına kırmızı bir kurutma kâğıdı konmuştu. Gözlerim kırmızıydı, gülümsüyordum. Bu yüzlerin (on kadardı) her birinin üstünde, yanlamasına, bir elin izi vardı, iz de kırmızıydı, koyu kırmızı, sanki yanağı okşar gibi,&nbsp;ama daha yakından bakınca bunun bir el olmadığı görülüyordu. Zayıf, uzun ve çengel&nbsp;tırnaklı bir şey, ölümün eli.</p>

  <p class="calibre2">Yüzüme oturtulan ölüm izi, kimsenin böyle bir eli olamaz, etleri dökülmüş üç uzun&nbsp;parmaklı ve ağzıma dokunmaya çalışan bir el.</p>

  <p class="calibre2">Birden, küçük oğlanın yüzünün neden tanıdık geldiğini anladım: onların oğlu idi! Sonra birden hiçbir yerde çocukluk resimlerinin olmadığını hatırladım. Ortalarda görülen resimlerde, en az on iki yaşındalar.</p>

  <p class="calibre2">Burada neler dönüyor? Albümü yerine koydum, yapıştırıcı bant ile tutturdum, tutacağını umarım, hâlâ titriyorum, tabancam kalçama dayalı... burada birileri ölümle ve ölüme ait şeylerle oynuyor, deliliği içinde her türlü insanca yüzünü yitirmiş olan biri.</p>

  <div class="mbppagebreak" id="calibre_pb_9"></div>
</body>
</html>
