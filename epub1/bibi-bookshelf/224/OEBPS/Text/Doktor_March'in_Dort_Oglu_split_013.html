<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Doktor March'ın Dört Oğlu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos228426"></p>

  <p class="calibre2"></p>

  <p class="calibre9"><span class="calibre5"><span class="bold">XI. İkinci Raund</span></span></p>

  <p class="calibre6"><span class="bold">Jeanie'nin Günlüğü</span></p>

  <p class="calibre2">İki gündür ortalık süt liman. Hepsi sakin, Yortuya hazırlanıyorlar. Satın almış olduğum kitapları yerleştirdim. Noel'den sonra gideceğim, beni ihbar edeceğini sanmıyorum: Bu da oyunun bir parçasıydı. Muammanın iç yüzünü çözemediğime üzüldüm. Biraz hüzünlüyüm. Belki de ömrümün bu döneminin kapandığını ve yeniden bilinmeyen diyarlara gitmem gerektiğini hissettiğim içindir. Ne gemici ruhuna ne de uslu bir ev kadınınınkine sahibim. Bu kadar sızlanma yeter, gidip onlara yardım edeyim.</p>

  <p class="calibre2">Artık neden yazmıyor acaba? Belki onun için de oyun bitti. Yumruğu indirdiği yer,&nbsp;karnımın üstü, çürümüş. Acıyor, bu şiddet... yine de aklından biraz zoru olmalı...</p>

  <p class="calibre2">Bavulumu yeniden yapmak istiyorum. Telefon çalıyor. Birisi açtı. Saat kaç? On bir.</p>

  <p class="calibre2">Telefon etmek için geç... Acaba kim? Gidip bakacağım. Az sonra dönerim.</p>

  <p class="calibre2">……………..</p>

  <p class="calibre2">Tuhaf. Doktorun pilici eve dönmemiş. Kocası merak etmiş. Doktor da öyle, yüzü&nbsp;bembeyaz, saklamaya çalışıyor ama besbelli!</p>

  <p class="calibre2">Kocakarı söyleniyor, oğlanlara vız geliyor: Stark bir video oyunu yapmış, deliler gibi&nbsp;eğleniyorlar. O koca memeli nereye tüydü acaba? Neyse, bana ne!</p>

  <p class="calibre2">Huzursuzum.</p>

  <p class="calibre2"><span class="bold">Katilin Günlüğü</span></p>

  <p class="calibre2">Eve dönmedi, kocası merakta. Sevgili günlüğüm, sen ne dersin Kötü, çok kötü... Herifin biri belki de onu memnun etmiştir. Örneğin, köprünün orada, tren sesinden kimse bir şey duymamışken... kadın kısmının sürteceği yer değil buraları... zavallı, savunmasız bir kadının,</p>

  <p class="calibre2">Stark'ın yaptığı yeni video oyunu çok eğlenceli. Bütün oyunları Clark kazandı. En kötü sonuç Mark'a ait. Jack iyi ama dikkatini vermiyor. Haydi, yatmaya gidiyorum. Aslında, zorlu bir gündü.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2"></p>

  <p class="calibre2">Sabahın 3'ü. Hava soğuk. Öksürüğüm devam ediyor. Gözüm akıyor. Uyku tutmuyor, nefes alamıyorum. Battaniyeye sarılmış, düşünüyorum. (Teybi alacağım, parmaklarım donduğu için böylesi daha kolay olacak.)</p>

  <p class="calibre2">Ne mi düşünüyorum? Onu bile bilmiyorum. Sümkürüyorum. Ne şamata! Sanki suratımın ortasında borazan var... Aşağıda biri yürüyor. Oğlanlardan biri susamış olmalı. Eyaleti baştan başa geçen bir otobüse bineceğim. Güneşe doğru. Bir Meksika şapkası satın alacağım ve Ole! Yaşasın Hayat!</p>

  <p class="calibre2">Telefon çalıyor. Ne oluyor? Nasıl oluyor da kimse açmıyor? Bu saatte inmeye hiç niyetim yok. Kalbim çarpıyor, tamam, biri iniyor, telefon durdu, amma da hızlı çarpıyor...</p>

  <p class="calibre2">Bir şey duymaz oldum, kötü bir şeyler olmalı... "Jeanie, Jeanie çabuk gelin!" Doktorun sesi! Ne istiyor? Sabahın 3'ünde, deli mi bu herif? Sabahlığım nerede? "Jeanie bir felaket oldu. Bana bir çay yapın, gitmem gerek." Kendi yapamaz mı? Körolası terliklerim nerede? Hah işte! "Geliyorum efendim, geliyorum."</p>

  <p class="calibre2"><span class="bold">Katilin Günlüğü</span></p>

  <p class="calibre2">Telefon çaldı. Saat sabahın 3.15'i! Babam açmaya gitti. Aşağıda dolaşıp duruyordum, yukarı kendimi dar attım. Jeanie'nin odasınca fısıltılar vardı. Babam Jeanie'yi çağırdı, mutfakta bir şeyler yanıyor. Babam giyiniyor, annemi uyandırdı. Annem bir şey duymamış. (Aldığı ilaçlarla, top atsan duymaz!) Annem esniyor, alçak sesle babama bir şeyler sordu, hepimiz diken üstündeyiz, mutlaka kötü bir haber var, şu sıralar hiç şansımız yok... Dışarıda ışık var, yanıp sönen bir ışık. Polis gelmiş olmalı. Babam kötü bir şey mi yaptı? Zavallı babam, ya hapse girerse?</p>

  <p class="calibre2">Jeanie'nin odasının önünden geçtim. Kapı aralıktı, girdim, pencerenin önünde,&nbsp;masanın üzerinde bir defter vardı. Aldım. Defterin çok öğretici Jeanie! Zavallı kız, zavallı budala, artık benden saklayacağın sırrın kalmadı. Silahın da yok. Gizlin saklın da yok. Geriye ne kalıyor? Koca kıçın!</p>

  <p class="calibre2">Babam gidiyor. Aynasızların arabasına bindi. Annem ve Jeanie konuşuyorlar.</p>

  <p class="calibre2">Diğerlerinin kımıldadıklarını duyuyorum. Biz de diğerlerine katılalım.</p>

  <p class="calibre2"><span class="bold">Jeanie'nin Günlüğü (Teyp)</span></p>

  <p class="calibre2">Canım çıktı. (Defterim kaybolduğu için bu alete konuşuyorum.) Kapımı açık bırakmıştım, gelip defteri almış olmalı. Her şeyi okudu, ne düşündümse biliyor, ne saklamak istedimse, ne tasarladımsa... Gidiş tarihimi de biliyor. Kodese tıktıracak bilgilere sahip! Ne gece ama! Şu kaçık oğlan, bu oyunlardan vazgeçmeyecek mi? Daha şenlikli haberlere geçelim:</p>

  <p class="calibre2">Koca memeli kayboldu. Daha doğrusu kaybolup bulundu. Köprünün orada, fabrikaya ait demiryolunun ardında. Aşağıda kıyıdaymış. Binbir parça olmuş. Sharon gibi, Tanrı&nbsp;günahlarını affetsin! Benim mektubum üzerinde bulunmuş. Polis gelip doktoru aldı. Kocası oraya gitmiş bile, hır çıkmış olmalı... Belki de onun öldürdüğünü sanacaklar... belki de öyledir. Belki de korktuğu ya da ne bileyim utandığı için veya kocası, mektubum yüzünden her şeyi öğrendiği için intihar etmiştir... Keşke öldürülmüş olsa, bunun günahını çekmek istemem. Ne anlatıp duruyorum ben?</p>

  <p class="calibre2">En büyük sırlarımı okuduğunu biliyorum, tecavüz edilmiş gibiyim, yüksekten düşmüş gibiyim. Hatırlıyorum, küçücük bir kızken babam beni havaya fırlatırdı, midemde bir boşluk duyardım... bir alete konuşmak beni çileden çıkartıyor. Yıldız Savaşları oyunu oynayan zihinsel bir özürlü gibi hissediyorum kendimi. Doktor dönecek mi? Telefonun çalmasını sabırsızlıkla bekliyorum. Sabahın 4'ünü geçti. Aşağıda çay içtim, sinirlerim ayağa kalktı.</p>

  <p class="calibre2">Uyumaya çalışacağım, yatağımdayım, kapım kilitli, aleti çalışır halde bırakıp azıcık&nbsp;uyuklayacağım... Aptalca ama, sesini duymak bana güven veriyor.</p>

  <p class="calibre2">......................</p>

  <p class="calibre2">Telefon... Telefon... Hayır... Kapı ! Geliyorum, geliyorum.</p>

  <p class="calibre2">......................</p>

  <p class="calibre2">Bu nasıl şaka böyle? Çöplüğe attığım maske paspasın üzerine konmuş. Alıp odama çıkardım... Maskenin içinde bir not vardı. (Saat kaç? 6 mı!) Okuyamıyorum, ışığı açacağım.</p>

  <p class="calibre2"><span class="italic">Eee Jeanie, itirafların ne de ilginç! Gerçeğe ne kadar yaklaştığını bir bilsen&nbsp;cancağızım... ama ne yazık ki bundan yararlanacak vaktin kalmadı.</span></p>

  <p class="calibre2"><span class="italic">Ölümdeki Sevgilin</span></p>

  <p class="calibre2">Sabahın 6'sında beni bunun için mi uyandırdı? Doktor hâlâ dönmedi. Kuşkusuz tutukladılar. Sevgilisiydi, daima sevgiliyi tutuklarlar. Bir araba, bir araba sesi duyuyorum, kocakarı uyandı, kapımın önünden geçti (ayak seslerini tanıyorum, şıpıtık terlikleriyle). Kapı çalınıyor. Doktor anahtarlarını mı unuttu? Herkes uyanıyor, gidip bakacağım ama bu kez kapımı kilitleyeceğim. (Şu lanet olası merdivenleri ine çıka New York maratonuna katılır hale geleceğim.)</p>

  <p class="calibre2"><span class="bold">Katilin Günlüğü</span></p>

  <p class="calibre2">Babamı tutuklamadılar. Şanslı baba... O zavallı sürtüğe birileri kötü bir mektup yollamış, o da korkudan ve pişmanlıktan köprüden atlamış... Babam mektubu okumuştur, gacosunu bizden birinin becerdiğini biliyor artık. Bir başkasının da bildiğini biliyor ve annemin ya da şu yosma Jeanie'nin ihbar ettiğini sanıyor olmalı... Onu kovmaya bile gerek yok baba, kendi başına gidecek, uzağa, çok çok uzağa. Hiç merak etme.</p>

  <p class="calibre2">Aynasızlar buraya gelip araştıracaklardır... babamın yosmasını paylaşan talihli oğlu bulmak için! O mektubu almamakla iyi yaptım mı gerçekten? Onu ele verdiğimi sandı anlıyor musun? Açıklama yapmamı istedi. Orada buluştuk, sakin bir köşede, meraklı gözlerden, gezintiye çıkmış olanlardan uzak... Konuşmaya başladık, sinirlendi, ben kibar&nbsp;olmaya çalıştım ama çok vaktim yoktu. Bileğimden tuttu, kurtulmaya çalıştım, bırakmadı, düşünmeden karnına bir yumruk indirdim, iki büklüm oldu ve kustu. Hiçbir şey düşünmüyordum, ama artık çok şey biliyordu, sanıldığı kadar kibar olmadığımı, çok kötülük yapabileceğimi biliyordu. Bunu da kimse bilmemeli, anladın mı, gerçek yüzümü kimse bilmemeli.</p>

  <p class="calibre2">Ayağa kalktı, bağıracaktı, bağırmak için ağzını açtı, ayak bileklerinden yakaladım, yukarı doğru kaldırdım, korkuluğa yapıştı ama sersemliği geçmemişti, onu ittim... paldır küldür! Dönüp baktım: İn cin top oynuyordu. Fabrikanın bir katarı geçti, sakince oradan uzaklaştım: O yükseklikten kurtulmasına imkân yok! Ama bana zevk vermedi. Çok hızlı, çok... temiz. O an daha elle tutulur bir şey istedim, iştahım kabarmıştı.</p>

  <p class="calibre2">Jeanie, ben olduğuma inanmıyorsun değil mi? O salak Andrew Feşmekan'ın yaptığını sanıyorsun. Zavallı adam. Bir şeyler araklamak için Karen'in cesedini tırtıklamış olmalı. Bön olduğunu herkes bilir...</p>

  <p class="calibre2">Yâni canımın içi, bu canavarca cinayetler dizisinin tek yaratıcısı olduğuma inanmıyorsun, öyle mi? O halde iyi dinle, ya da uykusuzluktan kızarmış çipil gözlerinle iyi oku. (Mesajımı buldun mu? Kapıyı çok çabuk açtın. Az daha yakalanıyordum.) Pis ayyaş, yarın sabahki gazeteyi dikkatlice oku, birinci sayfada taze bir cesetle karşılaşacaksın. Hatta pembe tayt pantolonu var diyebilirim. Oyun sırası sende. Sesini çok iyi duyuyorum.</p>

  <p class="calibre2">Hamiş : Hevesimin yarım kaldığını söylemiştim... arayı kapatmam gerekti. Kıskanma,&nbsp;sana da sıra gelecek... öpüldün!</p>

  <p class="calibre2"><span class="bold">Jeanie'nin Günlüğü (Teyp)</span></p>

  <p class="calibre2">Hapşuuu! Nalet! Nalet nezle! Saat öğleden sonranın 3'ü. Burnum akıyoo, odamdayım, yorganın altında... şu körolası alete konuşuyorum. Hastalık artıyor. Titriyorum, ateşim olmalı. Kocakarı gidip yatmamı söyledi. Yığınla aspirin aldım, bakalım!</p>

  <p class="calibre2">Birden işin ucunu kaybettim... belki de delirmek üzereyim. Bu sabah saat 8'de&nbsp;sıçrayarak uyandım, devamlı kâbus görmüştüm. Dün gece olanlardan sonra!</p>

  <p class="calibre2">Doktor döndüğünde herkes aşağıya indi. Doktorun suratı allak bullaktı. Yosmasının üzerinde bir mektup bulunduğunu, bir sürü sevgilisi olduğunu ve rezaleti önlemek için intihar ettiğini söyledi.</p>

  <p class="calibre2">Peki, doktoru niye çağırmışlar? İşin o yanı gizli, bu konuda tık yok. Kocayı, sorgulamak üzere alıkoymuşlar. Doktor sanıklar arasında değil ama kendi&nbsp;oğulcuklarından birinin, metresi ile yattığını öğrenmiş oldu... hır çıkacak! Sonra doktor yatmaya çıktı, biz de öyle. Bu arada kaçığın mesajı ve şu körolası Noel gecesi, artık dayanamıyorum!</p>

  <p class="calibre2">Bu sabah kalkıp oraya gittiğimde o geri zekâlının bir notunu bulduğumu ama okumaya vakit bulamadığımı hatırladım. Şimdi hepsi bir cehenneme gitti, umurumda&nbsp;değil, durmadan sümkürüyorum... şu notu okuyacağım. Öğleyin yemek bile yiyemedim,&nbsp;kusmak istiyorum...</p>

  <p class="calibre2">Pislik! Gidip gazeteyi almalıyım, bu olamaz!</p>

  <p class="calibre2">Her şeyin yeniden başlamasını istemiyorum, istemiyorum, lütfen Tanrım! Lütfen bir&nbsp;rastlantı olsun, istemiyorum, istemiyorum, bıktım.</p>

  <p class="calibre2">......................</p>

  <p class="calibre2">Batası pislik gazete! On yedi yaşında bir genç kız, duydun mu? Tanrım, on yedi yaşında? Boğazlanmış, boğazlanmak nedir bilir misin? Hapiste bir kız vardı, kocasını boğazlamıştı ve bağırıyordu: "Kan, kan, fışkırıyor, kan!" Sakinleştirici verip duruyorlardı.</p>

  <p class="calibre2">Bu ölen kızın pembe taytı var. Gazete öyle yazıyor, on yedi yaşındaymış, adı Jamie, fabrikada çalışıyormuş . "Sadist yeniden sahnede!" Gazetenin iri puntolu başlığı bu. Andrew'u koyuverecekleri söyleniyor, polis bu cinayeti de aynı kişinin yaptığını düşünüyormuş. Bu işi iyi düşün polis, bir kere olsun doğru dürüst düşün.</p>

  <p class="calibre2">Gazete basılmadan önce bunları nasıl bildi? Nasıl? Ben nasıl olduğunu biliyorum.</p>

  <p class="calibre2">Ama istemiyorum, istemiyorum.</p>

  <p class="calibre2">Polis gene gelecek olursa, her şeyi anlatacağım. Haydi rastgele!</p>

  <p class="calibre2">Ya da belki, sabahın 6'sında usulca çıkıp, bir gazete aldı. Herhalde öyle olacak. Yukarı çıktığımızda gidip haberi görmüş olmalı, beni korkutma fırsatı çıktı! Evet ya! Ne aptalım! Az kalsın bir çaylak gibi oyuna geliyordum! Sümkürmem gerek. Şimdi daha iyiyim. Böyle olmalı, başka açıklaması yok. Haydi, dinlenmeye!</p>

  <p class="calibre2"><span class="bold">Katilin Günlüğü</span></p>

  <p class="calibre2">Ne güzel bir gün! Hava kapalı, iç karartıcı, ağır, boğucu... işte bunu seviyorum, karanlık olduğunda, karlar uçuştuğunda. Babam öğleyin bir tuhaftı... herkese kötü kötü bakıyordu. Şaşkındık, nedenini bilmiyorduk (tabii ben biliyordum). Dün gece yüzünden sanıyordu herkes. Rahatsız bir gece, polisin sorgulaması. Zavallı babamın düşündüğüyse, acaba hangimizin kısrağı ile oynaştığı... Zavallı babam... annem de bir tuhaftı. Asık suratlı. Bir şeyden kuşkulanmış olmalı. Üstelik aynasızlar bu sabah telefon eti Tanrı bilir ne söylediler... zavallı annem... Jeanie'nin burnu akıyor. Pis, durmadan burnunu çekiyor.</p>

  <p class="calibre2">Bu sabah uyandığımda seni etrafı karıştırırken duydum, ama gazeteyi okuyamadığını&nbsp;biliyorum, kütüphanede, bandı açılmamış halde duruyordu.</p>

  <p class="calibre2">Sürprizim hoşuna gitti mi? Burada Patron kim, anladın mı? Jeanie asla unutma: Burada bizim hizmetimizdesin, bizim için çalışıyorsun. Şaka etmiyorum. Sana bir şeyi anlatmaya çalışıyorum. Dikkat etmeyeceğini biliyorum, her zamanki gibi, ve yine her zamanki gibi kabak başına patlayacak.</p>

  <p class="calibre2">Şu burnunu işlerime sokarak başına bela almasaydın ya!</p>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2"></p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Çok geç! Unuttuğun bir şey var, ufaklık, bu işi yapıyorsam, sadece rastlantı olduğu için, çünkü benim mesleğim senin gibi kaçıkların pisliğini temizlemek değil; benim mesleğim, sahi benim mesleğim ne? İhtiyar kadınları soymak. Tamam işte! Ben ihtiyar kadın soyguncusuyum. Ölü soyucu değil, anladın mı?</p>

  <p class="calibre2">Uğursuz gece. Birincisi, günlüğünü okudum. İkincisi, yemek süresince doktor suratlı, kocakarı suratlıydı. Clarisse son bir kez prova yapmaya geldi. Oğlanlar seve seve, içtenlikle şarkı söylediler. Ne diyorum ben? Seve seve, içtenlikle... sanki bir şey olmamış gibi, zaten on yedi yaşında bir çocuğun ölümü onları hiç mi hiç ilgilendirmiyor... Ona ne yazacağımı bilmiyorum... <span class="italic">Bir hayli oyun oynadık, artık yeter, eğlendirici olmaktan çıktı.</span> Aptalca, ama ne yapalım, aklıma başkası gelmiyor.</p>

  <p class="calibre2"><span class="bold">Katilin Günlüğü</span></p>

  <p class="calibre2"><span class="italic">Gece yarısı. Mesajını henüz buldum Jeanie. Annem odasına geçmeden önce, aptalca bir mesaj. Neden oyun diyorsun? Senin hayatın ya da Sharon'unki ya da Karen'inki, ya da pembeli kızınki ve Clarisse'in hayatı oyun mu? Neden eğlenceli olmaktan çıktı? Eğlenceli değilse, senin ne işin var? Neden buradan uzaklaşıp erdemli davranışından dolayı Şeridini katlamıyorsun o halde ?</span></p>

  <p class="calibre2"><span class="italic">Yok, bu gerçekten bir aptalın bıraktığı aptalca bir mesaj. Clarisse'i öldürmemi&nbsp;engellemeye kalkışsan daha iyi edersin!</span></p>

  <p class="calibre2"><span class="italic">Bu çok matrak!</span></p>

  <p class="calibre2"><span class="italic">İçmeyi de kes. Alkol refleksleri öldürür. Ben sadece reflekslerini öldürmeyeceğim canımın içi.</span></p>

  <p class="calibre2"><span class="italic">"Canımın içi" dememden hoşlanıyor musun? Ha? Canımın içi? Neden "canımın içi" dediğimi sorsana. İşin içinden çıkamıyor musun? Çünkü nişanlımsın. Mary Pickford'u hatırlıyor musun? Ona "Amerika'nın küçük nişanlısı " diyorlardı. Sen de Ölüm'ün küçük nişanlısısın, bu daha iyi, öyle değil mi? Yemin ederim, bütün çabalarım senin için. Bunu kapının altından atacağım. (Günlüğünün bazı yerlerini yeniden okudum. Çok iyi, biliyor musun koca şişkom, onları yayınlatmalısın...)</span></p>

  <p class="calibre2"><span class="bold">Jeanie'nin Günlüğü (Teyp)</span></p>

  <p class="calibre2">Uyumak olanaksız. Bu hikâye yine de canımı sıkıyor... Bir kapı açıldı... Biri yürüyor...</p>

  <p class="calibre2">Biri, biri, biri, tamam, açıyorum.</p>

  <p class="calibre2">..............</p>

  <p class="calibre2">Kimsecikler yok. Koridor bomboş. Oysa birinin yürüdüğüne eminim. Bir hayalet de değil. Saklandı. Mutlaka saklandı. Ama nereye? Komodinin altına mı? Görürdüm. Bu normal değil. Tek açıklaması, orada olmadığı. Tek açıklaması, onu göremiyorum çünkü öyle biri yok. Çünkü benim. Çünkü kaçığım. Çünkü her şeyi ben uydurdum. Çünkü belki de onları ben öldürdüm.</p>

  <p class="calibre2">Kimsecikler yoktu. Buraya geldiğini gösteren bir şey de yok. Belki de tuvalete gidiyordu ya da koridorun öbür ucuna, annesiyle babasının odasına... belki de duvarın içinden geçti. Duvardelen. Gidip bakacağım. Alt tarafı kaybedecek neyim var?</p>

  <p class="calibre2">Hayatım mı?</p>

  <p class="calibre2">......................</p>

  <p class="calibre2">Alçak sesle konuşuyorum çünkü beni duysunlar istemiyorum. Jack’in odasının kapısını açtım, boştu. Yatak bozulmuştu ama oğlan içinde değildi. Diğer odaların kapılarının açık olduğunu, aralık olduğunun fark ettim. Her birini sırasıyla açtım, kimse yoktu, bütün yataklar boştu. İnanılır gibi değil! Doktor ile karısının oda kapısı kapalıydı, açmaya cesaret edemedim.</p>

  <p class="calibre2">Oğlanlar nerede? Geceleri burada neler oluyor? Sanırım aşağıdalar, inmeye cesaret&nbsp;edemiyorum, belki aptalca ama korkuyorum. Öte yandan öğrenmenin bir yolu da bu... Ne karar vereceğimi bilemiyorum... Gelen var; aşağıda ayak sesleri, ışık sönüyor, yukarı çıkıyorlar, gölgelerini görüyorum, çabuk, sürgü, geliyorlar, gülmelerini işitiyorum, gene ne çevirdiler? Kapımın önünden geçiyorlar, ayağıma bir şey takılıyor, bir kâğıt parçası, kapının altından attılar, attılar ya da attı, nasıl bilinecek?</p>

  <p class="calibre2">Bütün bunlar hoşuma gitmiyor. Clarisse... olmaması gerek... aşağıda ne yapıyorlardı? Uyumam gerek, bu ateşle... dinlenmem gerek. Clarisse’i korumanın bir yolunu bulmalı, bu bir şaka da olsa bir önlem almalı... bu baş ağrısı beni çıldırtacak!</p>

  <p class="calibre2"><span class="bold">Katilin Günlüğü</span></p>

  <p class="calibre2">Merdivenlerin başında durduğuna yemin edebilirim. Değil mi alçak meraklı? Odana kaçarken gölgeni gördüm. Bizden neden korkuyorsun Mutfak Gülü? Ne tuhaf bir düşünce! Biliyorsun ki hep birlikteyken tehlikeli değilim. Sanırım telaşlanıyor ve saçma sapan şeyler yapıyorsun. Noel’e bir gün kaldı. Bu akşam hindi kesilecek. Tahmin et! Hindinin adı Clarisse, eminim yine çekilmez olacaksın.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2"><span class="italic">O kadar da çekilmez değil ufaklık. Çünkü annene birini davet edip edemeyeceğimi sordum, reddedemedi. Benim gibi bir hizmetçi parçasını reddedemeyecek kadar iyisiniz ve bu sabah senin paçavranı okuduktan sonra, sizler bahçede kartopu oynarken, telefon ettim...</span></p>

  <p class="calibre2"></p>

  <p class="calibre2"><span class="italic">Komiseri hatırlıyor musun? Hani şu zayıf çok kibar olanını? Geceyi bizimle geçirmek ister mi diye sordum, beni beğendiğini fark etmiştim. (Evet ya, benim gibi şişkoların da başına gelir.) Benim önümde, burada yeni olduğunu ve kimseyi tanımadığını söylemişti.</span></p>

  <p class="calibre2"><span class="italic">Ne yazık ki nöbeti varmış ama yemekten sonra geçip, bizlerle bir kadeh tokuşturacağını ve şarkılarınızı dinleyeceğini söyledi. Buna değermiş. İşte benim Noel sürprizim de bu. Senin için küçük sümüklü, hoşuna gitti mi?</span></p>

  <p class="calibre2">Mutfaktayım, bunları sipariş listesinin arkasına yazdım, yukarı çıkartacağım. O zavallı komisere askıntı olduğuma utandım, beni erkek delisi sanmış olmalı... Kaldı ki, hiç fena değil, biraz zayıf, ama dinle baba, her erkek 100 kilo gelmez ki! En azından bira fıçısı değil... kaldı ki, işini yaptıktan sonra, gerisi vız gelir.</p>

  <p class="calibre2">Ya ben bu gece ne giyeceğim? Yeni bir önlük mü? Bir de adam tavlamaktan söz ediyorsun... Boynuma bir tabela assam: "Koleksiyonluk, tamire muhtaç karoser, gözüpek sürücü arıyor!"</p>

  <p class="calibre2"><span class="bold">Katilin Günlüğü</span></p>

  <p class="calibre2">Hep birlikte, hediyeler için kente gittik... Jeanie evde yalnız kaldı, her yeri eşelemiştir...&nbsp;İyice bakındın mı Jeanie? Sana hediye yok, sen aileden değilsin. Kentte birbirimizden ayrıldık, herkes kendi başına alışveriş yaptı, ne hediye alacağını önceden bilmek hiç de hoş değil çünkü! Bir vitrinde, yaldızlı düğmeleri olan kot bir mont vardı. Sharon bunu Noel için istediğini söylemişti. Ancak Tanrı onu aldı...</p>

  <p class="calibre2">Sharon umurumda değil.</p>

  <p class="calibre2">Silah dükkânına uğradım.</p>

  <p class="calibre2">Şu anda odalarımızdayız, Hediyeleri paketliyoruz. Babam ile anneme güzel bir&nbsp;sürpriz hazırladık, dün gece.</p>

  <p class="calibre2">Komiser Bilmemne konusunda zırvalarını okudum. Polis ne zamandan beri bir sadistin istediği yere istediği gibi vurmasını engelleyebilmiş? Hırsız Jeanie polise yardım ettiğinden beri mi? Güleyim bari...</p>

  <p class="calibre2">Silah satıcısı bana, ayarlanabilir, keskin ağızlı bir av bıçağı sattı. Çok keskin. Tamam canım, şimdilik hoşça kalın çünkü geç oldu ve daha yapacak çok işim var... Saat 5 olmuş bile! Zaman nasıl da akıyor! Geceye görüşürüz!</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Saat 5.30. Koşarak gidip baktım, yazdıklarımı okumuş mu diye. Okumuş. Ben de onun yazdıklarını okudum. Az kalsın karşılaşacakmışız. Çok keskin bıçakmış. Laf! Silah dükkânına hiç gizlenmeden gittiğini yutacağım sanki! Bir cinayet işlenecek olursa,&nbsp;dakkasında bulurlar. Beni gerçekten kaz sanıyor. Bu yalanı neden kıvırdı? Gidip odalarını&nbsp;arayacağım, çarşafları değiştirmem gerek, dün vaktim olmadı...</p>

  <div class="mbppagebreak" id="calibre_pb_13"></div>
</body>
</html>
