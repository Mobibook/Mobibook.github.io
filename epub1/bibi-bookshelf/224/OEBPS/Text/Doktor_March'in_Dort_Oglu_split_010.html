<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Doktor March'ın Dört Oğlu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos161441"></p>

  <p class="calibre2"></p>

  <p class="calibre9"><span class="calibre5"><span class="bold">VIII. Tersten Vuruş</span></span></p>

  <p class="calibre6"><span class="bold">Jeanie'nin Günlüğü</span></p>

  <p class="calibre2">Onlar gider gitmez yukarı çıkıp yazdıklarına baktım. "...Şeytan..." Masanın altında ne bulacağımı biliyormuş gibi. Bu zırvalara hiçbir zaman inanmadım, şimdi de inanacak değilim. Göz boyamak, işte bu, göz boyamak, konyak da sadece bozuk bir kafanın olduğu yerde canavarlar olduğuna inandırdı beni.</p>

  <p class="calibre2">Sadece evde dolaştığımı duydu, "kutsal kitapçığını" bulabileceğimi düşündü, bunun üzerine beni etkilemek için, Şeytan ile ilgili şeyler yazdı. İllüzyonistlerin yaptığını yapıyor. Gösterdiğinden başkasını yapmak. Dikkatimi dağıtmak. Dikkatimi, gözlerimin karşısında duran suratından başka yere çekmek, birtakım illüzyonlarla, aşağılık kabare hokkabazlıkları ile! Ama sabahlan kafam yerinde bayım, çakırkeyiflik yok, mantığımı işletebiliyorum.</p>

  <p class="calibre2">Defterine şöyle yazdım: "Sharon'dan niçin korkuyordun? Niçin kadınlardan korkuyorsun?" Bu yazdıklarımı büyük bir çemberin içine aldım. İsterse benden nefret etsin. Bakalım sofrada bana gülümsemeye devam edebilecek mi? Kendini ele vermesine çalışacağım. Bıktırıp bunaltacağım.</p>

  <p class="calibre2">Ama ya doğruysa? Ya burada birisi kara büyü yapıyorsa? Gerçekten kendisinin&nbsp;Şeytan olduğuna inanıyorsa? Kente gitmeliyim, bu konuyla ilgili bir şeyler bulmalıyım.</p>

  <p class="calibre2">İçine şeytan girdiğine inanıyorsa, şeytanın içinden çıkacağına da inanır belki. Demek istediğim, şayet şeytanını çıkarttığıma onu inandırabilirsem belki kendine gelir, çünkü elbette ki Şeytan değil, bu olanaksız. Doktordan Noel hediyeleri için beni kente indirmesini isteyeceğim.</p>

  <p class="calibre2"><span class="bold">Katilin Günlüğü</span></p>

  <p class="calibre2">Kente gitti. Kente gittin ve araştırıyorsun. Arıyorsun. Kokluyorsun. Hiç. Hiçbir şey bulamayacaksın. Ben dokunulmazım, tehlike dışındayım. Kitap'a baktığını biliyorum. Bakmaya cesaret ettin, yeltendin. Sevgili günlüğümü günahınla pislettiğin gibi... zındık! Kâfir! Günah üstüne günah işliyorsun! Burada Patron olan benim. Bunu daha anlamadın mı? Patron! Sharon da anlamamıştı. Zavallı Sharon... Efendi olan benim, Hâkim olan benim, sizler benim kuklalarımsınız. Herkes önümde secde ederken, sen tutmuş yüzüme bakmaya yelteniyorsun. Dünyanın temelleri sarsılıyor.</p>

  <p class="calibre2">Pislettiğin yaprakları yırtmak zorunda kaldım, çirkinleşmişlerdi, leş kokuyorlardı, kokmuşlardı anladın mı? Korku kokuyorlardı, diğerlerinin anladıkları zaman saldıkları koku, anladıkları zamanki berbat koku, sendeki o pis koku, serbest kalmak, eti delmek,&nbsp;yayılmak için bir gedik açılmasını bekleyen o pis koku, biz canlılar nefes alabilelim diye kutulara, çukurlara hapsedilen o korkunç koku. Canım yanıyor, canım yanıyor, var olmanı istemiyorum, seninle oynamak istemiyorum, seninle oynamak istemiyorum!</p>

  <p class="calibre2">Yeniden başlamama hiçbir şey engel olamaz. Bir daha ve bir daha. İstediğim sürece.</p>

  <p class="calibre2">Zamanını sana bildiririm. Yerini. Hiçbir şey yapamayacaksın, çünkü Patron olan benim.</p>

  <p class="calibre2"><span class="bold">Jeanie</span></p>

  <p class="calibre2"><span class="italic">Kendinden söz edeceğine ailenin hayatını anlatmaya devam edemez misin? Daha ilginç.</span></p>

  <p class="calibre2"><span class="italic">Örneğin, kardeşinin cenazesi, büyük bir olay olmalı...</span></p>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2"><span class="bold">Katilin Günlüğü</span></p>

  <p class="calibre2">Yine kâğıtlarımı pisletmişsin... Sana ne oluyor? Deniyor musun? Ne yapmaya çalışıyorsun? Beni sinirlendirmek, kızdırmak, kızdığım zaman kimliğimi açıklamaya zorlamak mı istiyorsun! Beni enayi mi sandın? Belki de sevgili saf yürekli Jeanie, sana gelip, "Ama ne diye günlüğümü pisletiyorsunuz Jeanie?" diye bağıracağıma inanıyorsun...</p>

  <p class="calibre2">Rüya görüyorsun Jeanie... haklı olarak kızdığımda kendime hâkim olamayacağımı sanıyorsun... şu yarım porsiyon Zack ile kafamı şişirerek beni sinirlendireceğini sanıyorsun. Çok acele karar veriyorsun. Bak ne kadar sakinim. Nasıl da ta içini okuyorum. Başından beri içini okuyorum. Kitap'ı bulmana bile izin verdim. Bulduğun için sevineceğini biliyordum. Üstelik seni oyalıyor.</p>

  <p class="calibre2">Azıcık olayların arkasında olanları görmeyi dene... Of, benden bu kadar! Alt tarafı,&nbsp;zavallı bir yaratıksın, senin için elimden hiçbir şey gelmez!</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Demek ki diyalog onu her zamanki pisliklerden daha çok ilgilendiriyor. Ne demezsin! On sekiz yaşında ol ve içindeki o müthiş kaçıktan hiç kimseye söz edeme! Ben olmasaydım, beni yaratması gerekirdi! Zaten o pislik günlüğü ile o da bunu yaptı, konuşabileceği bir şey ya da birini yarattı...</p>

  <p class="calibre2">Dün kentte büyü ile ilgili bir kitap, bir de şeytan çıkartma üzerine başka bir kitap aldım. Bunun gibi küçük bir kentte bu tür kitaplar için müşteri bulunması çok matrak... Satıcı, esrarengiz bir havaya bürünerek, "Daimi müşterilerim var," dedi.</p>

  <p class="calibre2">Bütün yazılanları yuttum: büyüler, şeytan çarpmalar, filan, falan... içim dışım cehennem ateşi doldu. Yine de iyi bir şeytan çıkartma yöntemi keşfettim. Bu işe çok uygun. Dikkafalı ve özel cehennemi iblisler için bire bir. Bunun için bir oyun uydurmalıyım. Aceleye gerek yok.</p>

  <p class="calibre2"></p>

  <p class="calibre2">Ona mesaj bırakmadım. Sadece yapraklarını küçük parçalar halinde kestim. Bunu yapmaktan kendimi alamadım, suratını dağıtmayı çok istiyorum. Ama şimdi biraz korkuyorum. Mümkün olduğu kadar az uyumaya çalışacağım.</p>

  <p class="calibre2"><span class="bold">Katilin Günlüğü</span></p>

  <p class="calibre2">Senden nefret ediyorum.</p>

  <p class="calibre2">Eserimi, sözümü, sesimi talan ettin ve sakatladın, keskin makasınla. Şak, şak, beni öldürmek istedin. Ben makas darbesinin keyfini bilirim, şak, şak, etin üstünde şaklar, benim kâğıttan etimin üstünde, televizyondaki deliler gibisin, bir manyaksın, evet bir manyaksın, çirkin, yaşlı bir manyak, senden nefret ediyorum.</p>

  <p class="calibre2">Yapmam gereken... hayır, bunu okuyamayacaksın. Ama yine de gerekiyor. Sen bizim&nbsp;paramızla semirirken, vakit geçip duruyor.</p>

  <p class="calibre2">Dün annem Sharon'dan söz etti. Azıcık ağladı, her zamanki gibi. Onu teselli ettim. Yalnızdık ve "Ağlama, yapanı yakalarlar," dedim. Tuhaf tuhaf yüzüme baktı. Benden tiksindiğini anladım... Yapmamam gerekir... tabii, anneme değil, tabii yapmam. Ama bu ilk hatam oldu. Çok vahim olabilirdi, çok vahim.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Salak! Demek kendini ele verebiliyor. Söylediğinden de çok sinirlenmeye başlamış olmalı. Ah neden oralarda dolanmıyordum, neden?!</p>

  <p class="calibre2">Şeytan çıkartmak için teypten yararlanacağım.</p>

  <p class="calibre2">Sharon'un ölümünden beri, korkum uçup gitti. Diğerlerinden daha yakınlık duyduğunuz insanlar vardır, Sharon onlardan biriydi. Bu konuyu daha fazla uzatmayalım.</p>

  <p class="calibre2">Annesi biliyor ve susuyor. Annesi. Anneleri. Asıl zayıf noktası annesi. İşe ondan başlamalıyım. Hayır, istediği de bu. Annesini öldürmek için bir sebep uydurmak. Başından beri istediği bu annesini öldürmek. Bir de suçlu yaratmak: babası!</p>

  <p class="calibre2">Deliriyorum. Şu psikoloji kitaplarını okuyunca, çılgın varsayımlar uydurmakla&nbsp;uğraşır oluyor insan. Çılgın düşünceler.</p>

  <p class="calibre2">Çıkmazdayım.</p>

  <p class="calibre2">Hep çıkmazdaydım.</p>

  <p class="calibre2"><span class="bold">Katilin Günlüğü</span></p>

  <p class="calibre2">Yeniden başlayamadın değil mi? İyi. O halde önemli şeylerdeki söz edebilirim.</p>

  <p class="calibre2"></p>

  <p class="calibre2">Jack müzik sınavında A aldı. Clark'ın takımı maçı kazandı. Mark'ın staj raporu beğenildi. Stark sınıfın birincisi. Süper, öyle değil mi? Dört dörtlüğüz diye düşünüyorum. Bir kusurumuzu bulmak zor. Belki de mükemmeli temsil ediyoruz. Böylesi biri mükemmellik için kaç yıl emeklemek gerek?</p>

  <p class="calibre2">Babam bütün bunları kutlamak için şampanya içeceğimizi söyledi. Babam oğulları ile&nbsp;iftihar ediyor.</p>

  <p class="calibre2">Sharon aptaldı. Sen de Jeanie, ödleğin tekisin, Doktor March'ın evinde işin yok.</p>

  <p class="calibre2">Burnunu seni ilgilendirmeyen işlere çok fazla sokuyorsun. Kötüsün.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Kocakarıyı mutfakta sıkıştırdım. Oradan buradan konuşuyorduk, sözü çocuklara getirdim. Sharon için ne de üzülüyorlardı, ne feci bir kazaydı... (Ben soğan soyuyordum, bu sefer gerçekten yaptığım işe uygun bir görüntü arzediyordum.) "Bu akşam için bir puding yapalım mı efendim?" "Neden olmasın?" "Çocuklar hakkında size demek istediğim bir şey vardı, aralarından biri yatağını ıslatmış, bu işlerin bu kadar uzun sürmesi ne tuhaf!" "Çok küçükken vazgeçmişlerdi. Herhalde bir kaza olacak, bir rüya... herkesin başına gelebilir. Unu verir misiniz?" "Burada görüşebilecekleri genç kızlar yok, yalnızlar..." "Buna pek meraklı değiller, aile onlara yetiyor, kızların peşinden koşmak için daha çok gençler, zamanı gelince o da olacak, her şey zamanında..." (Kızların peşinden koşmak için daha çok genç mi? O koca boğalar mı?)</p>

  <p class="calibre2">"Pudingi üzümlü mü çikolatalı mı yapayım?" "Hem üzümlü hem çikolatalı." "Dün Jack'i sizi Sharon için teselli ederken gördüm. Çok düşünceli çocuk." "Jack mi? Sanırım yanılıyorsunuz." "Karıştırmış olacağım. Birbirlerine o kadar benziyorlar ki... Acele ile koridordan geçerken..." "Hayır, anımsamıyorum." "O kadar üzgün görünüyordunuz ki..." "Yok, gerçekten Jeanie; rüya görmüş olmalısınız. Şuraya bakın. Çabuk, yanıyor!" (Yalan) Konuşmamız kesildi. Her alanda başarısızlık!</p>

  <p class="calibre2">Doktorun çalışma odasına bir daha gideceğim. Bugün öğleden sonra toz almaya&nbsp;giderim. Gerekiyor da.</p>

  <p class="calibre2">İniyorum. Kapı çalıyor.</p>

  <p class="calibre2"><span class="bold">Katilin Günlüğü</span></p>

  <p class="calibre2">Kapı çalıyor. Jeanie aşağıya iniyor. Bu saatte kim olabilir? Bir kadın sesi... Karen'ın annesi... çığırtkanlığından tanıdım. Ne istiyor bu kadın? Gidiyor... Jeanie yukarı çıkıyor. Ağır manda yürüyüşü ile. İşte, odasına girdi.</p>

  <p class="calibre2">Dinlenme saati. Bizim evde öğleden sonraları hâlâ yatılır. Düşünceye dalınır,&nbsp;gevşenir. Ben düşünmeye dalıyorum. Gevşiyorum.</p>

  <p class="calibre2">Annemin öğleyin hali bir tuhaftı. Ona ne yaptın acaba Jeanie? Ağzından laf kapmaya&nbsp;mı çalıştın? Bunu ne diye yapasın Jeanie? Annemin hastalanmasını mı istiyorsun?</p>

  <p class="calibre2"></p>

  <p class="calibre2">Her yere burnunu sokma huyun ile Sharon'un başına ne getirdiğini görmedin mi? Sharon öldüyse, kabahat senin, anladın mı? Hareketlerine dikkat et Jeanie, yolun cesetlerle dolsun istemiyorsan daha serinkanlı ol... Öldürme zevkini bana bırak, kıskanç olma, bu iş kadın işi değil, anladın mı?</p>

  <p class="calibre2">Bu kadar gezevelik yeter, saati geldi. Hazırlanmalıyım.</p>

  <p class="calibre2">Sahi Jeanie, Karen'in annesi sence intihar etmemeli mi? Çektiği acı yüzünden?</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Pis domuz! Bende suçluluk duygusu uyandırarak beni faka bastıracağını mı sanıyorsun? Beni çocuk mu sandın? (Bu cin sert, yakıyor; felaket bir şey, yine de... ikinci yudumda çok daha iyi.)</p>

  <p class="calibre2">Tamam, ananı rahat bırakacağım. Sana bahane ve fırsat yaratmayacağım. Vazgeçmeyi tercih ederim ama Karen'in annesine dokunma, yoksa... yoksa ne? Hiç. Her zamanki gibi. Kendimi tamamiyle aciz hissediyorum.</p>

  <p class="calibre2">Dâhiyane bir fikrim var. Eleme yöntemi ile gideceğim. Elemek. İçlerinden birinin kolunu, sağ kolunu yaralayacağım, sonra ötekinin, mesajlar durana ya da yazısı değişene kadar. Tehlikesiz, basit yöntem, sakarlık: "Hay Allah! Çatalı kolunuza saplamışım! Özür dilerim, tavuk sandımdı..." Veya merdiven basamağını iyice cilalamak, ne talihsizlik, kırık bir bacak! Ya da arabanın frenlerine sabotaj? Ah, ne yazık! Hayır, hayır, komünistlerin işi değil, rastlantı sadece. Hepsi mortoyu çekti mi? Hay Allah, doktor için kötü oldu, doktor da mı mortoyu çekti? Ah, ülke için ne büyük felaket! Bunca tanınmış aile, Büyük Riyakârlık nişanı takılıyor ölüm sonrası! Başkan da cenazeye geliyor. Ya Jeanie? Siyahlar içinde, ciddi, toplu saçları ile güzel kadın Jeanie. Başkanın ellerini sıkıyor. Zavallı, zavallı küçükler, o kadar nazik, o kadar saf, o kadar bizden... Anne yıkılmış, hayır: Anne intihar etmiş, pişmekte olan Noel hindisi ile birlikte kafası fırının içinde...</p>

  <p class="calibre2">Kapının arkasında biri var. Bardağımı bırakıyorum, şu bardak da bir türlü düz durmuyor... Saati göremiyorum, üç akrepli saat. Saat de mi sabotaja uğradı yoksa? Kalkıp bakmak istiyorum. Yerimden kımıldayamıyorum. Her şey sallanıyor. Tuhaf. Belki, belki yorgunluktan.</p>

  <p class="calibre2">Beynimdeki bütün bu kargaşa... fazla düşünmekten, artık bir yaramıyor, her işe bakan&nbsp;hizmetçi artık hiçbir işe bakamıyor.</p>

  <p class="calibre2">Biri nefes alıyor ve fısıldıyor, sonra tokmak dönüyor, evet, evet döndüğünü görüyorum. Ha ha, kapı kilitli. Tuhaf şey, yazdıklarımı okuyamıyorum. Hepsi Çince yazılmış, Çince bildiğimi bilmiyordum...</p>

  <p class="calibre2">Yetti artık şu şamata, şu sandalye, düşüyordu neredeyse. Tabancam nerede? Hah, gördüm, yatağın üstünde, çok güzel... aslında temizlemeyi bitirip, mermileri sürmeliyim. Yoksa tehlikede olurum, öyle ya!</p>

  <p class="calibre2">Sanki bir şey kapıya sürtünüyor, koca bir kedi gibi, sinirleniyorum, gidip açacağım.</p>

  <p class="calibre2">Benim kapım hasır paspas mı?</p>

  <p class="calibre2"></p>

  <p class="calibre2">Okur dostlar ve dinleyiciler, işte hakikat zamanı geldi... evet, bir dakika, yok ama,&nbsp;kapımı şilte mi sandı ne? Gidip gününü göstereyim...</p>

  <p class="calibre2"><span class="bold">Katilin Günlüğü</span></p>

  <p class="calibre2">Aniden kafama esti. Dayanamadım. Gitmem şarttı. Dayanılmaz. .. her yanımdan&nbsp;çekiştiriyordu. Yataktan çıktım.</p>

  <p class="calibre2">Koridorda, parmaklarımın ucuna basarak yürümeye başladım, sadece onu düşünüyordum, ustura elimdeydi, kanla dolmuşçasına ağırdı, kanla dolmuş bir parçam gibi, vücudumun uzantısı olan bir başka uzuvmuş gibi.</p>

  <p class="calibre2">Kapısının altından ışık sızıyordu. Oysa vakit geçti. Uyumuyordu, beni bekliyordu, beni beklediğini hemen anladım. Beni uyandıran da bu oldu, karabasan değil, hayır, senin bekleyişin, gecenin içinden çağırışın, yapılması gerekeni sana gelip yapayım diye...</p>

  <p class="calibre2">Oradaydım, titriyordum, böyle beklerken hep titrerim. Kapının önüne dikilmiştim, seni dinliyordum, öbür tarafta, tek başıma, karanlık koridorda, kalçama dayadığım ustura ile... sırasıydı, Jeanie sıran gelmişti.</p>

  <p class="calibre2">Sana seslendim, fısıldayarak dudaklarımı kapıya yapıştırdım, kapının tahtasına&nbsp;sürttüm: "Cevap ver, cevap ver, lütfen..."</p>

  <p class="calibre2">Kapıya yapışmıştım, kapıya yaslanmıştım, kapıya sürtünüyordum, okşanmayı bekleyen bir kedi gibi, çizgili pijamam ile usturam tahtaya dayalı, usulcacık tahtanın içine girerek... Çıkmanı istiyorum, çıkmanı, usturanın içini delmesini, aç şu kapıya aç! O kadar çabuk öleceksin ki, anlamadan, sadece tatlı gülümsemem gözlerinde ve duyacağın o müthiş sıcaklık karnında...</p>

  <p class="calibre2">Kalktığını duydum, sonra birden o gürültü oldu, çıkarttığın o müthiş gürültü. Neden o kadar gürültü çıkarttın? Hakkın yoktu, sanki odada her şey yuvarlanıyordu... Babamın sesini duydum; "Ne oluyor orada?"</p>

  <p class="calibre2">Babam kapını vurdu: "Bir şey mi var Jeanie?" Boğuk sesin yanıtladı: "Her şey yolunda efendim, yataktan düştüm, hepsi bu!" Sonra da bir gülme, deli gülüşü... Babam, "Haydi yataklarınıza," dedi. Biz de yatmaya gittik. Yüzükoyun yattım ve sonunda uykuya daldım...</p>

  <p class="calibre2">...............</p>

  <p class="calibre2">Şu anda sıçrayarak uyandım. Yine Jeanie'nin beni arkamdan yakaladığını, bir eşarp&nbsp;ile boğduğunu, ölmekte olduğumu ve durmadan güldüğünü gördüm düşümde.</p>

  <p class="calibre2">Aptalca bir düş. Eşarp bükülüyor, ağzımdan giren kaygan ve yapışkan bir yılan&nbsp;oluyordu. Uyandım.</p>

  <p class="calibre2">Şimdi sakinim. Az kalsın ne büyük aptallık edecektim! Ciddi biçimde kendime hâkim&nbsp;olmalıyım.</p>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2"></p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Geceden kalma olmak. Şişe boşalmış. Kimse görmeden atmalı. Dün geceki şamatadan sonra, görünmez olmamda yarar var. Hepsi kötü kötü bakıyor... Yanağımda bir çürük var, bir de kalçamda...</p>

  <p class="calibre2">Yazdıklarımı okudum, çünkü hiçbir şey hatırlamıyordum. Yazmak işte bu işe yarıyor... Tanrım, ne aptallık, ölebilirdim. Düşündükçe kafam iki misli ağrıyor, bir aspirin içeceğim.</p>

  <p class="calibre2">Kalkmak isterken yuvarlanmış olacağım, çünkü iskemle yerdeydi ve defter açıktı. Yerde uyandım, her yanım donmuş . Hey Tanrım içki içmek gerçekten günahmış. Anneciğim, haklıymışsın.</p>

  <p class="calibre2">Gittiler. Kütüphaneye gideceğim. Dün gidip bakamadım.</p>

  <p class="calibre2">Kocakarı çevremde dolandı durdu.</p>

  <p class="calibre2">...............</p>

  <p class="calibre2">Tahmin etmiştiniz değil mi? Kazandınız. Kitap'ın yerinde yeller esiyor. Uçmuş! Her yanı aradım: yok! Beni rüya gördüğüme inandırmaya çalışıyorlar veya görmem istenmeyen yeni bir yüz eklenmiş olmalı.</p>

  <p class="calibre2">Ha unuttum. Çam ağacı geldi. Dev gibi bir şey, iğne iğne. Bu gece süslenecek. Noel yakın. Noel'i Acapulco'da geçirecek olan o ahlaksız Bobby aklıma geldikçe... oysa belki de ben şöminede yakılacak odun olacağım... O pis alçak, papeller ve takılar ile tüymeseydi, ben de burada sürünmezdim, şimdi bikinimi giymiş, plajda sere serpe yatıyor olurdum.</p>

  <p class="calibre2">Doktorun yatak odasında hiç arama yapmadım. Belki de işe yarar.</p>

  <p class="calibre2">Gidiyorum.</p>

  <p class="calibre2"><span class="bold">Katilin Günlüğü</span></p>

  <p class="calibre2">Çam ağacı geldi! Harika bir ağaç. Onu yaldızlı toplar ve çiçekler ile süsledik. Parlıyor. Güzel bir çamı süslemek ne keyif! Annem şarkı mırıldanıyordu, babam merdivenin üstüne çıkmış en tepeye kristal yıldızı oturtmaya çalışıyordu. Gerçekten de harika bir Noel olacak, özellikle benim için.</p>

  <p class="calibre2">O akşam söyleyeceğimiz ilahileri prova etmemiz gerek, çünkü annem bizi dinlemek üzere bir sürü insan çağırdı ve Clarisse gelip piyano çalacak. Biz şarkı söylerken her zaman bize eşlik eder. İyi bir refakatçi.</p>

  <p class="calibre2">Seslerimiz güzel, pes, güçlü, çok duygulandırıcıymış. Annem, dördümüzün, Tanrı'nın adını yüceltmek için, beyaz gömleklerimiz içinde, ayakta düzgün bir sıra halinde durmamızı istediğinden, bize Jack değil Clarisse eşlik ediyor. Tam bir koro. "Melekler Korosu". Şansın var. Pek yakında bu koroyu doğrudan dinleyeceksin.</p>

  <p class="calibre2"></p>

  <p class="calibre2">Göreceksin Jeanie, bizde Noel nasıl kutlanır, göreceksin.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Şaşkınım. (Çok matrak, bu sözcüğü günün birinde kullanacağım aklıma gelmezdi...&nbsp;Aslında yapacağımı asla sanmazdım dediğim daha çok şey var...)</p>

  <p class="calibre2">Kitap'ı buldum. Doktorun donları arasındaydı. Yani, şaşkınım. Oraya kim koymuş olabilir? Doktor mu? Oğlunu korumak için mi? Yoksa doktor...? Yok canım, deliriyorum.</p>

  <p class="calibre2">Yine de bunun bir açıklaması olmalı. Her zaman kocakarı biliyor diye düşündüm.</p>

  <p class="calibre2">Neden doktor bilmesin? Sanırım, benimle kedi fareyle oynar gibi oynuyorlar.</p>

  <p class="calibre2">Dün gece ağaç süslendi. Yukarı çıkarken bitkindim. Bu sabah, günlük safsatalarını okumaya gittim. Noel'i sevinçle karşılıyor, leş kargası ! Bu Clarisse kim, öğrenmeliyim. Bu körolası memlekette, öldürülecek daha kaç kadın var acaba?</p>

  <p class="calibre2">Defterine birkaç satır yazacağım:</p>

  <p class="calibre2"><span class="italic">Tanrı 'nın adını ağzına almaktan korkmalısın. Sen ki kan kırmızısın. Tanrı’nın eli&nbsp;caniyi vurur ve küle dönüştürür…</span></p>

  <p class="calibre2">Hoşuma gitti. Kodesteki vaazları anımsattı, ne de gülerdik. Gidiyorum, kocakarı beni&nbsp;çağırıyor. Ütü ve sökükleri dikme angaryasına!</p>

  <p class="calibre2"><span class="bold">Katilin Günlüğü</span></p>

  <p class="calibre2">Tanrı kötü kokuyor. Tanrı pis. Tanrı ihtiyarlar gibi kokuyor. Islatılmış yatak kokuyor.</p>

  <p class="calibre2">Sen bir tutsaksın Jeanie, o bunak ihtiyarın emirleri karşısında korkuyorsun. Ama ben&nbsp;özgürüm, tanrılara aldırmadan evrenlerden geçen bir uzay kahramanı gibiyim, Kitap'ın Sahibi Benim. Ölümün Kâtibi Benim. Sana bembeyaz ve sapasağlam dişleriyle gülümseyen Tanrı'nın Gizli Yüzü Benim. Benim dişlerim alt kısmından çürük, ne yersem kararıyor ve çürüyor, dişlerim kurtçuk dolu, ne yalarsam kükürt tadına dönüşüyor ve kokuyor.</p>

  <p class="calibre2">Sence Clarisse kaltak mı?</p>

  <p class="calibre2">Söylesene Jeanie, ne halt karıştırıyorsun? Uyuyor musun? Sayı kazanmadan tilt&nbsp;oynamakla mı yetiniyorsun? Silkin kızım, haydi silkin!</p>

  <p class="calibre2">Bazen, seni o kadar çok tanıyor gibiyim ki...</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2"></p>

  <p class="calibre2">Beni tanıdığı doğru. Bazen, beni taklit ediyor gibi geliyor.</p>

  <p class="calibre2">Sabahım iyice dolu. Etrafı toplayacağım, Noel için hazırlık toz alma, vb. İştahla kahvaltı ettiler. Kocakarı "Büyük Noel Gecesi"nden söz etti. Önce tıkınacaklar, sonra dua edecekler. Tanrı'ya armağanlar sunacaklar. Neden bir Jeanie ya da Clarisse sunmasınlar ki? Kodeste bir Fransız kadın vardı, bana "Jeanisse" derdi. "Cenis" diye telaffuz ederdi. Çok gülerdi çünkü bu bir inek adıymış.</p>

  <p class="calibre2">Bugün öğleden sonra televizyonda bir bilimkurgu vardı. İnsanları ele geçirmek için insan kılığına giren bir yaratığın öyküsüydü. Yaratığın kime dönüştüğünü bilmek olanaksızdı. Siz ben herkes olabilirdi. Ya da o?</p>

  <p class="calibre2">Tamam, bunu yazmaya utanıyorum ama yine de düşündüm... ya insan kılığına girmiş bir yaratıksa? Kana susamış, bana oyun oynayan, yanlış iz üzerine süren bir yaratıksa? Büyü, nevroz, şizofreni, Şark Ekspresi'nde cinayet gibi yanlış izler üzerine... ne yani, azıcık da eğlenmeyelim mi?</p>

  <p class="calibre2">Bu gece, Doktor Bey, ağaç için ışıklı süsler getirecek.</p>

  <p class="calibre2">Karen'ın annesi, Sharon'un arabasında unuttuğu başlığı vermeye uğradı. Başlığı&nbsp;dolabıma koydum.</p>

  <p class="calibre2">Yaptığım yanlışı anlamaya başlıyorum; onlardan biri olduğuna bir türlü inanmak istemiyordum. Onlardan biri olduğu halde, onunla onlar arasındaki ilişkiyi kuramıyorum bir türlü.</p>

  <p class="calibre2">Zavallı kafacağızımın bunca soru ile dolu olabileceği hiç aklıma gelmezdi. Gördün mü babacığım, o kadar da avanak değilmişim... her ne kadar o cadı karının evinde enselendimse de...</p>

  <p class="calibre2">Tamam, işe dönme vakti.</p>

  <p class="calibre2"><span class="bold">Katilin Günlüğü</span></p>

  <p class="calibre2">Bugün öğleden sonra, babamın koca sarı pilicine rastladım. Koluma girdi ve bir süre yürüdük. Parfüm kokuyordu. Kolundan çıkmaya çalıştım ama çok sıkı tutuyordu, göğsünün kabardığını görüyordum, nefesini hissediyordum, bir türlü inanamıyorum... babam ile bu kadın.</p>

  <p class="calibre2">Bu işi bu kadınla yapmak beni iğrendirir. Neden durmadan bunu düşünürler, bilmem. Neyse, bizi birlikte gören olmadı. Bu gibi ayrıntılara çok dikkat ederim. Nerede oturduğunu gösterdi. Doğru dürüst bir bina. Kapıcısı yok.</p>

  <p class="calibre2">Yukarı çıkıp bir şey içmemizi önerdi ama reddettim. Kocası konsültasyona gitmiş... Erkek düşkünü olmalı. Babamı onun adına öpmemi istedi. Pis gülüşünden nefret ediyorum. Pis siparişlerini kendi versin.</p>

  <p class="calibre2">Annemin Jeanie'ye, "Karen'ın annesi ne istiyordu?" diye sorduğunu işittim. Jeanie,</p>

  <p class="calibre2">"Hiç," dedi. "Sadece bana vereceği bir şey varmış."</p>

  <p class="calibre2">Jeanie, hayatım, benden neler saklıyorsun sen öyle?</p>

  <p class="calibre3" style="margin:0pt; border:0pt; height:1em">&nbsp;</p>

  <p class="calibre2"></p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Hepsi aşağıda film seyrederken, doktorun odasına girip Kitap'ı aldım. Yüzümün çizildiği sayfayı yırtıp, kâğıttan bir kuş yaptım, sonra da onu giysi dolabına koydum. O domuza öyle kinleniyorum ki kendimi tutamıyorum.</p>

  <p class="calibre2">Kitap burada saklı. Nerede olduğunu söylemeyeceğim. Bilin! Kağıttan kuşun üzerine, "Kötülük'ü defetmeye geldim" diye yazdım. Büyü kitabından kopyasını çıkardığım birkaç resim çizdim. Sonra korkunç bir sesle -burnuma mendilimi tutmuştum- şeytan çıkarma sözcüklerini kaydettim. (<span class="italic">Jeanie Morgan Şeytan VI'nın Dönüşü</span>'nde). İbranice bir şeylerdi, ya da bilmem nece... Ama etkileyici. Çevirisini yapmadım. Kafasını yoradursun.</p>

  <p class="calibre2">Koca sarışına imzasız bir mektup yazacağım. Doktorun oğulları ile görüşmesin diye. Endişelenecektir ama hiç değilse hayatta kalacaktır.&nbsp;<span class="italic">Kaltak karı, babası yetmiyormuş gibi bir de oğlu!</span></p>

  <p class="calibre2">Neyse, iyi olacak! Vay canına! İçki bitmiş. Almak gerekecek. Hava soğuyor. Yakıt&nbsp;gerek! İyi geceler oğlan çocukları!</p>

  <p class="calibre2">Yarın sabah gidip teybi koyacağım. Yolda rastlaşmamış oluşumuz, ne tuhaf! Geçen sefer, teybi ben gelmeden az önce çalıştırmış olmalı. Demek geleceğimi biliyordu... demek ben banyoyu temizlerken yerleştirdi. Yani, banyo, odasına bitişik mi? Yani şimdi bu, bu mu demek?</p>

  <p class="calibre2"><span class="bold">Katilin Günlüğü</span></p>

  <p class="calibre2">Kitap'ı bozmuş!</p>

  <p class="calibre2">Kâğıttan yaptığı o gülünç kuşu açtım ve defalarca, olanca gücümle bıçakladım. Hiçbir şey buradan Kötülük'ü defedemez, hiçbir şey! Burası benim yerim, evimdeyim, anlıyor musun? Bıçağımı yanaklarına, ağzına sapladım. O pis küfürbaz ağzına, bıçağın ucu ile dudaklarını araladım, dilinin altına sokup çevirdim, dişlerinin arasına, kan kırmızısı bir bulamaç, sesini kesmen için, anladın mı?</p>

  <p class="calibre2">……………….</p>

  <p class="calibre2">Geçen gece şansın vardı, biliyor musun? Ama her zaman olmayacak. Sabırlı ve&nbsp;inatçıyım. İmanla dağ devrilir, benim imanımla işkemben delinecek...</p>

  <p class="calibre2">Bu sabah postacıya bir mektup verdin. Mektup yollamandan hoşlanmıyorum. Başka&nbsp;işin yok mu?</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2"></p>

  <p class="calibre2">Teybi koyamadım. Fırsat olmadı. Öğleden sonra herkes dinlenirken bir kapının açıldığını duydum. Benimkisini araladım. Clark tuvalete gidiyordu. Kapıyı aralık bıraktım ve tabancayı elime aldım (biri beni görmüş müdür diye ne hallere girdim), bir başka kapı açıldı, baktım Mark'tı. Jack'in odasına girdi. Bir başka kapıdan Stark çıktı aşağıya indi, süt alıp yukarı çıktı. Şu süt içme merakı... sen yeniden biberona başla! Mark, Jack'in odasından çıktı. Kendi odasına girdi. Clark tuvaletten döndü, elinde bir kitap vardı. Sonra hareket kesildi. Doktor çıkageldi ve anırdı: "Gidiyoruz! gidiyoruz."</p>

  <p class="calibre2">Onu duyar duymaz kapımı kapattım. Patırtı, gürültü, aşağıya indiler. Kocakarı&nbsp;aşağıda, televizyonun karşısında örgü örüyor. İyi.</p>

  <p class="calibre2">Bu gece, onlar dönmeden yazdığını buldum:</p>

  <p class="calibre2"><span class="italic">CQFD: Bu büyüdür!</span></p>

  <p class="calibre2">Sanırım benimle dalga geçiyor.</p>

  <p class="calibre2">Teybe gelince, yapacağım şu: Yarın öğleye doktor dönmeyecek. Hastanede bir hastası varmış. Sofrayı toplar toplamaz, "Banyoyu temizleyeceğim hanımefendi," diyeceğim. Orada, kutsal dinlenmelerine çekilmelerini bekleyeceğim. Teybi çalıştıracağım. Odanın kapısını gürültüyle kapatacağım. Eminim, gidip bakacaktır.</p>

  <p class="calibre2">Kitap'ı bulmak için bütün evi altüst edeceğinden eminim. Ama sakladığım yer çok&nbsp;iyi.</p>

  <p class="calibre2">Neyse, görürüz. Şimdi yatağa. Karen'ın annesinden bir şişe ödünç Sherry aldım. Fena&nbsp;değilmiş bu Sherry.</p>

  <p class="calibre2"><span class="bold">Katilin Günlüğü</span></p>

  <p class="calibre2">Bu sabah, sarışın buradaydı. Beni bekliyordu. Acelem olduğunu söyledim. Bir kadeh içmemiz için ısrar etti. Onun evinde. Kabul ettim. Yarım saat boş vaktim vardı. Bu da yeterliydi. Onun evine gittik.</p>

  <p class="calibre2">Diğerleri şüphelenmesin diye, vücudumun ara sıra bu gibi işler yapmaya ihtiyacı var. Bunu ne kadar iğrenç bulduğumu bilmemeleri gerek. Oraya varır varmaz bana içki verdi (viski). Viskiden nefret ederim ama kimse bilmez. İçtim, o da içti. "Rahatlayın," dedi. Ayakkabılarını çıkardı. "Kocam hastanede ameliyatta, babanızla randevusu vardı," dedi. Her yanı oynuyordu, bıçağım yanımda olsaydı...</p>

  <p class="calibre2">Terliyordum, koltuklarımın altı terlemişti, yapmamı istiyordu, bundan kaçınmak imkânsızdı, yaklaştım, ağzından öptüm, sanırım sertçeydi, geriye çekildi, inleyerek: "Hey yavaş ol koca ayı !" dedi. Yakalayıp, yeniden yaptım, çırpındı. Madem istiyordu, alacaktı...</p>

  <p class="calibre2">Ayrıldığımda, inliyor, kıvranıyordu, ahtapot gibi. Bütün sevimliliğimi takınarak onu teselli ettim: "Kusura bakmayın, kendime hâkim olamadım, o kadar çekicisiniz ki..." (Dişi domuz diye düşündüm, iyi bir bıçak darbesi yeseydin daha iyi mi olurdu? Etimi etine değdirdiğim için dizlerime kapanıp teşekkür etmelisin!) Ona gülümsedim, yani&nbsp;gülümsemeye çalıştım... Burnunu çekti, giyindi, aslında memnun olmadığı&nbsp;söylenemezdi...</p>

  <p class="calibre2">Sonra da derler ki normal olmayan benmişim.</p>

  <p class="calibre2">Eve dönünce uzun boylu yıkandım.</p>

  <p class="calibre2">Gidip bakacağım. Jeanie'ciğim haberlerimi bekliyordur. Kapısını kapattı. Gidiyorum.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Tuhaf, kapılardan hiçbiri açılmadı. Bir şey duymadım. Kocakarı aşağıda piyano çalıyor, bir ilahinin provasını yapıyor. Bir çığlık. Bir çığlık mı duydum?</p>

  <p class="calibre2">Kimse kıpırdamıyor, rüya görmüş olmalıyım. Ne yapıyor?</p>

  <p class="calibre2"><span class="bold">Katilin Günlüğü</span></p>

  <p class="calibre2">Odamdayım. Küçük defter, küçük defter, tek arkadaşım, yapayalnızım, korkuyorum…</p>

  <p class="calibre2">Ses bir şey söyledi, ses benimle konuştu, azarlıyordu, sözcükler fısıldıyordu. Annemin mantosunu okşarken ses arkamdan geçti. Yılanın sesi, sürünen ve ısırmak isteyen yılanın ıslığı ve tıslaması, dişlerini sökeceğim!</p>

  <p class="calibre2">Sözcükler, sözcükleri anlamadım; sert sözcüklerdi, beni yaralamak istiyorlardı. Kitap'ı doldururken mırıldandıklarım gibi büyülü sözcüklerdi... Sesten korkmuyorum, senin sesin olduğunu biliyorum, sözcüklerin etkili değil, Patronluğa soyunuyorsun öyle mi? Ama yapamazsın, sesin sahte, sözcüklerin sahte... değerin beş paralık, bunu anlamadın mı?</p>

  <p class="calibre2">Ama sana bir mesaj bıraktım.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Tamam, gittiler. Giderken arkalarından baktım. Sakin, güleç yüzlü. Jack yukarı çıkıp atkısını aldı. Clark çikolata kemiriyordu. Stark Mark ile bir kız konusunda şakalaşıyordu.</p>

  <p class="calibre2">……………….</p>

  <p class="calibre2">Not bırakmamış! Ama teyp yatağın üstündeydi. Ne ihtiyatsızlık! Ya kocakarı&nbsp;dinlenmek isteseydi? Teyp çalışmıyordu, çalıştırdım. Duyduklarımı yazacağım.</p>

  <p class="calibre2"><span class="italic">Infandum, regina, jubes renovare dolorem. Abyssus abyssum invocat!</span></p>

  <p class="calibre2">Bu zırvalar da ne?</p>

  <p class="calibre2"></p>

  <p class="calibre2">Bütün bunları tiz ve yanık bir sesle, büyücü sesiyle söylemiş. Belki de lanetliyordur. Gidip kitapçıya sormalıyım, bu işleri biliyor gibi. Karen'ın annesi kente iniyorsa, beni de bırakır mı diye gidip soracağım!</p>

  <div class="mbppagebreak" id="calibre_pb_10"></div>
</body>
</html>
