<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Doktor March'ın Dört Oğlu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos33368"></p>

  <p class="calibre2"></p>

  <p class="calibre9"><span class="calibre5"><span class="bold">II. Pozisyonlar</span></span></p>

  <p class="calibre6"><span class="bold">Katilin Günlüğü</span></p>

  <p class="calibre2">Sanırım birileri yazdıklarımı okuyor. Şu anda eğer beni okuyorsan, kim olursan ol kendini sakın. Sakın, çünkü seni yakalayacağım.</p>

  <p class="calibre2">Sevgili küçük günlüğüm, iznim olmadan sana bakmalarını, mürekkebine ve kâğıdına dokunmalarını, pis elleriyle üzerindeki bana ait izleri okşamalarını istemezsin. Sevgili küçük günlüğüm, seni bağrıma basıyorum, şeyime basıyorum. Sana kimse dokunmayacak.</p>

  <p class="calibre2">Bugün memnunum. Çok memnunum. Baltayı garaja koydum. Temiz, pırıl pırıl.</p>

  <p class="calibre2">Mahallede herkes ağlaşıyor. Bir sadistin işi diyorlar. Öldüğünde baltanın sapını içine&nbsp;sokup iyice derine daldırdım.</p>

  <p class="calibre2">Şu anda beni okuyorsan şayet, belki biri omzunun üzerinden bakıyordur. Belki&nbsp;oradayım, belki boğazını keseceğim. Ha, ha, ha!</p>

  <p class="calibre2">Dün gece bahçeden geçtiğimde, Jeanie pencereden bakıyordu. Bakılmaması gereken&nbsp;yere bakıyorsun hep, öyle değil mi Jeanie?</p>

  <p class="calibre2">Kızın penceresine usulca vurdum. Kalktı, geldi, gözleri parlıyordu. Burnumun&nbsp;dibinde göğüslerini oynatıp duruyordu, küçük geceliğinin içinde...</p>

  <p class="calibre2">Annem bize lacivert, yaldızlı düğmeli güzel bleyzerler hediye etti. Jack piyano çaldı, alkışladık. <span class="italic">Happy Birthday to us</span>'ı söyledik ve Karen'ı düşündüm. Mumları üflediğimizde, kararımı vermiştim.</p>

  <p class="calibre2">Birisinin beni okuduğu düşüncesinden hiç hoşlanmıyorum.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Polis gene geldi. Herkesi, bu ara beni de yeniden sorguya çektiler. Sanırım bocalıyorlar. Karen'in annesi durmadan ağlıyor, alışverişini komşusu yapıyor. Ben ağlamıyorum, gözlerim kuru. Ağlamayalı on yıl oluyor.</p>

  <p class="calibre2">Bu sabah patatesleri soyarken bir yandan da düşündüm. "Günlüğüm" dediği o pisliği okuduğumu nasıl tahmin ettiğini anlamıyorum. Kendini onunla... ettiğini düşündükçe... Okumaya devam edecek miyim? Ne tasarladığını bilmeden burada oturup bekleyemem. Ama öte yandan, bilsem de bilmesem de, elimden bir şey gelmiyor.</p>

  <p class="calibre2">Bugün tek yudum içmedim. Ellerim titriyor. Defterimi okuyorum, delirdiğim hissine kapılıyorum. O yazdıklarını alıp fotokopilerini çıkartsam... Ne aptalım! Eşyalarını karıştırıp, hangisinin yazısı uyuyor diye bulmam yeterli! Jeanie kızım, isteyince harika&nbsp;oluyorsun! Ama ya eşyalarını karıştırırken görürse? Ya sonra?</p>

  <p class="calibre2">Polise notları ve el yazısından bir numune götürsem ("numune" sözü de kıyak kaçtı Jeanie...). Ama polise gidersem, iki yıl çekeceğim, onu da istemiyorum, kodese dönemem. Masum çocukların ölmesini tercih ederim.</p>

  <p class="calibre2">Ne yapacağımı bilmiyorum. Gidip odaya bakmaya korkuyorum çünkü beni gözlüyor olmalı. En az iki yıl... Ficks denen cadı, hele de bendeki bu sicille, çektirebildiği kadar çektirir... Belki, ne varsa posta ile yollarım.</p>

  <p class="calibre2">Kapımın arkasında biri var. Eminim. Nefes aldığını duyuyorum. Kapımın arkasında biri nefes alıyor. Kapı kilitli, tehlike yok. Şu anda bir şey duymuyorum. Belki de hayal gördüm. Bu defteri nereye saklayabilirim? Gizleyecek yeni bir yer bulmalıyım.</p>

  <p class="calibre2">Karen'ın cenazesi yarın kalkıyor.</p>

  <p class="calibre2"><span class="bold">Katilin Günlüğü</span></p>

  <p class="calibre2">Bugün cenazeye gittik. Annem bile geldi. Mezarlık, gittiği tek yer, çiçek götürmeyi asla unutmaz. Çok kalabalıktı ve herkes ağlaşıyordu. Yeni bleyzerlerimizi giymiştik; kravat da takmıştık. Ama hiçbirimiz ağlamadık, biz erkeğiz. Annem Mark'a yaslanmıştı. Clark anjin oldu, durmadan öksürüyordu, bir ara uzaklaşmak zorunda bile kaldı. Stark çamur içinde kalan ayakkabılarına bakıyordu, Jack de tırnaklarını kemiriyordu. Babam çok vakur, çok yakışıklıydı. Ailenin elini sıktı. Tabutun üstüne toprak serptiler. Ben de. Altında ne olduğunu biliyordum ben. Ne halde olduğunu... Hey okur, memnun musun? Paranın karşılığını aldın mı?</p>

  <p class="calibre2">Her şeyi ayrıntısıyla anlatayım istiyorsun, öyle değil mi? Bağırdı mı, filan, önce kollarını mı kestim yoksa bacaklarını mı, öyle değil mi? Okuyucu, çok meraklısın, git de gör, uzakta değil, azıcık toprağı kaz, seni bekliyor, hareket etmeyecek bundan böyle. Artık kimseyi tahrik etmeyecek.</p>

  <p class="calibre2">Her halükârda bakışını unutmayacağım; aslında en iyilerinden biriydi. Annem&nbsp;yemeğe çağırıyor. Ellerimi yıkayacağım.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Sofrada servis yaptım. Jeanie bunu ver, Jeanie şunu getir... Doktor bir şişe kırmızı şarap içti, yüksek sesle konuşuyordu. Komünistlere çatıyordu. Karen ile ne ilgisi var, anlayamadım.</p>

  <p class="calibre2">Hanım nazikti, rosto için övgüler yağdırdı, bu cenaze yüzünden bir şeyle meşgul olamamış. Nazik mi? Canavarını korumaya çalışıyor, evet öyle! Bugün hiçbir şey içmedim. Ama susadım işte. Benim de bir damla konyağa hakkım var, ölüler içimi kazındırıyor, kendime gelmem için şeker gerek.</p>

  <p class="calibre2">...............</p>

  <p class="calibre2">İçtim. Şimdi daha iyiyim. Gidip defterini aşıracağım ve polise göndereceğim. Oradan&nbsp;da öğle trenine binip ver elini Güney!</p>

  <p class="calibre2">Elveda Jeanie. Tanıklık etmem ve bir sürü iş için beni bulmaları, iz sürmeleri gerek... bu ara sarhoş bir köylü de kafama bir kurşun sıkar. Hayır Jeanie, yalan yok, seni alıp tanıklık etmeye götürürler, işte o kadar, hatta belki seni bulamazlar. Böylelikle, nice genç kızın hayatını kurtarmış olursun. Ulusal Kahraman seçilirim. Jeanie - Harika Kadın! Amerika'nın Sevgilisi! Bu konyak da nefis gerçekten.</p>

  <p class="calibre2">Hava sıcak, patlayacağım, bütün camları açtım ama sıcaktan geberiyorum. Şu esip&nbsp;duran rüzgâr sinirime dokunuyor.</p>

  <p class="calibre2"><span class="bold">Katilin Günlüğü</span></p>

  <p class="calibre2">Günaydın! Rüzgâr dindi, yağmur yağıyor. Mezarlığa da yağıyor. O mezarlıkta bana ait az şey yok hani. En az dört. Artı bir. Yeryüzünden eksilen dört küçük kaltak. Aynasızlar bocalıyorlar. Aynasızlardan korkmuyorum. Asla bir şey bulamazlar. Doktorun efendi çocuklarından asla kuşkulanmazlar. Arayacakları hayta, serseri, kaçık olacaktır. Kaçıkların tepelerinde kırmızı fener var sanıyorlar: "Dikkat! Kaçıktır!" Cici aynasızlar, cici köpekler, iyi iz sürün. Arayın bakalım, arayın, iyi aile çocuğu, kimseye kötülüğü dokunmamış, sineği bile incitmemiş birinden başkasını bulamazsınız. Annem bundan hoşlanmıyor, sebepsiz yere kötülük edilmesinden. Uyuz köpekler, katilin dışkısını iyi koklayın, kenara köşeye bırakılmış pis cesetleri, hiçbir şey, hiçbir şey bulamazsınız. Bu&nbsp;şarkımı beğendim.</p>

  <p class="calibre2">Bir süreden beri, bu günlüğü tuttuğumdan beri, başka şey düşünmez oldum. Daha önce, uzun zaman unuturdum ama bu kez, neden bilmem, hep bunu düşünüyorum ve sinirime dokunuyor. Hep bundan söz ettiğim için olmalı: Her şeyi yeni baştan yaşıyor ve istekleniyorum. Tatil uzun sürdü. Neyse ki yakında hepimiz çalışmaya başlayacağız. Yemek saati gelmiş bile. Jeanie kapları tıkırdatıyor.</p>

  <p class="calibre2">Onu bu sabah burayı toplamaya çıkarken gördüm. Biraz fazla kaldığını düşünüyorum.</p>

  <p class="calibre2">Aslında, kendine çeki düzen verse fena kız olmayacak. Neden bilmiyorum, bizden kuşkulanır gibi bir hali var. Yoksa pis bir casus musun Jeanie? Olmamanı dilerim. Eyvallah!</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Harekete geçmenin zamanı geldi sanırım. Firar. Tüyüyorum, eyvallah çocuklar. "Jeanie, şu pasaklı karı fena değil aslında, boynunu kesmek isterdim şu kaltağın..." Bu kadarcık mı? Elveda doktor Jekyll, kendinize iyi bakın. Dilimleyeceğiniz benden daha seksi kızlar var. Kapı çalıyor. Gidip açacağım.</p>

  <p class="calibre2">...............</p>

  <p class="calibre2">Aynasızlardı. Çok terbiyeliler. Burada namuslu bir aile oturuyor. Hanımın kafası&nbsp;ağrıdığı için, çayı ben yaptım. Aynasızlara bisküvi ikram etmek! Şu düştüğüm duruma bakın! Gırgır geç kızım, geçebildiğin sürece... Cinayet gecesiyle ilgili sorular sordular bana. Hıyarların yaş günü ile ilgili. Çaktırmadan, oğlanların nerede olduklarını, Karen'ı&nbsp;tanıyıp tanımadıklarını öğrenmek istediler.</p>

  <p class="calibre2">Umarım şu üniformalı mızmızlar doğru iz üzerindedirler! Oğlanlar odalarında&nbsp;oldukları için, bir şey diyemedim. Belki de "o", durmuş beni dinliyordu.</p>

  <p class="calibre2">Karen'ı herkesin tanıdığını söyledim. Bahçede bir gölge gördüğümü ama emin olmadığımı söyledim. Belki de bir köpekti dedim. Hiç olmazsa saati söyledim. İşlerini yapsınlar. Kaçığın beni gözlediğini ve benden kuşkulandığını biliyorum. Bir silah edinmeliyim.</p>

  <p class="calibre2">...............</p>

  <p class="calibre2">Gecenin 11'i. Dikkate değer bir şey yok. Bugün yeni bir şey yazmamış. Uyukluyor pis&nbsp;yaratık!</p>

  <p class="calibre2">Mark çalışmaya başladı. Stark, yeni oyuncağı için kente parça almaya gitti. Jack'in piyano dersi vardı. Clark pazar günkü maç için antrenman yapıyor. Doktor hayatından memnun görünüyor.</p>

  <p class="calibre2">Cinayetin yarattığı telaş işine yaramış olmalı, sanırım pilicini görmeye gitti. Bana,</p>

  <p class="calibre2">"Çok iyi Jeanie, sizden memnunum," dedi. Sanırsınız Yüce Tanrı iltifat etti!</p>

  <p class="calibre2">Belki bütün bunlar durulacak. Belki de artık doymuştur ve bir şey olmayacaktır. Ama&nbsp;bu sakinlik hayra alamet değil. Tıpkı geçen seferki gibi...</p>

  <p class="calibre2">Bu sabah, yazlıkları dolabın en üst gözüne kaldırırken karton bir kutu buldum. Açtım.</p>

  <p class="calibre2">İçinde ipek kâğıda sarılmış küçük bir çocuk giysisi vardı. Lacivert kadife. Üzerinde kurumuş bir menekşe demedi duruyordu. Hazindi bu küçük giysi, küçük bir ceset gibi. Göğsündeki cebin üstüne M ve Z harfleri işlenmişti. Büyükannem de on iki yaşında ölen amcamın Kudas ayini giysisini saklamıştı böyle. Kutuyu kapattım, yerine koydum.</p>

  <p class="calibre2">Belki aptalca ama, gözetleniyormuşum gibi bir hisse kapılıyorum. Bazen, arkamda biri var diye sıçrayarak dönüyorum. Bir sigara içip yatacağım. Uykularım bozuldu. Kâbus görüyorum. Ter içinde uyanıyorum. İçtiğim zaman hiç olmazsa külçe gibi uyuyorum.</p>

  <p class="calibre2">Tabanca işini ne yapacağımı bilemiyorum. Kentte bir tanıdığım var, belki bir şeyler&nbsp;yapabilir. Ama oraya kadar gitmem gerek. Bakalım.</p>

  <p class="calibre2"><span class="bold">Katilin Günlüğü</span></p>

  <p class="calibre2">Yağmur durmak bilmiyor. Bugün Jeanie'yi kente götürdük. Alışveriş yapacaktı, biz gittiğimiz için onu da götürdük.</p>

  <p class="calibre2">Babamın bürosunun önünden geçtim, kapıyı çaldım, kimse yoktu. Dışarıda&nbsp;randevuları olmalı.</p>

  <p class="calibre2">Hepimiz çeşmede buluştuk. Mark işten dönüyordu. Clark antrenmandan, Stark dersten, Jack konservatuardan. Hep birlikte gezmeyi seviyoruz. Güzel bir ekip oluşturuyoruz. Sağlam bir ekip.</p>

  <p class="calibre2">Kızlar sık sık bize bakıyor. Mark ve Jack biraz çekiniyor ama Clark ile Stark'ın hoşlarına gidiyor. Clark, çıplak kızlı dergileri okuyor, Stark'ın bir kız arkadaşı var bile. Mark ara sıra patronun sekreteri ile bir şey içmeye çıkıyor. Jack müzik öğretmenine âşık. Aramızda kızlardan pek söz etmeyiz.</p>

  <p class="calibre2">Ciddi bir aileyiz. Gazete, polisin iz üstünde olduğunu yazıyor. "Sadist katilin izi&nbsp;üstünde..." Sadist katilin keyfi yerinde, teşekkürler.</p>

  <p class="calibre2">Jeanie kente ne yapmaya gitti acaba? Dönüşte, sıkı sıkı tuttuğu kahverengi bir paket vardı elinde. Belki de içki almıştır. Onun gibileri genellikle çok içer. Sonra da zırvalarlar. Çok konuşurlar. Ama Jeanie'nin bunu yapacağını sanmam. Camdan bir şey gördüğünü sanmıyorum. Başını belaya sokmayacak kadar kurnaz. Onun gibi pis bir hırsız için fazlasıyla kurnaz. Hırsız ve casus, iki pis huy. Şırfıntı Jeanie! Bu kadarı da fazla!</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Oğlanlar evde değil. Odalarına gittim ve kâğıtlarını karıştırdım. Yazıları defterdekine uymuyor. Anlamıyorum. İyice baktım, yazıların hiçbiri uymuyor. Yazısını değiştirmiş olmalı.</p>

  <p class="calibre2">Kendimi daha iyi hissediyorum çünkü Joe'dan silah aldım, ücretimin üçte ikisini verdim, ama olsun, yastığımın altında dolu duruyor. Bir de psikoloji kitabı aldım, okuması zor, okumuş insanlara göre. Ne olursa olsun, bir-iki bölüm okuyacağım, belki yardımı dokunur. İşte şimdi karşıma çıkabilirsin, itoğlu!</p>

  <p class="calibre2">...............</p>

  <p class="calibre2">Kitap müthiş. Kaçıkların bazen çift kişilikli olduklarını öğrenmiş bulunuyorum, yani kafalarında, birbirinden habersiz iki kişi yaşıyor. Bu ona pek uymuyor çünkü katil olduğunu ve doktorun oğlu olduğunu biliyor. Bir de, delilerin normal yaşamlarındaki yazıları ile delirdiklerindeki yazıları farklı olurmuş; bir çeşit "buhran yazısı". Bu bilgiyi kutlamak için silme dolu bir kadeh cin içtim. Beni ısıtıyor. Uykudan bayılacağım.</p>

  <p class="calibre2">Azıcık başım dönüyor.</p>

  <p class="calibre2">Hiç kuşkusuz, eğitim güzel şey, öyle değil mi kızım Jeanie?</p>

  <p class="calibre2">Zaten üniversiteye gitmiş olsaydın, âlemin kirli çamaşırlarını yıkamak için üç kuruşa&nbsp;çalışmazdın. Gazete, soruşturmacıların iz üstünde olduklarını yazıyor. "Sadistin izi üzerinde!" Yağmur sinirimi bozuyor. Oğlanlar olmadığı zaman ev sakin. Sırtıma bir tabancanın dayalı olduğu duygusuna daha az kapılıyorum. Konsere gittiler. Banliyöde, bir rock zırıltısı mı ne...</p>

  <p class="calibre2">Nasıl olduysa doktor evde. Doktorlukla ilgili bir şey okuyor. Hanım Clark için iğrenç&nbsp;hardal rengi bir şey örüyor.</p>

  <p class="calibre2">Sanırım her şeye baştan başlamam gerek. Muhakkak bir hata yapmış olmalı. Onu&nbsp;gözlemem, bir de dikkatli olmam yeter.</p>

  <p class="calibre2"><span class="bold">Katilin Günlüğü</span></p>

  <p class="calibre2">Clark maçı kazandı. Bunu kutlamak için babam bize konser bileti aldı. Dün akşam gittik. Fena değildi. Hoşlandık. Hoş kızlar tavladık. Ama Clark yorgundu, sonra çalışması gerekiyordu, onun için daha ileri gitmedik. Jack'in de sabah erken dersi vardı. Ben ise kızlara boş veriyorum. Bu işin ilginç yönü yok. Yumuşak etlerini mıncıklamanın neresi hoş, anlamıyorum. Seni, sevgili küçük defterim, kat kat yeğlerim. Sen hiç olmazsa uysal, tatlı ve serinsin.</p>

  <p class="calibre2">Sana istediğimi söylerim, sıkarım, okşarım, istersem yırtarım, elimde buruştururum, dilimi sürterim, şeyime sürterim... olana kadar. Sen kızlar gibi ıslak değilsin, bana oyun oynamaya kalkışmazsın. Sen, çok sevimli küçük bir kardeş gibisin, sen benimsin.</p>

  <p class="calibre2">Koridorda biri var. Annemin ayak sesleri. Clark'a hardal rengi bir kazak örüyor. Yemek hazır olana kadar, her birimiz odalarımızdayız. Tabii Jeanie gecikti, yine olmadık saatlerde yiyeceğiz.</p>

  <p class="calibre2">Dün gece Karen'ı rüyamda gördüm. Odam kan içindeymiş. Çok soğukmuş, yerler buz tutmuş. Annem ağlıyordu. Babam bir kılıçla beni öldürmek istiyordu. Bir de Jeanie vardı, kötü bir çocuk olduğumu söylüyor ve kandan kıpkırmızı kesilmiş bluzunun altında bir şey gösteriyordu. Boynunun damarlarının attığını görüyordum. Uyandım.</p>

  <p class="calibre2">Jeanie yemek hazır diye bağırıyor. İniyoruz.</p>

  <div class="mbppagebreak" id="calibre_pb_4"></div>
</body>
</html>
