<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Doktor March'ın Dört Oğlu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos302187"></p>

  <p class="calibre2"></p>

  <p class="calibre9"><span class="calibre5"><span class="bold">XV. Nakavt</span></span></p>

  <p class="calibre6"><span class="bold">Katilin Günlüğü</span></p>

  <p class="calibre2">Eşsiz! İnanılmaz! Her şey, öngörüldüğünden iyi yürüdü. Hapı yuttu! Ayvayı yedin! Yazamayacak kadar heyecanlıyım. Artık işini bitireceğim. Tüm bu kâğıtları da yakacağım. Şarkıdaki gibi: "Ölü yapraklar kürekle toplanır - Jeanieler de öyle..." Oyun bitti.</p>

  <p class="calibre2"><span class="bold">Jeanie'nin Günlüğü (Teyp)</span></p>

  <p class="calibre2">İmdat... imdat... hastayım ben... konuşacak gücü zor buluyorum, kapı kilitli. Kapının arkasında olduğundan eminim, tetikte, bekliyor, bayılmak istemiyorum, kendimi o kadar kötü hissediyorum ki...</p>

  <p class="calibre2">Yemekte beni sofraya oturttular, doktor şarap ikram etti, çok sert bir şaraptı, sonra da&nbsp;şampanya ile likör. "Haydi Jeanie," diyordu, "haydi kendinizi koyuvermeyin, biz&nbsp;yanınızdayız"; ve durmadan bardağımı dolduruyordu, bir daha, bir daha, korkuyorum, korkuyorum, karanlık, her yer karanlık, çünkü elektriği kestiler, evet fırtınadan elektrik kesildi ama aldırdığım yok, yine de gideceğim. Mektubu aşağıda bıraktım, diğeri üstümde, sıkıca tutayım, pulu yok ama yine de ulaşır, küçük plastik torbacığı almalı... "İçin, için." Vay canına, içtim de içtim! Soğuk iyi gelecek.</p>

  <p class="calibre2">Kapıyı tırmalıyor... tırmala, tırmala, kimin umurunda, açmayacağım, vakit yok, çanta&nbsp;nerede, çanta? Hiçbir şey görmüyorum, o kadar çok içmekle onlara iyi oyun ettim!</p>

  <p class="calibre2">Hiçbir şey yapamayacak durumda olduğumu sanıyordun. Yanılıyorsun meleğim, sarhoş olmaya alışığım ben, kendime hâkim olurum. Tam anlamı ile! Sorun... sorun, görme sorunu. Çift görüyorum, seçemiyorum, gözüm kararıyor. Şışşt, yüksek sesle konuşuyorlar, ne diyorlar? Konuşan doktor...</p>

  <p class="calibre2">Arabayı alıp kente gideceğini söylüyor, acil durum varmış...</p>

  <p class="calibre2">İşte şimdi pek az vaktim var, çünkü her şey bitti, araba yok, bitti, ne yapalım? O halde komisere telefon edip beni almalarını söylerim. Polis! Hırsızlık için aranıyorum, tehlikeliyim, çabuk, hapis, burada bir saniye bile durmamalı, ancak fırtınadan telefon kesildi, o halde kaçmak zorunlu, karda yürümek zorunlu...</p>

  <p class="calibre2">Gülüşmeler duyuyorum... insanlar gülüyor, insanlar şaka yapıyor, yüksek sesle gülüyorlar, gülen kim? Çabuk pencereye, yangın, hayır yangın yok, neler anlatıyorum ben?</p>

  <p class="calibre2"></p>

  <p class="calibre2">Beni sarhoş edeceklerini sandılar, zavallı ahmaklar... belki de uyuşturacaklarını... Merdivenlerden çıkıyor, gülerek merdivenlerden çıkıyor, kim var orada? Merdivenlerden çıkan kim? Kapının ardında gülen kim? Kurt, kurt orada, acele etmeliyim, aklımı başıma toplamalıyım, birisi tokmağı çeviriyor, kapı kilitli, biri tokmağı çeviriyor, biliyorum, deli değilim!</p>

  <p class="calibre2">Beceremeyeceğim, aşağıya düşeceğim, karın içinde soğuktan öleceğim, çarşaf, çarşafa iyi tutunmalı, kapıyı tekmeliyor, vur bakalım, vur, ben yola çıktım bile, senden daha kurnazım köpek soyu!</p>

  <p class="calibre2">......................</p>

  <p class="calibre2">İşte, aşağıdayım. Soğuktan nefesim kesildi; şimdi daha iyiyim, artık içimden kusmak gelmiyor, daha iyi görüyorum, ama kar o kadar kalın ki... ben... penceremde biri var, penceremde birini görüyorum, iyi ki indim, yoksa beni öldürecekti, bahçe kapısı, ben... üşüyorum... nerede şu kapı, kimse yardıma gelmeyecek mi? Kimse bana yardım etmeyecek mi? Kapıya doğru koşmalı... Ay!</p>

  <p class="calibre2">Canım acıyor. Acıyor. Göğsüm acıyor, her yan simsiyah, kan... kar çok soğuk, karın içindeyim, karın içinde yatıyorum, içimde bir sıcaklık... sıcak... parmaklarımdan akıyor... adil değil, kaybetmek olmaz, adil değil, oyun dengesiz, Baba... benim kabahatim değil... gidiyorum... hayır, istemiyorum, gürültü var, yüzüm kar içinde, ses yanıbaşımda, biri geliyor, gelen o!</p>

  <p class="calibre2">Artık öğrenebileceğim... bir gülüş... O, soluyor, sonunda bileceğim, öleceğim, istemiyorum, bana bir şans daha verin... Salak, beni karda bulacaklar, intihar etmediğimi anlarlar, seni tutuklarlar, asarlar, asarlar!</p>

  <p class="calibre2">Orada arabanın yanındalar, çağırmalı, seslenmeli, çabuk, fırtınadan duyulmuyor,&nbsp;bırak beni pis herif, bırak beni! Orada doktor ile birlikteler, AMA OLANAKSIZ, onlar...</p>

  <p class="calibre2">"Güle güle Jeanie, umarım yeniden dirilişe inanıyorsundur!"</p>

  <p class="calibre2">Demek bu yüzden Sharon diyordu ki... ne aptalım, hep aptaldım, hep bildim, ama artık çok geç, güle güle Jeanie, güle güle... sokağa kadar gidebilseydim... bir işe yaramaz. Hapı yuttum, yuttum...</p>

  <p class="calibre2">∗</p>

  <p class="calibre2">28 Aralık sabahı, 31 yaşındaki hizmetçi Jeanie Morgan, odasında ölü bulundu. Genç&nbsp;kadının tabanca ile kendini göğsünden vurduğu sanılıyor.</p>

  <p class="calibre2">Yapılan soruşturma sonunda, kendisine suç duyurusunda bulunulacağı için intihar ettiği anlaşıldı. Gerçekten de Morgan, kapıyı zorlayarak hırsızlık suçundan aranıyordu,&nbsp;ayrıca alkollüyken altı aylık bir bebeğin ölümüne yol açtığından şüpheleniliyordu.</p>

  <p class="calibre2">Jeanie Morgan, olayın meydana geldiği küçük kentin mezarlığına gömüldü. Defin, korkunç bir kar fırtınası altında yapıldı ve yanında çalıştığı aile tarafından alınmış olan siyah meşe ağacından tabut, Doktor March'ın dört oğlu tarafından taşındı.</p>

  <p class="calibre2"></p>

  <p class="calibre2">Defin sırasında yerel gazetenin muhabiri tarafından çekilmiş pek çok resim mevcut. Resimlerde, doktor, karısı ve dört oğul karın altında başları öne eğik, cenaze duasını dinlerlerken görülüyor.</p>

  <p class="calibre2">Resimlerden birinde, garip şey, doktor, karısı ve oğulları hep birden başlarını&nbsp;kaldırmış objektife bakıyorlar. Yanılma payı bir yana, sanki hepsi gülümsüyor.</p>

  <div class="mbppagebreak" id="calibre_pb_17"></div>
</body>
</html>
