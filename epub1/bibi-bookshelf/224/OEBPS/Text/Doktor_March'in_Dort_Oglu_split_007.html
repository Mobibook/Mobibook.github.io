<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Doktor March'ın Dört Oğlu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos83612"></p>

  <p class="calibre2"></p>

  <p class="calibre9"><span class="calibre5"><span class="bold">V. Deneme</span></span></p>

  <p class="calibre6"><span class="bold">Katilin Günlüğü</span></p>

  <p class="calibre2">Annem, babamla yatmaya gitti; bu akşam neler yapacaklarını tahmin ediyorum. Birbirlerine dokunup öpüşeceklerdir ve belki, yo hayır bunu düşünmek istemiyorum, ellerim nemli, pijamamın pantolonuna siliyorum, tam... şeyimin yanıbaşına. Dokunmamak gerek, sonra canım çiş yapmak ister.</p>

  <p class="calibre2">Tiyatrodaki sarışını tanıdığımı bilmiyorlar. Onu buraya getirmek de iyi cesaret! Artık&nbsp;babamın onunla yaptığı şeyden eminim. Annem bir bilseydi.</p>

  <p class="calibre2">Karın yağışını seyrediyorum. Çok güzel. Bu hafta gidip çam ağacı bakacağız. Sharon&nbsp;geldiğinde her şey mükemmel olmalı.</p>

  <p class="calibre2">Koridorda dolaşıp kapıları dinlemek, azıcık orayı burayı karıştırmak istiyorum. Gece dolaşmayı seviyorum, sanki başka bir evmiş gibi: Babamın çalışma odasında kâğıtların bulunduğu ev, mutfakta bıçakların durduğu ev, kapalı kapılar evi, horultuların, çatırdayan merdivenin, gıcırdayan döşemenin evi.</p>

  <p class="calibre2">Sanki vampirlerin evi gibi ve törenleri yöneten benim, ayinlerin yöneticisi, kara ayinlerin başpapazı da benim. Rüzgâr pencereyi zorluyor, pencereyi zorladığını görüyor ve ona gülümsüyorum.</p>

  <p class="calibre2">Karar verildi, gidip dolaşacağım. Bilinmez. Bazen açık kalan bir kapı vardır, ihtiyatsızca. Bazen gecenin geç saatinde dolaşan ve asla evine dönmeyen bir çocuk vardır ya da bacaklarınıza aptalca sürtünen bir kedi. Dışarı çıkmam gerekirse diye yanıma bir kazak alıyorum. Yün çorap giyiyorum, ne renk olduğunu söyleyemem ama çok güzeller, hepimizin ayrı renkte çorabı var, annem ördü.</p>

  <p class="calibre2">Hoş bir gezinti. Sessiz. Dikkatli. Pusuda. Kim olursanız olun buralarda sakın&nbsp;kaybolmayın çünkü ben uyanığım ve bekliyorum, sizi bekliyorum.</p>

  <p class="calibre2">...............</p>

  <p class="calibre2">Saat 5. Casusa bir sürpriz hazırladım. Çalışma odasının dolabında bulduğum şey sayesinde. Gidip hemen yatacağım. Dondum. Kapısı kapalıydı. Şansım yokmuş. Usturayı yerine koydum.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2"></p>

  <p class="calibre2">Bir yaprak gibi titriyor ve her şeyi eğri büğrü yazıyorum. Ömrümde bu kadar korktuğumu hatırlamıyorum. Birisi bu defteri bulursa, bu titrek ve kargacık burgacık satırlara şaşmasın. Ama bu sefer gerçekten korkuyorum. O kadar korkuyorum ki hemen yazamıyorum. Önce dün geceden söz edeceğim.</p>

  <p class="calibre2">Dün gece geçen seferki gibi kapının arkasında bir şey hissettim, sıçrayarak uyandım. Kapı tokmağı usulca dönüyordu. "Dikkat, tabancam var," dedim. Alçak sesle ama belirgin biçimde söyledim. Ve bir ses, kapının ardında bir ses, "Seni yine de öldüreceğim," dedi. Usulca söyledi: "Seni yine de öldüreceğim." Kapıya atıldım, neden bilmem, delilik; kapıyı açtım. Hiçbir şey yoktu, sadece koridorda bir koku... tuhaf bir koku. Sidik kokusu.</p>

  <p class="calibre2">Bu, gece olanlar.</p>

  <p class="calibre2">Bu sabah kahvaltıdan sonra yukarı çıktığımda, hepsi gitmişti. Yani gittiklerini sanıyordum. Mantoyu kaldırdım, astarın içine baktım, yaprak tomarını çıkardım. Koca bir tomar olmuş. Yere çömeldim, dolabın yanına, kulağım kirişte, ama kocakarı şarkı söylediğinden, nerede olduğunu anlayabiliyordum.</p>

  <p class="calibre2">Okurken, birdenbire bir soluk hissettim. Bir nefes. Sırtımda bir nefes. Ağır. Soluk soluğa. Donup kaldım ve cebimdeki tabancanın emniyetini kaldırdım. Kımıldamamalı. Sert hareketlerde bulunmamalı. Arkamda, bıçağı kaldırıyor, tabancayı çıkartıyorum, arkama dönüyorum. Kimse yok. Banyoya gidiyorum, tekmeyle kapıyı açıyorum, kapı duvara çarpıyor, kimse yok. Ama soluğu duymaya devam ediyorum. Soluğu duymaya devam ediyorum!</p>

  <p class="calibre2">Alet elimde odaya dönüyorum. Başucu masasının üstünde çalar saat ile kocakarının uyku hapları var. Yatağa bakıyorum, püsküllü yatak örtüsü... yere kadar inen pembe püsküllü yatak örtüsü olan büyük yatağa.</p>

  <p class="calibre2">Şimdi nefes daha hızlı, daha kısa. Sanki kendini... gibi ya da korkuyormuş gibi. Yatağın kenarında ayakta duruyorum. Şu örtüyü kaldırmam gerek, mutlaka kaldırmalıyım. Sonunda öğrenmiş olacağım. Usulca yaklaşıyorum, oynadığı nasıl bir oyun? Kahrolası, ne tezgâhlıyor? Örtüyü kaldıracak yürek nerede? Elimi uzattım, öyle duruyorum. Nefes sese dönüşüyor, fısıldayan bir ses, geceki ses, adımı defalarca söyleyen, geceki tatlı ve tehdit edici ses: "Jeanie, Jeanie gel," diyor. Tuhaf bir ses duyuyorum, birbirine çarpan dizlerimin sesi olduğunu anlıyorum. "Acele et. Sabırsızlanıyorum. Ha, ha, ha." Şimdi de alay ediyor, pis bir sırıtış, tükürüklü bir gülüşe dönüşen, öksürüğe benzeyen ihtiyar adam gülüşü.</p>

  <p class="calibre2">Sırttan yatağa bakıyorum, kasabın klaksonu geliyor sokaktan ama burada gürültü yok,&nbsp;sonra başka bir şeyin daha farkına varıyorum, şarkı duymaz oldum, ev boşalmış sanki.</p>

  <p class="calibre2">Gülme sesi durdu, hiçbir şey duyulmuyor, bir basamak çatırtısı, dönüyorum, sonra acele yatağın yanına geliyorum. Birden tiz bir zil sesi. Elimde olmadan sıçrıyorum, olanca ağırlığımla yatağa çarpıyorum, yatak yerinden oynuyor. Halı çekilmiş, yatak yarı&nbsp;yarıya yerinden oynamış ama altında bir şey görmüyorum. Artık nefes yok. Hiçbir şey&nbsp;yok.</p>

  <p class="calibre2">Sadece hışırtı gibi bir şey. Belki de deliriyorum. "Jeanie!" Sıçrıyorum. "Jeanie, ne yapıyorsunuz? Neredeyse 11 oldu. Jeanie?" Tiz ses beynimi deliyor. "Kasap gelip gitti, Jeanie iniyor musunuz?" "Evet hanımefendi, geliyorum." Sesim amma da tuhaf, pürüzlü.</p>

  <p class="calibre2"></p>

  <p class="calibre2">"Geliyorum." Bu sefer daha yüksek. Hareket eden bir şey yok, birden fırlayıp örtüyü kaldırıyorum, yüzüme bir bıçak darbesi yemeye hazır olarak, ama bir şey yok. Sadece boşa dönen siyah ve gri şirin bir teyp.</p>

  <p class="calibre2">Titremem geçmedi. Teybi alıp indim. Neden aldığımı bilmiyorum. Aptalcaydı.</p>

  <p class="calibre2">Kimsenin bulmadığını sanabilirdi. Üstelik defterini okuduğumdan tam emin değil.</p>

  <p class="calibre2">Belki de araya hiç saç teli koymamıştır. Belki oyun oynuyordur, daha çok zevklenmek için. Bir şey bilmiyor, oynarken tesadüfen tahminde bulunuyordur, pek de inanmadan. Oysa şimdi, birinin teybi aldığını öğrenecek. Ama artık çok geç, hepsi döndü, gidip yerine koyamam. Odama sakladım, çamaşırların arasına.</p>

  <p class="calibre2">Sofraya geçmeye hazırlanıyorlar. Ellerini yıkıyorlar filan. Bir teyp. Dalga geçiyor. Bana aldırdığı yok. Çalışma odasında bulduğu demek ki buydu. <span class="italic">Misilleme olsun</span> diye, yazdıklarını almaya tereddüt ettim. Saçma ama aklıma gelen deyim bu: "Misilleme olsun diye." Aşağı ineceğim. Kapı çalınıyor.</p>

  <p class="calibre2"><span class="bold">Katilin Günlüğü</span></p>

  <p class="calibre2">Almış onu. Elimi yatağın altına uzattım. Hiçbir şey yoktu.</p>

  <p class="calibre2">Zavallı Jeanie, ne de korkmuş olmalısın! Sonun geldi sanmışsındır ama yanıldın. Hayatta çok şey hakkında yanılınır. Şimdi, sana ait olmayan bu teybi geri vermelisin, anladın mı Jeanie? Yerine koymalısın. Yarın Sharon geliyor. Evde her şey yerli yerinde olmalı. Sharon'u ağırlamak gerek. Bu teybi yerine koyarsan belki seni affederim.</p>

  <p class="calibre2">Bu sadece şakaydı Jeanie. Sevimli bir şaka. Yakında görüşürüz.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Hayır, yerine koymayacağım işte. Söz konusu değil. Büyük bir hata işledin pis gerzek, bunu ödeyeceksin. Çünkü şimdi elimde bir kanıt var. Bu evde bir kaçık olduğunun kanıtı.</p>

  <p class="calibre2">"Evet küçükhanım, elbette bu hiç hoş olmayan bir şaka, ama yine de şaka, öyle değil mi? Şaka yapan herkesi tutuklamaya kalkışırsak... Ha! ha! ha!" Umurumda değil. Bende kalacak.</p>

  <p class="calibre2">Neden bilmem ama Sharon'un gelmesine çok seviniyorum. Bir müttefik. Bütün&nbsp;bunları paylaşacağım biri. Buradan kurtulmama yardım edecek normal biri.</p>

  <p class="calibre2">Tuvalete gideceğim.</p>

  <p class="calibre2">...............</p>

  <p class="calibre2">Bu ara içkilerin bulunduğu yere de uğradım. İnsanın içini ısıtıyor. Küçücük bir&nbsp;kadehçik. O kadar.</p>

  <p class="calibre2"></p>

  <p class="calibre2">Doktorun inmesinden korktum, ama tıp dergisine dalmıştır. Doğrusunu söylemek gerekirse; iki kadehçik. Ne olmuş yani? Biraz rahatlamak hakkım. Ya benim yerimde siz olaydınız?</p>

  <p class="calibre2"><span class="bold">Katilin Günlüğü</span></p>

  <p class="calibre2">Jeanie'ye bir hediye aldım. Çok hoşuna gidecek. Yarın vereceğim. Öyle elden değil tabii. (El deyince, Jeanie'nin kirli elleri bire bir!) Bir yolunu bulurum. Biraz önce indiğini, sonra ağzını silerek çıktığını gördüm. İçki mahzeninde siftinmiş olmalı. Aralık duran&nbsp;kapıyı görmedi. Babamı gözetlemekten başka yere bakamıyordu. Budala. Baksaydı, bir&nbsp;meleğin gözleri gibi onu her yerde izleyen bir çift güzel mavi göz görürdü.</p>

  <p class="calibre2"><span class="bold">Jeanie'nin Günlüğü</span></p>

  <p class="calibre2">Bir hediye mi? Kestirmeden konuşmaya başladı. Endişeleniyorum. Laflayacak zaman yok, aşağıda bir araba durdu. Sharon olmalı. Taksiyle gelmiş.</p>

  <p class="calibre2">Tuhaf, taksiyi düşünmemiştim hiç. Ama taksi ile uzağa gidilmez ki. Üstelik&nbsp;meteliksizken. Sonra ardında iz bırakır.</p>

  <p class="calibre2">Tamam, iniyorum. Sinirliyim. Ağzım yapış yapış.</p>

  <p class="calibre2">...............</p>

  <p class="calibre2">Saat 3. Sharon nefis bir genç kız. Esmer, pırıl pırıl siyah gözleri var. İnce, uzun. Beni kibarca selamladı. Dudaklarının ucuyla halasını öptü, eniştesinin elini sıktı. Oğlanlar yoktu. Öğleyin geldiler. Sırılsıklam. Hepsi onu öptü. Biraz çekingendiler. Mark kolunun altında dosyasını tutuyordu, önemli kişi olduğunu göstermek için olacak. Clark, kızı tutup havaya kaldırdı, cüsseli bir hıyar olarak pazılarının gücünü kanıtlamak için. Doktor nazikti, o kadar. Pek bayılmış hali yoktu, karısının erkek kardeşinin kızı ne de olsa, belli oluyor. Oğlanlara iyice baktım: Dikkati çeken bir şey yok.</p>

  <p class="calibre2">Kız da onlardan hiçbirine karşı sert değil. Belki kazan işini unutmuştur. Ya da&nbsp;geçmişte kaldı diye düşünüyordur.</p>

  <p class="calibre2">Yeniden, "Belki şu, belki de bu" oyununa başlamayalım. Beni az buçuk çimdikle de&nbsp;rüya görmediğimi anlayayım. Jeanie, sen gerçek bir yazar oldun!</p>

  <p class="calibre2">Sakin bir aile yemeği. Karındeşen Jack, bakalım neler yumurtlayacak, bekleyelim.</p>

  <p class="calibre2">Karındeşen Jack... bu ad ona uydu... Düşündürücü. Şu küçük Jack... bak sen!</p>

  <p class="calibre2">Sharon ile konuşmanın da yolunu bulmalıyım. Ya benimle dalga geçerse? Kar durdu,&nbsp;hava güzel mi olacak ne?</p>

  <div class="mbppagebreak" id="calibre_pb_7"></div>
</body>
</html>
