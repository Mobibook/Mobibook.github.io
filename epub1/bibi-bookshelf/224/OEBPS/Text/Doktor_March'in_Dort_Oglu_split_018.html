<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Doktor March'ın Dört Oğlu</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos308732"></p>

  <p class="calibre2"></p>

  <p class="calibre9"><span class="calibre5"><span class="bold">Son</span></span></p>

  <p class="calibre6">Alacakaranlıkta yüzüne hafif bir ışık vuran adam gülümsüyordu. Masaya koymadan önce dosyaya parmaklarıyla hafifçe vurdu. Sordum:</p>

  <p class="calibre2">"Siz ne düşünüyorsunuz?"</p>

  <p class="calibre2">Hemen cevap verdi:</p>

  <p class="calibre2">"Tamamiyle saçmalık olduğunu düşünüyorum. Bu kızın ölümünde Doktor March'ın dört oğlunun bir payı olmadığı açık. Söylesenize, bunu nereden buldunuz?"</p>

  <p class="calibre2">"Bir arkadaşım gönderdi. Neden saçma diyorsunuz?"</p>

  <p class="calibre2">Parmaklarını çatırdattı:</p>

  <p class="calibre2">"Çünkü Doktor March'ın oğulları yoktu. Ne bir, ne iki, ne beş. Çoktan öldüler. Jeanie hizmetçileriydi. Sadık ama dengesiz bir kız. İleri derecede alkolik... Bir sabah hep birlikte göle paten kaymaya gitmişlerdi... göl buz tutmuştu. Jeanie içkiliydi... çocukları unuttu. Gölün yasaklanmış kısmına oynamaya gittiler. Buz kırıldı. Beş çocuk, güzel beşizler... biliyor musunuz, beşiz çok ender olur. Sanırım on yaşındaydılar, boğuldular.</p>

  <p class="calibre2">"Sonra hiçbir-şey eskisi gibi olmadı. Zavallı Bayan March... ve doktor, bir tuhaf oldular, ama Jeanie için durum daha da ağır idi. Sanırım bozuk kafası, bu suçluluk duygusuna dayanamadı. Çılgınlığı ile, çocukların yaşamaya devam ettiklerini hayal etti, kendisini tehdit ettikleri gibi bir masal uydurdu ve öldürmeye başladı ve bu böyle sürüp gitti..."</p>

  <p class="calibre2">"Bu biraz zorlama bir öykü değil mi? Yani hepsi mi yalan?"</p>

  <p class="calibre2">"Hepsi. Üstelik yazıları kıyaslayın... Zaten insan beyninden çıkma her şey zorlama&nbsp;değil midir?"</p>

  <p class="calibre2">Onayladım. Tamamiyle haklıydı. Tatmin olmuş bir ifade ile koltuğuna gömüldü. Hava ılıktı. Akşam oluyordu. <span class="italic">Dedektif Hikâyeleri</span> adına çıkmış basın kartımı cüzdanıma yerleştirdim ve kalktım. Dışarıya çıkmadan önce elimle selam verdim ve usulca:</p>

  <p class="calibre2">"Hoşça kal Zacharias," dedim.</p>

  <p class="calibre2">Cevap vermedi.</p>

  <p class="calibre2">Yükselmeye başlayan ayın ışığında parlayan yüzüne baktım. Sabit bakışlı gözleri pırıl pırıldı. Kırmızı ağzı yırtıcı bir sırıtmayla gerilmiş, dişleri ortaya çıkmıştı. Elleri titriyordu.</p>

  <p class="calibre2">Doktor Smith'e döndüm. Omuzlarını silkti:</p>

  <p class="calibre2">"İşte; ağzından alabildiğimiz bu kadar," dedi.</p>

  <p class="calibre2">"Oysa ne kadar sakin görünüyor."</p>

  <p class="calibre2">"Görünüşe bakmayın. Son derece tehlikeli. Onunla yalnız kalmaya gelmez."</p>

  <p class="calibre2">Şaşırmıştım:</p>

  <p class="calibre2"></p>

  <p class="calibre2">"Yani gerçekten...?"</p>

  <p class="calibre2">"Gerçekten öldürdü mü? Evet, yirmiden fazla insanı, üstelik de canavarca öldürdü...&nbsp;şu Jeanie Morgan da dahil, zavallı kızcağız, bir şeylerden kuşkulanan yalnız o oldu! Bant&nbsp;kayıtlarını dinlediniz mi? Ne kargaşa!"</p>

  <p class="calibre2">Gözlerimi solgun yüzünden ayıramıyordum bir türlü.</p>

  <p class="calibre2">"Günlüğünü de okudum. Katili bulamazdı, onu ölmüş sanıyordu. "</p>

  <p class="calibre2">"Sırası ile kardeşlerinin kimliğine bürünüyordu, böylece istediği gibi, kendi kimliği ortaya çıkmadan, dolaşabiliyordu. 4x100 bayrak yarışının pek incelmiş değişik bir biçimi... Bu yüzden evdeki yemekler azalmaktaydı: Sofraya oturamadığı zamanlar, geceleri gizlice yiyordu. Ortalara çıkabilmek için, kardeşlerden birinin ona yerini vermeye razı olması gerekiyordu. Saç biçimini, giysilerini değiştirip, o kimliğe bürünüyordu. Ama kişisel bir yaşantıya sahip olamıyordu. Başkaları için yazılmış roller oynayabiliyordu sadece. Öldürme krizi tuttuğu zamanlar dışında."</p>

  <p class="calibre2">"Dördüzlerinin" arzusuna kalmış bir mahpus hayatı yaşamasını, gözlerimin önüne getirmeye çalıştım. Hasta kafasına kin ve nefret dolmuş olmalıydı. Not defterimin bir sayfasını çevirdim:</p>

  <p class="calibre2">"Evde nasıl saklanıyordu?"</p>

  <p class="calibre2">"Annesinin odasına bitişik yüklük gibi bir yerde yaşıyordu. Oraya dolabın içinden geçilmekteydi."</p>

  <p class="calibre2">Bu elleri kanlı delinin, sabit sırıtışı ile dolabın dibinden zavallı Jeanie'yi izlediği düşüncesi, sırtımı ürpertti. Ona dokunacak kadar yakınına geldiğini düşünmek...</p>

  <p class="calibre2">Doktor Smith devam etti:</p>

  <p class="calibre2">"O küçük kızın diri diri yakılması ve birtakım başka sadistçe olaylardan sonra, annesi anormal olduğunu fark edince, yakalanmaması ve ömrünü tımarhanede geçirmemesi için onu saklamaya karar verdi. Onu korumak için her şeye razı idi, belki de doğarken ölüm tehlikesi geçirdiği için. Bu yüzden de göldeki kazayı uydurdular: Sözde, gölün buzları erimeden cesede ulaşmak olanaksızmış ve eridikten sonra da akıntıyla gitmişmiş. Ancak bütün bunları hizmetçi Morgan bilmiyordu. Boş bir tabut gömmüşlerdi ve Zack gizli yaşamına başlamış oldu."</p>

  <p class="calibre2">"Neden Jeanie Morgan'ı yanlarına aldılar öyleyse?"</p>

  <p class="calibre2">"Bayan March kalp krizi geçirdiği için. Ona bir yardımcı gerekiyordu. Biraz hünerle, Jeanie'nin evde bir kişinin daha yaşadığını anlamayacağını düşündüler. Zack'in bir günlük tutma saplantısı olduğunu ve Jeanie'nin bunu keşfedeceğini bilmiyorlardı. Jeanie'nin gelişi Zack için büyük darbe oldu. O güne kadar dış dünyaya karşı ölü idi, oysa şimdi aile içindeki yaşamı da duracaktı. Bu da ruhsal durumunun büsbütün bozulmasına yol açtı, öldürme itkilerinin artması da bu yüzden. Kardeşleriyle onca bütünleşmiş olması, sadece onlar aracılığı ile yaşadığı içindi. Zaten Jeanie'ye, 'Ben yokum,' diye yazmıştı."</p>

  <p class="calibre2">"Kardeşler ne oldu?"</p>

  <p class="calibre2">"Zack'in yaptıklarını bilmediklerini söylediler. Onun biraz rahatsız olduğunu&nbsp;sandıklarını ileri sürdüler. Beraat ettiler. Doktor ve karısı intihar etti. Doktor kendini astı, karısı uyku ilacı aldı. Aslında Emniyet Müdürü Lucas -o tarihte komiserdi- onu kıstırmış olmasaydı, sonuna kadar devam edecekti. Hizmetçi Morgan'ın davranışlarını, ayrıca cinayetlerin peş peşe ve onların yanında işlenmesini kuşkulu bulmuştu. Tabii defterler ve bant kayıtları henüz eline geçmiş değildi..."</p>

  <p class="calibre2">Sözünü kestim:</p>

  <p class="calibre2">"Onlar neredeydi?"</p>

  <p class="calibre2">"Doktor kendini astıktan sonra bürosunda buldular.,. Oğlunu sonuna kadar korumaya kalkışmış olmalı ama onları neden yok etmediğini bilemiyorum. Ancak Lucas bunları bulduğu için Zack'i yakalamış değil. Onu kıstırdıysa yine zavallı Jeanie sayesinde oldu.</p>

  <p class="calibre2">"Jeanie'nin pencereden kaçtığı ve Zack tarafından vurulduğu o gece, kızcağız yine de komiser Lucas'a haber vermenin bir yolunu bulmuştu. Üzerinde komisere yazılmış bir mektup vardı ve Zack'in eline geçmişti. Ama aynı zamanda plastik bir torbacığın içine koyduğu yazılı bir kâğıt parçası da vardı, tıpkı hapishanelerde veya okullarda haberleşmek için kullanılanlar gibi. Bakın, bir kopyası burada."</p>

  <p class="calibre2">Bana bir kâğıt parçası uzattı, çabucak okudum:</p>

  <p class="calibre2"><span class="italic">Komiser Lucas'a,</span></p>

  <p class="calibre2"><span class="italic">Bunu okuduğunuzda ölmüş olacağımı düşünmekten pek hoşlanmıyorum ama ne</span> <span class="italic">yapalım, hayat bu!</span></p>

  <p class="calibre2"><span class="italic">Mektup kutusu olarak midemi kullanmak pek kibar bir davranış değil biliyorum, ne</span> <span class="italic">var ki katilin ulaşamayacağı tek yer orası.</span></p>

  <p class="calibre2"><span class="italic">Artık intihar olmadığını biliyorsunuz.</span></p>

  <p class="calibre2"><span class="italic">Öcümü alın.</span></p>

  <p class="calibre2"><span class="italic">Elveda, gitmem gerek.</span></p>

  <p class="calibre2"><span class="italic">Jeanie</span></p>

  <p class="calibre2">Kısa bir süre Jeanie Morgan'ın hemen yanı başımda olduğu izlenimine kapıldım, sonra bu izlenim yok oldu. Kâğıdı Doktor Smith'e iade ettim, doktor devamla:</p>

  <p class="calibre2">"Jeanie öleceğini anlayınca torbacığı yuttu. Yeryüzünde, adli tıp doktorları kadar titiz postacı bulamazsınız. Ha, ha, ha! Ona bakın. Çok yakışıklı değil mi? Gülümsüyor, sakin, terbiyeli... Katıksız deliliğin sakin yüzü. Cehennem gülüşü..."</p>

  <p class="calibre2">Dikiz deliği, alacakaranlıkta hiç kıpırdamadan usulca ilahi mırıldanmakta olan karaltısının üzerine kapandı.</p>

  <p class="calibre2">Dışarıda yaz vardı. Sırtıma saplanmış cani bakışların etkisinin kurtulmak için derin bir nefes aldım, dünya bana yeniden sıcak, şen ve canlı göründü.</p>

  <p class="calibre2">Artık gidebilirdim. Gazeteye yazacağım yazı hazırdı.</p>

  <div class="mbppagebreak" id="calibre_pb_18"></div>
</body>
</html>
