<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Ana Tanrıça Şeytan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_32" id="id_Toc398718532">ZAVALLI HAVVA</p>

  <p class="block_28" id="id_Toc398718533">1. Üç “Has İsimli” Tanrı</p>

  <p class="block_16">Evrenin bölünmesinin Yahudilik öncesi dinlerdeki anlatımını inceledik. Şimdi bu konunun Tevrat’ta söz edilişine göz atalım istiyorum. Doğrusu öyle garip noktalar var ki Tevrat’ta, öğrenmeden geçen çok şey kaybeder...</p>

  <p class="block_16">Öncelikle Türkçe <i class="calibre2">Tevrat’</i>ta tanrı sözcüğünün karşılığı olarak kullanılmış, İslam’ın tanrısının adı olan Allah sözcüğünü kullanmayacağım; çünkü öncelikle Allah, kendi içinde çok şey ifade eden bir isim olmasının ötesinde İslam dininde ortaya çıkmış bir has isimdir. Diğer yandan Allah’ın, Tevrat’ın tanrısı ile benzerliği de tartışmalıdır. Ve son olarak Kuran Hz. Muhammed’e vahiy olarak yazdırıldığı halde, Tevrat insanlar tarafından kaleme alınmış bir kanun kitabıdır. Zaten orijinal Tevrat’ta tanrı yerine kendine özel bir isim kullanılmışken bu ismi neden özgün bir isim olan Allah ile karıştırılmıştır bilinmez.</p>

  <p class="block_16">İlginçlik ilk önce bu isim konusunda başlamaktadır, çünkü tanrı Tevrat’ın giriş bölümü olan Tekvin bölümünde karşımıza üç ayrı isim ile çıkar: Elohim, Yahweh, Yahweh Elohim... Bu noktada hemen Elohim adının Türkçe’ye Allah; Yahweh’in Rab, Yahweh Elohim’in ise Rab-Allah olarak tercüme edildiğini (özel isim nasıl olur da tercüme edilir diye lütfen sormayın) belirteyim. Tekvin 1. bap’ta ve 2. bap, 3. ayete dek tanrının adı Elohim’dir. 4. Ayetten, 3. babın sonuna kadar ve tüm 3. bap boyunca ise Yahweh Elohim. Tanrı 4. bapta ise Yahweh adını alır.</p>

  <p class="block_16">Nedendir bu durum peki?.. İlerki sayfalara dek beklemenizi öneririm.</p>

  <p class="block_16">Şimdi Tekvin bölümünü en baştan incelemeye koyulalım, kimi göz ardı edilmiş noktaları söylemeye başlayalım. Bu arada belirteyim ki Elohim yerine Tanrı, Yahweh yerine efendi ve Yahweh Elohim yerine efendi-Tanrı sözlerini kullanacağım.</p>

  <p class="block_16">“1: Başlangıçta Tanrı gökleri ve yeri yarattı. 2: Yer ıssız ve boştu; ve enginin yüzü üzerinde karanlık vardı; ve Tanrının Ruhu sular üzerinde hareket ediyordu”. <i class="calibre2">Tevrat</i>, Tekvin bap 1.</p>

  <p class="block_16">Okuduğumuz gibi Tanrının gökleri ve yeri yarattığı söylendikten sonra engininin yüzü üzerinde karanlık olduğundan söz edilmekte; ama engini yarattığından değil. Yani engin -ya da önceki bölümlerde anlattığım gibi- ulu deniz, dişiliğin arketipsel hali Binah; kimi inançlara göre dişi tanrıça, tanrı gökleri ve yeri yaratırken zaten var. Öte yandan Tanrının ruhu -yarattığından söz edilmeyen- bu sular üzerinde de hareket etmekte. Eşdeyişle, sular ve engin aynı kavramın iki ayrı şekilde söylenişi ise, Tanrının yaratmadığı bir gerçek var demektir; oysa sular ve engin birbirinden farklı iki ayrı nosyon ise Tanrının yaratmadığı iki kavramın bulunduğu öne sürülebilir.</p>

  <p class="block_16">Bu arada önceki sayfalarda değindiğim bir noktanın bir kez daha altını çizmek istiyorum: Anımsayacağınız gibi diğer mitolojilerde “sonradan çıkma” bir tanrı ile yaptığı savaşı kaybeden ilksel ana tanrıça hep kaotik sular olarak nitelenmekteydi. Ve son olarak İbranice Tevrat’taki karanlık sular ve “derinler” sözcüğünün karşılığı olan “tehom” fonetik olarak Tiamat’ı andırmakta.</p>

  <p class="block_16">3, baptan itibaren <i class="calibre2">Tevrat</i>, Tanrının evreni nasıl yaratmaya başladığını anlatmaya koyulur. Tabii ki engin ve deniz dışında kalan evreni... çünkü onlar zaten vardır!</p>

  <p class="block_16">Tanrının “yaratma” sürecini anlatan satırların sürekli bölmekten söz etmesi; bir diğer deyişle Tanrının “bölerek” yaratması kanımca başka bir garipliktir; çünkü Tanrı yaratış süreci olan altı günün dördünde her bir şeyi sürekli böler!</p>

  <p class="block_16">Okumaya devam edelim:</p>

  <p class="block_16">“3 Ve Tanrı dedi: Işık olsun; ve ışık oldu. 4 Ve Tanrı ışığı karanlıktan ayırdı. 5 Ve Tanrı ışığa gündüz, ve karanlığa gece, dedi. Ve akşam oldu ve sabah oldu, bir gün”. <i class="calibre2">Tevrat</i>, Tekvin, l.bap:</p>

  <p class="block_16">İlk günde ışık ile karanlık birbirinden ayrılıyor.</p>

  <p class="block_16">6 Ve Tanrı dedi: suların ortasında kubbe olsun, ve suları sulardan ayırsın. 7 Ve Tanrı kubbeyi yaptı, ve kubbe altında olan suları, kubbe üzerinde olan sulardan ayırdı; ve böyle oldu. 8 Ve Tanrı kubbeye gök, dedi. Ve akşam oldu ve sabah oldu, ikinci gün.</p>

  <p class="block_16">Anlaşıldığı gibi, ikinci günde Tanrının yaratmadığı sular, Tanrının yarattığı gök kubbe ile birbirlerinden ayrılıyorlar. Hemen iki eski kitaptan iki alıntı yapayım:</p>

  <p class="block_16">Enuma Eliş:</p>

  <p class="block_16">“Marduk dinlenirken Tiamat’ın cesedini seyretti.</p>

  <p class="block_16">Canavar biçimini bölerek ondan mucizeler yarattı.</p>

  <p class="block_16">Tiamat’ı kuru bir balık gibi dilimledi:</p>

  <p class="block_16">Yarısıyla göğe tavan yaptı,</p>

  <p class="block_16">ve bir şimşek atarak onu tutan gardiyan yaptı.</p>

  <p class="block_16">Ve sularını öyle ayarladı ki, kaçamasın.”</p>

  <p class="block_16"><i class="calibre2">Metamorfozlar</i> 1-20:</p>

  <p class="block_16">“Sınır koymuş öğelere Zeus. Göğü yerden ayırmış,</p>

  <p class="block_16">toprağı sudan....................</p>

  <p class="block_16">parlak göğe, bir bir ayırdıktan sonra öğeleri</p>

  <p class="block_16">yığından uzaklaştırmış, yer göstermiş onlara</p>

  <p class="block_16">tek tek”.</p>

  <p class="block_16">Yine Tevrat’a dönelim.</p>

  <p class="block_16">“9 Ve Tanrı Dedi: gök altındaki sular bir yere biriksin, ve kuru toprak görünsün; ve böyle oldu. 10 Ve Tanrı kuru toprağa yer, dedi; ve suların birikintisine denizler, dedi; 13 Ve akşam oldu ve sabah oldu, üçüncü gün”. <i class="calibre2">Tevrat</i>, Tekvin.</p>

  <p class="block_16">Üçüncü günün anlatımında “bölme-ayırma” sözcükleri geçmese de suları bir yana biriktirip böylece toprağın görünmeye başlamasından önce, su-toprak bütünlüğü olduğu sonucunu çıkarmak zor değil. Bu nedenle üçüncü gün de su ve toprak birbirinden ayrılıyor diyebiliriz.</p>

  <p class="block_16">“Ve Tanrı dedi: gündüzü geceden ayırmak için gök kubbesinde ışıklar olsun; ve alametler için, ve vakitler için, ve günler ve seneler için olsunlar; 15 Ve yer üzerinde ışık vermek için gökkubbesinde ışıklar olarak bulunsunlar; ve böyle oldu. 16 Ve Tanrı. Daha büyük olan ışık gündüze hükmetmek için, ve küçüğünü geceye hükmetmek için, iki büyük ışık yaptı; yıldızları da yaptı. 17 Ve yer üzerinde ışık üzerine ışık vermek, ve gündüze ve geceye hükmetmek, ve ışığı karanlıktan ayırmak için, 18 Tanrı onları göklerin kubbesine koydu; ve Tanrı iyi olduğunu gördü. 19 Ve akşam oldu ve sabah oldu, dördüncü gün”.</p>

  <p class="block_16">Dördüncü günde “zaman” kavramı yaratılarak gün, geceden ayrılıyor.</p>

  <p class="block_16">“20 Ve Tanrı dedi: sular canlı mahlukların sürülerine kaynaşsın, ve yerin üstünde, gökler kubbesinin yüzünde kuşlar uçsunlar. 21 Ve Tanrı büyük deniz canavarlarını, ve suların kendileriyle kaynaştığı cinslere göre hareket eden her canlı mahluk, ve cinsine göre her kanatlı kuşu yarattı; ve Tanrı iyi olduğunu gördü. 22 denizlerde suları doldurun, ve karada kuşlar çoğalsın, diyerek onları mübarek kıldı. 23 Ve akşam oldu ve sabah oldu, beşinci gün”.</p>

  <p class="block_16">Beşinci günden sonra altıncı gün geliyor ki bu günün önemi büyük; çünkü Tanrı altıncı günde insanı yaratıyor:</p>

  <p class="block_16">“26 Ve Tanrı dedi: suretimizde, benzeyişimize göre insan yapalım; ve denizin balıklarına, ve göklerin kuşlarına, ve sığırlara, ve bütün yeryüzüne, ve yerde sürünen her şeye hakim olsun. 27 Ve Tanrı insanı kendi suretinde yarattı, onu Tanrının suretinde yarattı; onları erkek ve dişi olarak yarattı. 28 Ve Tanrı onları mübarek kıldı; ve Tanrı onlara dedi: semereleri olun, ve çoğalın, ve yeryüzünü doldurun, ve onu tabi kılın; ve denizin balıklarına, ve göklerin kuşlarına, ve yer üzerinde hareket eden her canlı şeye hakim olun. 31... Ve akşam oldu ve sabah oldu, altıncı gün”.</p>

  <p class="block_16">Tanrı; fakat dikkatinizi çekerim, Efendi veya Efendi Tanrı değil; Tanrı; insanı kendi benzeyişinde erkek ve dişi olarak -en önemlisi de etraftaki her şeye hakim olmaları için yaratıyor. Belki içinizden “Tanrı veya Efendi Tanrı, ne fark eder ki? Hepsi bir” diyeniniz çıkacak. Oysa biraz sabırlı olun fikir yürütmeden önce; çünkü efendi Tanrı olarak adlandırılan güç Tanrı’dan başkası imiş gibi insanı bir kez daha, hem de farklı biçimde yaratıyor! Tanrı adı ile anlatılan mit 1. baptan, 2. babın 3. ayetine dek devam ediyor. 3. Ayette hem öykü sona eriyor, hem de Tanrı adı:</p>

  <p class="block_16">2:3 “Ve Tanrı yedinci günü mübarek kıldı, çünkü Tanrı yaratıp yaptığı bütün işten o günde istirahat etti”.</p>

  <p class="block_16">Bu noktadan sonra metin satır başı yapar, başka bir öykü anlatılmaya başlanır. Tanrı da, Efendi Tanrı (Yahweh Elohim) olarak isimlendirilmeye başlar.</p>

  <p class="block_28" id="id_Toc398718534">2. İnsanın İkinci Yaratılışı</p>

  <p class="block_16">Kaldığımız yerden, yani Tekvin 2:4’den devam edelim... ama dördüncü ayetin satır başından itibaren Tanrı isminin efendi Tanrı olarak değiştiğini göz önünde tutarak...</p>

  <p class="block_16">4 “Efendi Tanrı yeri ve gökleri yaptığı günde”.... Diye başlamakta yeni mit. Yani insanın ikinci yaratılışını betimleyen mit!</p>

  <p class="block_16">“Ve Efendi Tanrı yerin toprağından adamı yaptı, ve onun burnuna hayat nefesini üfledi; ve adam yaşayan can oldu”. 2:7</p>

  <p class="block_16">Tek bir satır.. Başkaca bir açıklamaya yer vermeden 8. Ayette Aden bahçelerinin dikilmesi anlatısına geçiliyor. Üzerinde durulması gereken nokta o ki, adam burada “erkek ve kadın olarak” değil, tek başına ve topraktan yapılıyor. Kadından ise daha haber yok.</p>

  <p class="block_16">Bundan sonrasını özetleyerek sürdürelim araştırmamızı: Tanrı, önceden de dediğim gibi, şarka doğru bir bahçe dikip -ki, bu cennet bahçesi- buraya birçok güzel meyva ağacı ve bahçenin ortasına ise “iyilik ve kötülüğü bilme ağacını” yerden bitiriyor. Bahçeye bazı ırmaklar da koyuyor; en sonra -bahçenin yapılışı tamamlandıktan sonra- “adamı alıp, baksın ve korusun diye” -yani görevle- bu bahçeye koyuyor. Ama bir de buyruğu var, ortadaki ağaca dokunulması yasak. Eğer iyiliği ve kötülüğü bilme ağacından yenirse “mutlaka ölecek” (2:17).</p>

  <p class="block_16">Ardından Efendi Tanrı adamın yalnızlığını görüyor; her hayvanın eşi olduğu halde, onun eşinin olmamasını doğru bulmuyor ve -sonunda- kadını yaratmaya karar veriyor. Oysa kadını adam gibi topraktan yaratmıyor; yerine adamı uyutuyor, onun kaburga kemiklerinden birini alıyor, üzerini etle kaplayıp kadını yaratıyor.</p>

  <p class="block_16">“Ve Efendi Tanrı adamdan aldığı kaburga kemiğinden bir kadın yaptı, ve onu adama getirdi”. 2:22</p>

  <p class="block_16">İkinci bap adam ve karısının çıplak -fakat utançları olmadan- cennette yaşadıkları cümlesi ile sona eriyor.</p>

  <p class="block_16">Bap 3 ise yılanın Havva’yı aldatması hakkında. Yasak meyvadan yedikleri takdirde ölmeyeceklerini, fakat tanrı gibi olacaklarını söyleyerek kadını, kadın da adamı aldatıyor ve meyva yeniyor. Öykü içinde çok anlamları gizlemekte; oysa konumuzun dışında olduğu için buralara dalmayacağız. Yerine çok önemli bazı sırları açıklamaya girişeyim. Aslında çok açık, ama sürekli gözden kaçmış olan bazı sırları. Ya da gerçeklerle ilgili ipuçlarını; hatta kanıtları. Kim koymuş bu şifreleri acaba? Bilinmiyor. Bizzat Tanrının kendisi? Kendine haksızlık edilerek bölünmüş Tanrıça? Eski, anaerkil dinden gelen bazı papazlar, rahibeler? Kim? Bilinmiyor.</p>

  <p class="block_16">İncelemeye başlayalım:</p>

  <p class="block_16">Öncelikle iki ayrı ayeti ele almak; Tanrının kadın ve erkek olarak yarattığı erkek ile, efendi Tanrının yarattığı erkeği incelemek istiyorum.</p>

  <p class="block_16">Tanrının yarattığı erkek:</p>

  <p class="block_16">“Ve Tanrı insanı kendi suretinde yarattı, onları erkek ve dışı olarak yarattı”. 1:27</p>

  <p class="block_16">Efendi Tanrının yarattığı erkek:</p>

  <p class="block_16">“Ve Efendi Tanrı yerin toprağından adamı yaptı, ve onun burnuna hayat nefesini üfledi; ve adam yaşayan can oldu”. 2:7</p>

  <p class="block_16">Burada bir nokta dikkatinizi çekti mi? Erkeğin yaratılış ayetlerinin ikisinin de 2 ve 7 bazlı sayılar olduğu gibi? (Önceki sayfalarda, Yarıya Bölünen ilk insan adlı bölümde de değinmiştim) ilk ayetteki 1 rakamı ise numerolojide Elohim/Yahweh’in sayısıdır: tek olma, bölünememe, bir numara olma, benzersiz olma, lider olma ve de yalnız olma gibi.</p>

  <p class="block_16">Yahweh’in rakibi olan -ve kaotik sular/ejder/deniz olarak gösterilen- Tanrıçanın sayısı ise eşli olmayı, eşitliği, bölünebilmeyi, doğurmayı yönettiği için 2’dir.</p>

  <p class="block_16">Şimdi hemen kadının yaratıldığını anlatan ayete bakalım:</p>

  <p class="block_16">“Ve Efendi Tanrı adamdan aldığı kaburga kemiğinden bir kadın yaptı, ve onu adama getirdi”. 2:22</p>

  <p class="block_16">Dikkat ederseniz erkeği gösteren sayı olan 27, 2 ve 7 den oluşmaktadır. Kadının oluşumunu anlatan ayet ise Ana tanrıçanın sayısı olan 2’nin katlanmasıdır. Eşdeyişle kadın 22; erkek 27”dir.</p>

  <p class="block_16">Bu gerçeği bilimsel gerçek bazında -özellikle de genetik bilimi temelinde- yorumlarsak ortaya enteresan bir benzerlik de çıkabilir. Bilinmektedir ki kadında xx kromozomu; erkekte ise xy kromozomu bulunmaktadır. 22-XX; 27-XY!</p>

  <p class="block_16">Öz ve temel dişidir yani. Zaten insanlar arasında bile doğuran odur. Döllenme sırasında erkek spermini verir, dişi ovumunu... Bir beraberlik vardır en başta, bir eşitlik. Oysa döllenme sonrası eşitlik bozulur ve canlının gelişim görevi dişiye kayar:</p>

  <p class="block_16">Döllenme ortamı olan rahim dişidendir;</p>

  <p class="block_16">cenini besleme işi dişidendir;</p>

  <p class="block_16">dokuz aylık taşıma süreci dişidendir;</p>

  <p class="block_16">doğuruş dişidendir;</p>

  <p class="block_16">doğum sonrası besleme -emzirme- dişidendir.</p>

  <p class="block_16">Yaratılış bu denli dişiden olduğu bir evrende kendini eril sözcüklerle tanıtan Yahweh’in yaratıcı olduğunu düşünmek?... Bilemiyorum.</p>

  <p class="block_16">Peki bu durum dişilerden yana bir üstünlük müdür? Hayır. Bunu düşünmek bile “abesle iştigaldir”. Durum, sadece bir iş bölümüdür. Hem unutulmamalıdır ki üstünlük taslama hep “efendi tanrıların” öğretilerinin nosyonudur. Öte yandan yılanın insanoğlunu aldattığı ayetlerin numaralarına bakalım. 3. Bap 1-7.</p>

  <p class="block_16">Acaba mı?</p>

  <p class="block_16">Belki de değil; çünkü yılanın kötülendiği ayet olan 1. ayet yanlıştır ve 1 (kim olduğunu anladınız) tarafından konmuştur. Unutulmamalıdır ki yılan bin yıllar boyu şifa dağıtıcı bir hayvan olarak kutsal sayılmıştır, örneğin mumyaların taçlarındaki yılan... Kendi kültürümüzde bile tababetin sembolünün ne olduğuna hiç mi dikkat etmediniz? Birbirine sarılı iki yılandır bu. Ya eczacılığın sembolü? O da bir kadeh etrafındaki yılandır. Eşdeyişle -kimliği belirsiz bir el tarafından- yanlış olduğu 1 rakamı ile gösterilen ayet çıkarılırsa yılanı anlatan ayet 3. bap 1-3 değil; 3. bap:2-7 olur... ki yorumunu okuyucunun kendisinin yapması gereken bir noktadır bu.</p>

  <p class="block_16">Ve en sonda erkeğin kaburgasından kadının türeme bölümüne dönelim; hani “Ve Efendi Tanrı yerin toprağından adamı yaptı” ayetine. Kadının, erkeğin kaburga kemiğinden yaratıldığı yere dek okumayı sürdürelim. Yani erkek ve kadının yaratılışını anlatan tüm ayetlerin rakamlarını yan yana yazalım:</p>

  <p class="block_16">Yaratılış bilgisi 2.bapta: 7. ve 22. ayetler arası verilmektedir; yani 2:7-22!</p>

  <p class="block_16">Oysa kutsal kitaplara bakılırsa erkek kadından daha önce yaratılmıştır.</p>

  <p class="block_16">Gerçekten böyle midir acaba?</p>

  <p class="block_16">Son zamanlarda bazı kendini bilmez bilim adamları (Stanford Üniversitesi DNA Teknoloji Merkezi gibi) erkeği kadından ayıran “y” kromozomu üzerine yapılan araştırmalar sonucunda acayip sonuçlara vardılar. Buna göre erkek atalarımız günümüzden 50.000 yıl önce yaşamışlardı. Oysa sadece kadının DNA’sını izleyen eski araştırmalar Havva veya ilk dişinin günümüzden 150.000 yıl önce var olduğunu çözmüştü!</p>

  <p class="block_16">Bazen insan şükrediyor; iyi ki kimi dinler, kutsal kitaplar ile bilimsel gerçekleri de bulandırmıyor diye.</p>

  <p class="block_28" id="id_Toc398718535">3. Karışmış Bilgiler</p>

  <p class="block_16">Bu bilgileri okuyan çok kişi “peki, başta 1:27’deki erkek ve kadın neyin nesi?” diye düşünmüş olabilir. Gerçekten de kadın ve erkeğin yaratılışını -görece- akla uygun biçimde açıkladıktan sonra ilk başta 1:27’de anlatılan yaratılış, ortada kalıp sırıtır. Başta öyle denmiştir, sonra böyle... Ne iştir bu?</p>

  <p class="block_16">Oysa bu konuda bazı önde gelen araştırmacılar kimi sonuçlara varmışlardır Çarpıcı teorilerdir bunlar. Bu nedenle hepsini sizlere -kendi yorumumu katmadan- aktarmak kararındayım.</p>

  <p class="block_16">Christoper L.C.E. Witcombe:</p>

  <p class="block_16">“Dinsel inanışı yüzünden kabullenememe gibi sorunu olmayan araştırmacılar genel olarak inanmaktadırlar ki Tekvin’in 1. babı, insanın cennetten atılmasının anlatıldığı 3. Baptan çok sonra yazılmıştır. Bu dönem “papazların dönemi”dir ve İ.Ö. 400-500 olarak tarihlenebilir. Yahweh dönemi olarak nitelenen ikinci hikaye ise İbrani kabileleri tarafından, kral Süleyman zamanında ve İ.Ö. 1000-900 arasında yazılmıştır”.</p>

  <p class="block_16">“Yahudi hahamları tanrıya köle karşlığı olarak köle sahibi (efendi) anlamında Adonai’da derler. Tek tanrıya bağlanmada önce İbraniler animist kalıntıları sürdürerek Elohim (ruhlar)lere taparlardı. İbranice eloh sözcüğü ruh, elohim sözcüğü ruhların tümü demektir. Peygamber Musa bu Elohim’lerden birini, Sina Elohim’i Yehova’yı İbranilere tek tanrı kılmıştır. Bu yüzden Tevrat’ın kimi bölümlerinde tanrının adı Elohim olarak da anılır. İncelemeciler bu durumu şöyle açıklamaktadırlar: Tevrat’ın ilk beş kitabının yazarları iki ayrı öyküyü birbirine karıştırmaksızın yanyana koyarak anlatmışlardır. Bu öykülerden biri Elohim’ci metin (Tekvinin 2. bölümünün 4. ayetinden sonrası)dir”. <i class="calibre2">İnanç Sözlüğü</i>, Orhan Hançerlioğlu, Yehova.</p>

  <p class="block_16">Hope Üniversitesi Dokümanları:</p>

  <p class="block_16">‘“<i class="calibre2">Tevrat</i>’taki Yaratılış öyküsü <i class="calibre2">Tevrat</i>’a iki ayrı kaynaktan gelmiştir. Klasik kaynak analizine göre Yahweh’çi öykü Davut peygamberin monarşisi veya hemen sonrasında kaleme alınmıştır Din adamlarının dönemine ait olan hikaye ise baştaki ilk bölüm, Tufan ve diğer bazı bölümleri içerir.</p>

  <p class="block_16">Papaz kaynaklı yaratılış öyküsü: 1:1-2:4a</p>

  <p class="block_16">Yahweh’çi yaratılış öyküsü. 2:4b-3:24H</p>

  <p class="block_16">“Bu gün bilmekteyiz ki Tekvin 1. bap ve 2. bap, iki ayrı yaratılış öyküsüdür önce yazılmış olan 2. bap Sümerlerin yaratılış öyküsünü anımsatır; sonradan kaleme alınmış 1. bap ise İ.Ö. 700 tarihli Deuteronomic Okul etkisinde, İbrani din adamları döneminde yazılmıştır”.</p>

  <p class="block_16">Ustalar böyle demekte.</p>

  <p class="block_16">Şimdi biz olayı biraz daha okültistçe yorumlamaya koyulalım. Bilim adamlarının görüşlerine, bildiklerimizi ve mistik etkilerle öğrendiklerimizi ekleyerek yorumlayalım yani!</p>

  <p class="block_16">Tekvin iki ayrı ekol tarafından yazıldı. Tanrıya Eloah diyenler ve Yahweh diyenlerce. Elohim bir dağ tanrısıydı özde; Yahweh ise fırtına tanrısı. Yazarların hepsi İbrani’ydi ama birinin bildiğini de diğeri öğrenememişti ve birbirlerine -tek tanrılı dinlerde sıkça görülen mezhep çatışmaları nedeniyle- düşmandılar. Elohim’ciler günün birinde Tanrı tarafından erkeğe eşit, ona benzeyen bir kadın yaratıldığını (Tekvin 1:27) öğrendiler. Oysa bu bilgi ilk yazılmış Tevrat’ta yer almamıştı. Ama konu çok önemli olduğu için Tekvin bölümünün başına eklediler.</p>

  <p class="block_16">İ.Ö. 500 dolaylarındaki Babil/Pers esareti döneminde İsrail’den arta kalmış olan sadece Judah kabilesiydi. Oysa onlar çoktan iki ayrı hikaye olduğunu unutmuşlardı. İ.S. 70 yılında Romalılar son tapınağı da yıktıktan sonra <i class="calibre2">Tevrat</i> dokunulmaz sayılmaya başladı ve içindeki çelişkiler ve yazarın kendi kendini yalanlaması üzerine yapılacak tüm araştırmaların önü kesilmiş oldu.</p>

  <p class="block_16">Peki sonradan Yahweh’çilerce -en başa- eklenen bu bölüm neden çok önemliydi? Tanrıyı dağ tanrısı sanarak tapmaya koyulan ilk din adamlarınca bilinmeyen, zaman içinde kendini -eşdeyişle fırtına tanrısı olduğunu ve gerçek ismini açıklayan Yahweh’in taraftarlarınca öğrenilen bu bilgi? Bu bilgi Yahweh’in dişiyi hiç de yaratmamış olduğunu; ama erkeğe eşit, ona benzeyen -kadınsı sıcak özelliklerden yoksun- bir kadın yarattığı idi. İki ayrı kadın vardı yani! Ne demek istediğimi Lilith adlı bölümü dikkatte okumuş olanlar anladı. Anlamayanlar bir kez daha dönüp okusun.</p>

  <p class="block_16">Kadını kim mi yaratmıştı? Tabii ki Yahweh. Hatta erkeği de! Aslında bu yaratmaktan çok bölmekti; ama sonuçta iki ayrı cins çıkmıştı ortaya. Bütün parçalanmıştı, ikiye ayrılmıştı. Evet... bu da bir çeşit yaratmaktı belki!</p>

  <p class="block_16">Peki 2:22’de erkeğin kaburgasından türeyen kadın mı kimdi? Öyle bir şey yoktu ki! Sadece “adam” adlı bütünün ikiye bölünmesi vardı. Sözün özü Yahweh altıncı günde de bölme sürecine devam etmişti. Androjeni -ilksel bütünlüğü- dişi ve erkek olarak kutuplaştırarak evreni yaratma sürecine bir nokta koymuş ve yedinci gün -Venüs gezegeninin, tanrıçanın uğurlu 7 sayılı günü- dinlenmeye çekilmişti... veya hiçbir şey yapamamıştı... daha fazla bölememişti!</p>

  <p class="block_28" id="id_Toc398718536">4. Kelimelerdeki Gizler</p>

  <p class="block_16">Ne yazık ki Tevrat’ı orijinal İbranicesinden okuyamıyoruz. Öyle çok “ifşaat” var ki oysa içinde. Tabiidir ki biraz dikkatle bakabilene. Yine de araştırmacıların bulgularından yararlanma olasılığı yabana atılacak bir şans değil. Ne de olsa artık cadılar yakılmadığı için herkes istediğini söyleyebiliyor. Ve kitaplar da yakılmıyor çağımızda Ortaçağdaki gibi (Hitler döneminde az mı yakıldı?). Yani bilgi bol; artık insanlar düşünce ve bulgularını özgürce yazabiliyorlar her ülkede. Her ülkede?..</p>

  <p class="block_16">Evet, şimdi İbranice kelimeler bizi ne gibi noktalara vardıracak, ona bakalım.</p>

  <p class="block_16">— Tekvinde toprak kelimesi sıklıkla yinelenir. Bu da araştırmacıları metnin yazılış döneminin tarımsal temelli oluşumuna bağlanır. Oysa toprak sözcüğü “adamah”dır; adam ise “adam”.</p>

  <p class="block_16">— İlk bölümdeki “kadın ve erkek olarak yaratılan” dişi “Ishah” sözcüğü ile tanımlanır. Erkek ise “Ish”dir. Bu nedenle Ishah, sadece Ish’in bir uzantısı, türevi ya da benzeridir. Bu nedenle araştırmacılar Ishah dişisini “dişi erkek” olarak nitelemektedirler. Oysa ne acıdır ki feminist- mistik orijinli gruplar bu ilk bölümdeki dişi öyküsünü alıp, buradan kadının erkeğe eşit olduğu sonucuna varmakta; kaburgadan türediği yazılan dişi öyküsünün de kadını küçümsemek için sonradan eklendiğini sanmakta; bu nedenle de asıl “bölünme” gerçeğini dile getiren kısmı yanlış saymaktadırlar.</p>

  <p class="block_16">— Kadın, Tekvin 3:20’den itibaren “Chavvah” adını alır; ki bu sözcüğün anlamı “yaşam”dır. Chavvah kelimesinin kökünün hayat anlamındaki “chai”den geldiği ve Yunan kökenli orijinalinin kaybolduğu ise öne sürülmektedir.</p>

  <p class="block_16">— Havva ismi kimi yerde ise “Hawwah” biçiminde yazılmaktadır; ki bu kelimenin anlamı da “yaşayan her şeyin anası” dır.</p>

  <p class="block_16">— Havva ile Adem’in bölünme öyküsünün neden kaburga ile ayırma şeklinde yansıtıldığı ise çok tartışılmıştır. Kimileri bu konuya İbranice kaburga olan “tsela” kelimesinin eş anlamının “tökezleme ve şanssızlık” olmasına bağlamaktadırlar.</p>

  <p class="block_16">Diğer bir grup bilgin ise olayın kökeninin Sümer’de olduğunu savunur; çünkü tanrı Enki’nin kaburgası ile ilgili ilginç bir öykü vardır:</p>

  <p class="block_16">Sümer tanrıçası, adının anlamı “yüce hanım” olan ilk çağların “doğa anası” Ninursag dünyaya insanı yaratmak için yeşil bitkiler getirir ve tanrıların cenneti Dilmun’u yapar, öyle bir yerdir ki burası ne hastalık, ne de ölüm vardır.</p>

  <p class="block_16">Ninursag bu özel diyar için sekiz çeşit bitki yaratır. Ama ne yazık ki meraklı kardeşi Enki, bunları tek tek yiyerek bir organının zayıflamasına ve yavaş yavaş ölüme doğru gitmesine neden olur.</p>

  <p class="block_16">Bunu duyan Ninursag ise Enki’ye kızarak ona bir daha gözü ile bakmayacağını söyler. Fakat Enki güçlü bir tanrıdır ve sonunda kardeşini aldatarak kendini tedavi ettirmeyi başarır. Ninursag, Enki’nin her organı için kendi iyileştirici gücünü organa verecek tanrılar yaratır. Ninursag kaburgaya gelince ise Enki “kaburgam canımı yakıyor” der ve tanrıça ise “bunun için tanrıça Ninti’yi yaratacağım” diye yanıtlar. Ninti yaratılır, Enki’nin kaburgasını iyileştirir ve Enki Sümer dininin en güçlü tanrılarından olur.</p>

  <p class="block_16">Ninti isminin anlamı ise “kaburganın hanımı” veya “yaşamı oluşturan hanım”dır!</p>

  <p class="block_16">Enki ise bizim Tiamat’dan tanıdığımız Ea’dan başkası değil. Hani tanrıların işini üzerlerine yüklemek için insan yaratma fikrini ortaya atan, baş tanrı insanları yok etmeye kalkınca “o zaman bize kurban kesecek kimse kalmaz” diye bir kişiyi kurtarıp yeni bir soy yaratan, Marduk’u bir anlamda yaratan tanrı. İşin ilginci belki de Tiamat ile yaptığı savaş sonrası Marduk’un ona “denizi durdurup, engelleyen şimşekten sorumlu bakan” yapması.</p>

  <p class="block_16">— Anlamından bambaşka anlamlar çıkan kelimeler çok. Örneğin yasak meyva olarak görülen, ama aslında elma olduğuna dair <i class="calibre2">Tevrat</i>’da kanıt olmayan elma... Malum... Hem ana Tanrıçanın tezahürlerinden olan Aphrodith’in kutsal meyvası, hem de İbranice “kötülük” sözcüğünün karşıtı.</p>

  <p class="block_16">— Ve son olarak yılana gelelim. Hani Tanrının “bu meyvayı yerseniz mutlaka ölürsünüz” sözlerine karşın, “meyvayı yiyin, katiyen ölmezsiniz” diyen yılana... Hani Adem ve Havva meyvayı yediklerinden sonra ölmemeleri bir yana, bizzat Tanrı dahi “işte adam iyiyi ve kötüyü bilmekle bizden biri gibi oldu;” demiş ve “şimdi elini uzatmasın ve hayat ağacından almasın, ve yemesin, ve ebediyen yaşamasın diye...” (Tekvin 3:22) insanı kovmuştu (3:24).</p>

  <p class="block_16">Yılan Tekvin 3:1’de “tüm hayvanların en hilekarı” bazı çevirilerde ise “en beceriklisi” olarak geçer. İbranice karşılığı ise “arum”dur. Oysa ikinci bapta Adem ve Havva’nın çıplaklıklarını anlatan çıplak sözcüğü de “arum” ya da “arom”dur.</p>

  <p class="block_16">Peki kimdir bu yılan? Kutsal kitapların iddiasına göre Şeytan mı? Okültistlerin öne sürdüğü gibi Samael-Lilith androjeni mi? Yoksa araştırmacıların savı doğrultusunda Tiamat ya da adı her ne olursa olsun -bir savaş sonucu pasivize edilmiş- ilksel bir dişi-yaratıcı tanrıça mı? Birçok mitolojide kabul edildiği gibi ejder mi yani?</p>

  <p class="block_9" id="calibre_pb_14"> </p>
</body>
</html>
