<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Ana Tanrıça Şeytan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18" id="id_Toc398718497">İNSANLIKLA BİRLİKTE DOĞAN TANRIÇA</p>

  <p class="block_13"> </p>

  <p class="block_16">İnsanlık tarihinin -daha doğrusu kentler kurabilecek, tarım yapabilecek, tapınacak gelişmişlikte olan insanlık tarihinin- Mezopotamya’da başladığına inanılır genelde. Sadece ortalama insanın kanısı değildir bu; aynı inanç yıllar boyu bilim çevrelerinde etkin olmuştur.</p>

  <p class="block_16">Zaman içinde Hollanda asıllı İngiliz arkeolog James Mellaart gün ışığına çıkarttığı bir kentle bu inancın yanlışlığını kanıtladı: Uygarlık ilk kez Mezoptamya’daki kentlerden birkaç binyıl önce (14 hektarlık bir alanda) kurulmuştu. Üstelik bu kent, aynı bölgeden binlerce kilometre uzaktaydı; oralara çok uzak... ama bizlere çok yakın bir bölge... Evet; insanoğlunun ilk uygar topluluğu Anadolu’da oluşmuştu!.. Konya, Çatal Höyük’te... İşte anlatacaklarım o zamanlar başlıyor. Günümüzden ortalama 6000 yıl önce yani!</p>

  <p class="block_16">16 bin yıl önce büyük bir göl olan Konya ovası zamanla Çarşamba nehrinin getirdiği alüvyonlarla doldu. Bu bölge öylesine “mümbit”ti ki, tarım yapmak paleolitik insan için bile kolaydı. Bu nedenle daha yüksek bölgelerdeki mağaralarda avlanarak yaşayan ilk insanlar zaman içinde bu bölgeye inerek çok gelişmiş bir uygarlık kurdular. Tarım yapabilen, süs eşyası kullanan, ev kuran, duvarlara resimler çizebilen, heykel ve alet oluşturabilen, evini süsleyen ve... bir ana tanrıçaya tapan! Eşdeyişle ana tanrıça tapımının ortaya çıkışı insanlığın uygarlık tarihi ile aynıydı.</p>

  <p class="block_16">James Mellaart, 1958’den başlayarak burayı yedi yıl süresince kazdı. 90’lı yıllarda bu kez İngiliz arkeolog dr. lan Hodder yeni bir kazı başlattı. Tüm bu değerli bilim adamlarının büyük zorluklarla gerçekleştirdikleri kazılar sonucu 13. kat şehir çıktı ortaya. İlki olan 13. kat 10 6800’e, 1, kat ise 5500 yılına dayanan uygar şehirlerdi bunlar.</p>

  <p class="block_16">Çatalhöyüklüler tüm bu süre boyunca tanrıçanın iri göğüslü, geniş kalçalı (doğurgan) bir formdaki resim ve heykellerini yaptılar; tapınmak için evlerinin en büyük odasını ona ayırdılar. Bu denli sevilip sayılmasına karşın yalnız değildi bu adı bilinmeyen ana tanrıça; çünkü tanrıçanın karşısında -daha ikincil bir rolde görünen- birde erkek tanrı vardı. Boynuzlu bir tanrı... Boğa, koç ve erkek geyik başları ile simgelenen... Böylece Anadolu ve Akdeniz (Girit adası) sanatının karakteristiği olan ve bu kültürde binlerce yıldır görülen boğa ve boynuzlan simgesinin kaynağının Çatalhöyük olduğu ortaya çıkmış oldu. Bilim adamları her zamanki gibi: “bu semboller bu uygarlığa göçlerle yansıdı; hayır efendim ticaretle yansıdı; hayır, hayır, savaşlarla yansıdı” diye tartışıp durdular. Bilim pozitif olduğu için, negatif metafiziğe ölümüne düşmandır ne de olsa. Bu nedenle hiçbiri adı geçen bilginin/sembollerin insan bilinçaltına aynı varlık/tanrı/enerji/gerçek tarafından yansıtılmış olabileceğini düşünmek bile istemedi. Tevrat’ta yer alan bilgilerin Kuran’da da bulunmasını nedenini bile hz. Muhammet’in karılarında arayan bir “bilimsel” mantıktı bu.</p>

  <p class="block_16">James Mellaart, “<i class="calibre2">Yakın Doğunun En Eski Uygarlıkları</i>” adlı kitabında Çatalhöyük ve Hacılar’daki ortaya çıkan benzer bir kültür oluşturmuş kentler hakkında detaylı bilgiler vermekte. Çarpıcı ve düşündürücü bilgiler bunlar:</p>

  <p class="block_16">Kadınlar şık ve güzeldi eski Çatalhöyük’de. Bu gerçek o devirlerde ölülerin eşyaları ile gömülme geleneğinden anlaşılmıştı. Kadın mezarlarından hiç -devrin geleneği olan- çanak çömlek çıkmamış; oysa dudak boyasından, aynalara; halhal ve bileziklerden, kemer tokalarına dek süs eşyaları bulunmuştu.</p>

  <p class="block_16">Erkekler ise yiğit ve iyi savaşçılardı. Şehrin hiçbir geniş çaplı yıkım ve saldırı görmemiş olması bu durumu kanıtlamaktaydı.</p>

  <p class="block_16">Tarım ileri ölçüde gelişmişti; buğday. Arpa, bezelye, bakla geniş ölçüde üretilmekteydi.</p>

  <p class="block_16">Çilek tohumlarından şarap yaparlar, yaygın olarak da bira tüketirlerdi.</p>

  <p class="block_16">Özetle Çatalhöyük kenti, devrinin normu içinde bir yıldız kadar parlaktı. Diğerlerinden anlaşılmaz ölçüde gelişmiştiler. Bunun nedeni neydi? Taptıkları ana tanrıçanın bir “verici” tanrıça olması mı? Ne yazık ki bu sorunun yanıtlanması günümüz “pozitif bilim” ortamında olanaksızdı.</p>

  <p class="block_16">“Açıkça anlaşılacağı gibi, tapınaklar bir bereket kültünün sergilenmesine ilişkindir. Dinin başlıca amacı yaşamı oluşturmak, sürekliliğini sağlamak ve hem şimdiki, hem de sonraki yaşamda bolluğu sağlamaktır”. <i class="calibre2">Yakın Doğunun En Eski Uygarlıkları</i>, James Mellaart, s. 88.</p>

  <p class="block_16">Bu kentin dinsel inanışları hakkında yazılanları incelersek ortaya bazı ana başlıklar çıkarabiliriz. Belki bu aşamada pek fazla bir şey ifade etmeyen; ama ilerdeki sayfalarda geri dönüp hatırlamakta büyük yararımız olacak ana başlıklar!..</p>

  <p class="block_16">— En önemli tanrı, genç bir kadın, doğum yapan bir anne ve yaşlı bir kadın olmak üzere 3 ayrı aşamada betimlenen bir tanrıçadır.</p>

  <p class="block_16">— Yalnızca bir kez yanında, belki akbaba olan bir av kuşuyla betimlenmiştir.</p>

  <p class="block_16">— Bir heykel ikiz tanrıçadan oluştuğu gibi, üçlü bir grupta da, bir genç kız, bir kadın ve bir erkek, tanrıçanın kutsal hayvanı olan leopara binmiş ve arkasında dururken betimlenmiştir.</p>

  <p class="block_16">— Çoğunlukla tanrıçanın iki niteliği, birinde doğum yaptığı, yan yana figürle betimlenmiştir.</p>

  <p class="block_16">— Yarı dinsel, daha basit ve etkileyici betimlenmelerinde, basit bir sarkıt veya mağara ve yeraltına ilişkin güçlerini vurgulayan insan başlı bir taş görünümündedir.</p>

  <p class="block_16">— Bir tanrı da tanrıçanın oğlunu veya sevgilisini simgeleyen bir erkek çocuk veya delikanlı ya da sakallı olgun bir erkek olarak betimlenmiştir. Heykellerden oluşan gruplar enderdir.</p>

  <p class="block_16">— Tanrı, boğa veya koçbaşı biçiminde görünür,</p>

  <p class="block_16">— Tanrıçanın bir boğa veya koçbaşı doğurduğu görünümler dikkat çekmiştir.</p>

  <p class="block_16">Günün birinde bu uygar insanlar tarih sahnesinden yok oldular... Geride hiçbir iz bırakmamacasına! Bilim onların hâlâ ne olduklarını araştırmakta.</p>

  <p class="block_11"> </p>

  <p class="block_11"> </p>
</body>
</html>
