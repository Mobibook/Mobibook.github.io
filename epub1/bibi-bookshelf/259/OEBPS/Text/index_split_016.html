<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Ana Tanrıça Şeytan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_32" id="id_Toc398718538">SONSÖZ</p>

  <p class="block_16">Sanırım her şey büyükbabam ile başladı. Zamanında -bilen bilir- Bedri Ruhselman grubundan bir spiritüalistti. Onun kardeşi -yani büyük amcam- Hakkı ise okültizmi Fransa’da etüt etmiş ve bir gazeteye Ehremen (Ahriman, Zerdüşt dininin şeytanı) dede adı ile kehanetler yazan bir okültistti. Böylesi bir ortam içinde fal ve büyüyü tanıyarak büyüdüm.</p>

  <p class="block_16">20 yıl kadar önce bir majikal gruba girdim ve esoterik bilgelik ile okültizmi gerek Türk, gerek İngiliz ve Amerikalı ustalardan öğrenmeye devam ettim. Gençtim, sınırsızdım, gözüpektim. Elime almayı yeni yeni öğrendiğim gücü sanırım epey sorumsuzca harcadım ve giderek evrenin en güçlü yasalarından olan “ayna yasası” gereği bütün ettiğim haltları bir bir gerisin geriye başıma sardım. Farkında olmaksızın bir yola girmiştim... çıkmaz bir yola! Güç adına, çıkar adına, ego adına almış başımı gitmiş ve yapmamam gerekeni yapar olmuştum. Bedeli çok ama çok büyük oldu... anlatılamaz. Ama inanın ki söyleyebilsem -eğer hassas iseniz- gözlerinizin anında dolacağı kadar. İşin kötüsü bu konuda suçlayacak bir “kahpe kader” olmadığını da biliyordum; çünkü evrenin bir başka yasası sonucu kader diye bir şeyin olmadığını, geleceği sadece ve sadece sizin seçimlerinizin, yaptıklarınızın -kararlarınızla çektiğiniz enerjinin- oluşturduğunu ve bu oluşumun bir mikronik adaletsizliğe yer vermeyecek şekilde olduğunu öğrenmiştim.</p>

  <p class="block_16">Sanırım kötülüğün ne olduğunu ilk o zaman anladım. Onu görmek ve bilmek için onunla epey hasb-ı hal etmek gerekir Onunla “uzaktan uzağa takılan” sıradan insan, tokatlarını saniyeden saniyeye yediği halde bu belayı farketmeksizin yaşar. Bir yerlerde bir terslik olduğunu hep hisseder... ama çözemez. Bu nedenle, yani ardına zift yağı sürülmediği için, pek de gereken hızda kaçamaz. Bir söz vardır bizim aramızda: “O’nun sonunu, ona zamanında en yakın olanlar getirecektir; çünkü onu en iyi bu bedbahtlar tanımıştır”.</p>

  <p class="block_16">Kendimi kurtarmam çok çok zor oldu. Şu gün bile ruhumda, bu nedenle de kaderime, onun izleri ve etkileri -aynı sizlerde olduğu kadar- var. Ama en azından kendimi korumayı az buçuk da olsa beceriyor ve gün-be-gün insanlara yasaklamış olduğu o doğal iyiliğe -yani gerçeğe- mehter adımıyla da olsa ulaşmaya gayret ediyorum.</p>

  <p class="block_16">Bu kitabı ne çok fazla satışı olsun diye, ne tanınmak ve saygı uyandırmak amacıyla, ne de para kazanma arzusu ile yazdım. Bu nedenle ticari kaygı gözetmeden, detaylı olarak işlenmiş ve oldukça ciddi bir kaynaktır. Konu karmaşık olduğu için “su gibi okunacak” bir kitap yazmam zaten olanaksızdı. Bu kitabı tek bir gaye için yazdım: Gerek duyan, gerçekten öğrenmek isteyen ve merak eden birilerine kaynak oluştursun diye... Bu, insan kardeşlerime bir borcumdu. Dürüstlüğüme inanmanızı rica ediyorum: Bu kitabı yazmamın tek, ama tek amacı, ola ki gerek duyan birine insanoğluna yasaklanmış gerçeği göstermesi ve onu benim çektiğim acılardan korumasıdır. Geçmişteki hatalarımın bir kefaretidir bu kitap, borcumu ödemenin bir yoludur.</p>

  <p class="block_16">Yolun açık olsun sevgili insan kardeşim. Kitap artık senin. Onu istediğin gibi yorumlayabilir, kullanabilirsin. Yolun açık olsun sadece insan olduğu için saygıya layık olan ve sevilmeye layık olan varlık. Değerini ve yüceliğini bil. Bu evrende tanrı sensin... çünkü yaratıcının parçasısın. Senden daha güçlüsü yok.</p>

  <p class="block_16">Son olarak bazı kadim dostlarıma teşekkür etmek istiyorum;</p>

  <p class="block_16">Öncelikle dostum ve en büyük hocam okültist Bülent Kısa’ya. Dünyaya pozitif enerjiyi -negatif enerjiyi nötralize ederek- yayması kaderi olan bu “adept’e... Sağol sevgili arkadaşım, değerli hocam; yıllar boyu benzersiz dokümanlarından yararlanmama olanak sağladığın, tüm sorularımı saatler-günler-yıllar boyu bıkmadan yanıtladığın, anlattığın, öğrettiğin ve gerek duyduğumda yanımda olduğun için. Şimdi yollarımız ayrı olsa da, yolu sen açtın.</p>

  <p class="block_16">Ata Nirun: Belki de engin kültürü ve bilgisi nedeni ile saygı duymayı ilk becerebildiğim insan, araştırmacıdır. Zamanında bana genel yayın yönetmenliğini yaptığı Fenomen dergisinin sayfalarını açtığın ve bana araştırmacı yazar olmanm ilk kapısından geçirdiğin için teşekkürler.</p>

  <p class="block_16">Hasan Süzer: Sana da yürekten teşekkürler eski eşim. Beni kitapsız bırakmadığın, çalışmamı teşvik ettiğin, araştırma konum sana çok ama çok yabancı olsa da benimle tartıştığın, beni dinlediğin ve yazmaya cesaretlendirdiğin için. Üzerimde babaca emeğin büyüktür.</p>

  <p class="block_16">Ayda Edis: Okültizm yoluna birlikte girdiğimiz manevi kardeşim. Bu “alemdeki” bebek adımlarını seninle attım. İlk seninle öğrendim, ilk seninle çalıştım. İyiliği, girmiş olduğum “alem”in yanlışlığını ilk senin varlığın Mimim ile gördüm. On yıl boyunca benim yazdıklarımı okuyup düzelttiğin, bana -benzerini bir daha asla bulamadığım- bir çalışma ortamı sağladığın, düşüncelerimi dinlediğin ve astrolojik yorumlarından yararlanmama fırsat verdiğin, benim gücümün yetmediği devirde Mimim ile konuşmama aracı olduğun için sana da çok teşekkür ediyorum. Eğer yolunu değiştirmeseydin, sana yapılan teklifleri değerlendirseydik sıkı bir majisyen, hatta Türkiye’nin değil, İngiltere’nin bile en önde gelen astrologlarından olabilirdin. Ama başarı, şan ve şöhretin adama mutluluk vermedikçe kaç paralık değeri var ki? Şimdi mutlusun ya, bu en büyük başarıdır.</p>

  <p class="block_16">Adını vermek istemediğim eski dostum... Sana yaptığıma inandığın bir haksızlık sonucu aramızda çıkan derin anlaşmazlık nedeniyle bir kütüphane dolusu kitabımı (ki bazılarının yabancı dilde olduğu için yeniden ele geçmesi zor, hatta üzerlerinde aldığım notlar olduğu için bütünüyle olanaksız kitapları) vermeyen eski dostum! Eğer korkularını ezip geçebilsen ve intikama inanmayabilseydin bu kitabı insanlara daha detaylı kaynaklar göstererek yazma fırsatı bulacaktım. Ama sana yine de teşekkür etmek istiyorum, en belalı günlerimde yanımda olduğun için.</p>

  <p class="block_16">Muzaffer Erdoğdu: İlk iki kitabım boyunca sadece genel yayın yönetmenim ve giderek dostum olan Pencere Yayınları’nın sahibi. Sana da ticari başarısı kuşkulu bir kitaba, salt insan özgürlüğü ve mutluluğuna inancın nedeniyle şans tanıdığın için teşekkür etmek istiyorum ve aldığın tüm darbelere karşın yolunu değiştirmeden verdiğin uğraşta başarı ve mutluluk diliyorum.</p>

  <p class="block_16">İlinser: Metafizik dünyadaki güler yüzlü kardeşim, varlığım. On yıl boyunca yanlışlarımdan kurtulmam için yol gösterdiğin için teşekkür ediyorum.</p>

  <p class="block_16">Ve Faramarz Azar: Androgynous bütünlüğü kurabildiğim 27! Sana kocam demek seninle olan ilişkimi basitleştirmek gibi geliyor. Öncelikle bana bu kitabın hazırlanışında verdiğin inanılmaz destek için teşekkür ediyorum, Türkçe ana dilin, Romen alfabesi alfaben olmadığı halde sadece bu kitap için yazdığın ve okuduğun için. Senin bu kitaba katkın bire bir oranındadır. Bu nedenle bu kitabı -tüm diğer işleri yaptığımız gibi- ortaklaşa yazdığımıza inanıyorum.</p>

  <p class="block_16">Yine de sana en önemli teşekkürüm başka konuda etmem gerek. Bana pozitif enerjiyi pratikte sen öğrettin. Anlamını, kapsamını, uygulama alanını, felsefesini... Sende bu enerjiyi aktif olarak gözlemeseydim tüm bildiklerim teorik olarak kalacaktı. İyilik adlı olayın aslında ne kolay ve rahatlatıcı olduğunu senin kimliğinde bulup çözdüm. Bana asıl yolu yıllar süren çalışmam, okumam ve eğitimimden çok sen açtın. Çok bunaldığım bir gün, tanrıya “Bana neden androgynous’unu yollamıyorsun, ben elimden geleni yapıyorum, neden bu yalnızlık?” diye yakardığımdan kısa süre sonra önüme çıkmış bir “yol”sun sen. Değerin bu denli büyüktür. Gerek benim, gerekse tüm insan kardeşlerim için.</p>

  <p class="block_16">Ve sana da teşekkür ederim sevgili okurum: Bu kitabı aldığın ve buraya dek okuduğun için. Yazdıklarımı beğenip onaylamamış olsan bile madem ki seninle o eski bölünmüş bütünlük içinde tek bir parçaydık, sende benim bir parçamsın. Orada olduğun için merhaba!.. Ve teşekkür ederim.</p>

  <p class="block_16">Son olarak kitabımı önsözde yazmış olduğum bir bölüm ile bitirmek istiyorum:</p>

  <p class="block_16">O; o her ne ise o olan; insan ruhunu İ.Ö. 4000’den bile daha öncesinden başlayarak, İncil, Tevrat ve adı sokaktaki adamca pek bilinmeyen yazmalarla; tabletlerdeki küfürlerini, korkunç tehditlerini, sağlıklı bir beyinden çıkması olanaksız doğrularını, insanlara çektirileceğini yemin ile doğruladığı acıları, alacağının altını defalarca çizdiği intikamları insancıklara kutsal kelam olarak okutup okutup, üstüne üstlük “aman ne mukaddes, ne ulu bir şey bu Yahweh/EIoah/EIohim (her nasıl çağırılıyorsa)” dedirtecek kadar maymun etmiş olsa da; bir gün gelecek dengeler kurulacak ve her şey yerli yerini alacaktır; çünkü iyilik/ mutluluk/ neşe/ aşk/ seks/ keyif olarak nitelenecek iyilik adlı kavram doğaldır; doğalı yok etmeye hiçbir enerjinin gücü yetemez. Olsa olsa hep yaptığı gibi geciktirir... ama sonunu asla getiremez.</p>

  <p class="block_9" id="calibre_pb_16"> </p>
</body>
</html>
