<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Ana Tanrıça Şeytan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18" id="id_Toc398718499">BABİL: RAHİBE - FAHİŞELERİN ÜLKESİ</p>

  <p class="block_13"> </p>

  <p class="block_16">Şimdi de Kenan diyarında, Fenikelilerin arasındayız... Yıl: XXVIII. yüzyıla doğru... Tanrıçanın adı bu kez Ishtar... Öylesine benimsenmiş, öyle sevilmiş ki İştar; İÖ 2000-300 arası yaşayan Babil’liler de onu baş tanrı ilan etmişler. Her iki kültürde de yine verimlilik, aşk ve seksi yönetmekte. İsmi ise artık birçok metinde “Tanrıların Kraliçesi”ne dönüşmüş...</p>

  <p class="block_16">Tanrıça olur da, insanlara belki de en yoğun ve en kolay keyfi veren duygu olan cinsellik olmaz mı? Olmaması düşünülemez bile! Bu nedenle yine özgürlük var çevrede... yalancı ve ikiyüzlü ahlak hâlâ egemenliğini ilan edememiş.</p>

  <p class="block_16">Bu doğallığın en güzel göstergesi ise tanrıçanın simgesinin bir vulva (dişilik organı) olmasıydı. Yörede yapılan kazılarda lapis lazuli adlı yarı değerli taştan yontulmuş vulva muskaların bolluğu arkeologları bile şaşırtmıştı.</p>

  <p class="block_16">Bir adı da Militta olan tanrıçanın tarikatında iki çeşit rahibe vardı.</p>

  <p class="block_16">a) Kadiştu: El değmemişler.</p>

  <p class="block_16">b) Zermaşitu: Tapınak fahişeleri.</p>

  <p class="block_16">Zermaşitu’lar her gece ünlü Babil kulesi tepesinde sıra ile beklerler, baş tanrı Marduk, insan kılığında kuleye gelir de bir kadınla yatmak isterse diye nöbet tutardı.</p>

  <p class="block_16">Sadece tanrının değil; insan erkeklerin de canı “kutsal seks” yapmak ister diye birçok tapınakta rahibeler erkek tapınıcılarla “kutsal evlilik” oluşturmak için hazır beklerlerdi. Bu fahişe-rahibeler çok saygın olarak kabul görmelerinin ötesinde kutsal bile sayılırlardı; çünkü onların tanrıçanın enerjisinin dünyaya akması için kanal oluşturdukları ve erkekleri tanrıça ile karşılaştırdıklarına inanılırdı. Seks bir enerjiydi, kadınlar onu erkeklerden daha kolay uyandırabiliyorlardı (belki de bu nedenle İslam dışında kalan babaerkil-tektanrılı dinlerde cinsellik hep günah sayılmıştır).</p>

  <p class="block_16">“Cinsellik, fiziksel ve fiziküstü yoldan yaşamı dünyada var eden araç olarak kutsal bir eylem olarak kabul edilirdi. Bunun da ötesinde, tanrı ve tanrıçaların da cinsel ilişkilerin tadına varabildiklerine inanılırdı. Bu nedenle insanoğlu, cinsel ilişki aracılığı ile tanrısal hazlara yakın birşeyler elde edebilirdi. Bazı tapınaklarda sadece rahipler erkeksi tanrısallığın görünümü olan ‘ay-tanrı’ kimliğinde girebilirdi. Bu rahipler tanrıçanın dişisel gücünü temsil eden ishtaritu (rahibeler)lar veya diğer kadınlarla birleşirdi. Kimi zaman bazı kadınlar büyük tanrıçanın gizemlerine erişebilmek için inisiye (aday rahibe) olmak isterdi. Bu koşullarda onun tapınakta ya bir rahip veya kutsal olduğu varsayılan bir dildo ile kutsal evlilik yapıp, bakireliğini kurban olarak sunması gerekirdi”. Sarah Dening, <i class="calibre2">The Mythology of Sex.</i></p>

  <p class="block_16">Rahibeleri “ziyarete gelen” erkekler tüm gece boyunca rahibe ile tapınakta kalır ve böylece tanrıçanın yönetiminde olan hazlar ile tanışırlardı. Güzel, zarif, iyi sevişen, kültürlü bir kadın ile geçen bir aşk gecesi... Erkeklerin yüzleştiği gerçek buydu... böylesi bir hazdı. Böylesi bir “benzersiz dişilik” ortamını yaratmak görevi için seçilen rahibeler en üst sosyal tabakaların, en güzel kızları arasından çıkardı. Bu seçkin kızlar, zarafet, güler yüzlülük, sevişme sanatı, besleme benzeri nitelikler öğretilerek yetiştirilir; ve hizmetleri karşılığında erkeklerden -tapınakta kalması koşul olan-bir para alırlardı.</p>

  <p class="block_16">Fahişe-rahibeler, İştar’ın varlığının bir tezahürü oldukları için normal kadınlara oranla fazladan bazı mistik yeteneklere de sahip olurlardı. Falcılık gibi, büyücülük gibi, şifacılık gibi. Bu ekstra yetenekleri metafizik konusuyla da sınırlı değildi: öyle ki fahişe-rahibe’nin bedeninin de kutsal olduğuna... hatta zevk sularının şifa dağıttığına inanıldığı için bu sıvılar para ile satılırdı da! Kazılardan çıkan çok sayıdaki tabletlerde fahişelerin aşk sularının en çok da göz hastalıklarına “birebir” olduğu yazmakta!</p>

  <p class="block_16">İnanılması... hatta kabul edilmesi zor değil mi? Günümüz insanına çok yabancı olaylar bunlar. Bir diğer deyişle çok yabancılaştırıldığı olaylar. Çoğu okurun yukarıdaki satırları küçümseme ve hoşgörüsüzlükle okuduğunu bilmekteyim. Bu nedenle hemen ekleyeyim: Daha da şaşırmaya hazır olun; çünkü hepsi bu kadar da değil. Şimdi sizlere fahişeliğin salt tapınak rahibeleri ile de sınırlı kalmadığını söylesem acaba ne dersiniz? Normal kadınlar için de bir “farz” olduğunu anlatsam?</p>

  <p class="block_16">Bu konudaki en önemli kaynak ise Herodot. Tarih adlı kitabında Istar tapımı ile ilgili hayli enteresan bilgiler vermekte: Ünlü tarihçi I-199’da Babil’de her kadının yaşamında bir kere kendini yabancı bir erkeğe vermek zorunda olduğunu anlatıyor. Ve de tapınağın içinde yere gerili iplerle bölünmüş bölümlerde bir sürü kadın oturduğundan, önlerinden erkekler geçtiğinden, beğendiklerinin dizlerine altın para atarak onlarla seviştiğinden de söz ediyor. Ayrıca zengin kadınların bile -özel arabaları ve hizmetçileri ile gelip bekleyebilseler de- bu gelenekten ayrılmadıklarını yazmakta. Heredot’un anlattıklarına bakılırsa, tapımın daha da garip yönü, kadınların seçilmeden evlerine dönemeyeceği. Bu öylesine sıkı bir kural ki, alımlı ve çekici olmayanlar aylarca tapınakta kalıyorlar. Heredot, bekleme süresinin 3-4 yıla dek uzandığı kadınların varlığından bile söz etmekte!</p>

  <p class="block_16">“Yabancı parayı atarken aynen şunları söylemek zorundaydılar: Senin şahsında tanrıça Millitta’yı çağırıyorum. Mylitta, Afrodit’in Asurca’sıdır. Kaç para verdiği önemli değildir; kadının kabul etmemesi korkusu yoktur; din bunu yasak etmiştir, çünkü bu para kutsal olur. Kadın, kendisine ilk para atanın peşinden gider ve kim olursa olsun geri çeviremez. Birleşmeden sonra, kadın, tanrıçanın gönlünü yapmış olarak, evine döner”. Heredot, <i class="calibre2">Tarih</i>, I-199</p>

  <p class="block_16">Alışılmadık, hatta belki de çoğu okur için itici... Tartışma götürür bir gelenek sayılabileceği kesin olsa da, bu eylemin ardındaki gizli hedefler belki de bir başka dinsel gerçek ile çözülebilir... “Gençkız” satışı gerçeği ile!,.</p>

  <p class="block_16">Tarih I-196’dan öğrendiğimize göre köylerde her yıl bir gelinlik kız pazarı kurulmaktaydı. Evlenme çağına gelmiş kızlar tören günü en alımlı elbiselerini giyerler ve köyün meydanında toplanarak birer birer “alıcıların” karşısına çıkarlardı. Alıcının kız ile evlenmesi mutlak bir zorunluluktu. Açık arttırma en güzelden başlandığı için bütün zengin Babil’liler orada toplanır ve en güzel kızları alabilmek için kıyasıya çekişirlerdi. Halktan kimseler ise güzelliğe boş verip çirkin kızların sırasının gelmesini beklerdi, çünkü çirkin kızların -çirkinliklerine paralel fazlalıkta- birer drahomaları/çeyizleri oluşurdu. Heredot bu geleneği çok beğenmekte ve böylelikle sakat kızların bile evlenme şansı olduğunun altını çizmektedir.</p>

  <p class="block_16">Bu güzel ve hatta pratik dinsel yasanın belki de yegane kötü tarafı ise kimsenin istediği ile evlenememesiydi!</p>

  <p class="block_16">I-196</p>

  <p class="block_16">“Kimsenin kızını kendi istediğine vermeye hakkı yoktu. Ayrıca bir kimse satın aldığı kızı, bir kefil göstermeden alıp evine götüremezdi. Kızı kendi evine götüreceğine söz verdikten ve bu sözünü sağlama bağladıktan sonra ancak bu sevince erebilirdi”.</p>

  <p class="block_16">Bayramlar ve kutsal törenler yine cinsellikle doluydu; öyle ki -kültün temeli üreme ve seks ile gelecek berekete dayandığı halde- baş rahibe büyük bayramlarda kendisine anal seks yapılmasına bile izin verirdi; hatta tapınaklarda “erkekliği İştar tarafından kadınlığa çevrilmiş” olarak nitelenen erkek fahişeler bile görev alırdı.</p>

  <p class="block_16">Şimdi unutulmuş zamanlarda, yüzyıllarca sürdü bu dinsel gelenekler... sonra zaman modernleşti ve cinselliği sınırlayan, günah sayan Yahudilik doğdu. İbraniler, Yahweh tarafından “seçilmiş” bir kavimdi; bu nedenle Musa ve sonraki peygamberler ellerinden geldiği kadar onları “temiz” tutmaya çalıştı. Bu durumu Orhan Hançerlioğlu, <i class="calibre2">İnanç Sözlüğü</i> adlı eserinde şöyle özetlemekte: “Yahudi peygamberleri Yahudiliğin karşısında en büyük tehlike olarak İştar tapımını bulmuş ve onunla yüzyıllar boyunca savaşmışlardır”.</p>

  <p class="block_16">Ama hemen belirteyim ki o kadar kolay yıkamadılar inancı; çok da zorlandılar, yer yer büyük darbeler de aldılar... Örneğin çoğu araştırmacıya göre İnanna-İştar tapımı Tevrat’a bile sızdı! Neşideler Neşidesi bölümüyle… Gerçekten de erotik bir aşk şiiri olan bu bölüm, Eski Atik’in -gürül gürül ilahi- üslubu ile büyük bir çelişki içindedir. Yahudiler, Neşideler Neşidesi adil bölümün kulun tanrıya ve kiliseye duyduğu aşkı anlattığını iddia etseler de, şiirin bir kadın ve bir erkeğin birbirlerine karşılıklı ilan-ı aşkı olduğu kanımca son derece ortadadır.</p>

  <p class="block_16">Dilerseniz bu şiirin “ilahi esin” ile dolu olup olmadığına kendiniz karar verin:</p>

  <p class="block_16"><i class="calibre2">Tevrat, Neşideler Neşidesi</i>, 7:1-9</p>

  <p class="block_21"><i class="calibre2">“</i>Çarıklar içinde ayakların ne güzel, ey emir kızı!</p>

  <p class="block_21">Toplu kalçaların sanki mücevherler, üstat ellerinin işi.</p>

  <p class="block_21">Göbeğin yuvarlak bir taş, onda karışık şarap eksik değil;</p>

  <p class="block_21">Karnın buğday yığını, zambaklar kuşanmış.</p>

  <p class="block_21">İki memen sanki bir çift geyik yavrusu, ikiz ceylan yavrusu.</p>

  <p class="block_21">Fildişi kulesi gibidir boynun senin; Bat-rabbim kapısı yanındaki.</p>

  <p class="block_21">Heşbon havuzlarıdır gözlerin; Şam’a doğru bakan</p>

  <p class="block_21">Libnan kulesi gibidir burnun senin.</p>

  <p class="block_21">Başın, senin üzerinde Karmel gibi, başının saçı da sanki erguvanı;</p>

  <p class="block_21">Kral senin kahküllerine esir oldu.</p>

  <p class="block_21">Zevkler içinde ey sevgilim, sen ne güzelsin, ve ne şirinsin.</p>

  <p class="block_21">Bu senin boynun hurma ağacına,</p>

  <p class="block_21">Memelerin de salkımlara benziyor.</p>

  <p class="block_21">Hurma ağacına çıkayım,</p>

  <p class="block_21">Dallarını tutayım, dedim;</p>

  <p class="block_21">Memelerin üzüm salkımları gibi olmuş,</p>

  <p class="block_21">Soluğun kokusu da elma gibi,</p>

  <p class="block_21">Ve ağzın en iyi şarap gibi”.</p>

  <p class="block_16">Bilmem sizde ne gibi bir kanı uyandırdı bu şiir!</p>

  <p class="block_16">Ola ki: “Canım o devir başka, belki de o zamanlar tanrı sevgisi kalça ve meme ile sembolize ediliyordu” demişsinizdir. O zaman size Sümer tabletleri ile Tevrat sayfaları arasındaki bazı benzerlikleri sergileyeyim. Belki o takdirde düşünceniz değişir:</p>

  <p class="block_16">Sümer tabletleri, İnanna’nın şarkısı:</p>

  <p class="block_21">“Benim öylesine güzel yüzlü erkek kardeşim</p>

  <p class="block_21">50 defa ... yaptı,</p>

  <p class="block_21">Benim değerli tatlım oturdu sonra (ve şöyle dedi):</p>

  <p class="block_21">Yakamı bırak kız kardeşim,</p>

  <p class="block_21">Haydi sevgili kız kardeşim<i class="calibre2">”</i></p>

  <p class="block_16"><i class="calibre2">Tevrat, Neşideler Neşidesi</i>, 4:9</p>

  <p class="block_21">“Kaptın gönlümü, kız kardeşim, yavuklum!</p>

  <p class="block_21">Gözlerinin bir bakışı ile,</p>

  <p class="block_21">Gerdanının tek zinciri ile gönlümü kaptın”.</p>

  <p class="block_16">Dikkatinizi çekmiştir; her nedense her iki şiirde de sevgililer kardeşe benzetilmekte!</p>

  <p class="block_16">Bir diğer benzerlik ise... bu aslında benzerlik de değil... neredeyse aynı cümle her iki metinde de yinelenmiş:</p>

  <p class="block_16">Sümer tabletleri, İnanna’nın şarkısı:</p>

  <p class="block_21">“Güzel yüzlü erkek kardeşim,</p>

  <p class="block_21">sağ elini a...ımın üzerine koydun,</p>

  <p class="block_21">sol eli başımı okşadı,</p>

  <p class="block_21">Ağzınla ağzıma dokundun,</p>

  <p class="block_21">dudaklarımı başına bastırdın”.</p>

  <p class="block_16"><i class="calibre2">Tevrat, Neşideler Neşidesi</i>, 2:5</p>

  <p class="block_21">“Kutsal çöreklerle<sup class="calibre3"><sup class="noteref" id="back_note_1"><a class="calibre1" href="../Text/index_split_018.html#note_1" title="1">1</a></sup></sup> bana kuvvet verin,</p>

  <p class="block_21">elma ile beni canlandırın;</p>

  <p class="block_21">Çünkü aşk hastasıyım ben.</p>

  <p class="block_21">Sol eli başımın altında olsun,</p>

  <p class="block_21">sağı da beni kucaklasın.”</p>

  <p class="block_16"><i class="calibre2">Tevrat, Neşideİer Neşidesi</i>, 8:2-3</p>

  <p class="block_21">“Sana baharatlı şaraptan,</p>

  <p class="block_21">Narımın suyundan içirirdim,</p>

  <p class="block_21">Sol eli başımın altında olurdu,</p>

  <p class="block_21">Sağı da beni kucaklardı”.</p>

  <p class="block_16">Fazla söze pek de gerek yok. Tek düşündüğüm ise asık yüzlü, tek eşli hahamların günahtan arınmak, harama uçkur çözmemek için Tevrat’a sarılıp bu satırları okuduklarında neler hissettikleri!</p>

  <p class="block_9" id="calibre_pb_8"> </p>
</body>
</html>
