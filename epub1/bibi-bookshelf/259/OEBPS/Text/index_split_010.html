<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Ana Tanrıça Şeytan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_12" id="id_Toc398718501">AY TANRISI İLE GÜNEŞ TANRIÇASININ ÜLKESİ<br class="calibre4" />
  ARABİSTAN</p>

  <p class="block_13"> </p>

  <p class="block_16">Ve gözlerimizi tarih sayfalarının, -veya büyütücülerimizi atlasımızın- daha aşağılarına kaydıralım. Arabistan yarımadasına doğru inelim... hatta daha da güneye: Güney Arabistan’a yani. Yıl İÖ 1000 civarı. Ne göreceğiz biliyor musunuz? Buralarda da yaygın biçimde ana tanrıçaya tapıldığını... Şaşırdınız mı? İtiraf edin; Arabistan deyince aklınıza hemen İslam dini gelmişti değil mi? Oysa Müslümanlığın doğmasına daha 1500 yıl var. Bu kız çocuklarının doğar doğmaz -sadece kız oldukları için- diri diri toprağa gömüldüğü diyar ve zaman!</p>

  <p class="block_16">Ana tanrıça derim de ardından anaerkil düzen demez miyim? Önceki sayfalarda da hep böyle olduğunu görmedik mi zaten? Nerede baş tanrı dişiyse, orada erkek egemenliği diye bir kavram gelişmemiş. Burada da durum aynı; ana tanrıçaya tapan tüm yarımada anaerkil düzende yaşamakta. İnanılması güç değil mi? Şimdilerde İslam’ın kalesi bir diyarın bir zamanlar bir dişi tanrıya taptığı?</p>

  <p class="block_16">Sosyal düzenin anaerkilliği hakkında iki anekdot vermek gerekirse önce Asur’larda ailenin başına “shebu” dendiğini söyleyebilirim ve shebu’nun genelde kadın olduğunu!.. Ayrıca doğu bölgesi krallıklarında ve göçebe topluluklarında ise poliandrinin yaygınlığından söz edeyim; kadının çok kocalılığının yani... Her kadın birden fazla erkekle evlenmesi sosyal yaşamın bir gereğiydi o dönemlerde. Erkeklerin, evlilikle birlikte ailelerini bırakıp kadının ailesine katılmaları ise bir gelenekti. Kadınların arzularının öylesine önemi vardı ki, bir kadının, çadırının kapısını üç gece üst üste doğu yönüne doğru kurması boşanmanın gerçekleşmesi için yeterliydi.</p>

  <p class="block_16">İncelememizi yeniden inanç sistemlerine yönlendirirsek, İslam öncesinde Arabistan yarımadasında çok tanrılı bir sistemin -ki buna İslam literatüründe putperestlik denir- yaygınlığını görürüz. Bu tanrılar isim olarak çok büyük farklılıklar gösterse de, genelde baş tanrı hep tanrıçaydı. Tanrıça o denli önemliydi ki bu bölgede, güneş ile özdeşleştirilmişti. Adı, “güçlü iyilik ve yardım ışınları gönderen” anlamındaki Dhat Hamym’di. Oysa tanrıça, bin yıllar boyunca, tüm dünya üzerine yayılmış tapım sistemlerinde hep ay ile eş tutulmuştur. Tarihinde ilk ve tek olarak Arap yarımadasında güneş ile sembolize edilmiş, ay tanrısı olmak ise -yine din tarihinde ilk kez olarak- kocasına düşmüştür. (<i class="calibre2">Yeshua Communications Network</i> <i class="calibre2">http://www.biblebeilevers.org.au</i>). Böylesi bir öneme sahipti tanrıça... hem de -belki de- en umulmayacak bir bölgede!</p>

  <p class="block_16">Ay inanç sisteminin temeliydi. Bu nedenle takvimler -aynı İslam dininde olduğu gibi- ayın hareketlerine göre yapılmıştı. Ay tanrısının ismi de kültürden kültüre değişse de en fazla Sin ve Nanna şeklindeydi. Sin, Sümerlerin baştanrısı Enlil’in, Ninlil’e tecavüz etmesi sonucu doğmuştu. Ayın hilal biçimi ile adı Sin olsa da, dolunay ile Nanna, giderek büyüyen hali iken de Asim-babbar’dı. Öyle çok adı vardı ki: Bölge uygarlıklarından Saba’lılar ona Ilumquh; Katabanian’lar Amm ve Anbay; Minaean’lar Wadd (sevgi); Hadramutlular da Sin derlerdi. Ay tanrısının -size yukarıdakiler kadar anlamsız gelmeyecek olan- bir diğer ismi daha vardı: Belki inanmayacaksınız ama Rahman! İslam tanrısının “esirgeyen” anlamındaki esması olan Rahman.</p>

  <p class="block_16">Pritchard, Alfred Guilluame, <i class="calibre2">Genesis of Eden Diversity Encyclopedia</i> ve <i class="calibre2">Yeshua Communications Network http://www.biblebeilevers.org.au</i> gibi kaynaklar Rahman’ın, o zamanlarda da var olan Kabe’de bulunan ay ile ilişkili putlardan biri olduğunu ve Müslümanlığın tanrısının İslam öncesinde de ay tanrısı olarak tapıldığını öne sürmekteler. Hz. Muhammed’in doğumundan çok öncesinden beri...</p>

  <p class="block_16">Şimdi de dilerseniz bu tanrıçaya tapan topraklardaki krallıkları gözden geçirelim:</p>

  <p class="block_16">Belki de adı geçen bölgedeki krallıkların şimdiki gibi -görece- geri kalmış ve fakir olduklarını düşüneceksiniz. Oysa hiç de değil... Bu bölgenin krallıkları, günümüzdeki durumun tersine hem çok zengindiler, hem de uygarlıkta ilerlemişlerdi. İnsanoğlunun daha petrolden haberi bile olmadığı bir devirde bu krallıkların nasıl olupta böyle refah içinde yaşamakta oldukları hakkında akıl yürütebilirsiniz. Oysa boşuna yorulmayın derim ben; çünkü devir çok değişmiş. Dilerseniz ben anlatayım kısaca size.</p>

  <p class="block_16">Baharat, buhur, özellikle de günnük ve mürrisafi eski zamanların en değerli mal ve bitkileri idi. Devir ayin devri; ritüel, büyü, mistisizm o zamanların vaz geçilmez gerçekleri... Babil, Mısır, Yunanistan, İsrail ve Roma’da bir tapınak ya da zengin ev yoktu ki bu pahalı otlara gerek duymasın; çünkü onlar sadece buhur olarak değil; kozmetik ve parfüm imalatından, kulak-göz-burun hastalıkları tedavisine; hatta ölüleri gömmeden önce geçirilen işlemde kullanılmaya dek çok alanda kullanılırlardı. Bu nedenle tümü sadece altın karşılığı alınıp satılan -hatta belki de altından da değerli- mallardı.</p>

  <p class="block_16">Oysa gariptir ki adı geçen bitkiler sadece Arap yarımadasının güneyi ve özellikle de güney doğu Yemen, yani Hadramut’da yetişirdi. Bu durum Heredot’un da dikkatini çekmiş olacak ki kitabında: “Güneyin en ikamet edilmiş bölgesi güney Arabistan’dır, ki buraları tüm dünya üzerinde günnük, mürrisafi, tarçın ve Çin tarçınının yetiştiği tek bölgedirler” demektedir.</p>

  <p class="block_16">Böylelikle zaman içinde giderek buhur ticareti gelişti ve 3400 km.lik, dünyanın en eski uluslararası ticaret güzergahı olan Baharat Yolu oluştu. Doğaldır ki, böylece buhur ticaretini tekelinde tutan krallıklar benzersiz bir zenginliğe sahip oldu.</p>

  <p class="block_16">Güney Arabistan’ın krallıklarının önemi sadece baharat ticareti ile de sınırlı değildi; çünkü bu bölge Hindistan’dan yüklenen malların batıya gittiği transit yolun üzerindeydi. Doğudan gelen veya güney Arabistan’dan yola çıkan kervanlar baharat yolu boyunca giderek Akdenize ulaşır; sonra yeni mallar ile geri dönerdi. Tabii yeni düşünceler ve bilgilerle de... Bu nedenle güneybatı Yemen krallıkları parasal olmaktan başka, kültür ve uygarlık açısından da gelişmiş ülkelerdi.</p>

  <p class="block_16">Hepsi bu kadar da değil, Arap yarımadası genelde zor doğa koşullarına sahip olduğu halde, güneyi öylesine bol yağmur alırdı ki, bu insanlar ekincilikte de ilerlemişler ve kendi kendilerini bolluk içinde besleyebilecek bir tarım düzeni de kurmuşlardı, işte tüm bu koşullar sonucunda güney Arabistan bölgesi İÖ 1000 den -hatta biraz daha öncesinden- başlayarak büyük bir gelişim içine girdi... Öyle ki Romalıların “Arabia Felix” (mutlu Arabistan) diyeceği kadar!.. İÖ 1000 dolaylarında bölgede birbirini izleyen 3 krallık dikkati çeker: Minean, Saba, Hmyarit. Minaeanlar, İÖ 950’da Saba’lılar alana kadar buhur ticaretinde öndeydi. Sonra Saba en önde gelen krallık oldu. Evet; doğru tahmin ettiniz... Saba, Saba melikesi Belkis’ın yurdu! Saba uygarlığı 15 yüzyıl sürdü. Zenginliği sadece buhur ve mücevher ticaretinden gelmiyordu; Saba’lılar tarımda da çok ilerlemişlerdi.</p>

  <p class="block_16">Öyle çok şey var ki Saba’lılar hakkında söylenecek... Bu nedenle onları anlatmayı birkaç sayfa sonraya bırakıp farklı bir krallık olan Nabat’lardan söz edeyim diyorum:</p>

  <p class="block_16">Nabat, Kuzeybatı Arabistan’da, Ürdün’de Edom’da yer alan bir krallıktı. Bilen bilir; hani Musevilerin kötü deyimleri ağızlarına almak istemedikleri zaman ‘Edom Kralları” deyiverirler ya... Edom kralları Nabat’lardan başkası değillerdi. Tek tanrılı dinlerde Edom kralları sözcüğü öylesine taraftar buldu ki, Yahudilikten kaynaklanan bir büyü kültü olan Kabalistler bile öğrencilerinin gözünü korkutmak istediklerinde “Edom kralları” deyimini kullanmayı pek sevdiler. Zaten Kabala, bir büyü metodu olsa da, basbayağı Yahudilik tanrısının adlarını kullandığı ve onu onurlandırdığı için bal gibi tek tanrılı din büyüsüdür! Örneğin ünlü hoca Butler, <i class="calibre2">Contact of Power</i> adlı kitabında şöyle demekte: “Gerçekte kötü güçlere Edom’un kralları denir; dengesiz güçlerin efendileri”.</p>

  <p class="block_16">Şimdi şu dengesiz güçlerin efendilerini bir inceleyelim “yakinen”... önce tarihsel bilgiler ile başlayalım:</p>

  <p class="block_16">Nabatean’lar çoban ve kervancı olarak Arabistan’dan göç ettiler. O zamanlar kimsenin yaşamadığı “gül kırmızısı ve zaman kadar eski” Petra şehrine yerleştiler. Genelde at yetiştirme işi ile de uğraşsalar da, sulama konusundaki başarıları nedeniyle tarımcılıkta da ilerlediler. Giderek ticaret açısından da güçlenip varlıklarını uzun yıllar sürdürebildiler.</p>

  <p class="block_16">Önceleri göçerdiler; giderek genişleyerek Filistin’in güney ve doğusuna, kuzeyde Edom’a, Havran’a kadar yayıldılar; hatta Şam’ı bile alarak güneyde Kızıldeniz’e dek genişlediler.</p>

  <p class="block_16">İsa zamanında bile bağımsız bir krallık olarak göze çarparlar; hatta Damaskus’a doğru etkilerini giderek yaymaktadırlar... İlerki yıllarda Romalılar tarafından “ilkah” edilseler de, İslam’ın doğuş yılında bile önemli bir Arap gücü olarak kalmayı başardılar. Şairlik ve hekimlik konusunda bölgede söz sahibiydiler.</p>

  <p class="block_16">Buraya dek genel görünümlerini kısaca yansıttıktan sonra biraz da “daha ilginç” bilgilere göz atalım:</p>

  <p class="block_16">Öncelikle Nabat’ların şarap üreticisi olmalarından söz edeyim. Öyle ki Negev, Briffault ve Genesis of Eden Diversity Encyclopedia, hz. Muhammed’in onları bu nedenle küçük gördüğünü ve -küstah, kibirli- olarak nitelediğini yazarlar.</p>

  <p class="block_16">Onlar hakkındaki ikincil “ilginç” nokta ise Nabat’ların sosyolojik yapısında kadının rolünün çok önemli olmasıdır. Yani matriarkal oluşumları... Öyle ki kraliçe Aretas IV para basmış; Malichus II ise hep kocası kral Shaqilat II’ın yanında yer almıştır. Bu güçlü konum sadece kraliçeleri değil, tüm kadınları kapsardı. Örneğin evli kadınlar, vasiyet ile mallarını dilediklerine bırakabilecek kadar mal ve mülklerine sahiptiler. Çocuğun soyu ise kimi zaman ana tarafını izlerdi, (<i class="calibre2">Genesis of Eden Diversity Encyclopedia</i>, Glueck)</p>

  <p class="block_16">Bu krallığın altını çizmek istediğim en önemli “ilginçliği” ise dini. Evet; tahmin ettiğiniz gibi onlar da ay ile sembolize edilen tanrıçaya taparlardı. Buraya kadar size önceki sayfalardan daha farklı bir bilgi veremedim belki, ama onların Ay tanrıçasının en önemli kutsal mekanı olan Khirbet Tannur’dan söz etmem işin şeklini değiştirecek; çünkü Khirbet Tannur, Tevrat’ın meşhur “yüksek yerlerinin arketipi. (<i class="calibre2">Genesis of Eden Diversity Encyclopedia,</i> Glueck).</p>

  <p class="block_16">“Yüksek yerler” meselesi biz müslümanlarca pek de bilinmeyen bir konu; oysa Tevrat’da geniş yer tutuyor. Anlamı ise pagan tapınakların bulunduğu dağ başları! (Zaten paganizmde tapınma -ya da festival yapma- mekanları hep doğal ortamlar. Dağ başları ve ormanlar ise en favori bölgeler). Yahudilerin yüksek yerlerde tanrıçaya ve diğer pagan tanrılara tapımı Tevrat sayfalarında açıklıkla işleniyor. Çok uğraşmış Yahudilik yüksek yerleri “murdar etmeye” (bu Tevratsal bir deyim). Ama pek de başarılı olamamış. Musa peygamberden sonra gelen krallar insanları bu alışkanlıklarından vaz geçirmeye çalışmış... pardon; çok özür dilerim yanlış söyledim; krallar bile adı geçen alışkanlıklarından vaz geçememişler diyecektim! Adı geçen kötü alışkanlıklar Tevrat’a göre yüksek yerlerde buhur yakmak gibi dursa da, aslında basbayağı tanrıçaya tapmak.</p>

  <p class="block_16">Hemen ekleyeyim ki, insanoğlunun bu inadı çok cesur bir direniş; çünkü Yahudilikte “başka ilahlara” tapımın cezası ölüm.</p>

  <p class="block_16">“Eğer kardeşin, ananın oğlu, yahut kendi oğlun, yahut kendi kızın, yahut koynundaki karın, yahut canın gibi olan dostun... Gidelim başka ilahlara kulluk edelim derse... 9onu mutlaka öldüreceksin. 10Ve ölsün diye onu taşla taşlıyacaksın”. <i class="calibre2">Tevrat</i>, Tesniye, 13:6.</p>

  <p class="block_16">Musa, kavmini çöle çıkarttıktan sonra böyle emretmişti. Ya sonra? Kavim yerleşik düzene geçtikten sonra? Büyütecimizi İÖ 1000’e çevirelim. O devrin kralı hz. Süleyman... hani hazineleri ile meşhur hz. Süleyman.</p>

  <p class="block_16">“Ve Süleyman Rabbin gözünde kötü olanı yaptı. 7Yeruşalimin önünde olan dağında, Moab’ın kötü tanrısı Kemoş için ve Ammon oğullarının kötü tanrısı Molek için bir yüksek yer yaptı”. <i class="calibre2">Tevrat</i>, I Krallar 11:6.</p>

  <p class="block_16">Sayfaları biraz daha çevirerek daha ileri tarihlere doğru ilerleyelim.</p>

  <p class="block_16">“Yeroboam (bu da bir kral E.A.) kötü yolundan dönmedi, yine yüksek yerlere kavmin her ucundan kahinler yaptı, yüksek yerlerin kahinleri olsunlar diye her isteyeni tahsis etti”. I Krallar 13:33.</p>

  <p class="block_16">Ve biraz daha ileriye:</p>

  <p class="block_16">“Yehoaş kral oldu ve Rabbin gözünde doğru olanı yaptı. 3Ancak yüksek yerler kaldırılamadı; kavm henüz yüksek yerlerde kurban kesip buhur yakıyorlardı”. II Krallar 12:2.</p>

  <p class="block_16">Örnek öyle çok ki! Görülmekte ki insanları tanrıça tapırtımdan uzaklaştırmak kolay olmamış.</p>

  <p class="block_16">Şimdiye dek genelde “tanrıça” cins ismi ile adlandırdığımız tanrıçanın adından da biraz söz edeyim; tanıdık bir isimle karşılaşınca şaşıracaksınız. Nabatlar!ın Ay-Venüs gezegeni ile sembolize ettikleri tanrıçanın adı Afrodit-Mari idi. Afroditi zaten tanıyorsunuz; aşk tanrıçası. Mari hakkındaki bilgileri ise kitabın ilerki sayfalarında anlatacağım; şimdilik onun bir deniz tanrıçası olduğunu söylemekle yetineyim (<i class="calibre2">Genesis of Eden Diversity Encyclopedia</i>). Afrodit-Mari daima yunuslardan yapılma bir taç ile betimlendi. Vericiydi, besleyiciydi, bereket ve bolluk dağıtıcı... ve tabiidir ki aşk ve seks oluşturucuydu!</p>

  <p class="block_16">Zaman ilerledi; islam’ın doğuşu yakınlaştı. Ama devir hâlâ “cahiliyye” devri. Afrodit-Mari de giderek değişikliğe uğradı, nitelik olmasa da isim değiştirdi ve bu kez de genelde bilinen bir isim aldı: el- Uzza oldu. (<i class="calibre2">Genesis of Eden Diversity Encyclopedia</i>).</p>

  <p class="block_16">Nasıl? El-Uzza’yı tanımıyor musunuz? Hiç sanmam; tabii ki onun hakkında en azından bir şeyler duydunuz; çünkü o İslam’ın hemen öncesi tapılan 3 dişi putun en şöhretlisi. Hani Salman Rushdie’nin “Şeytan Ayetleri” adlı kitabının konusu 3 kuğu kuşundan biri.</p>

  <p class="block_16">Gerçekte ne yazık ki dinimizce tapılmaması emredilen, fakat geçmişte çok saygı gören bir tanrıçayı çok kişi Salman Rushdie gibi bu konulardan çok politik konuda uzman olan bir yazar aracılığı ile tanıdı. Oysa Uzza sadece verimlilik ve bolluk tanrıçasıydı.</p>

  <p class="block_16">“Uzza pınar ve kaynakların tanrıçası olarak tanınsa da, genelde bir su tanrıçasıydı. Verimlilik yaratan ve doğurganlık veren bir güç olarak saygı görür; Petra kenti dahil, çok geniş bir kesimde tapılırdı. (Browning)”. al-Khalbi, <i class="calibre2">Book of Idols</i> (Faris 23)</p>

  <p class="block_16">“Yunan dünyasında Uzza genelde Aphrodith-Atargatis olarak tanımlanır. Tapımında Dionisos ritleri kullanılır, erotizm vardır ve şarap içimi ön plana çıkmıştır (Browning). <i class="calibre2">Genesis of Eden Diversity Encyclopedia.</i></p>

  <p class="block_16">Ayinlerde güzel yemekler ve sert şaraplar ile tanrıça uyandırılır, böylece tapınıcılar birbirleriyle coşkulu ilişkiler kurarlardı. Öyle ki Psalm 12:8’in bu ritlerdeki kadınlardan söz ettiğine inanılır. (Guleck)”.</p>

  <p class="block_16">İslam dini, diğer tek tanrılı dinlerde görülmedik oranda cinselliği onaylasa da, belki bu pagan eğilim, belki de salt tek tanrı inancını korumak için Uzza şeytan olarak lanetlenmiştir,</p>

  <p class="block_16">“Bize haber verin Lat ve Uzza’yı. Diğer üçüncüsü olan Menat’ı. Erkek sizin de, dişi onun mu? Öyle ise bu çok insafsız bir taksim. O putlar hiç birşey değil, ancak sizin ve babalarınızın uydurduğu isimlerdir. Allah onlara hiçbir hüccet indirmedi. O kafirler, yalnız zanna ve nefislerin sevdasına tabi oluyorlar. Halbuki kendilerine, Rableri katından doğru yolu gösteren geldi”. Necm suresi 53:19-23.</p>

  <p class="block_16">Uzza, bir su tanrıçası olmasının ötesinde insanlara yardımcılığı ile de tanınmıştı... her konuda... hatta geleceğe ilişkin yol gösterme şeklinde bile!</p>

  <p class="block_16">“El-Uzza’nin idolu el-Bustin’in 9 mil ötesinde, Nakhlat al-Sha’miyah vadisinde Hurad adlı yerdeydi. Buraya Zalim bir ev yapmış olduğu evde insanlar orakl ile kehanetler alırlardı. Tüm Araplar çocuklarına Abd-al-Uzza adını vermeyi sevseler de, genelde bu isim Kureyş’lilerde yaygındı; çünkü Uzza Kureyşlilerin en yüce idolüydü. Onu ziyarete giderler, ona hediyeler sunarlar ve kurban yoluyla onun yardımını isterlerdi.</p>

  <p class="block_16">Kurayş kabilesi Uzza Kabe’yi tavaf ederken söyle derlerdi.</p>

  <p class="block_16">El-lat, el-Uzza ve onların yanındaki üçüncü idol Menat adına,</p>

  <p class="block_16">Gerçekten de onlar yalvarılması gereken en yüce hanımlardır”. al-Khalbi, <i class="calibre2">Book of ldols.</i></p>

  <p class="block_16">Peki Uzza tapımından uzaklaşılması emredilince onun taraftarları nasıl bir psikoloji içine girdiler. Değişim “kanlı mı oldu, kansız mı?!” Bilgi için aşağıdaki satırları okuyalım:</p>

  <p class="block_16">“Bu yasaklama Kurayş kavmine çok ağır geldi. Ebu-Ubayha (Sa’id ibn-al-’As ibn-Umayyah ibn-’Abd-Shams ibn-’Abd-Manaf), son günlerini geçirdiğini belli eden çok kötü bir hastalığa tutuldu. Ölüm döşeğinde yattığı birgün ebu-Leheb yanına geldi ve onu ağlarken buldu. (Sira, 231, 233, 276; Taberi, vol. I, 1170-1172; el-Marif, 60-61). Buldan, vol.III, 665-666 Sordu:</p>

  <p class="block_16">— Neden böyle ağlamaktasın? Kaçınılmaz olan ölümün geliyor olması yüzünden mi?</p>

  <p class="block_16">— Hayır. Ama korkmaktayım ki, el-Uzza ben gittikten sonra tapılmayacak.</p>

  <p class="block_16">Ebu Leheb hemen yanıtladı:</p>

  <p class="block_16">— El-Uzzaya sen yaşarken senin hatırın için tapılmadı. Ve sen ölüm yüzünden uzaklaşınca da tapımı sona ermeyecek.</p>

  <p class="block_16">Bu sözler üzerine ebu-Ubayha “Şimdi biliyorum ki bir halefim varmış” dedi ve ebu- Leheb’in Uzza’ya olan içten sadakati nedeniyle çok memnun oldu.”</p>

  <p class="block_16">Ebu Leheb ise tanrı tarafından kötü biçimde cezalandırılmış bir kişidir ve Kuran’da kendi adına bir sure bile vardır. Oysa bu durumun bir onur olduğunu sanmayın, adı geçen sure o denli negatif enerji deposudur ki, İslami majide lanetleme çalışmalarının değişmez ekipmanlanndandır.</p>

  <p class="block_16">“Elleri kurusun Ebu Leheb’in, zaten kurudu, mahfoldu o. Ne malı fayda verdi ona, ne kazandığı. O bir alevli ateşe girecek. Karısı da odun hammalı olarak boynunda bükülmüş bir ip olduğu halde.” <i class="calibre2">Kuran</i>, Ebu Leheb suresi no: 111.</p>

  <p class="block_16">Kimi kaynaklara bakılırsa Uzza’nın etkisini yok etmek ve tapımını önlemek için salt peygamber buyruğu ve Kuran ayeti yeterli olmamış ve maddesel planda da Uzza öldürülmüştür!</p>

  <p class="block_16">El Khalbi<i class="calibre2">, Book of Idols</i> Sifah, 127; Buldan, vol. iv, 769-770.</p>

  <p class="block_16">“Fetih yılında peygamber Halid bin Velid’i çağırarak şöyle dedi: “Nakhlah vadisine git ve oradaki ağacı kes”. Halid gitti ve el-Uzza’nın tapınağının koruyucusu Dubayyah’ı öldürdü.</p>

  <p class="block_16">Birgün Abu-Khirash al-Hudhali, Dubayyah için ağlayıp figan ediyordu ve dedi ki: “Dubayyah nerede? Onu günlerdir görmüyorum, hiç gözükmüyor”.</p>

  <p class="block_16">El-kalbi 21-22 Ibn-Sa’d, vol. ii, pt 1,105.</p>

  <p class="block_16">“Peygamber Mekke’yi aldıktan sonra Halid bin Velid’e emretti. ‘Naklah vadisine git, orada 3 ağaç göreceksin, ilkini kes’. Dönüşünde peygamber sordu: ‘Orda herhangi bir şey gördün mü?’ Halid: ‘Hayır’ diye yanıtladı.</p>

  <p class="block_16">Böylelikle peygamber onun geri dönüp 2. ağacı da kesmesini buyurdu. Dönüşünde tekrar sordu: ‘Orda herhangi birşey gördün mü?’ Halid yine ‘Hayır’ diye yanıtladı.</p>

  <p class="block_16">Peygamber 3. ağacı kesmesini de emretti. Halid ise oraya gidince karmakarışık saçlı ve dişlerini gıcırdatan bir kadın gördü. Gerisinde ise oranın muhafızı Dubayyah al-Sulami duruyordu.</p>

  <p class="block_16">Halid yaklaşınca bağırdı: ‘Ey Uzza, örtünü aç ve gücünü yükselterek Halid’e yönelt; onu bu gün haklamazsan sonra çok kötü olacak.’ Bu sözleri duyan Halid de bağırdı: ‘Sen yücelemezsin, çünkü tanrı seni alçatttı’. Bu sözlerden sonra kadına dönerek kafasını koparıp onu küle dönüştürdü, ardından ağacı kesti ve Dubayyah’ı öldürdü ve geri dönüp olanları peygambere anlattı. Peygamber: ‘İşte o Uzza idi.’ dedi. ‘Ama artık yok, Araplar arkasında değil, bir daha ona tapılmayacak.’</p>

  <p class="block_16">2. kuşun adı ise Lat. El Lat... ki kimi araştırmacılar bu tanrıçanın islam dininin tanrısı Allah’ın (Al-lah) dişi karşılığı olduğunu öne sürüyorlar! (<i class="calibre2">Genesis of Eden Diversity Encyclopedia</i>).</p>

  <p class="block_16">Herodot, ünlü <i class="calibre2">Tarih</i> adlı kitabında şöyle yazmış:</p>

  <p class="block_16">“Araplar sadece Dionyssos ve Afrodit’e taparlar. Dionysos’a Orotalt, Afrodite’e de Ali-Lat derler. Heredot, <i class="calibre2">Tarih</i> 3:8.</p>

  <p class="block_16">“Aphrodith’e Asur’lular Mylitta, Araplar ise Ali-Lat derler” Heredot, <i class="calibre2">Tarih</i> 1:131.</p>

  <p class="block_16">Kitabın “BABİL: RAHİBE-FAHİŞLERİN ÜLKESİ” adlı bölümünde Iştar’ın bir adının da Militta olduğundan söz etmiştim.</p>

  <p class="block_16">Sözün özü El-Lat’ın sevgi ve aşk tanrıçası olduğunu Heredot bile söylemiş!</p>

  <p class="block_16">Gerçekte kim Aphrodith, kim Venüs, kim İştar, kim “bilmem-kim” diye fazla analizlere de pek gerek yok; çünkü asıl önemli olan Ana Tanrıçanın -ya da dişilik prensibinin- yok edilmiş olması. Oralarda bile bir dişi tanrıçanın tapılacağı kadar kadın cinsi ön planda ve saygınmış. Zaman içinde tek tanrılı dinler, putlarla savaşır gibi görünseler de, gerçekte dişilik ile savaşmışlar. Yine de bu bağlamda İslam’da kadına “Cennet, annenin ayağının altında” benzeri sözler ile -Yahudilik ve Hıristiyanlıkta görülmeyen- şerefler de verildiğini belirteyim. Buna karşın saçları örtme buyruğunun da sadece İslam’da yer aldığını anımsatarak.</p>

  <p class="block_17" id="calibre_pb_10"> </p>
</body>
</html>
