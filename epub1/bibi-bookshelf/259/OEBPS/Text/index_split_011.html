<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Ana Tanrıça Şeytan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18" id="id_Toc398718502">KÜÇÜK ÖNEMSİZ BİR KRALLIKTI SEBE DİYARI</p>

  <p class="block_13"> </p>

  <p class="block_16">Saba’lılar da -aynı Nabat’lar gibi- üzerlerinde durulması gereken çok önemli bir krallık... Hem de <i class="calibre2">Tevrat</i>’ta olduğu kadar <i class="calibre2">Kuran</i>’da da onlardan söz edilecek kadar! <i class="calibre2">Tevrat</i>, Saba melikesinin hz. Süleyman’la olan aşkını anlatıyor uzun uzadıya. <i class="calibre2">Kuran</i> da öyle... ama <i class="calibre2">Kuran</i>’da, <i class="calibre2">Tevrat’</i>ta olmayan bazı önemli olaylar da var.</p>

  <p class="block_16">Saba’lıları anlatmaya bu ülkenin yerinden söz ederek başlayayım:</p>

  <p class="block_16">Adının anlamı “cennet ve huzurun yeri” olan ve İÖ. 1000 dolaylarında gücünün zirvesini yaşayan Saba krallıkları Etyopya, Eritrea ve güney Yemen’e yayılmış 483,000 mil karelik geniş bir imparatorluktu. Zaten Yemen ve Saba günümüzde genellikle efsanevi kraliçe Belkıs ile tanınsa da, gerçekte 3000 yıl gerilere giden parlak bir kültüre sahipti. Saba’lıların uygarlıklarının çok eskilere dayandığı İtalyan bilim adamlarınca da kanıtlandı: Bölgede 400.000 yıl öncesinden neolitik materyaller bulundu, daha kuzeyde İÖ. 3000 de başlayan sulamanın, 2000 dolaylarında nüfus artışı nedeniyle güneye kaydırıldığı ve böylece Marib gibi kentlerin kurulduğu ortaya çıkarıldı.</p>

  <p class="block_16">Saba diyarının bu ilerlemesinin en önemli nedeni de sadece bu bölgede yetişen günnük, mürrisafi ve buhur yapımında kullanılan diğer bazı otlardı. Sadece yarımada ülkelerine değil, Avrupa’ya dek her ülkenin gereksinim duyduğu bitkiler... zaten bu bitkilerin ticaretini yapabilmek için gereken stratejik konuma da sahip bir ülkeydi. Saba’lılar zaman içinde buhur ve egzotik baharattan sonra değerli taş ticaretine de girdiler. Sadece mürrüsafi ve günnük değil, abanoz ve safir satmaya da başladılar. Ve zamanla bu işlerde öylesine başarılı oldular ki, İÖ. 1000 dolaylarında 73 gemi, 787 deve, yüzlerce at ve eşekten meydana gelen bir kervana sahiptiler; Hindistan’dan, İsrail’e dek uzanan bir güzergah içinde mal satmaya dek ilerletmişlerdi işi.</p>

  <p class="block_16">Ayrıca, Saba diyarı izole olmuş bir coğrafyaya da sahipti. Düşman güçlerin kolayca saldıramayacağı bir yere kurulmuştu. Sözün özü, Saba’lılar İÖ 10. ve 11. yüzyıllar boyunca istila, çekişme yüzü görmeden, bağımsız bir şekilde yaşadılar. Onların ilerlemesini durduracak bir güç yok gibiydi.</p>

  <p class="block_16">Zamanında ülkeyi ziyaret etmiş olan ozan Sicilyalı Diadoros şöyle yazmış;</p>

  <p class="block_16">“Saba’lılar sadece komşularını değil, daha birçok başka ülkeyi de zenginlikte geçmişlerdir. Çünkü ticaret ile uğraşan her adam bu işi gümüş karşılığı yapardı ve yükte hafif, pahada ağır şeyleri en yüksek fiyata satarlardı. Ayrıca ülkelerinin güvenli konumu nedeniyle uzun yıllar savaş yüzü de görmemişler ve böylece iyice zenginleşmişlerdi”.</p>

  <p class="block_16">Saba’lılar İÖ 1700 - İS 400 arasında dikkate değer bir kültür geliştirmişlerdi. Yine Diadoros’un izlenimlerine dönecek olursak zenginliklerinin büyüklüğünü de anlayabiliriz:</p>

  <p class="block_16">“Üzerinde çeşitli kabartma figürlerle süslenmiş altın ve gümüş kadehlerden içerler; gümüş ayaklı kanepelerde otururlardı, Tüm mobilyaları inanılmayacak kadar pahalıydı. Geniş salonlarında yaldızlı veya başlığı gümüş şekillerle süslü büyük kolonlar bulunur; tavan ve kapılarındaki paneller altın oymalar veya değerli taşlarla süslü olurdu”.</p>

  <p class="block_16">Saba’lılar ticaret kadar bilime de önem verirlerdi. Çok iyi astronomdular; öyle ki kral ve kraliçe baş astronom olacak kadar... hatta daha da ötesi: baş astrolog! Evet; Saba diyarında yıldızlara verilen önem sadece astronomiyle sınırlı değildi. Onlar astrolojiye inanmaktan başka tüm yıldızların tanrı olduğu görüşündeydiler. Temelde Ay ve Güneşe taparlardı; çünkü rasat yaptıkları yıldızların en yakını Ay ve Güneşti. Eşdeyişle tapımlarının temelinde Ay tanrı ve Güneş tanrıça bulunurdu.</p>

  <p class="block_16">Shams Güneş tanrının adıydı. Ay tanrı ise birden fazlaydı. En önde gelen ay tanrısının adı da Ilmukah ya da Ilumguh’du ve bu tanrı Asur-babil dininin ay tanrısı Sin’den başkası değildi. Ay tanrıçası ise Astar (rahim) şeklinde isimlendirdikleri meşhur Astarte’ydi. Onu önceki sayfalarda yakından tanıdık. Astarte, bu coğrafyada tanrıların anası/yaratıcısı; göğün kraliçesi; daima gökten gelen bir ateş topu ve aslanlarla sembolize edilirdi. Başının üzerinde güneş diski ve boynuzları da vardı Astarte’nin. İlginçtir ki Mısır’ın ulu ana tanrıçası İsis ve aşk tanrıçası Afrodith’in Mısırlı karşılığı Hathor da boynuz, güneş diski ve aslanlarla gösterilirdi.</p>

  <p class="block_16">Bir de kara bir taş vardı Saba’da. Bu taşın içinde de Arap ve Aramilerce Shayba adı verilen ulu bir tanrıça oturduğuna inanılırdı. O da bir ay tannçasıydı ve ayın 3 safhasını gösterirdi. Kimi araştırmacı bu taş hakkında ortaya ilginç teoriler atmakta. Diyorlar ki, Saba veya Etyopyalılar bu taşı Kabeye götürdüler ve hz. Muhammedin İslam dininde önemli bir yer verdiği kara taş budur.</p>

  <p class="block_16">Saba’yı sosyal yönden de incelediğimiz zaman artık bizi hiç şaşırtmayacak bir sonuç ile karşılaşırız,.. Toplumun matriarkal olmasıyla yani. (Belki de bu yüzden tanrıçalar daima tanrılardan güçlü ve sayıca fazladır). Kadınlar birden fazla erkekle evlenebilirlerdi Saba diyarında ve burada da soy daima kadınların tarafına doğru ilerlerdi.</p>

  <p class="block_16">Tüm bu bilgilerden öte, üzerinde durmak istediğim bir nokta var: Saba barajı. Saba’lıların teknolojik ve sanatsal dehalarını ve de gelişmişliklerini gösteren en önemli yapıt. Yemende Balq dağının tepesinde durup Saba vadisine bakınca hâlâ izleri görülmekte. Yani bu adamlar sadece tacir olduklarından, veya topraklarının korunmalı konumundan hatta coğrafyalarında nadir bitkiler ve kıymetli taşlar çıktığı için önemli değiller... onlar tarihe gerçekte Saba melikesi kadar ünlü bir başka özellikleri ile de geçmişler... işte bu barajlarıyla. Tüm arkeologlar adı geçen barajın bir mühendislik harikası olduğu görüşünde birleşmekteler. Sulama teknikleri ile su gücünden yararlanma kapasiteleri günümüzde “mucize” olarak nitelenmekte.</p>

  <p class="block_16">Baraj 8. yüzyılda sulama amacıyla yapılmış. 1000 yıl boyunca görevini başarıyla tamamlamış... hayır sadece tarlaları sulama görevini değil; eşine ender rastlanır güzellikteki 2 bahçeyi sulama görevini... nam-ı diğer İrem bahçelerini. Evet, sürekli bir yerlerden duyup -belki de nerede olduğunu pek de bilmediğimiz-İrem bahçeleri de Saba diyarındaydı.</p>

  <p class="block_16">Barajın kuruluş tarihi uzun zaman İÖ 700 sanılmış ama Alman arkeologlar onun bu tarihin gerçekte İÖ 2. bin yıla dayandığını ortaya çıkarttılar. Eşdeyişle Saba’lılar kuruldukları andan başlayarak suyu kullanma konusunda büyük yetenek sahibiymişler. Onlar geliştikçe baraj da gelişmiş.</p>

  <p class="block_16">Baraj tam olarak Dhana vadisinde. Seller Nisan ve Ağusstos aylarında dağların tepelerinden bu vadiye akar ve takribii 72 km2lik bir alana yayılmış iki bahçeyi sulardı. 15m. yüksekliğinde ve 720m. uzunluğunda olduğu ve toplam 25.000 hektar toprağı suladığı varsayılıyor. Baraj duvarlarının kalınlığı ise 60m. 2000 yıl öncesiyle tarihlenen ilk baraj ise 55m. uzunluğunda ve 30 m. genişliğinde.</p>

  <p class="block_16">Bu barajın gerçekte sanıldığından çok daha eskilere dayandığını Alman Arkeoloji Enstitüsü Jurgen Schmidt’in raporu ile ortaya çıkardı. Rapora göre yapay sulama Marib’de ilk kez: İÖ 3000’in ortalarında başlamış ve 2000 sonunda tam kapasite yaşama geçmişti.</p>

  <p class="block_16">Çölde bahçe yaratacak nitelikte bilgilerle yapılmış bu baraj günümüzde bile görülebiliyor. Türkiye, Gezginler kulübü kurucusu prof. Orhan Kural gördüklerini şöyle dile getirmekte: “Yemen’deki ilk turumuz eskiden Saba Kabilesinin başkenti çalan Mareb’e... Saba’ya 170 kilometre uzaklıktaki Mareb, MÖ X. yüzyılda kurulmuş. O tarihlerde yapılan bir sulama barajı, bugün bile hâlâ ayakta duruyor. Çöl topraklarında tarım yapmayı amaçlayan bu proje, 3 bin yıl önce hayata geçmiş ve başarılı olrmuş. Yalnız, o çöl sıcağında suyun buharlaşmasının nasıl önlendiği ve tarım alanlarına nasıl taşındığı bugün bile tam olarak bilinmiyor”...</p>

  <p class="block_16">Sonra ne olmuş Saba’ya dersiniz? Daima ticaret ile uğraşarak mutluluk ile yaşayıp gitmişler mi? Korkarım hayır; çünkü <i class="calibre2">Kuran’da</i> Sebe ile ilgili hiç de hoş olmayan bilgiler var. Bu kentin günahkar olduğu için gazab ı ilahiye uğrayarak sel ile yok edildiği gibi…</p>

  <p class="block_16">“6: Görmedin mi Rabbin nasıl etti... 7: O direk gibi İrem kavmine? 8: Öyle bir kavim ki, memleketler içinde, onun gibisi yaratılmamıştı”. <i class="calibre2">Kuran</i>, Fecr 89:6.</p>

  <p class="block_16">Saba’lılar uzun boylu otoriter kişiler olarak tanımlanırlar. Sami ırkındandırlar.</p>

  <p class="block_16">15 Sebe’lilerin yurtlarında and olsun ki Allah’ın kudretini belirten bir işaret vardı: Sağda solda iki bahçe vardı. Onlara: -Rabbinizin rızkından yiyin. Ona şükredin. İşte çok güzel bir şehir ve bağışlayan bir Rab- denmişti.</p>

  <p class="block_16">16 Fakat onlar yüz çevirdiler. Biz de bunun için üzerlerine Arim selini gönderdik. Bahçelerini ancak böğürtlen, ılgın ve biraz da köknar yetiştiren iki kurak tarlaya çevirdik.</p>

  <p class="block_16">17 İşte biz onları nankörlüklerinden dolayı böyle cezalandırır mıyız?” <i class="calibre2">Kuran</i>, Sebe 34:15.</p>

  <p class="block_16">Tarihçiler bu yıkıcı sel olayını doğruluyor ve İS. 1. yüzyılda gerçekleştiğini ileri sürüyorlar. Kimi araştırmacılar ise oluşum zamanını hz. Süleyman’ın İsrail’de krallık yaptığı yıllar olduğuna inanıyorlar. Ama genel inanç selin İS. 100 dolaylarında cereyan ettiği yolunda.</p>

  <p class="block_16">Olayı bir de -işe lirizm katmadan- bilim adamlarının anlatımı ile özetleyerek noktalayalım:</p>

  <p class="block_16">“Adhana ırmağının Cebel Balak kayalarının arasından açtığı yolun ağzında Seba’nın başkenti Marib yer alır. Irmağın Cebel Balak’a girdiği noktanın baraj yapımına uygun olması nedeniyle Arim seddi buradaydı. Barajın çevresinde kurulmuş islam öncesi medeniyetin yıkılmasında bu barajın çökmesi neden oldu”.</p>

  <p class="block_16">Herşey bu denli kuru ve sade miydi acaba o günleri yaşayanlar için de? Hiç sanmıyorum.</p>

  <p class="block_16">“Güney Arabistan’ın yüce uygarlığı hz. Muhammed zamanında çok az biliniyordu. Yine de kimi kabilelerde, çöle çıkmadan önce eski bir uygarlığın bulunduğunu hatırlayanlar vardı. Onlar “koşullar kötüleşmeden” çıktıklarını iddia etmekte ve görünüşe göre barajın çöküşünü ve yeniden göçebeliğe dönüşlerini anımsamaktadırlar”. Pritchart 1974.</p>

  <p class="block_16">Saba’lılar ilahi gazab sonucu yıkılıp gitseler de bazı bilim adamları onların İslam dinini geniş ölçüde etkilediklerine inanmakta.</p>

  <p class="block_16">(<i class="calibre2">Encyclopedia off islam</i> ed. Eliade, pp. 303ff.; <i class="calibre2">International Standard Bible Encyclopedia</i>, pp. 1:219ff). Bunlardan bazıları şunlar: Kabe’de ve kabe yönüne doğru tapınmak. Günde 5 kez (5 vakit namaz) ve tam olarak Saba’lıların dua ettiği zamanlarda tapınmak. Yılın bir ayında, günün belli zamanı yemek yememek. (“<i class="calibre2">The Islamic Invasion</i>” by Dr. Robert Morey; Harvest Home Publishers, 1992)</p>
</body>
</html>
