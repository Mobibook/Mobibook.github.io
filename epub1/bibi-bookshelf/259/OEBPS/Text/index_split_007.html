<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Ana Tanrıça Şeytan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_12" id="id_Toc398718498">GÖĞÜN KUTSAL FAHİŞESİ</p>

  <p class="block_13"> </p>

  <p class="block_16">Onlar yok “ölüverseler” de, zaman akmayı sürdürdü... tarih İÖ 4000’lere geldi dayandı... Mezopotamya’da ilk kentler görülmeye başlandı... 3500’de de Sümer uygarlığı aşağı Mezopotamya’da yükselime geçti. Tanrıça bu kez İnanna adını almıştı. Kimi görünümlerinde hâlâ kalçalı ve doğurgan olarak betimlense de, çoğu kabartmalarda artık daha çağdaş bir tipteydi.</p>

  <p class="block_16">Philadelphia üniversitesinin güney Mezopotamya Nippur şehrinde oluşturduğu kazılarda ele geçen 5000 çivi yazısı tablet (ki bunların 1/3’ü İstanbul Arkeoloji Müzesindedir) İnanna tapımını gün ışığına çıkarttı. Biz modern insanın anlayamayacağı -daha doğrusu yanlış anlayacağı- bir dolu bilgi içeriyordu bu tabletler; örneğin ona “Göğün Kutsal Fahişesi” denmesi benzeri!..</p>

  <p class="block_16">Eminim adı geçen tanımlamayı okuyan çoğu okur İnanna’yı bir fahişe olarak “aşağı” bir sınıfa koyuvermiştir. Doğaldır bu... çünkü günümüzde “modern” bir yüzyılın kültürü etkindir. Oysa eski “ilkel” çağlarda fahişelik, tapımın önemli bir kısmını oluşturmakta ve bu nedenle kutsal sayılmaktaydı! Hem de kadınlar kadar erkeklerin de fahişelik yapacağı kadar... Sanırım İnanna’nın verimlilik ayinlerinde okunan şu şarkının sözleri size çok şey anlatacak;</p>

  <p class="block_16">“Erkek olan kadınlar, kadın olan erkekler; önünden geçer sana selam ederiz.</p>

  <p class="block_16">Kadın fahişeler, erkek fahişeler, önünden geçer sana selam ederiz”.</p>

  <p class="block_16">Sümerli yazarlar tanrıçaya sadece fahişe demediler; İnanna onlara göre “toplumun süsü”ydü; “Sümer’in neşesi”ydi; “sevgi kaynağı”ydı. O güzeldi... çekiciydi... şuhtu... şefkatliydi... en seçkin kadınlık özellikleri onda bulunurdu... Ama İnanna’nın bunlardan başka sembolize ettiği bir kavram daha vardı... o bereketi yönetmekteydi. Aynı Çatalhöyük’ün -henüz yazı bulunmadığı için adı çözülememiş- ana tanrıçası gibi.</p>

  <p class="block_16">Doğayı yenileyen, insanlara çoğalma gücü veren, doğal/doğanın kendisi bir tanrıça... Bu tanrıçanın tapımında seks ön planda olmayacaktı da kiminkinde olacaktı? Bu tanrıçanın tapınaklarında serbest seks yapılmayacaktı da kiminkinde yapılacaktı? Cinsellik o denli kutsal bir eylemdi ki, fahişelik de büyük onur verici bir göreve dönüşmüştü. Zamanın en saygın ailelerinin kız ve kadınları ona adanmış tapınaklarda bedenlerini satmak için yarışırlardı.</p>

  <p class="block_16">İÖ. 3000 yılında İnanna, Uruk kenti baş tanrıçası oldu. Onun verimliliğinden sonuna dek yararlanabilmek için her ilkbaharda İnanna, ülkenin kralı ile evlendirilmeye başlandı. Her bahar, kral, tanrıçanın sevgilisi Dumuzi rolüne girer; -en açık saçık kelimelerle yazılan- dua/ilahiler ritüeller sırasında okunur; İnanna’yı simgeleyen ve “entu” denen baş rahibe ile sevişirler ve ardından yeni yıl kutlamaları şenlikler içinde yapılmaya başlanırdı. Böylece bolluk ve yaşam enerjisinin dünyaya aktığına inanılmaktaydı. Müzik, yemek, içki ve coşku son safhadaydı... seks de öyle... Ama tarih asla bu ritüellerde oluşmuş olumsuz olaylardan söz etmedi... çünkü böyle bir olay oluşmamıştı!</p>

  <p class="block_16">Rahibe, tanrıçanın vekili olduğu için ayinin baş kişisiydi. Tanrıçanın enerjisini dünyaya getirecek olan kanal sayıldığından kral onu memnun etmek zorundaydı. Çeşitli hediyeler ile hoşnutluğunu sağlamaya çalışır, böylece insanların olduğu kadar hayvan ve bitkilerin de gelişimini sağlardır.</p>

  <p class="block_16">“Çıkarılan tabletlerde anal seksin tabu olarak nitelendiğini gösterecek hiçbir iz yoktur. ‘Entu-rahibeleri’ hamileliği önlemek için tapınaklarda zaman zaman bu yolu da denemişlerdir. Cinsel ilişki, oluştuğu günden beri evreni yöneten tanrısal yasalardan sayıldığı için, homoseksüellik bile kutsal sayılırdı. Önemli olan cinselliği hissetmekti. Bu nedenle mastürbasyon da teşvik edilirdi. Öyle ki, tek başına yaşanan cinsellik sürecinde erkekler kolay ereksiyon olsun diye -puru yağı- denen bir madde kullanılırdı. Bilim adamları bu yağın son derece uyarıcı olan manyetik özelliği olan demir zerrecikleri ihtiva etmekte olduğuna inanmaktalar.” Sarah Dening, <i class="calibre2">The Mythology of Sex.</i></p>

  <p class="block_16">Ülkemizin yüz aklarından Sümerolog Muazzez İlmiye Çığ, İnanna’nın Aşkı adlı kitabında bu bayramlarda okunan bir şiiri ele alıyor. Şiirin bitiş bölümü ise sanırım biz namuslu çağdaşlar için hayli düşündürücü;</p>

  <p class="block_16">“Fırtınadan sesli davul ile, tatlı sesli lir ile;</p>

  <p class="block_16">ruhu okşayan arp ile, kalbi neşelendiren şarkıları söyleyelim:</p>

  <p class="block_16">Birleşince Tanrıçamız, Tanrımız; bereket bolluk gelir ülkeye; (bu cümle, “hayasızlıktan memleketin beti bereketi kaçtı” diyenlere ithaf edilir);</p>

  <p class="block_16">ağıllar ambarlar taşar, her tarafta şenlik var.</p>

  <p class="block_16">Ey Sümer halkı, yeni yıl geldi diye,</p>

  <p class="block_16">Çalalım, söyleyelim; oynayalım, gülelim;</p>

  <p class="block_16">Dualarla, şarkılarla, barış ve mutluluk dileyelim”.</p>

  <p class="block_16">Muazzez İlmiye Çığ<i class="calibre2">, İnanna’nın Aşkı.</i></p>

  <p class="block_16">Ünlü Sümerolog Samuel Noah Kramer, <i class="calibre2">Tarih Sümer’de Başlar</i> adlı eserinde eski çağların dürüst ve doğal kültürlerini şöyle anlatmakta:</p>

  <p class="block_16">“Çağdaş tarihçiler için ne mutluluktur ki Sümerli şairler püriten değillerdi: Penise penis, vulvaya vulva diyorlardı. Ve bu iki organın birleşmesini gizemli bir şey haline getirmiyorlardı!” Samuel Noah Kramer, <i class="calibre2">Tarih Sümer’de Başlar,</i> 25. Kutsal evlenme ayini.</p>

  <p class="block_16">Bahardaki verimlilik ritlerinde İnanna’nın, sevgilisi tanrı Dumuzi’yi temsil eden ve onunla sevişecek olan krala söylediği bir şarkı vardır. Bu şarkının “müstehcen” içeriği ilginçtir; ama daha ilginci bu şarkının kutsal bir dua olarak kabul edilmesidir! Tek tanrılı dinlerin aseksüelleştirici doğrularıyla beyni ketlenmiş çağdaş insanın anlaması gerçekten zordur bu satırları:</p>

  <p class="block_11"> </p>

  <p class="block_19">“Bana gelince;</p>

  <p class="block_19">a...ımı,</p>

  <p class="block_19">benim için yüksek tepeciği,</p>

  <p class="block_19">ben bakire için, benim için, kim işleyecek?</p>

  <p class="block_19">A… cığım ıslanmış toprak,</p>

  <p class="block_19">benim için, ben kraliçe için,</p>

  <p class="block_19">kim oraya öküzünü koyacak?”</p>

  <p class="block_20"> </p>

  <p class="block_16">Bu şarkıya erkek şöyle yanıt vermektedir:</p>

  <p class="block_11"> </p>

  <p class="block_19">“Ey en yüce kadın, onu senin için kral işleyecek,</p>

  <p class="block_19">kral Dumuzi onu senin için işleyecek”.</p>

  <p class="block_16">Ve tanrıça sevinçle tekrar sözü alır:</p>

  <p class="block_19">“işte a...ım kalbimin erkeği”</p>

  <p class="block_20"> </p>

  <p class="block_16">Kimsenin “edep” duygularını “rencide” etmemek için o ilkel insanların içtenliklerini sansürlemek zorunda kaldım... hepsinden özür diliyorum.</p>

  <p class="block_16">Kelimeleri sansürlemek kolaydır “haya” adına; adı geçen dualardan alıntı yapan çoğu yazar böylesi sansürlemeler sonucunda okuruna yansıtabilir kutsal metinleri. Ama şiirlerdeki seks nüansı kimi zaman sansürlenemeyecek kadar yaygın ve zariftir. 6000 yıl önce, dinleyicilerdeki cinsel duyguları kamçılamak için oluşturulan şiirlerdeki şehveti yok etmenin tek yolu şiiri olduğu gibi sansürlemektir!</p>

  <p class="block_11"> </p>

  <p class="block_19">“Sevgilim geldi,</p>

  <p class="block_19">benden zevkini aldı,</p>

  <p class="block_19">yalnız benimle oynaştı.</p>

  <p class="block_19">Erkek kardeşim beni evine getirdi,</p>

  <p class="block_19">beni bal kokan yatağa yatırdı.</p>

  <p class="block_19">Benim değerli tatlım kalbimin yanına uzandı.</p>

  <p class="block_19">Birbiri ardınca ‘dil yaparak’, birbiri ardınca,</p>

  <p class="block_19">Benim öylesine güzel yüzlü erkek kardeşim 50 defa böyle yaptı...”</p>

  <p class="block_16">……</p>

  <p class="block_11"> </p>

  <p class="block_19">“Kasıklarımı güzel elleriyle okşadı,</p>

  <p class="block_19">Tanrı kucağımı krema ve sütü ile doldurdu,</p>

  <p class="block_19">A..ımın kıllarını okşadı,</p>

  <p class="block_19">İçimi suladı,</p>

  <p class="block_19">Ellerini a..ımın üzerine koydu,</p>

  <p class="block_19">Yatakta beni okşadı”</p>

  <p class="block_20"> </p>

  <p class="block_16">İnanna’nın sembolize ettiği planet Venüs’tü ve hayvanı aslandı. Chicago üniversitesi arşivinde ayağını kutsal hayvanı aslana dayamış, başının üzerinde Venüs gezegeni yer alan bir kabartma ve tanrıçanın iki aslanın üzerinde ayakta dururken resmedildiği bir diğer kabartma ilginçtir. İlginçlik bununla da sınırlı değildir; çünkü İnanna’nın birde ölüler diyarının kraliçesi olan Ereşkigal adlı kız kardeşi vardır. Bir önceki paragrafta dediğim gibi: Şu an için fazla bir anlam ifade etmese de gerçekte çok önemli bilgilerdir bunlar. Sadece arkeolojik açıdan mı? Hayır... daha çok dinsel ve metafizik açıdan. Gelecek sayfalarda bu önemin kapsamını çok açıkça göreceğiz!</p>

  <p class="block_16">Marduk’un (ilerde onu da tanıtacağım!) baş tanrı olmasıyla kadınlar önemlerini yitirmeye başladırlar, örneğin önceleri mirastan erkek kardeşi ile eşit pay alan, boşandıklarında çeyizlerini geri alabilen kadınların bu hakları geri alındı. 1792-1950 arasındaki Hammurabi döneminde bu azalma iyice fazlalaştı.</p>

  <p class="block_16">“282 maddelik Hammurabi kanununu tanrı Marduk’un Hammurabi’ye yazdırdığına inanılır. İncelemeci Samuel Reinach, <i class="calibre2">Orpheus</i> adlı yapıtında şöyle der: Tanrı burada kutsal kitabın tanrısı durumundadır. Musevi yasaları eğer Musa’ya gerçekten tanrı tarafından yazdırıldıysa tanrı, Hammurabi’nin yasasını aşırmış demektir. Kimi incelemeciler bu olayı Hammurabi’nin tanrısı ile, Musa’nın tanrısının aynı olduğu biçiminde yorumlamaktadırlar”. <i class="calibre2">İnanç Sözlüğü</i>, Orhan Hançerlioğlu, Asur-Babil dini.</p>

  <p class="block_16">Bilmem ne demek istediğimi anladınız mı? Yanıtınız “hayır” ise, ileriki sayfalardaki “O mu; o değil mi?” bölümünde her şeyi anlatacağım.</p>

  <p class="block_16">Sarah Dening, “<i class="calibre2">The Mythohgy of Sex</i>” adlı kitabında önemli bilgiler vermekte:</p>

  <p class="block_16">“Birçok kil tabletten öğrendiğimize göre Hammurabi devrinde cezalandırılan suçların büyük çoğunluğu cadılık ve kadın ihanetidir. Yasaya göre sanık kadın nehre atılmakta, kurtulursa suçsuz, ölürse suçlu olduğu anlaşılmaktadır! Bu ceza yüzyıllara yansımış bir cezadır. Avrupa’da Ortaçağda bile cadı olarak suçlanan kadınlara yaygın olarak uygulanmıştır”.</p>

  <p class="block_16">Sarah Dening, adı geçen gerilemenin destanlara da yansıdığına dikkat çekmekte ve örnek olarak Gılgamış destanını göstermekte. Gerçekten de destanda büyük yiğit Gılgamış’ın eşcinsel ilişki içinde olduğu bir yiğit arkadaşı vardır ve ona aşık olan İnanna’nın seks ve aşıkdaşlık teklifini hakaretle geri çevirir. Yalnız burada dikkatinizi çekmek istediğim bir nokta vardır: Tanrıça artık Babil dininin baş tanrıçasıdır ve adı da İşhtar’dır.</p>

  <p class="block_17" id="calibre_pb_7"> </p>
</body>
</html>
