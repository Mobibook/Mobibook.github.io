<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Ana Tanrıça Şeytan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_18" id="id_Toc398718496">GİRİŞ</p>

  <p class="block_16">Evet... iyilik diye birşey vardır!</p>

  <p class="block_16">Şimdi çoğunuz “yoksa yok muydu?” veya “bu kadın bunu yeni mi anlamış?” gibi sorular sormaktasınız belki de kendinize; ama belirteyim ki felsefe ile yakından ilgilenen kişiler bilirler: İyi ve kötü görece kavramlardır; izafidirler. Yani bir kavram, bakanın bakış açısına göre iyi veya kötü yanda görülebilir. Düşünürler bilir bunu...Ya da bildiklerini sanırlar!</p>

  <p class="block_16">Hayır... iyilik de, kötülük de bakış açısına göre değişmez şekilde vardırlar. Birer enerjidir bunlar... farklı “odaklardan” yansırlar.</p>

  <p class="block_16">Kötülük; Amerikan filmlerinde yer aldığı gibi, yakışıklı artistlerce oynanan, dünyaya hükmetmeye çalışan adamların kimliği değildir. Hani güçlü, çekici, zeki, tehlikeli ve epey de uyarıcı karakterler... Kötülük enerjisi tutsağı ettiği bireyde böylesi bir kimlik yaratmaz. Kötülük zayıflıktır, zaaftır, acıdır, hastalıktır, güçsüzlüktür, pisliktir, cahilliktir, komplekstir, korkudur, aşağılık duygusudur... Doğada vardır. Metafizik alanda yer kaplar... Hatta bazen fizik planda bile maddeleşir! İnsanoğluna çok düşman bir maddedir kötülük; çünkü kendi sonunun insanoğlunca getirileceğini bilir!</p>

  <p class="block_16">Kötülük bilinçli bir enerjidir. O güç, aslında “her ne ise o olan!” kötülük, sadece ve sadece kurban peşindedir. Sadece ve sadece insanoğlunu yok etme amacını taşımaktadır... kendi varlığını sürdürmek için zorunludur buna.</p>

  <p class="block_16">Büyük bir plan uygulamıştır, kötülük adlı varlık şimdi unutulmuş milyar yıllar öncesi; bütünlüğü, tamlığı bozmuş, her şeyi ikiye ayırarak yarım etmiş, birbirine zıt ve düşman konuma çekmiştir. Nasıl mı bu denli güçlü olmuştur? Nasıl mı başarabilmiştir bunu? Sözü edilen öylesine uzun bir öyküdür ki, anlatılmaz; sadece “zamanı gelen” hisseder ve öğrenir. Öğretilemez. Söylenmez. Söylenirse de inandırıcı olmaz; çünkü hazır olan zaten kendi başına öğrenir, hissederek çözer, bilir. Kendiliğinden öğrenemeden, başkasından duyan için ise inandırıcı değildir, önemsizdir.</p>

  <p class="block_16">Yine de minik bir ipucu vereyim: Kötülüğün başarısının gerisinde, sadece kendi ürünü olan bir duygu vardır... “Korku”. Söyleyebileceğim sadece bu kadar... Tüm gizlerin ipucu buradadır, bundan fazla söze de gerek yoktur.</p>

  <p class="block_16">Hayır; iyilik kutsal kitaplardan okuduğumuz -bazılarımıza can sıkıcı ve renksiz gelen- bir nutuk değildir.</p>

  <p class="block_16">Hayır; iyilik boğucu, nedensellikten yoksun kurallar, kanunlar zinciri olarak da nitelenemez.</p>

  <p class="block_16">Hayır; iyilik korkunç tanrısal tehditlerden korunmak için yapılması zorunlu davranışlar da sayılmamalıdır.</p>

  <p class="block_16">Zorunluluk duygusu ile, zorlamayla asla oluşamaz... çünkü öncelikle gerekliliğine inanmak gerekir. iyilik bireysel rahatlık, zevk, neşe, hoşluk, huzur gibi ele geçmesi zor duyguları yaşayabilmek için girilmesi gerekli tek ve yegane yoldur; çünkü iyilik evren ikiye ayrılmadan önce var olan temel gerçektir, temel olgudur. Bu nedenle evreni o ilksel bütünlüğe doğru her yola çıkarışta bir kapı açılacak ve pozitif enerji birey üzerine çağlayarak dökülecektir. Enerji dökülmek için fırsat beklemektedir zaten. O dosta geçit vermeyen ise korkuyla “terbiye edilerek” aldatılmış, tutsak edilmiş bilincimizdir sadece.</p>

  <p class="block_16">Bu kitapta -yukarıda söz ettiğim bilgi/bilinmezlik ormanında ele geçirdiğim ipuçları bazında, insanlık üzerinde oynanan korkunç bir oyunun sır olarak saklanan planını gözler önüne sermeye çalışmaktayım. Yıllar süren etütlerim yardımıyla. Uzun bir çalışmanın, uzun deneyim ve acıların sonucu bu kitap. Çok şey söylüyor, olabildiğince kanıtlıyor da... Ama bilmekteyim ki, bebeklikten başlayarak beyin üzerinde oluşturulmuş koşullanmaları yıkmak çok güç. Olanaksız? Hayır, olanaksız değil; ama çok çok güç.</p>

  <p class="block_16">Biliyorum ki yazdıklarım, okurlarımın %94’ünün aklından ilk 1-2 saatte uçup gidecek. Bana da böyle olur; bu yaşıma dek böyle de oldu. Ama bir gün... Çok umutsuzluğa kapıldığım günlerden bir gün; çaresizce çıkış yolu ararken kendimce bir çözüm bulduğumda; ve de o çözüm koca feylezofların, “benden kokun” diyen tanrıların sözleri değil, benim yaratım olduğundan; tam üzerinde durmadan unutmaya hazırlanırken; fi tarihinde duyduğum, uzun zamandır unutmuş olduğum bir söz, bir düşünce, bir deyiş, bir resim, bir… bir... herhangi bir şey bilinç düzeyime çıkıverir. Benim çözümüme de destek olacak yapıdır. Böylelikle buluşum gözümde değer kazanır, sıkıca yakalanır batmakta olduğu bilinçdışı boşluğuna yuvarlanmadan önce. Karmaşa aydınlanmaya başlar, puzzle resmi ortaya çıkar, yavaştan görünmeye koyulur gerçekler, üzerlerindeki örümcek ağlarım silkerek.</p>

  <p class="block_16">Yine de bilirim ki, eğer gün gelmişse; eğer o insanın öğrenme, görme zamanı gelmişse; benim kitabımı okumuş olsa da, olmasa da gerçek eninde sonunda ortaya çıkacaktır. Kozmosun bir yasası vardır; kötülük adlı o odağın asla değiştiremeyeceği bir yasa: O’nun; yani kötülüğün; gerçeğe, iyiye vereceği yegane zarar, gerçeğin ortaya çıkışını, iyiliğin tezahürünü geciktirmektir. Ama ne denli geciktirse de, eninde sonunda sular durulacak, dengeler kurulacak, herkes hak ettiği yeri -mikronik yanılgıya yer olmadan- bulacaktır.</p>

  <p class="block_16">O; o her ne ise o olan; beyinleri ne denli iyilik, ahlak, namus, iyi muz yaygarasıyla zapt-ı rapt altına alsa da;</p>

  <p class="block_16">O; o her ne ise o olan; insanoğlunun usunu ne ölçüde güdümlü kuklaya çevirse de;</p>

  <p class="block_16">O; o her ne ise o olan; insan ruhunu ÎÖ 4000’den bile daha öncesinden başlayarak, İncil, <i class="calibre2">Tevrat</i> ve adı sokaktaki adamca pek bilinmeyen yazmalarla; tabletlerdeki küfürlerini, korkunç tehditlerini, sağlıklı bir beyinden çıkması olanaksız doğrularını, insanlara çektirileceğini yemin ile doğruladığı acılan, alacağının altını defalarca çizdiği intikamları insancıklara kutsal kelam olarak okutup okutup, üstüne üstlük “aman ne mukaddes, ne ulu bir şey bu tanrı” dedirtecek kadar maymun etmiş olsa da... gerçek eninde sonunda doğacaktır.</p>

  <p class="block_16">O’nun yaptıklarını ortaya dökmek için yazdım bu kitabı...</p>

  <p class="block_16">Sadece kadınlara çektirdiği eziyeti, “doğuran enerji”ye ettiklerini değil; kendi sonunu getirecek varlık olan insana olan kinini yine insanlara göstermek için aldım kalemi elime... ibret alınsın diye...</p>

  <p class="block_16">Bir kadın olduğum için araştırmadım; çok çekmiş biri olduğum için de yazmadım... sadece insan olduğum için girdim bu uğraşa...</p>

  <p class="block_16">Ola ki anlattıklarım ve kendimce kanıtladıklarım kimilerinin bilinçaltındaki gizli gerçeklerin kilidini gevşetip tutsakları hücresinden kaçırır!</p>

  <p class="block_16">Eskilerin dediği gibi eğer “yalana inanmış milyonlara karşı, gerçeği görüp üstlenmiş tek bir beyin daha yardımcıysa insan oğluna”, yaşamdan kopmacasına çalışmak, göz sağlığını riske atmak, hatta tencereden yanık yemek kazımak çok küçük bir bedeldir bu sonuç adına.</p>

  <p class="block_16">Hz. Yakup’un 12 oğlundan Reuben’in Kitabı’ndan: V, 1-2,5</p>

  <p class="block_16">(Yakup peygamber: lakabı İsrail olduğu için İbranilere verilen “beni İsrail” adının isim babası).</p>

  <p class="block_16">“Kadınlar kötüdür; çünkü onların erkeğin karşısında duracak gücü yoktur. Bu nedenle hile ve desise kullanarak erkeği tuzağa düşürür. Böylece kuvvetle yenilememiş olan erkek, aldatma ile alt edilir”.</p>

  <p class="block_16">Hesiodos, İşler ve Günler:373</p>

  <p class="block_16">(Hesiodos: Yunan mitolojisi olarak bilinen antik Yunan dininin kutsal kitap yazarı ve Sabahattin Eyüboğlu ve Azra Erhat gibi birçok araştırmacılara göre peygamberi)</p>

  <p class="block_16">“Takıp takıştırıp, kıçını sallayıp aklını çelmesin kadının biri;</p>

  <p class="block_16">Gözü ambarındadır diller dökerken sana,</p>

  <p class="block_16">Ha kadına güvenmişsin, ha bir hırsıza”.</p>

  <p class="block_16">Halk dilinden bir deyiş:</p>

  <p class="block_16">“Kadın kaşık düşmanıdır”.</p>

  <p class="block_11"> </p>

  <p class="block_17" id="calibre_pb_5"> </p>
</body>
</html>
