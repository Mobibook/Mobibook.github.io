<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Ana Tanrıça Şeytan</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_11"> </p>

  <p class="block_18" id="id_Toc398718500">ŞEYTANLAŞAN CİNSELLİK</p>

  <p class="block_13"> </p>

  <p class="block_16">Öyle veya böyle... Sonunda İbraniler bu “ayıp” tapımlardan kurtarıldılar! Musa tarafından... Musa onlara “doğru yolu” gösterdi (daha doğrusu göstermeye çalıştı); bu “kötü kötü şeylerin yapıldığı” diyardaki esaretten kurtaracağı vaadiyle onları günahkarlar arasından çıkarttı. Nereye mi? Çöle! “Temiz kıldığı” ademleri yıllarca kızgın güneş, korkunç fırtınalar altında, yurtsuz bir şekilde dolaştırdı durdu.</p>

  <p class="block_16">Çok insan telef oldu kavim içinde; çok da isyan çıktı... Seçilmiş kul olsalar da nedense sürekli Musa’dan iyi beslenme ve barınma gibi garip talepleri vardı. Yemeksizlikten yakındılar... Evsizlikten yakındılar…</p>

  <p class="block_16">“Bize Rab’in ismiyle söylediğin sözde seni dinlemeyeceğiz. 17: Fakat gökler kraliçesine buhur yakmak ve ona dökülen takdimeler dökmek için ağzımızdan çıkan her sözü mutlaka yapacağız, nitekim biz ve atalarımız, krallarımız ve reislerimiz, Yahuda şehirlerinde ve Yeruşalim sokaklarında yaptık: o zaman ekmeğe doyuyorduk ve iyilik görüyor, kötülük görmüyorduk. 18: Ve gökler kraliçesine buhur yakmayı ve ona dökülen takdimeler dökmeyi bıraktığımız vakitten beri her şeye muhtaç olduk ve kılıçla ve kıtlıkla telef olduk. 19: Ve bizler gökler kraliçesine buhur yakarken ve ona takdimeler dökerken kocalarımızın haberi olmadan mı ona tapınmak için pideler (Önceki bölümde Tevrat Nrs. Neş. 2.5 de söz edilen kutsal çörekleri anımsayın) yaptık ve ona dökülen takdimeler döktük?” <i class="calibre2">Tevrat</i>, <i class="calibre2">Yeremaya</i> 44:16-19</p>

  <p class="block_16">Bir keresinde kurtarılmış kavim, Musa tanrısı ile “hasb-ı hal” etmeye Sina dağına çıktığında eski putlarını yeniden yapmaya bile cüret ettiler! Tüm mücevherlerini Musa’nın kardeşi Harun’a vererek bir “dökme ilah” yaptırdılar. Artık yine şenlik ve eğlence vardı kavim arasında...</p>

  <p class="block_16">Tam bu hey hey de hey-hey içinde eğlenilirken o geri döndü. Gördüklerine inanamıyordu. O dağda tanrı ile konuşup kabileyi kurtarmak için “eşinden başkasına bakmayacaksın” emirlerini bizzat tanrıya yazdırıp kabilesine getirmişken neler görmüştü! Çok öfkelendi... öyle ki tanrının eli ile yazılmış 10 emrin bulunduğu tabletleri yere atıp kırdı... tabii ki buzağı şeklindeki putu da... Un ufak etti altın putu, sonra yaktı... sonra da kalıntıları su ile karıştırıp tövbekar olabilsinler diye kavmine içirdi.</p>

  <p class="block_16">Defalarca kıtlık yaşandı çöllerde, defalarca hastalık... Her şey sınırlıydı artık... İçki, eğlence, seks... Ne içkisi? Ne eğlencesi? Ne seksi? Ne sınırlanması? Sınırlanma diye bir şey olamazdı; çünkü bunlar artık “zinhar” yasaklanmış kavramlardı.</p>

  <p class="block_16">Musa’nın ve kendisinden sonra gelmiş olan seçilmiş adamların kavmi kurtarmaya çabaladığı yıllarda tanrıçaya Astarte ismiyle tapılıyordu. Yine aşk tanrıçasıydı; yine göğün kraliçesiydi... ama artık fırtına tanrısı Baal ile evlenmişti. Fırtına tanrısının kim ve neci olduğunu ise kitabın Herki sayfalarında anlatıyorum. (Mitoslarda bir baş tanrının/tanrıçanın evlenme kavramı/eylemi temel güce sızmış bir farklı enerji anlamındadır).</p>

  <p class="block_16">“Ve İsrail oğulları Rabbın gözünde kötü olanı yaptılar, ve kendilerinin Allahı Rabbi unuttular, ve Baallara ve Aşerlere kulluk ettiler”. <i class="calibre2">Tevrat,</i> Hakimler 3; 7.</p>

  <p class="block_16">“Fakat onların mezbahlarını yıkacaksınız, ve onların dikili taşlarını parçalayacaksınız ve onların Aşerlerini keseksiniz”. <i class="calibre2">Tevrat,</i> Çıkış 34:13.</p>

  <p class="block_16">“Ve Rabbi bırakıp Baal’e ve Astarteye kulluk ettiler”. <i class="calibre2">Tevrat,</i> Hakimler 2:13.</p>

  <p class="block_16">Astarte’nin ismi, “astar” -rahim- sözcüğünden geldiği ve inanışa göre tüm evrenin olduğu kadar, tanrıların da anası olduğu halde Tevrat’ta, korkunç ve zarar verici bir güç olarak nitelendi. İsmi ile -İbranice “utanç” anlamındaki- “boshet” sözcüğü karıştırılıp Ashtoret ismi türetildi ve böylece oluşturulan şeytan, giderek tüm günahların kaynağı; sefil varlık; korkunç Astarot olarak gösterildi. Kara büyücüler, yok efendim şeytana tapan falan feşmekanlar gibi garip garip tipler “mal bulmuş mağribi” gibi ona yapıştılar. Eh, kolay mı? Koskoca peygamberler ona şeytan dediğine göre o şeytan olmalıydı!</p>

  <p class="block_16">Tüm komedi bu kadar da değil... O bir de erkekleştirildi! İsterseniz devamını Richard Cavendish’ten dinleyelim.</p>

  <p class="block_16">“Astarte zaman içinde -ritüellerinde cinsellik ve fahişelik olduğu için- bir erkek şeytana dönüşmüştür. Bu Ortaçağlı Astarte’nin bolluk ve seks nitelikleri yok edilerek yerine çok kötü kokulu bir nefesi sahibi olduğu bilgisi yüklenmiştir.</p>

  <p class="block_16">Tüm bu karalamaya karşın Milton, <i class="calibre2">Kayıp Cennet</i> adlı klasiğinde Astaroth’u şöyle tanımlar: “Astarte, hilal şeklinde boynuzları olan göğün kraliçesi”. Richard Cavendish, <i class="calibre2">The Powers of EviI</i>, s. 237.</p>

  <p class="block_16">Hiçbir çaba yetmedi Astarte’nin “şerefini” korumaya. O din adamlarınca öylesi karalamalara hedef oldu ki, gerçek bütünüyle unutuldu; Astaroth, şeytana taptıklarını savlayan çarpık tarikatların göz bebeğine dönüştü. O derece ki, tarih, Madam Montespan’ın, 14. Lui’nin ilgisini canlı tutmak için Astaroth’a çocuk kurban ettiğini yazar.</p>

  <p class="block_16">Biz yine Lui’ler Fransa’sından, İsa öncesi çağlara dönelim... Hâlâ şeytanlaşmamış olan Astarte ile “topyekun” savaş sürse de, İştar zamanının o seksli, şarkılı, içkili tapımı değiştirilemiyordu. Yine çok yerde tapınaklar vardı; yine kadınlar o mabetlerde fahişelik edip saygı görüyorlardı; yine kutsal fahişeler arasında erkekler de vardı!</p>

  <p class="block_16">“Ve fuhşa vakfedilmiş erkekleri diyardan kovdu; ve babalarının yapmış oldukları bütün putları ortadan kaldırdı”, <i class="calibre2">Tevrat,</i> 1 kral 15:12.</p>

  <p class="block_16">“Dağların başlarında kurban ediyorlar, tepelerde, meşe, ve kavak ve çitlenbik ağaçları altında buhur yakıyorlar, çünkü onların gölgesi iyidir; bundan dolayı kızlarınız fahişelik ediyorlar, ve gelinleriniz zina ediyorlar.14 Fahişelik ettikleri zaman kızlarınızı ve zina ettikleri zaman gelinlerinizi cezalandırmayacağım; çünkü erkekler kendileri fahişelerle bir yana çekiliyorlar, ve fuhşa vakfedilmiş kadınlarla beraber kurban kesiyorlar, ve anlayışsız kavm yıkılacak”. <i class="calibre2">Tevrat</i>, Hosea 4:13-14.</p>

  <p class="block_16">“Seni nasıl bağışlayayım? Oğulların beni bıraktılar, ve ilah olmayanlara and ettiler... ve fahişelerin evlerine bölük bölük koşuşturdular; 8 başıboş besili aygır oldular; her biri komşusunun karısına kişniyor. 9 Ben bunlardan ötürü yoklamaz mıyım? Rab diyor; ve canım böyle bir milletten öç almaz mı?” <i class="calibre2">Tevrat</i>, Yeremeye 5:7-9.</p>

  <p class="block_16">Yahweh, her zamanki “asarım, keserim”ci tavrını sergilese de pek de söz geçiremedi kullarına. Yukarıdakine benzer, tehditlerle dolu öyle çok ayet vardır ki Tevrat’ta. Ne de olsa insanoğlunu temel içgüdülerinden biri olan cinselliği ketleme uğraşıydı bu, kolay değildi yani. Güzel, genç, seçkin, kibar, sevecen ve belki de en önemlisi çok iyi sevişen kadınlarla dolu bir mabet düşünün. Ve erkekler bu kadınlarla sevişerek taptıkları tanrıça ile “bir olduklarına” inanmaktalar. Kolay mı böylesi bir ortamı yok etmek? Bu durumu prof. Bratton şöyle özetlemekte:</p>

  <p class="block_16">“İbrani peygamberlerin Bethel, Dilgal, Birşeba, Shiloh, ve Kudüs’teki mahalli mabetlerde yürütülen fuhuş ayinlerini en sert dille lanetlenmeleri, o çağların filisti’de de tanrıça kültünün ne kadar yaygın olduğunun delilleridir”. Prof. Dr. Fred Gladstone Bratton, <i class="calibre2">Yakın Doğu Mitolojisi.</i></p>

  <p class="block_16">“Çünkü Rab İsrail evine söyle diyor: Beni arayın, ve yaşarsınız; fakat Beyt-el’i aramayın, ve Gilgal’a girmeyin, ve Bel-Şeba’ya geçmeyin; çünkü Gilgal’e elbette sürgün götürülecek, ve Beyt-el bir hiç olacak. Rabbi arayın, ve yaşarsınız; yoksa Yusuf evinde o bir ateş gibi çıkar, ve ateş onu yiyip bitirir, ve Beyt-el’de onu söndüren bulunmaz”. <i class="calibre2">Tevrat</i>, Amos 5:4-6.</p>

  <p class="block_16">Yine bir dolu tehdit... tipik Yahweh jargonu! Ama emirler çokluk sadece Musa’nın güdümünde olan kavm üzerinde etkin oldu. İnsanlar sevişme içgüdülerini “iyi kul olmak” adına pek de bastıramadılar. Hatta öyle ki; kimi zaman peygamberler bile -kendilerine verilmiş tüm ayrıcalıklara yan çizip, tehditleri göz ardı ederek- tanrıçaya tapmayı sürdürdüler! Örnek mi? Hz Süleyman! Yıl ise İÖ. 961. Musa’nın “seçilmiş kavim”i çöle çıkarışı (1350) üzerinden 380 yıl geçmiş. İsa’nın doğumu ise yaklaşmakta.</p>

  <p class="block_16">“Ve Süleyman Saydalıların ilahesi Astartinin ardınca, ve Ammonilerin mekruh şeyhi Milkom’un ardınca gitti” <i class="calibre2">Tevrat</i> 1 Krallar 11:5.</p>

  <p class="block_16">Şimdi size Musa’nın seçilmiş kulları Astarte tapımından kurtarma sürecini özetlemek istiyorum:</p>

  <p class="block_16">Musa’nın İbranileri “süt ve bal akan diyara” (Çıkış 3:8) götürme vaadi ile Mısır’dan çıkarışından, Musa’nın ölümüne dek geçen süre Tevrat’ın Çıkış, Levililer, Sayılar, Tesniye adlı dört bölümünde tam 166 sayfa boyunca anlatılır. Tüm detayları ile… Böylesi bir kitabı tek bir bölümde özetlemenin zorluğu ortada. Bu nedenle sizlere İbranilerin çektiklerini sadece çölde yaşadıkları süreci özetleyerek göstermeye çalışacağım.</p>

  <p class="block_16">Anlatacağım süreç, Musa’ya 80 yaşındayken peygamberlik indikten sonra başlar. Tanrı Musa’ya Mısır’da yaşan İsrail oğulları kavmini kendine seçtiğini ve onları kurtarmakla Musa’yı görevlendirdiğini açıklamıştır. Musa da bu durumu İsrail oğullarına yansıtır ama İsrail oğulları “can sıkıntısı ve ağır esirlik sebebiyle” (Çıkış 6:9) onu dinlemezler ve yaşadıkları yeri ve koşulları terk edip onunla gitmek istemezler! Ama Rab kararında ısrarlıdır ve Musa’ya, firavunun karşısına çıkıp konuşmasını ve isteksiz kavmi bıraktırmasını emreder. Musa şaşırır ve “İsrail oğullan beni dinlemediler, firavun nasıl dinler?” (Çıkış 6:12) diye şaşkınlığını belirtir. Oysa Rab ona yardım edecektir. Bu desteği alan Musa da firavunun karşısına çıkıp kavmi bırakmasını söyler.</p>

  <p class="block_16">Firavun doğal olarak öneriyi reddeder; çünkü adı geçen talep, 600.000 kişilik bir nüfusu, özellikle de işçi olan bir nüfusu kaybetmek anlamındadır. Bu yanıtı atan Musa ise firavunu -Rab emri ile- korkunç felaketler yaratacağı konusunda tehdit eder.</p>

  <p class="block_16">Firavun inanmaz ona, veya önemsemez... hatta belki de tehlikeyi göze alır. Sonuçta tanımadığı bir adam karşısına çıkıp, kendisi ile gelmek istemeyen 600.000 kişiyi ülkelerinden göç ettirmek istemektedir!</p>

  <p class="block_16">Firavunun yanıtı karşısında Musa’nın yapabileceği tek şey kalmıştır; vaadettiği felaketleri bir bir gerçekleştirmek... ta ki firavun kavmi salana dek.</p>

  <p class="block_16">Adı geçen felaketler çok çeşitlidir ve bir Hollywood felaket filmi senaristine kaynak olacak ilginçliktedir. İlk olarak meşhur değneğini ırmağa vurup tüm ırmak suyunu kana çevirerek balıkları öldürür, ırmağı kokutur. Firavunun karşısına çıkar, kavmi ister... ama firavun kararından vazgeçmemiştir. Yalnız bu bağlamda Tevrat bize önemli bir bilgi verir: firavunun kararını değiştirmemesinin gerisinde ticari ve ekonomik kaygının değil, bizzat Rabbin parmağı olduğunu söyler. Rab firavunun “kalbini kamaştırdığı için” firavun halkı salıvermiyordur!</p>

  <p class="block_16">Bundan sonraki bölümler bir anlamda birbirinin aynıdır: Musa felaket yaratır, firavunun karşısına çıkar ve kavmi ister, Rab firavunun kalbini katılaştırır, kavmi salıvermez, böylece Musa bir felaket daha yaratmak zorunda kalır. Yukarda söz ettiğim gibi, bu sürecin rutinliğinin tersine, felaketler son derece çarpıcı farklılık ve yaratıcılıktadır. Irmak suyunu kana çevirdikten sonra, yedi gün boyunca tüm ırmaklardaki, kanallardaki, havuzlardaki, su birikintilerindeki, hatta bütün Mısır diyarındaki gerek ağaç kaplar, gerek taş kaplardaki tüm sıvıları kan yapar. Ama firavunun yüreği yine Rab tarafından katılaştırılmış ve kavmi bırakmamıştır. Musa da bu kez evleri, yatak odalarını, fırınları, hamur teknelerini kurbağalarla doldurur. Yine firavunun yüreği katılaştırıldığı için kavmi alamaz.</p>

  <p class="block_16">İnsanların ve hayvanların üzerini tatarcık kaplatır. Yine başaramaz.</p>

  <p class="block_16">At sinekleri yollayarak “memleketi harap eder”. Yine olmaz.</p>

  <p class="block_16">Hayvanlar üzerine “çok ağır kırgın getirir”;</p>

  <p class="block_16">insan ve hayvanlar üzerinde çıbanlar çıkartır,</p>

  <p class="block_16">“Çok ağır dolu yağdırarak” kırdaki hayvanları, otu, ağacı “kırar”;</p>

  <p class="block_16">“Yeri görmeyi önleyecek kadar” çekirge getirir;</p>

  <p class="block_16">“Kimsenin üç gün boyunca yerinden kalkamayacak kadar” tüm Mısır üzerine karanlık çöktürür... ama hâlâ Rab firavunun yüreğini katlaştırıyor, bu nedenle bir türlü kavmi kurtaramıyordur! (Çıkış bap 7-bap 10).</p>

  <p class="block_16">Evet, biliyoruz ki tüm bu felaketler karşısında firavun İsrail oğullarını “Rab yüreğini her defasında katılaştırdığı” için bırakmıyordur. Ama acaba firavunun yüreğine Rab “müdahale etmese” karar farklı olur muydu? Sanmıyorum; çünkü Musa sadece kavmi Mısır’dan çıkarmayı değil, çıkarırken firavundan mallar alarak çıkarmayı istemektedir!</p>

  <p class="block_16">“24: Ve firavun Musa’yı çağırıp dedi: Gidin; Rabbe ibadet edin; yalnız koyunlarınız ve sığırlarınız kalsın; ev halkınız da sizinle beraber gitsin. 25: Ve Musa dedi: Sen elimize kurbanlar ve yakılacak takdimeler de vermelisin... 26: Ve hayvanlarımız bizimle beraber gidecekler; bir tırnak bile bırakılmayacak...” Çıkış 10:24-25-26.</p>

  <p class="block_16">En sonunda Rab son ve en büyük felaket yaratması için Musa’yı görevlendirir; “Firavunun ilkinden cariyenin ilkine dek, bütün ilk doğanlar, hayvanların da ilkleri”ni öldürecektir” (Çıkış 11:5) ve böylece Mısırda “önceden misli görülmemiş bir feryat olacak”tır; üstelik artık firavunun yüreğini katılaştırmayacaktır. İsrail oğulları ise bu felaketten korunmak için bir kuzu kurban edip kanını kapılarının üzerine sürmelidirler.</p>

  <p class="block_16">Gece yarısı Rab sözünü tutar ve firavunun ilkinden, zindanda olan esirin ilkine kadar ve hayvanların bile bütün ilk doğanlarını vurur.</p>

  <p class="block_16">“Ve geceleyin firavun, kendisi ve bütün kulları ve bütün Mısırlılar kalktılar; ve Mısırda büyük feryat vardı; çünkü içinde ölü olmayan ev yoktu”. Çıkış 12:30.</p>

  <p class="block_16">Felaket öylesine büyüktür ki, firavun sonunda İsrail oğullarının sığır ve koyunlarını da kendileri ile birlikte götürmelerini kabul eder, hatta onları gitmeleri için sıkıştırır bile. Peki, Musa’nın “Mısırlılardan koyun ve sığır istemesi” arzusuna da boyun eğmiş midir firavun? Konu ile ilgili ayet aşağıda... çok ilginç bir ayet bu!</p>

  <p class="block_16">“35... ve Mısırlılardan gümüş şeyler ve altın şeyler ve esvap istediler; 36 ve Rab Mısırlıların gözünde kavme lütuf verdi, ve istediklerini verdiler” Çıkış 12:35-36 buraya kadar iyi; ayetin sonunu duymaya hazırlanın:</p>

  <p class="block_16">“Ve Mısırlıları soydular”.</p>

  <p class="block_16">Sonuçta Mısırlıları soyan İsrail oğulları çocuklar haricinde 600.000 kişi olarak Mısırdan ayrılırlar.</p>

  <p class="block_16">Şimdi burada iki noktaya dikkatinizi çekeyim. Öncelikle Mısırda ağır esirlik altında yaşadıkları öne sürülen İsrail oğullarının sığır ve koyun sahibi olmaları enteresandır. İkinci olarak ülkenin ekonomisinden sorumlu olan firavunun durup dururken 600.000 işçisinin; üstelik gitmeye isteksiz olan 600.000 işçisinin; hem de bu işçilerin hayvanlarının; üstüne üstlük onlara cebinden de altın gümüş vererek (ya da sadece Rab yüreğini katılaştırdığı için) göç etmelerine izin vermemesi nedeniyle lanetlenmesi ve din tarihine en “bed” adamlardan olarak geçmesi ne derece adildir?</p>

  <p class="block_16">Sonuçta kavim çöle çıkar ve vaadedilen topraklara doğru, seçilmiş bir topluluk olarak ilerlemeye başlar. Tüm insanlar doğal olarak Mısır’dakinden daha iyi bir yaşantı beklemektedirler. Oysa çöle çıkmakla sorunlar azalacağına artar. İlk olumsuzluk Mara denilen yerde kavim içecek su bulamayınca doğar; ama Musa hemen bir tuzlu su kaynağını tatlı su şekline dönüştürerek soruna çare bulur. Olay geçiştirilmiştir... ama bu durum sorunlar sürecinin sadece başlangıcıdır!</p>

  <p class="block_16">İkinci isyan ikinci ayın 15. gününde bu kez açlık nedeniyle çıkar:</p>

  <p class="block_16">“Ve İsrail oğulları onlara dediler: Keşke Mısır diyarında et kazanları başında oturduğumuz zaman, doyuncaya kadar ekmek yerken Rabbin eliyle ölse idik; çünkü bütün bu cemaati açlıkla öldürmek için bizi bu çöle çıkardınız”. Çıkış 16:3,</p>

  <p class="block_16">Bu kez de Rab onlara gökten “man” adlı bir besin yollar. Artık tüm kavim 40 yıl boyunca böyle besleneceklerdir.</p>

  <p class="block_16">Üçüncü isyan Refidim’e geldiklerini susuzluk nedeniyle baş gösterir,</p>

  <p class="block_16">“Ve kavm orada susadı; ve kavm Musa’ya karşı söylenip dedi; bizi, oğullarımızı ve hayvanlarımızı susuzlukla öldürmek için, niye bizi Mısır’dan çıkardın?” Çıkış 17:3.</p>

  <p class="block_16">Sorunları genelde kendi başına ve “tevekkülle” halleden Musa, bu kez Rabbe “feryat etmek” zorunda kalır: “Ve Musa Rabbe feryat edip dedi: “Bu kavme ne yapayım? Az daha beni taşlayacaklar.” (Çıkış 18:6) Rab yeniden Musa’ya değneği yardımıyla su çıkarttırır. Olay yine atlatılır.</p>

  <p class="block_16">Çıkışın 3. ayında Sina çölüne varılır ve Musa Rab ile yüzyüze görüşmek için dağa çıkar... ama dönme zamanı gecikir. Kavim ise -Tevrat’a göre- Musa’nın dönmeyeceğinden korktuğu için; -fesat bir fikire göre ise- belki de onu kafalarından atmak için, Musa’nın kardeş ve sözcüsü Harun’a (Musa kekeme olduğu için konuşamamaktadır) başvurarak sızlanırlar. Harun bu soruna hemen bir çare bulur; Onlardan ziynet eşyalarını ister; bir put yapacaktır (bu ziynet eşyaları -kölelerin ziyneti olamayacağına göre- büyük olasılıkla Mısır’dan soydukları altın ve gümüştür). Yahudiler, “kulaklarındaki altın küpeleri kırıp çıkararak Harun’a verirler, o da bunları oymacı aletiyle biçim verir ve dökme bir buzağı yapar. Bu durum kavmin eski pagan geleneklerine dönmesi anlamındadır!</p>

  <p class="block_16">“5; Ve Harun onu gördü, ve onun (altın buzağının) önüne bir mezbah yaptı; ve Harun ilan edip dedi: yarın Rabbe bayramdır.</p>

  <p class="block_16">6: Ve ertesi gün erken kalktılar ve yakılan takdimeleri arzettiler, ve selamet takdimelerini getirdiler; ve kavm yemek ve içmek için oturdular, ve oynamak için kalktılar”. Çıkış 32:5-6.</p>

  <p class="block_16">Yukarıdaki ayet olayı bir kutsal kitap metnine uygun şekilde kibarlaştırmıştır. Oysa işin aslı müzik, dans ve şölen sonrası yaşanan cinsellik ile tapınmadır ve bu konu tarih boyunca birçok ressama ilham kaynağı olmuştur. Diğer taraftan adı geçen ayet, İsrail oğullarının Mısırdan çıkmadan önce ne şekilde tapındığının örneğidir. Yine etrafta -aynı Mısır’da alışkın oldukları şekilde- içki, müzik, dans ve cinsellik vardır. Her şey eskiye dönmüştür.</p>

  <p class="block_16">Ama Musa döner. O tanrıdan, kavmi kurtarmak için “karından başkasına bakmayacaksın” buyrukları alırken, kavminin halini görünce öylesine öfkelenir ki, elindeki -tanrının kendi eli ile emirlerini yazdığı- tabletleri yere atıp kırar, buzağıyı ateşte yakar, toz olana dek ezer, suyunu İsrail oğullarına içirir, Öfkesi dinmemiştir. Tüm Rab taraftarlarının kendi yanına gelmesini ister. Bütün Levi oğulları onun yanında toplanırlar (ya diğerleri?). Ve bundan sonra bir kırım... bir kıyım başlatır. Kavmi işlemiş oldukları günahlardan kurtarmak için kardeşi kardeşe, arkadaşı arkadaşa ve komşuyu komşuya öldürtür.</p>

  <p class="block_16">“27: Ve onlara dedi: İsrail’in Allah’ı Rab şöyle diyor: Herkes kılıcını beline kuşansın, ve ordugahta kapıdan kapıya dolaşsın, ve herkes kendi kardeşini, ve herkes kendi arkadaşını, ve herkes kendi komşusunu öldürsün. 28: Ve Levi oğulları Musa’nın söylediği gibi yaptılar: Ve o gün kavmdan 3000 adam kadar düştü”. Çıkış 32: 27-28.</p>

  <p class="block_16">Böylece aradan iki yıl geçer... ama değişen pek bir şey de olmamıştır doğrusu:</p>

  <p class="block_16">“1: Ve kavm Rabbin kulağında kötülükten şikayet edenler gibi oldu; ve Rab işitti, ve öfkesi alevlendi; ve Rabbin ateşi onlar arasında yandı, ve ordugahın kenarında onları yedi. 2: ve kavm Musa’ya feryat etti; ve Musa rabbe yalvardı, ve ateş yatıştı.” Sayılar 11:1-2.</p>

  <p class="block_16">Bu yakılma sonrası artık “asayiş berkemal” olmuş mudur dersiniz? Ne gezer? Kavim şimdi de et yememekten, daha doğrusu hep aynı şeyi -manı- yemekten, bitap düştüğü için günaha batmıştır.</p>

  <p class="block_16">“4: Ve onların arasında olan karışık halkın iştahları çok arttı; ve İsrail oğulları da yine ağlayıp dediler: Bize kim et yedirecek? 5: Mısır’da parasız yediğimiz balığı, hıyarları, ve karpuzları, ve pırasaları, ve soğanları, ve sarımsakları hatırlıyoruz; 6: fakat şimdi canımız kurudu; hiçbir şey yok, ancak bu man’ı görüyoruz. Sayılar 11:4-5-6</p>

  <p class="block_16">Bu kez kavmin hali öylesine perişandır ki, Musa bile bir kez daha -aynı kavim susuz kaldığında yaptığı gibi- Rabbine açıkça dert yanmaya başlar:</p>

  <p class="block_16">“Bütün bu kavma ben mi gebe kaldım? Onları ben mi doğurdum ki, bana: Lala emziği çocuğu taşıdığı gibi atalarına and ettiğin diyara kucağında onları taşı, diyorsun?” Sayılar 11:12.</p>

  <p class="block_16">Belki de bu kez işin çok ciddi olduğunu gören Rab kavme -açlık için baş kaldırdıklarında gökten man yollaması gibi- bıldırcın sürüsü yollar. Ordugahın iki yanında iki günlük yol uzunluğunda, yerden iki arşın yüksekliğinde bıldırcın düşer. İnsanlar mutluluk içinde bıldırcınları toplarlar, en az toplayan on omer (37.000 litre) toplar. Sonunda ilk kez ete kavuşmuşlardır; hemen pişirip yemeye başlarlar. Ama;</p>

  <p class="block_16">“33: Ve et daha dişleri arasındayken; çiğnemeden evvel, kavma karşı Rabbin öfkesi alevlendi, ve Rab kavmi gayet büyük vuruşla vurdu. 34; Ve o yerin adı Kibrot-hataava konuldu, çünkü iştahlanan kavmi orada gömdüler”. Sayılar 11:33-34.</p>

  <p class="block_16">Kavim sonunda vaad edilen topraklardan olan Kenan diyarına yaklaşır. Rab, birkaç “çaşıt” (casus)’ın bölgeyi kolaçan etmek için yollanmasını emreder, böylece düşman tanınacak, buna uygun bir strateji kurulacaktır. 40 gün sonra yollanan çaşıtlar dönerler. Oysa haberler kötüdür, çünkü oralarda birçok güçlü ulus vardır; “bütün halk uzun boylu adamlardır”, çaşıtlar ise onların yanında çekirge gibi kalmışlardır. Bu haber üzerine kavim yeniden baş kaldırır.</p>

  <p class="block_16">“1: Ve bütün cemaat seslerini yükseltip bağırdılar; ve kavm o gece ağladı. 2: Ve bütün İsrail oğulları Musa’ya karşı ve Harun’a karşı söylendiler; ve bütün cemaat onlara dediler: Keşke Mısır diyarında ölseydik! Yahut keşke bu çölde ölseydik!” Sayılar 14:1-2.</p>

  <p class="block_16">Bu kez başkaldırının boyutu da diğerlerine göre daha geniş çaplıdır; çünkü kavim ilk kez yeni bir lider seçip, geriye -köle olarak yaşadıkları Mısıra- dönmeyi planlıyordur.</p>

  <p class="block_16">“Ve birbirine dediler: Kendimize birini baş edelim; ve Mısır’a dönelim”. Sayılar 14:4.</p>

  <p class="block_16">Çaşıtlardan birkaçı Rabbe isyan etmemelerini söylese de sözünü dinletemez; “Fakat bütün cemaat: Onları taşlayalım” demektedir (Sayılar 14.10). Bu karışıklığın ortasında, tam Musa postu deldirecekken, birden Rab görünür. Çok öfkelidir. Bunca gösterdiği “harikaya” karşın ona boyun eğmeyen halkı veba ile vuracağını söyler. Musa araya girip yalvarır ve Rabbi yatıştırır. Rab de sadece ayaklanmayı bastırmaya çalışan birkaçı dışında kalan çaşıtları veba ile vurur.</p>

  <p class="block_16">Bu kez kavim kendini affettirmek için düşmana saldırmaya karar verir ama Musa artık Rabbin onlara yardım etmeyeceğini, bu nedenle saldırmanın yanlış olacağını söylese de dinletemez. Kavim saldırır, bu kez de saldırdıkları toprakların sahipleri tarafından “vurulup kırılırlar” (Sayılar 14.45).</p>

  <p class="block_16">Bir sonraki olay liderlik adınadır. Korah, Datan ve Abiram Musa’ya baş kaldırırılar ve;</p>

  <p class="block_16">“Bizi çölde öldürmek için süt ve bal akan diyardan bizi çıkardın, ve küçük bir şey midir de, kendini üzerimize reis etmek istiyorsun?” Sayılar 16:13 derler. Musa hemen Rabbe kendini kollaması için yalvarır, Rab de tüm kavmin, bu üç kişinin çadırı etrafından ayrılmasını emreder.</p>

  <p class="block_16">“31: Ve vaki oldu ki, bütün bu şeyleri söylemeyi bitirince, onların altındaki yer yarıldı; 32: Ve yer ağzını açtı, ve onları, ve evlerinin halkın, ve Korah’ın bütün adamlarını ve bütün mallarını yuttu” Sayılar 16:31-32.</p>

  <p class="block_16">Ama kavim bu kez kolay susmayacağa benzemektedir. Ertesi gün tüm cemaat Musa ve Harun’un karşısına çıkıp “onları siz öldürdünüz” diye olay başlatırlar. Ama Rab de onlara karşı veba başlatır. Musa yeniden kavim için kefaret eder, veba kesilir. Ayaklanma bir kez daha bastırılmıştır.</p>

  <p class="block_16">“Ve Korah meselesinde ölenlerden başka vebadan ölenler 14.700 kişiydi” Sayılar 16:49.</p>

  <p class="block_16">Şimdi biraz Tevrat’ın kelamından uzaklaşıp, pek de fazla bilinmeyen bir bigiyi aktarayım: Rivayet o ki, bu Korah gerçekte çok zengin bir adamdır ve parasını kendine Rabbin vermediğini, kendinin çalışıp kazandığını söyleyecek kadar da farklı fikirlere sahiptir. Üstelik kimilerine göre kavim içine firavun tarafından sokulmuştur. Günlerden bir gün Musa’nın bir fahişenin çadırından çıktığını görür. Bunun adı zinadır ve zinanın cezası recm edilmek; eşdeyişle taşlanarak öldürülmektir. Korah (kimi kaynaklarda Karun) aynı cezanın Musa’ya da uygulanmasını ister; ama fahişe tanıklık yapmaktan cayınca toprak Korah’ı yutar olay yatışır!</p>

  <p class="block_16">Bir sonraki olay yine susuzluk yüzünden kavim Tsin çölüne geldiğinde çıkmıştır.</p>

  <p class="block_16">“2: ve cemaat için su yoktu; Musa’ya karşı ve Harun’a karşı toplandılar. 3: Ve kavm Musa ile çekiştiler, ve söyleyip dediler: Keşke kardeşlerimiz Rabbin önünde öldükleri zaman biz de ölseydik! 4: Ve biz ve hayvanlarımız burada ölelim diye Rabbin cemaatini bu çöle niçin getirdiniz?” Sayılar 20:2-4</p>

  <p class="block_16">Musa yine değneği ile su bulmayı başarınca yeniden insanlar yatışır.</p>

  <p class="block_16">Bu kez kavim Kızıl Deniz yolundan göç ederken “çok sıkılmıştır”. Musa’nın karşısına geçerek: “Çölde ölelim diye niçin bizi Mısırdan çıkardınız? Çünkü ekmek yok, su yok ve canımız bu bayağı ekmekten iğreniyor” (Sayılar 21:5) demektedir. Rab bu kez de önlemini alır; kavim arasına “yakıcı yılanlar” gönderir, yılanlar kavmi ısırırlar ve İsrail’den birçok halk ölür (Sayılar 21:6).</p>

  <p class="block_16">Kavim Şittim’de oturunca bu kez Moab kızları ile zina etmeye başlarlar. Üstelik bu kızlar onları kendi ilahlarına özellikle de Baal-peor’a kurban kesmeye çağırmaktadırlar. Kavim onların peşi sıra gider ve yemekler yer, onların ilahlarına eğilir. Rab yine veba yollar ve 24.000 kişi daha öldürür (Sayılar 25:1-4/9).</p>

  <p class="block_16">Sıkıldınız mı? Aynı lafları duymaktan yoruldunuz mu? Peki, olayları biraz değiştirelim ve bir savaştan söz edelim. Museviliğin tanrısının seçmiş olduğu kavmi baş kaldırmadıkları zaman, başka hangi koşullarda “helak ettiğini” görelim: Kavim, Midyanilere karşı bir savaşa girişmiş ve galip gelmiştir. Rabbin emrettiği gibi tüm erkekleri öldürürler, kenti yağmalarlar ama kadın ve çocukları öldürmeyip esir alırlar. Ama savaştan galip olduklarını sandıkları için gururla kavme dönen tüm zabitlere, yüzbaşılara ve binbaşılara Musa öfkelenir... neden mi? Kadınları öldürmedikleri için! Böylesi büyük bir suç işleyen askerleri ve kumandanları cezalandırmak için Rab yeniden kavme veba yollar (Sayılar 31:13-16).</p>

  <p class="block_16">Öykü böyle sürüp gidiyor. Yahudilerin Rabbin buyruklarına bir türlü uyum gösterememeleri, Rabbin öfkesi ve onları felaketlerle cezalandırması şeklinde. Zaten Museviliğin Rab’i genelde ödüllendirmekten çok, cezalandırmaya daha geniş yer vermiştir öğretisinde. Bunun en güzel kanıtı ise Tesniye bölümü 28. baptır. Adı geçen bölümde tanrı, kendi buyruklarına uyan kulları nasıl ödüllendireceğini 49 satır, uymayanları cezalandırma şekillerini ise 190 satır boyunca tarif etmektedir.</p>

  <p class="block_16">Sizi daha fazla yormamak için bir son nokta koymakta yarar var galiba:</p>

  <p class="block_16">“Ve İsraile karşı rabbin öfkesi alevlendi, ve Rabbin gözünde kötülük etmiş olan bütün o nesil ikinciye kadar 40 yıl onları çölde dolaştırdı”. Sayılar 32:13.</p>

  <p class="block_16">Peki Musa’nın ölümünden sonra işler düzelmiş midir? Tabii ki hayır! Yahudiler, Yahudiliğin dört büyük peygamberinden olan ve Tevrat’ta iki kitabı olan peygamber Yeremaya (Jeremiah) devrinde bile “Gökler Kraliçesi” olarak adlandırdıkları Astarte’ya tapmayı sürdürmeye çalışmışlardır:</p>

  <p class="block_16">“Bize Rabbin ismiyle söylediğin sözde seni dinlemeyeceğiz. 17 Fakat gökler kraliçesine buhur yakmak ve ona dökülen takdimeler dökmek için ağzımızdan çıkan her sözü mutlaka yapacağız, nitekim biz ve atalarımız, krallarımız ve reislerimiz, Yahuda şehirlerinde ve Yeruşalim sokaklarında yaptık: o zaman ekmeğe doyuyorduk ve iyilik görüyor, kötülük görmüyorduk. 18: Ve gökler kraliçesine buhur yakmayı ve ona dökülen takdimeler dökmeyi bıraktığımız vakitten beri her şeye muhtaç olduk ve kılıçla ve kıtlıkla telef olduk. 19: Ve bizler gökler kraliçesine buhur yakarken ve ona takdimeler dökerken kocalarımızın haberi olmadan mı ona tapınmak için pideler yaptık ve ona dökülen takdimeler döktük?” Yeremaya 44:16-19.</p>

  <p class="block_16">İşte; temelinde, cinsellik, içki ve şölen ile tapım olan bir pagan dine ve bir dişi tanrıya taptıkları için kurtarılmak üzere seçilen kavmin kurtuluş öyküsü! Bir tarih bu, bir hikaye değil. Adı geçen gerçekleri, içine yorum katmadan, hiçbir araştırmacının kitabından parçalar almadan, sadece tanrının kelamı olan bir kitaba dayanak ve çokluk bu kitaptan alıntılar yaparak anlatmaya çalıştım. Yorum okuyucuya ait.</p>

  <p class="block_16">Sonuçta tabii ki Yahudi peygamberleri galip geldi. Onlar sayesinde tanrıça tapımı, aşk ve seks ile tapınma, eğlence ve yemekle kutlanan kutsal bayramlar gibi günahkarlıkların kökü kazındı, dağ başlarındaki tapınaklar yıkıldı; cinsellik cendereye alındı, içki olabildiğince yasaklandı, dünya iyilikle doldu, insanlar günahlardan arındı ve hep mutlu oldu.</p>

  <p class="block_16">Eski inanç öylesine iz bırakmıştı ki, çok yerde yansıması görüldü:</p>

  <p class="block_16">— Seks ile (en yaygın olarak Babil’de) tapınılan tanrıça İncil’e dek yansımıştı... ama bu kez dünyanın sonunu getirecek güçlerden biri... meşhur Babil Fahişesi olarak! (İlerki sayfalarda Babil Fahişesi adlı bölümde anlatacağım).</p>

  <p class="block_16">— Astarte zamanında güneşin bakire Astarte’den her 25 Aralık’ta (güneşin en alçak olduğu gündür ve bu günden sonra yeniden yükselerek kuzeye doğru yolculuğuna koyulur) yeniden doğduğuna inanılırdı. Ana tanrıça Hıristiyanlığın ilk günlerinde Bakire Meryem olarak gözüktü.</p>

  <p class="block_16">Ama artık yerini bir baskıcı dinin liderine; bir farklı enerjiye bırakıyordu. Kurtarıcı İsa, bakire Meryem’den doğuyordu. (<i class="calibre2">Godess</i>, Barbara Walker, 1983).</p>

  <p class="block_16">— Astarte ve İştar tapımında yer alan ve ev kadınlarının bile fahişelik yaptıkları bahar festivalleri Easter (paskalya) adı ile Hıristiyanlığa geçmiştir, (<i class="calibre2">The Secret of Crete</i>, H.G. Wunderlich; <i class="calibre2">The Phoenicians</i>, Gerhard Herrn).</p>

  <p class="block_16">— Ashera’a yaşamın ekmeği veya yaşam veren ekmek olarak tapılırdı. Bu nedenle İbrani ve Kenan kadınların yoğurdukları hamurlardan yaptıkları figürler pişirilerek ritüellerde yenirdi. Bu durum ise komünyon ekmeği olarak yansımıştır.</p>

  <p class="block_16">18: Ve gökler kraliçesine buhur yakmayı ve ona dökülen takdimeler dökmeyi bıraktığımız vakitten beri her şeye muhtaç olduk ve kılıçla ve kıtlıkla telef olduk. 19: Ve bizler gökler kraliçesine buhur yakarken ve ona takdimeler dökerken kocalarımızın haberi olmadan mı ona tapınmak için pideler yaptık ve ona dökülen takdimeler döktük?” <i class="calibre2">Tevrat</i>, Yeremaya 44:18-</p>

  <p class="block_16">— Bir done de benden: Hiç Paskalya çöreğinin adını garipsediğiniz, “Paskalyada neden çörek yeniyor?” dediğiniz oldu mu? Astarte için pişirilen çörekleri anımsayın.</p>

  <p class="block_16">Şimdi bir adım daha ilerleyelim... Bir adım daha yaklaşalım İsa’nın doğuşuna... Ve bu kez gözlerimizi Anadolu’ya çevirelim; Frigya’ya. Orada bir başka ana tanrıça var. Frigya’lıların taktığı isimle çağıracak olursak Kybele ya da Kibele. Yine bolluk, yine doğa, yine cinsellik tanrıçası. Değişen bir şey yok yani.</p>
</body>
</html>
