<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>X</p>

  <p>“Ya ne yapmalı” diyor annem bu geçkin çizgileri</p>

  <p>“Yıllardır aynı evdeyiz” bunu ne yapmalı</p>

  <p>Babam: ve ne yapmalı diyor bu bir yığın geleneği</p>

  <p>İşte bir sahnedeyiz: ev, gelenek, duygulu kadın</p>

  <p>Bense ufacık taşlar üzerinde bir ufacık şey olmanın</p>

  <p>Bir pencere beyaz, bir karanlık mayhoş, ne iyi</p>

  <p>Sürüyle odalar, sürüyle gülüşler, sürüyle konuşmalar</p>

  <p>Ne yazık! vakit de yok kurtarmak için geleceği</p>

  <p>Düşünsek bile şimdiden — düşünemiyoruz ya</p>

  <p>Üstelik ne çıkar bundan, ve ne katardı yaşamamıza</p>

  <p>Hiçbir şey! çünkü ne varsa içimizde gelecek için</p>

  <p>Sanki bir öyküsü bu hayatı süslemenin</p>

  <p>Soframız, yatak odalarımız, lambalarımız</p>

  <p>Annemin tarih kitapları, babamın güneş gözlükleri</p>

  <p>Kuyular gibi işte, şişeler sarkıttığımız yaz akşamları</p>

  <p>Tavan arasındaki boşluk, gölgesi karşı duvarın</p>

  <p>Kırlangıç yuvaları, yüzümüzden cins kanatların geçtiği</p>

  <p>Kavunlar karpuzlar yardığımız, o yemekten ayrı düşündüklerimiz, o</p>

  <p>Bir şey mi kaybettik öyle, kim bilir bize neler eklediği</p>

  <p>Sonra bir bıçak gibi durduğu sarısı içe çökmüş lambaların</p>

  <p>Babamın kaşları çatık, annemse düşünceli</p>

  <p>Kim bilir n’olduydu gene, diyelim bir yoksulluk önceliği</p>

  <p>Belki de hiçbiri değil, canımız sıkılmak istemiş o kadar</p>

  <p>Annem: ve ne yapmalı diyor bu geçkin çizgileri</p>

  <p>Böylece bir sahne daha: güneşler, alışmak ve biz</p>

  <p>Sanki bir tramvaya bindik, az sonra ineceğiz</p>
</body>
</html>
