<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Birden o zamansız, o yersiz başdönmesi<br />
  Hani av araçları satılan bir dükkân vardı<br />
  İçi doldurulmuş çulluklar, kardelen çiçekleri<br />
  Bir kurşun!</p>

  <p>Geçerken uğrardınız, iyiydi, cana yakındı<br />
  Yeleğinden çıkmazdı elleri<br />
  Bekârdı, umutsuzdu, yalnızdı<br />
  Ve belki..</p>

  <p>Bir kurşun!</p>

  <p>Sormayın kendinize: bir vahşet mi bu, değil mi<br />
  Düştünüz sırtüstü yere ve işte avlandınız<br />
  Sadece avlandınız<br />
  Ağız dil bilmez söylemeyi.</p>

  <p>Ötede</p>

  <p>Islak mavi bir sabahtı. Gökyüzü<br />
  Bembeyaz karanfiller, pencere<br />
  Kahveniz, masanız, kahvaltınız<br />
  Bir yankı</p>

  <p>Ve bütün çay fincanları: durmadan yalnızsınız<br />
  Durmadan yalnızsınız.</p>

  <p>AĞIT</p>

  <p>Gün bitti. Saat kaç. Bitecek mi bir gün savaşımız</p>

  <p>Hak edilmiş hüzünlerimiz olacak mı bizim de</p>

  <p>Dönüp dönüp arkamıza baktığımız</p>

  <p>Bir dünya kalıntısı üstünde</p>

  <p>Hak edilmiş hüzünlerimiz olacak mı bizim de.</p>
</body>
</html>
