<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>V</p>

  <p>Biz olmayan insanlarız, ya da çok kuşkuluyuz — böyle<br />
  Nereden geldiniz, tam sizi soracaktım — böyle<br />
  Biraz da soğuk almışım, biraz da içki, biraz da bahçe<br />
  Yukarı çıkalım, hadi çıkalım, annem çay pişirir size<br />
  Çünkü o bizim yukarda her zaman bir mavi olur<br />
  Güneşler girer çıkar ellerinize</p>

  <p>Biriyle konuşursunuz, olmayan biriyle, hadi sevinin<br />
  Kim bilir, belki de buluşursunuz<br />
  Söz verip sizi bekletenlerle</p>

  <p>Sonra da çıkarız — niye olmasın — bahçeye çıkarız birlikte<br />
  Otlara basarız, dallara değeriz, bunları hep yaparız<br />
  Biraz da susmalıyız. İnsan bir şeyler aramalı kendinde.</p>

  <p>Dedim ya, annem de var, ama çay pişirmez size<br />
  Durur da durur işte yıllanmış heykeller gibi<br />
  Bilmem ki, bilmiyorum da, belki de benim annem yok<br />
  Belki de öyle beyaz ki, alışmış görünmezliğe.</p>

  <p>Nereye gidiyorsunuz ama nereye</p>

  <p>Sanki biz olmayan insanlarız biraz da kuşkuluyuz</p>

  <p>Ya da çok kuşkuluyuz — böyle.</p>
</body>
</html>
