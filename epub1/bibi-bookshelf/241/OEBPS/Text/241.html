<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>O çocuklar büyüyecek<br />
  O çocuklar büyüyecek<br />
  O çocuklar...</p>

  <p>Bilmezlikten gelme Ahmet Abi<br />
  Umudu dürt<br />
  Umutsuzluğu yatıştır<br />
  Diyeceğim şu ki</p>

  <p>Yok olan bir şeylere de benzerdi o zaman trenler</p>

  <p>Oysa o kadar kullanışlı ki şimdi</p>

  <p>Hayalsiz yaşıyoruz nerdeyse</p>

  <p>Çocuklar, kadınlar, erkekler</p>

  <p>Trenler tıklım tıklım</p>

  <p>Trenler cepheye giden trenler gibi</p>

  <p>İşçiler</p>

  <p>Almanya yolcusu işçiler<br />
  Kadınlar</p>

  <p>Kimi yolcu, kimi gurbet bekçisi<br />
  Ellerinde bavullar, fileler<br />
  Kolonyalar, su şişeleri, paketler<br />
  Onlar ki, hepsi</p>

  <p>Bir tutsak ağaç gibi yanlış yerlere büyüyenler<br />
  Ah güzel Ahmet Abim benim<br />
  Gördün mü bak</p>

  <p>Dağılmış pazar yerlerine benziyor şimdi istasyonlar<br />
  Ve dağılmış pazar yerlerine memleket<br />
  Gelmiyor içimizden hüzünlenmek bile<br />
  Gelse de</p>

  <p>Öyle sürekli değil</p>

  <p>Bir caz müziği gibi gelip geçiyor hüzün<br />
  O kadar çabuk<br />
  O kadar kısa<br />
  İşte o kadar.</p>

  <p>Ahmet Abi, güzelim, bir mendil niye kanar<br />
  Diş değil, tırnak değil, bir mendil niye kanar<br />
  Mendilimde kan sesleri.</p>
</body>
</html>
