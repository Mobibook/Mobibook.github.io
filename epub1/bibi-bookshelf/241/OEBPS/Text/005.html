<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p><a id="ncx203"></a><a id="a147"></a><b>MASA DA MASAYMI</b><b>Ş</b> <b>HA</b></p>

  <p>Adam yaşama sevinci içinde<br />
  Masaya anahtarlarını koydu<br />
  Bakır kâseye çiçekleri koydu<br />
  Sütünü yumurtasını koydu<br />
  Pencereden gelen ışığı koydu<br />
  Bisiklet sesini çıkrık sesini<br />
  Ekmeğin havanın yumuşaklığını koydu<br />
  Adam masaya</p>

  <p>Aklında olup bitenleri koydu<br />
  Ne yapmak istiyordu hayatta<br />
  İşte onu koydu</p>

  <p>Kimi seviyordu kimi sevmiyordu<br />
  Adam masaya onları da koydu<br />
  Üç kere üç dokuz ederdi<br />
  Adam koydu masaya dokuzu<br />
  Pencere yanındaydı gökyüzü yanında<br />
  Uzandı masaya sonsuzu koydu<br />
  Bir bira içmek istiyordu kaç gündür<br />
  Masaya biranın dökülüşünü koydu<br />
  Uykusunu koydu uyanıklığını koydu<br />
  Tokluğunu açlığını koydu.</p>

  <p>Masa da masaymış ha<br />
  Bana mısın demedi bu kadar yüke<br />
  Bir iki sallandı durdu<br />
  Adam ha babam koyuyordu.</p>
</body>
</html>
