<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p><a id="ncx309"></a><a id="a157"></a><b>YANGIN</b></p>

  <p>Dışarı çıkıyorsanız dikkat! çiçeklerle karşılaşmayın<br />
  Ya da koklamayın onları, iyisi mi, yüzünüzü örtün şapkanızla<br />
  Ya da düşünmeyin hiç, ben bakın öyle yapıyorum<br />
  Neden diyeceksiniz, insandaki sevgiliyi eskitiyor bu çiçekler<br />
  Güneşe benzetiyorlar adamı, masaya vurmuş koyun butlarına<br />
  Pek tuhaf! ben de sahanda yumurtayı kıskanırım.</p>

  <p>Beni seviyorsanız dikkat! köşe başındaki camcıya sorun<br />
  O ne derse doğrudur, dalga geçmeyin adamla<br />
  Üstelk beni sevmek haşlanmış pirinçleri beyazlatır Günaydın!<br />
  Sabahlarınız gibidir beni sevmek, horozun renkleri gibidir<br />
  Beni sevdiniz mi yangındır artık parmaklarınız.</p>

  <p>Sizi görmüyor muyum dikkat! trenlere çikolata yediriyorum</p>

  <p>Bunu her zaman yapıyorum akılla oynamak yani</p>

  <p>Öyle trenler var ki, insanı şımartıyor</p>

  <p>Çıkıp kuruluyorum pencere yanına gel keyfim gel</p>

  <p>Gidip duruyorum böylece, adımı bileceksiniz, çok ülkeli adam</p>

  <p>Üstelik daha kalkma saati gelmeden trenlerin.</p>

  <p>Sokağa dökülüyorsam dikkat! bu da doğrudur oldukça<br />
  Bir kanunu vardır belki, ya su içmişimdir ya da yıkamışımdır<br />
  &nbsp;&nbsp;&nbsp;&nbsp;&nbsp;yüzümü</p>

  <p>Ya su kovalarına bakmışımdır çok çok<br />
  Olmayacak şey mi, niye bakmayayım denizlere<br />
  Eh akıllı tarafımdır balıkla deniz tutmak.</p>
</body>
</html>
