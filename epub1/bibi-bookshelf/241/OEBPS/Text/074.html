<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Kemikten bir av borusu tadında<br />
  Ağrılı bir hayvanın benekleri üstünde<br />
  Çağımıza girerdik</p>

  <p>Çağımıza girerdik, çiftleşip bırakırdık çağımızı<br />
  Bırakınca giderdik</p>

  <p>Bırakınca giderdik. Sonra her şey giderdi. Ve artık</p>

  <p>Bir silah patlasa, bir kurşun</p>

  <p>Doğayı baştanbaşa kanatan</p>

  <p>Bir kurşun olurdu. İçkilere dönerdik.</p>

  <p>Çünkü başka ne vardı, alkoller bizi yıkardı<br />
  Sığ denizler gibiydi alkol, geçerdi üstümüzden<br />
  Ve birden bırakırdı bizi<br />
  Biz öyle kalırdık da çakıllaşmış ve beyaz<br />
  Seslerimiz birbirinden artardı.</p>

  <p>Çünkü yalnız o vardı, o alkol biçiminde olmak<br />
  O sonsuz buruşukluk<br />
  O sonsuz buruşukluk: ya alkol olmasaydı<br />
  Ya alkol olmasaydı</p>

  <p>Ve alkol olmasaydı biz ölümsüz kalırdık<br />
  Dayanılmaz acısında bir ölümsüzlüğün<br />
  Biz öylece kalırdık</p>

  <p>İmgelerin ve bütün çözüm yollarının bir öte dünyasında<br />
  Yani bir gerilimde, her şeyin bir kavram olup aktığı kanımızda<br />
  Oralarda</p>

  <p>Sevişirken kalırdık</p>

  <p>Akarsular alkollere girer kalırdı</p>

  <p>Balıklar soğuk soğuk devinirdi, kalırdı</p>

  <p>İçe ingin gözlerimiz vardı, kalırdı</p>

  <p>Bir sessizlik gününün durmadan kutlandığı</p>

  <p>Oralarda kalırdı.</p>
</body>
</html>
