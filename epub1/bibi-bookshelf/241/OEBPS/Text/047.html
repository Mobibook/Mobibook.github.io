<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Şişman bir adam kulaklarını tutuyordu dünyada</p>

  <p>Dünyaya baktığım yol uzamakta</p>

  <p>Ve biraz düşünsek mi, alıştık nasıl olsa</p>

  <p>Kim bilir neyi istiyorduk, neyi anmıştık az önce</p>

  <p>Dönsek mi dersiniz, gene dönsek mi oraya</p>

  <p>Oraya baktığım yol uzamakta</p>

  <p>Ya da bir bahçedeyiz — üstelik kadınlar vardı</p>

  <p>Ağzınız, çatallar, tarçınlı pasta</p>

  <p>Ya da bir toplulukta — iyi yaptınız!</p>

  <p>Bu çok hoştur! — size söylüyorum — yaramaz çocuk!</p>

  <p>Beni de sandınız! — evde mi? — hayır! limonlukta</p>

  <p>Ve hemen kalktınız, bir yangın yeriydi orası</p>

  <p>Ya da aklınız olacak sizi bir yangın yerine bağladı</p>

  <p>Kızgın güneşte bir şişe ispirtoyu devirdiniz</p>

  <p>Kutsal bir iş yaptınız ve yerleşti sizde bu kanı</p>

  <p>Belki de bir din devirdiniz; anneniz, annenizin saçları</p>

  <p>Gümüş şamdanlar, sabah ışığı, vesaire</p>

  <p>Ve sanki her olay, her davranış ölümün bitişiğinde</p>

  <p>İşte evdesiniz, iyi bir yemek, uyumak istiyorsunuz sonra</p>

  <p>İstemek, neyi istemek, daha bilmiyorsunuz</p>

  <p>Açtınız radyoyu, ılıyan bir ses kanınızda:</p>

  <p>AIU, İAO, AĞ UĞ AĞ<br />
  Ve kahkahalar arasında kahkahalar<br />
  Orada, aşağıda</p>

  <p>Tek umut, tek varış, tek kurtuluş gibi<br />
  Ve kaskatı kesilmiş, beyaz<br />
  Sallanıyorsunuz boşlukta.</p>
</body>
</html>
