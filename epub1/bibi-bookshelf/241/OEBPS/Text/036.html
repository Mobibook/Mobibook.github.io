<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>VI</p>

  <p>Yüzümü size çeviriyorum, siz misiniz?</p>

  <p>Elimi suya uzatıyorum, siz misiniz?</p>

  <p>Siz misiniz, belki de hiç konuşmuyorum<br />
  Belki de kim diye sorsalar beni<br />
  Güneşe, çarşıya, kadehe uzatacağım ellerimi<br />
  Belki de alıp başımı gideceğim<br />
  Biliyorsunuz ya bir ağrısı vardır gitmenin<br />
  Nereye, ama nereye olursa gitmenin<br />
  Hüzünle karışık bir ağrısı.</p>

  <p>İşte bir denizdeyim, dalgalar ortasında</p>

  <p>Kim olsa denizci der, denizden anlayan der bana</p>

  <p>Adımı bilmeden der, adımı bilmeden</p>

  <p>Şafaklar kadar güzel adımı</p>

  <p>O zaman bir kıvrılandır, bir kuruyandır dudaklarım<br />
  Ve gittikçe sıkılmaktır ülkesi sıkıntının<br />
  Sanki bir yokluğa, bir çaresizliğe bakar gibi<br />
  Nice yüzler görürüm, nice değişik kıyılar<br />
  İnsanı, o kayalar gibi sert insanı<br />
  Bekledikleri kadar.</p>

  <p>Bir ağız, bir tütün, bir mızıka gerçeği gibi<br />
  Varınca kıyıya birden<br />
  Değilsin artık gemici.</p>
</body>
</html>
