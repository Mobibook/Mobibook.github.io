<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>İçmek! şimdi hep birden neyi deneyelim<br />
  Neyi</p>

  <p>Yalnız kaldık, yalnızlığımız bizim çok büyüdü<br />
  Dünya ayaklarımızdaydı galiba. Ellerimiz<br />
  Acılı bir şekilde gökyüzüne takılı<br />
  Ve nasıl benziyordu her şey ki baktığımız<br />
  Bir cambazhanenin kurumuş bir çıkartma gibi<br />
  Serili her şeyine</p>

  <p>İşte burda diyebiliriz ki bay yargıç<br />
  İçmek bize yepyeni bir iyilikçilikti<br />
  Öyleydi</p>

  <p>Size günlerimizi gösterelim, gecelerimizi<br />
  Yırtıcı kuşlarımızı ve örümceklerimizi<br />
  Didik didik edildiğini gövdemizin bay yargıç<br />
  Ah öyle değil</p>

  <p>İçmek, içmek, içmek! ne anlama gelirdi<br />
  Getiren cehennemini birlikte<br />
  Baş eğmez, ama yılgın bizleri<br />
  Cezalandıran</p>

  <p>Yapayalnız kalmaktaki eylemimizi<br />
  Suçlayan bir şeydi alkol<br />
  Öyleydi.</p>

  <p>Ve yaşam söylemekti bay yargıç<br />
  Bilip de söyleyemediklerimizi<br />
  Eski bir umut kadar eskidik. Ve eski<br />
  Yaralarımızı gösterelim size, çürüklerimizi<br />
  Koparılmış tırnaklarımızı bay yargıç<br />
  O soğuk karanlıklardan soğuk<br />
  Artakalan gözlerimizi</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>Ah öyle değil</p>

  <p>Çünkü eski bir toplumbilimdi yargılanmak<br />
  Ve eski</p>

  <p>Bir cehennemi uygulamaktı bizlere<br />
  Baş eğmez, ama yorgun bizlere.</p>

  <p>İçmek! şimdi hep birden neyi deneyelim<br />
  Neyi</p>

  <p>Yangınsız, cehennemsiz<br />
  Bir ölüm mü kalıyor sanki geriye<br />
  Ve ölüm ki nedir bay yargıç<br />
  Çok garip bir şekilde kirlenmenin<br />
  Adıdır ölüm<br />
  Sonra soğuk ve eski<br />
  Ve sonsuz bir dilekçenin<br />
  Altındaki pullar gibidir</p>

  <p>İmzası görünmezse de çürümüş iskeletlerimizin.)</p>

  <p>Herkes biraz olsun içerdi. Kapı açılınca zil sesleri</p>

  <p>Gibi her türlü acıların hep birden delirdiği</p>

  <p>Oralarda içerdi</p>

  <p>Stepan evde içerdi. Vartuhi</p>

  <p>Çantasında taşıdığı dürbünsü bir şişeden</p>

  <p>Değişmesi bitince hep yeniden içerdi</p>

  <p>Lusin de içerdi de.. nasıl anlatmalı</p>

  <p>Bulanık bir dünyanın içinde</p>

  <p>Düşe kalka içerdi</p>

  <p>Ve gündüzler olurdu sonra geceler</p>

  <p>Geceler gündüzlere girerdi</p>

  <p>Çiçekler getirirlerdi, hiçbir şeyden yapılmamış çiçekler</p>
</body>
</html>
