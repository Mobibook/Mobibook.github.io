<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Ve kirli</p>

  <p>Ve büyük bir sirk çadırı gibi, uçsuz bucaksız<br />
  Bu tuhaf akşamları kim çizdi<br />
  Biz içkiler içerken.</p>

  <p>Biz içkiler içerken cam kapılar yeryüzünü keserdi<br />
  Düşük organlarıyla kadınları keserdi<br />
  Biz içkiler içerken<br />
  Kesilince giderdi</p>

  <p>Cam kapılar dönerdi, dünyacığımız kanardı<br />
  Cam kapılar dönerdi<br />
  Gökboyu giderlerdi bir saydamlığı akıtıp<br />
  Doğanın gizlerine ve bütün rahimlere<br />
  Gökboyu giderlerdi<br />
  Tezgâhlar bira çekerdi</p>

  <p>Tezgâhlar bira çekerdi, çürük ot oralarda kokardı<br />
  Çürük ot, çürük ot..</p>

  <p>Oralarda kokardı</p>

  <p>Sonra hep eski zamanlardan kalmış olurduk, o tenha<br />
  Bahçelerde, tasvirlerde, bir garip kum sarılığında<br />
  Olmuş olurduk</p>

  <p>Sonra birden çağımıza girerdik. O çılgın<br />
  Atlarımız, örtülerimiz alkolden<br />
  Anılarımız, içgüdülerimiz<br />
  Ve büyük çıplaklığımız alkolden<br />
  Alkolse biraz olsun alkolden yaratıldığımız<br />
  Tanrımız bilincimiz tanrımız<br />
  Çağımıza girerdik.</p>

  <p>Çağımıza girerdik, kaygan ve boyutsuz bir anlam biçiminde<br />
  Kurumuş bir kan kokusu ağzında</p>
</body>
</html>
