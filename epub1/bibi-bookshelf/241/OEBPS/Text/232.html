<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Yeni Camiinin üstünde</p>

  <p>Son bir defa daha süzülerekten</p>

  <p>Erimeye yüz tutuyor kentin pembe kapıları</p>

  <p>Günbatımı!</p>

  <p>Günbatımı! yeni konuşmaya başlayan bir çocuğun diliyle</p>

  <p>Kolumu tutuyor Fethi Naci, şu manzaraya bak, diyor</p>

  <p>Tam Galata Köprüsünün üstünde</p>

  <p>Diyor ya, biz alıştık, yüreklerimize bakıyoruz gene de</p>

  <p>Uykusuz gecelerimize bakıyoruz: onurun uykusuzluğu</p>

  <p>Susturulmanın</p>

  <p>Ve günbatımıyla leylek sürüsü</p>

  <p>Hüzünlü bir görüntüyü akıtıyorlar Nacinin yüzüne</p>

  <p>Kırılmak ama birlikte</p>

  <p>Birlikte, ama kırılmamak</p>

  <p>Ve sanki kalplerimiz her yanı dökülen bir otobüste<br />
  Öyle</p>

  <p>İşte son damlalarını da bırakıyor güneş<br />
  Karanlık bastıracak nerdeyse<br />
  Tırmanıyoruz Yüksekkaldırımı</p>

  <p>İyi biliyoruz, sevgimiz de öfkemiz de yalnız bizim olmamalı<br />
  Güneş çekiliyor iyice</p>

  <p>Ne manzara kalıyor, ne göğün evlerindeki kızartı</p>

  <p>Ak bulutlar kara bulutlar</p>

  <p>Ötede bir bulut yavrusu</p>

  <p>Bilenmeli, diyoruz yeniden</p>

  <p>Yeniden başlamalı, yeniden</p>

  <p>Dostum, görüyorsun ya işte</p>

  <p>Bozuldu bir kere umudun ordusu.</p>

  <p>Gelsene, diyordu İzmirdeki sevgilim<br />
  Son mektubunda</p>

  <p>Kemeraltındaki kahveleri anlatıyordu<br />
  İnce belli çay fincanlarını<br />
  Kim bilir, belki de avutmak istiyordu beni<br />
  Unutup kendi mahzunluğunu</p>
</body>
</html>
