<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Sanki bir tarih içindeyiz, günaydın minyatürler!</p>

  <p>Üç köle uzanık bir dünyayı imzalayaraktan</p>

  <p>Ansızın dört köşe, ansızın ehram</p>

  <p>En duymalı yerlerinde bir sessizlik</p>

  <p>Güneşin çok parladığı bir arka</p>

  <p>Başları dünyadan dışarıya sarkıyor</p>

  <p>Bozgunda çiçekler örneği duyulmaz bağırtılarla</p>

  <p>Şimdi bir tarihi sürdürüyor</p>

  <p>Yüzünün gizlerinde üç polis</p>

  <p>Deli ediyor onları Mısır’da</p>

  <p>Bir insan az</p>

  <p>Bir insan inana inana.</p>

  <p>Duymakla atların çıngıraklardan duyduğunu<br />
  Bir ateş yakımını dağda</p>

  <p>En korkulu çağ bu, onu altımızdaki şehirlerden çıkarıyoruz</p>

  <p>Küflü ev süsleri, geyik durmalı bir hayvan</p>

  <p>Bizi bakmaya zorluyorlar ayrıca</p>

  <p>Şimdi bir aydınlığı durduruyor</p>

  <p>Beyazlar giyinmiş üç polis</p>

  <p>Deli ediyor onları boşlukta</p>

  <p>Bir pencere az</p>

  <p>Bir pencere kaybola kaybola.</p>
</body>
</html>
