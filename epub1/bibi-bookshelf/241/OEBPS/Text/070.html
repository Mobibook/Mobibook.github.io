<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Kapkara giysilerle, özenti bir zincirle<br />
  Öyle</p>

  <p>Dikilmiş sorguya çekiyorsa sizi</p>

  <p>Ve sakın sormayın işte: bir hesap yanlışlığı mı, değil mi<br />
  Vakit yok öğrenmeye.</p>

  <p>Canım en basiti, arkanızdaki bir duvarın<br />
  Mineler, sarmaşıklar, o yaban gülleriyle<br />
  Örtülü bir duvarın ansızın<br />
  Kanlı, kireçli bir taş yağmuru halinde<br />
  Korkunç bir silah olduğunu yerine göre<br />
  Düşünün</p>

  <p>Ve sakın sormayın işte: bir hesap yanlışlığı mı, değil mi<br />
  Vakit yok öğrenmeye.</p>

  <p>Ya da bir düşte yürüyor gibi<br />
  Islak mavi bir sabahtı, açtınız pencerenizi<br />
  Şöyle bir gerindiniz, gökyüzüne baktınız<br />
  Tutarak sapından bembeyaz bir karanfili<br />
  Sevinçle okşadınız</p>

  <p>Ve içerde kahvaltınız bekliyordu sizi</p>

  <p>Öyle ki, kahvenizi içiyordunuz, birazdan çıkacaktınız</p>

  <p>Tam o sıra kapının zili</p>

  <p>Tuhaf şey., bu saatte., kim olabilir ki</p>

  <p>Ve işte az önce aldınızdı gazeteleri</p>

  <p>Öyleyse?</p>

  <p>Yaktınız bir sigara daha, kapıya yöneldiniz<br />
  Bırakıp masaya kahvenizi<br />
  Kilidi çevirdiniz, açtınız kapıyı usulca<br />
  Bir kurşun!</p>
</body>
</html>
