<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Aşağıdan bağırırlar, Salih nerdesin</p>

  <p>Salih o zaman bilmez nerde olduğunu</p>

  <p>Salihin işleri çoktur, tırnakları derseniz uzayıp gitmiştir</p>

  <p>Ölü tırnakları gibi</p>

  <p>Bir uzun beklemekten tırnakları uzayıp gitmiştir</p>

  <p>Ve yunus Salihse, Salihin bir yunus olduğu düşünülürse</p>

  <p>Her çelişkide yunusun bir şekli durur</p>

  <p>Doğurur, yaratır, gene doğurur</p>

  <p>Sayısız yapar bunu</p>

  <p>Ve Salih boşalınca yunustan</p>

  <p>Onda hiçbir şey barınamaz</p>

  <p>Salihin kendi bile</p>

  <p>Onda hiç barınamaz.</p>

  <p>Ve Salih yeniden başlar. Bilmem ne kadar “her saat” geçer akşa-<br />
  ma kadar</p>

  <p>Kâğıtlar ve tahtalar gibi düşerekten üst üste</p>

  <p>Ben feneri yakarım, o zaman ben feneri yaktıktan sonra</p>

  <p>Kontrbas öğretmeni Rıza’yı görürüm</p>

  <p>Bir gece intihar etti, o beni görmez</p>

  <p>Ben onu görürüm</p>

  <p>Denizin kumlarla kesiştiği bir yerde<br />
  İntihar etti, o beni görmez<br />
  Yunusun bir şekli duran kumların<br />
  Denizle kesiştiği bir yerde<br />
  İntihar etti</p>

  <p>Ve ölüm gökyüzünün geceyle çiftleştiği<br />
  Ve kimselerin iğrenmediği bir aydınlığa<br />
  Sürükledi Rıza’yı</p>

  <p>Ve yunus ki ölümün fırlattığı bir kinle<br />
  O sabah hiç görünmedi</p>

  <p>Rıza da görünmedi — bende hiçbir şey barınamaz —</p>
</body>
</html>
