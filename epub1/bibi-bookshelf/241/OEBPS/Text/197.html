<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>II</p>

  <p>Anımsıyorum şimdi, bir Akdeniz seferinde yapayalnız kalmıştım</p>

  <p>Yıl bin dokuz yüz elli altı</p>

  <p>Aylardan nisandı olsa olsa</p>

  <p>Ne param vardı ne satacak bir şeyim</p>

  <p>Gerçi gemide yatıp kalkıyordum ama</p>

  <p>Takmıştım aklımı bir kere</p>

  <p>Tahtadan bir Ren geyiğine</p>

  <p>Gene tahtadan bir Truva atına</p>

  <p>Bulmuştum kafayı çoktan: “Hey, çocuklar!</p>

  <p>Bilen var mı, neresidir Truva?”</p>

  <p>Demeye kalmadıydı gül yaprağı kemiren birisi<br />
  Taktıydı bir gül yaprağı yakama<br />
  Bir başkası kapıya sürüklediydi beni<br />
  Ve dediydi, “İşte,</p>

  <p>Çenenin şurasında Truva!”</p>

  <p>Hani yüzyıl yaşar da insan, nasıl</p>

  <p>Unutmazsa taşın üstünde seğirten bir karıncayı</p>

  <p>Kayan bir yıldızı göz açıp kapayıncaya</p>

  <p>Unutmadım işte bunu da</p>

  <p>Kan içinde kaldıydı ağzım burnum</p>

  <p>Doğrusu dövülmeyi sevmesem de</p>

  <p>Aklımdan bile geçirmezdim dövmeyi</p>

  <p>Oysa gemiciler icat etmiş derler keyfine dövüşmeyi</p>

  <p>Yalan!</p>

  <p>“Sandal ağacı gibi olacaksın</p>

  <p>Üzerine inen baltayı kokuna boğacaksın.”</p>

  <p>Ben böyle öğrendimdi üvey babamdan<br />
  Hayal meyal hatırlıyorum gemiye döndüğümü<br />
  Rıhtımda bir iki sarhoş tayfa:</p>

  <p>“Arkadaş tayfanın sarhoş olmayanı kurumuş dal gibidir<br />
  Gece karşına çıktı mı uğursuzluk getirir”</p>

  <p>Güç halle kaçtımdı oradan da<br />
  Yırtık mavi gömleğimse rüzgârda<br />
  Köpürüyordu denizin bir parçası gibi</p>
</body>
</html>
