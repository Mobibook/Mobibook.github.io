<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>&nbsp;</p>

  <p>&nbsp;</p>

  <p><a id="ncx9442"></a><a id="a272"></a><b>DALLARDAN YAPRAKLARA</b></p>

  <p>&nbsp;</p>

  <p>Ağaçlardan sızan sular<br />
  Uzakta bir gül olmaya gidiyor<br />
  Mutluluk, gülden</p>

  <p>Ey benden sızan aşklar<br />
  Bu dünyaya kan taşıyorum ben<br />
  Ispanaklardan, menekşelerden<br />
  En aşırı, ama en aşırı şeylerden<br />
  Aşırı duygululuktan bir de</p>

  <p>—Mutluluk nedir</p>

  <p>Sen bak ki iyi sözler söyledikçe</p>

  <p>Dünyaya iyi sözler söyledikçe ben</p>

  <p>İyi sözler söylenmiş bir kadın gibi güzelleşiyor dünya</p>

  <p>—Mutluluk nedir</p>

  <p>Ve bak ki yüzümün şurasına</p>

  <p>Sağıma soluma</p>

  <p>Önüme arkama bak ki</p>

  <p>Ay mı, rüzgâr mı, deniz mi</p>

  <p>Koparılmışım topraktan</p>

  <p>Hızlandırılmışım sudan</p>

  <p>Kokudan renkten hülyalandırılmışım</p>

  <p>Bir sap çiçekten uzandırılmışım da göğe</p>

  <p>Nemden, küften, pislikten arındırılmış</p>

  <p>Duymaktan ve düşünmekten kıvamlandırılmışım işte</p>

  <p>—Mutluluk nedir</p>
</body>
</html>
