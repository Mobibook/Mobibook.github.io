<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Dersiniz: bir konser sonu, geçmekte yaz ikindilerinden<br />
  Bir pencere sapsarı; ya sizden, ya müziğin renginden<br />
  Dersiniz hiç çekinmeden</p>

  <p>Dersiniz: niye kullanmayayım ben bu duygusal zamanı</p>

  <p>Örneğin bir balkonu, oradan</p>

  <p>Balkona ekleyerekten bir dağ başını</p>

  <p>Sonra balkonla dağı</p>

  <p>Ansızın bitiştiren</p>

  <p>Öyle bir kuş sürüsü tek kuşa benzeyerekten<br />
  Bir aşağı bir yukarı</p>

  <p>Niye kullanmayayım ben bu duygusal zamanı.</p>

  <p>Niye kullanmayayım öylesi bir ustalıkla<br />
  Bularaktan bir yüzü, okşayaraktan saçları<br />
  Derim ki tam sırası, yakaraktan bir cıgara<br />
  Üfleyip tutaraktan bir sürü akçıl dumanı<br />
  Ve nasıl bir fiyakayla elleri cebe sokmalı<br />
  Bilirim, böylece vakit olmalı.</p>

  <p>Bilirim böylece vakit olmalı</p>

  <p>Bir caddeyi kullanmalı az çok, bir göğü, bir kadeh siyah şarabı<br />
  Denedim, sen varsın ya, sen olunca bir o kadar dayanıklı<br />
  Yerler var, boyunca sokaklar, geçince çok duvarları<br />
  O duvarlar ki hep öyle: akasya, Erzurum, askerlik fotoğrafları<br />
  Ya kâğıtlar — ne de çok — çok gözlü bir deniz hayvanı<br />
  kâğıtlar..</p>

  <p>Nerde bir Alaska var, nerde bir Alaska yok, işte onları<br />
  Nerde bir Afrikayı</p>

  <p>Afrika., ve akılda tutulan yerleşik insan kokuları<br />
  Diyorum kullanmalı</p>

  <p>O durmuş saatleri, başbaşa evrensiz kalmaları<br />
  Şehvetli çarşıları; çarşılar., yağ, balık, gül yazıları</p>
</body>
</html>
