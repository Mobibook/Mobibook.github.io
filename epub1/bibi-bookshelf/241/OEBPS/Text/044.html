<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Ya duvara çarptımdı, diyorum, ya da kestimdi bir bardakla<br />
  Ya da kim bilir, bana sorarsanız tanrısal bir şey<br />
  Elbette, kim ne der, inanmışım ben</p>

  <p>Bir keder, bir susuş, ve bütün bunların yüze vurmuşluğuna</p>

  <p>Otele döndüm sonra, oteller gidiyordu biraz</p>

  <p>Girmeler, çıkmalar, uzanıp yatmalar büyüyordu odalarda</p>

  <p>Otelci duruyordu, karısı duruyordu, çocuklar durmuştular</p>

  <p>Birden aklıma geldi, dilimi çıkardım onlara</p>

  <p>Dilimi çıkardım; sipsivri, kıpkızıl, ucunu oynatarak</p>

  <p>Onlar ki biraz şaşkın, acıyorlar gibi biraz da</p>

  <p>Sonra pek tuhaf oldu, ne yapsam, yalıyor gibi yaptım elimi</p>

  <p>Öyle ya, elimi kestimdi ben — ne yani, deli değilim ya!</p>

  <p>&nbsp;</p>

  <p>Yukarı çıktım, bilseniz çığlıklar içindeydi odam</p>

  <p>Yataklar bir şeyleri kaydırıyordu soluk soluğa</p>

  <p>Bardaklar büyümüş — o gün bugündür anlatamam büyümeyi</p>

  <p>Çoraplar, gömlekler, kravatlar taşıyordu sokağa</p>

  <p>Bir kedi esniyordu — ben gördüm — üstünde şehirlerin</p>

  <p>Bir böcek — yetişir be — dünyayı yokluyordu bacaklarıyla</p>

  <p>Yığılmış kalmışım öyle, sonradan anlattılar</p>

  <p>İyi ki anlattılar, otelci karısını dövdü gene aşağıda</p>

  <p>Biliriz, üç çocuğu vardı işte otelcinin</p>

  <p>Ama bilmiyoruz, biz neydik ve ne olmağa.</p>

  <p>&nbsp;</p>

  <p>Kalktım bir bara gittim — neee! bara mı gittiniz?</p>

  <p>Doğrusu müzeleri gezecektim, biriyle buluşacaktım — sonra da<br />
  Tam üç yıl oluyor özlediğim bir kadınla<br />
  Kadın mı dediniz, dedim ya, ne olacak?</p>

  <p>Hiiiç!</p>

  <p>Alışmak, sadece alışmak.</p>

  <p>&nbsp;</p>

  <p>Ben o kadınla yattım mı, kör olayım bilmiyorum<br />
  İnanın yattımsa<br />
  Ama bilmiyorum.</p>
</body>
</html>
