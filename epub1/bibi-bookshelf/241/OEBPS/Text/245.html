<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Hızar sesleri geliyor yakından, güneşin döndüğünü görüyorum<br />
  Çınar yapraklarının arasında yeşil yeşil<br />
  Yeşille sarı birlikte dönüyor<br />
  Denize düşüyorlar kırıla kırıla</p>

  <p>Bir örtü oluyor düşündüğüm her şey denizin ve asfalt yolun üstün-<br />
  de</p>

  <p>Gözyaşları bir örtü, onurla cesaret bir örtü<br />
  Senin upuzun gövden — kapkara saçlarınla —</p>

  <p>Daha da uzun şimdi bir örtü olarak<br />
  Denizin kıvrımlarında aşka hazırlanıyor<br />
  Göğe düğmeler gibi yapışmış kirazların altında<br />
  Yıllar var ki unuttuğumu sanırdım bu örtüyü ben<br />
  Sevgiyi bilmezdin de ondan, sevişmeyi bilirdin yalnızca<br />
  Birtakım sözler de bilirdin, niye saklamalı, en ustalıklı sözlerdi<br />
  &nbsp;&nbsp;&nbsp;&nbsp;&nbsp;onlar<br />
  Ama bak</p>

  <p>Kaybolup giderdi herbiri, karşılaştılar mı bir yerde şiirle<br />
  Aslına bakarsan en güzel aldanmaları yaşadık seninle biz<br />
  Hatırlıyorum da öyle.</p>

  <p>Tepelerde otlar yakmışlar, kuzular dolaşıyor dumanların arasında<br />
  Bir kızla bir oğlan geçiyor, birbirlerine iyice sarılmışlar<br />
  Kızın ağzında ince bir dal parçası</p>

  <p>Dalın ucunda bir tomurcuk, ağzıyla dudaklarıyla beslemiş sanki<br />
  onu</p>

  <p>Öylesine bilmek istiyorum ki ne konuştuklarını, ama duymaktan<br />
  korkuyorum gene de<br />
  Söyle, en son nerde görmüştüm seni<br />
  Böyle dumanlar vardı gözlerinde, boynunda bir de<br />
  Şimdi gene var</p>

  <p>Bileklerinde, bileklerinin renginde<br />
  Dudaklarında, dudaklarının<br />
  Gözlerinin dolar gibi olması renginde ve<br />
  Yorgunsan bir kıyı kahvesinde dinlenirkenki</p>
</body>
</html>
