<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Karımı sormuştunuz, nedense ölmüştür karım</p>

  <p>Sizinle yemeğe gitmek gibi kolay ölmüştür işte</p>

  <p>O kadar kolay ölmüştür ki, belki de anlatırım</p>

  <p>Ne süs, ne çiçek, ne de bir şölen</p>

  <p>Üstelik ne de bir şey eksiltti gülümsemesinden</p>

  <p>Konuşup duruyordu gene akşamlara dek</p>

  <p>Kumarsa kumar, içkiyse içki</p>

  <p>Yani bir kedi gelirdi arada bir</p>

  <p>Bir köpek siyaha koşardı ellerinden</p>

  <p>Bense o günlerde bir kürk tacirinin evinde</p>

  <p>Tırnakları kirli bir oğlanla</p>

  <p>Bir gemici durmadan sıkıntıyı anlatır</p>

  <p>Şişeleri devirirdi elinin tersiyle.</p>

  <p>Karımı sormuştunuz, nedense ölmüştür karım</p>

  <p>Sizinle yemeğe gitmek gibi kolay ölmüştür işte</p>

  <p>O kadar kolay ölmüştür ki, elbette anlatırım</p>

  <p>Bana gelince, günlerce kendimi yokladım ben</p>

  <p>Elimi kanattım, yüzümü kestim, kafamı vurdum bir yerlere</p>

  <p>Uyudum uyudum uyudum öylesine</p>

  <p>Ve şaşırdım böylece yemek saatlerini</p>

  <p>Ve sabahlara karşı yattım, aklıma çocukluğum geldi</p>

  <p>Sevdim ki sevdim o her zaman sevmediğim şeyleri</p>

  <p>Koynuma bir bıçak yerleştirdim, düşmeyecek gibi eğilirken</p>

  <p>Geceleri kapkalın adamlarla döğüştüm, ama döğüştüm</p>

  <p>Birinde yaralandım, üç dikiş vurdular göğsüme</p>

  <p>Bir gün de peşi sıra gittim bir adamın</p>

  <p>Siyah elbiseli, siyah şapkalı, eldivenli</p>

  <p>Adamsa ummadığım şey, bir bankaya girdi</p>

  <p>İsteğim kirli işlere karışmaktı, olmadı</p>
</body>
</html>
