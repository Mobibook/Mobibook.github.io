<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p><a id="ncx7294"></a><a id="a236"></a><b>YENGEÇ</b></p>

  <p>&nbsp;</p>

  <p>Belirsiz olan ne? Ölülerden</p>

  <p>Boşalan yeri doldurur doğa</p>

  <p>Yansır beyaz hayvan kemikleri, taşıllar</p>

  <p>Yok oluşun içinde</p>

  <p>İri bir yengecin sırtı arasıra.</p>

  <p>Ben ki yengeçleri bilirim daha çok. Birini</p>

  <p>Yıllar var unutamadım</p>

  <p>Dönüp duruyordu bir taşın etrafında</p>

  <p>Sanki bir hırçınlıktan damıtılmış ya da bir sıkıntıdan</p>

  <p>Ve geçer gibiydi tekrar bir başka sıkıntıya</p>

  <p>Gömüldü kumlara iyice, şöyle bakındı</p>

  <p>Gördüm kendi büyüsüyle keserken kıskacını</p>

  <p>O gün bu gündür anladım ağrıyı, taşıdım da.</p>

  <p>Büyüdür ölüm, külrengi harcıdır sonsuzluğun</p>

  <p>Bir vahşet gibi yaratılır orda umut</p>

  <p>Gerer kayalar kaburgalarını</p>

  <p>Katırtırnakları arasında</p>

  <p>Arabalar biter, atlar birikir</p>

  <p>Bir tanrı gelir belli belirsiz, ne kadarlık bir tanrıysa</p>

  <p>Büyüdür çünkü ölüm</p>

  <p>Külrengi harcıdır sonsuzluğun.</p>

  <p>Gerçi kurnazdır doğa, alımlıdır da</p>

  <p>Her gün biraz olsun geri verir aldıklarını</p>

  <p>Sızar kentlere, evlere, dölyataklarına</p>

  <p>Bir gün ki ölü bulmuştum kendimi, korkmuştum</p>

  <p>Öyle bir yok olma saatinde, bir kuytuda</p>

  <p>Sanırım boynumdaki bu yara izi ondan</p>
</body>
</html>
