<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>İyi ya, belki de yalnız değilim — değilim de — durmuşum bir<br />
  yalnızlıkta</p>

  <p>Durmuşum, bunu anlıyorum, duyurmak istiyorum üstelik<br />
  İstiyorum — duyurmak — düşmeden bir kayıtsızlığa.</p>

  <p>Yani ben böyle istiyorum, bırakın böyle olsun<br />
  Diyorum — pek uzaktan — sevgilim, boş geçirmeyelim mi<br />
  &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;geceyi</p>

  <p>Ben o senin omuzlarını düşündüm, bundandır, şimdi gözlerim<br />
  beyaz</p>

  <p>Benim gözlerim beyaz — hem nasıl — bilmiyorum, ya<br />
  seninkisi</p>

  <p>Ne dersin, hayır mı, boş geçirmeyelim mi geceyi<br />
  Kapasak mı pencereyi acaba<br />
  Geçiyor — anneniz mi — eskimiş yün kazaklarla<br />
  Babanız — daha erken — gelmeyen babanızla<br />
  Gelecek! — annenizdir — çoğalan gözleriyle kapıda<br />
  Gelmiyor — babanızdır — bulunmuş eşyalar arasında<br />
  Ağlıyor — annenizdir — yok canım, biraz oyalansanıza!<br />
  Gibi oyalansanıza</p>

  <p>Girerekten mutfağa soraraktan o kalaylı taslara</p>

  <p>Çünkü o baş dönmesi ya orda, ya yukarda tavan arasında</p>

  <p>Güveler, hep güveler, bir delik, bir delik daha</p>

  <p>Biraz oyalansanıza!</p>

  <p>Bir oyun başka olamaz oyundan gibi<br />
  Bir söz başka olamaz sözden gibi<br />
  Bir şey başka olamaz bir şeyden gibi<br />
  Tam öyle gibi, varıyor gibi bir mutluluğa<br />
  Ne gelir elimizden insan olmaktan başka<br />
  Ne gelir elimizden insan olmaktan başka.</p>

  <p>Ne çıkar siz bizi anlamasanız da<br />
  Evet, siz bizi anlamasanız da ne çıkar<br />
  Eh, yani ne çıkar siz bizi anlamasanız da.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p><a id="ncx3884"></a><a id="a205"></a><b>TRAGEDYALAR</b></p>

  <p><a id="ncx3885"></a><a id="a206"></a><b>(1964)</b></p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p><a id="ncx3907"></a><a id="a207"></a><b>TRAGEDYALAR I</b></p>

  <p>&nbsp;</p>

  <p>KORO</p>

  <p>Çünkü bir bir yıkılmakta açsanız radyoları<br />
  Sokaklar, köpekler, tanrının bütün eşyaları.</p>

  <p>EPİSODE</p>

  <p>Biter elimizdeki şey, biter her şey<br />
  Kalırız, kan gibiyiz, donarız bir tanrısalda<br />
  Seslerle ve kırık tırnaklarla</p>

  <p>Ve donar çılgınlığımız: gemilerde hiçbir kaptan yok<br />
  Yok, çünkü denizler kocaman, ölüler büyük<br />
  Bir soğuk ay soğuk ve tenha<br />
  Duyulur. Yalnızlık mevsim olur<br />
  Ki çiçekler kendilerini toplar orada</p>

  <p>Ve zamanlar boğuşur, sırasız, biri bir ötekinden kalınlaşır</p>

  <p>Düşer çay saatleri, anılar kalır</p>

  <p>Sızar ölüler burdan bembeyaz masalara</p>

  <p>Kahvelerde bilardolar hem solar</p>

  <p>Silinir ve güneş gözlükleri takılır bir daha</p>

  <p>Yazılar durur, telefonlar susar, son pullar yapıştırılır</p>

  <p>Bir şeyler eksik kalır usul ve bakır.</p>

  <p>KORO</p>

  <p>Biz ki bir güz artığı, erkeğiz hem de kadınız<br />
  Doldurulmuş bir geyiğiz, korkarız, açıklanırız.</p>
</body>
</html>
