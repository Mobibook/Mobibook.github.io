<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Yalnız su aramaya gidilen yollarda</p>

  <p>İnce bir bardak gibi gövdelensin diye susuzluk</p>

  <p>Orda var.</p>

  <p>Ayakların değsin de suya<br />
  Sözgelimi herhangi bir haziranda<br />
  Haziranın köylü yüzünde<br />
  Çizgili mintanında<br />
  Denizlere uçan aklında<br />
  Değsin de suya ayakların<br />
  Sudan üşüyen parmaklarını çekerken<br />
  Tam orda</p>

  <p>Kapıyı ardımdan kapadığında<br />
  Bilmez olur muyum hiç<br />
  İçerde kalan yüzünde, telaşlı<br />
  Olmaz olur mu, var.</p>

  <p>Yalnızlık gibi, ama yalnızlık değil<br />
  Bildiğin, çok iyi bildiğin bir şeyin<br />
  Uzağında kalmak duygusu belki<br />
  İyi ya, var</p>

  <p>Hani sayıldığını duyar ya pencereler, tıpkı<br />
  Göz görmez, ama bakıldığını duyar ya insan<br />
  Hani ardında seni izleyen birisi<br />
  Tanımazsın da sezersin birden izlendiğini<br />
  Niçin mi</p>

  <p>Tam niçin dediğin zaman var.</p>

  <p>Bilir miydik, sever miydik, inanır mıydık</p>

  <p>O olmasaydı hiç</p>

  <p>Ama bugün, şimdilik</p>

  <p>Yenik düşmeden hiç de</p>

  <p>Var, diyoruz sadece, çünkü var.</p>
</body>
</html>
