<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Ölüm de girse araya<br />
  Sahici aşklar kurmadık mı seninle<br />
  Tertemiz, dosdoğru aşklar<br />
  İzmirde</p>

  <p>İzmirin eski rıhtımında</p>

  <p>Unutmak için şimdilik</p>

  <p>Kolayca unutulmaz ya</p>

  <p>İçimizdeki bin dokuz yüz yetmiş bir yazını.</p>

  <p>Yeni bir yüz müydü ne</p>

  <p>Kuru bir bozkırı çıkarıp göğsünden</p>

  <p>Yeni yazdığı bir şiiri düzeltiyordur Ahmet Oktay</p>

  <p>Alnını dayayaraktan cama</p>

  <p>Kalemsiz kağıtsız yazar çünkü Ahmet Oktay</p>

  <p>İçinden geldiği gibi</p>

  <p>Ve mısra çeker durmadan, hafifçe eğri sırtını doğrultarak<br />
  Nemlenir kimi zaman da gözleri<br />
  Şiir yürür, şiir sever, şiir içer mi<br />
  Şiir mi</p>

  <p>Yürür de, sever de, içer de elbet.</p>

  <p>Kocaman bir sevgi miydi ne</p>

  <p>Dünyanın bütün zamanlarını dolaşan</p>

  <p>Bastırıp göğsüne bozkırını</p>

  <p>Ey, baksana, diyor, ne biçim kent bu</p>

  <p>Geçerek caddelerinden</p>

  <p>Dalarak meyhanelerine</p>

  <p>Ne biçim kent bu</p>

  <p>Bilmiyor ki nice insan kolsuzdur</p>

  <p>Sevgisizliğe, bir sevgisizliğe kullanırlar kolu.</p>

  <p>Hohlayıp siliyorum iyice<br />
  Gözlüğümün camlarını<br />
  Göğe bakıyorum gözlerimi kısarak<br />
  Güneye gidiyor bir leylek sürüsü</p>
</body>
</html>
