<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Kıpkırmızı anladığım<br />
  Kapkara anladığım<br />
  Hiddetle anladığım</p>

  <p>Hiddetin kine bulanmasından anladığım<br />
  Kin nedir, kinden ne anladığım<br />
  Yazık ki anladığım<br />
  Beyaz donlarını çeke çeke</p>

  <p>Kum kömür iskelelerinden mavnalara yürürkenki onların</p>

  <p>Zaten onların olan suya</p>

  <p>Onların olan her şeye baka baka</p>

  <p>Yakasından ayrılmış bir papatya gibi</p>

  <p>Balkonundan düşmüş küçük bir düzlük gibi</p>

  <p>Demetinden çözülmüş buğday sapları gibi</p>

  <p>Ve hayatın hayat olmadığını tanıtlar gibi</p>

  <p>Ayrılığın yalnızca bir türlüsünü bilen onlardan</p>

  <p>Anlarsam anladığım</p>

  <p>Yer değiştiriyor korku.</p>

  <p>Nesini anlatalım</p>

  <p>Denebilir ki bir birikimdir duygulanmak</p>

  <p>Akıl almaz bir yüceliştir</p>

  <p>Hayır</p>

  <p>Duygulanmak, bize göre<br />
  Mutlaka bir harcayıştır</p>

  <p>Nasıl ki denize düşmüyorsa artık karpuz kabuğu<br />
  Belli ki harcanmıştır</p>

  <p>Şurasından burasından bakınca yaz bitti artık<br />
  Acıydı</p>

  <p>Daha büyük acılara hazırlık.</p>
</body>
</html>
