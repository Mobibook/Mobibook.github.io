<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>&nbsp;</p>

  <p>X</p>

  <p>Yok düş kuracak vakit bile</p>

  <p>Her şeyi bir yana bırakıyoruz söylene söylene.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p><a id="ncx8479"></a><a id="a259"></a><b>GÜL DÖNÜYOR AVUCUMDA</b></p>

  <p>&nbsp;</p>

  <p>I</p>

  <p>O akşam söylediydim ona</p>

  <p>Gördüm Hümakuşunun iskeletini</p>

  <p>Haber de saldıydım Pegasos’un sırtındaki ozana</p>

  <p>Seyretsin diye ölümün bu sırça gelinliğini</p>

  <p>Duyan da var bunu duymayan da.</p>

  <p>O gün bugündür ıslık çala çala<br />
  Gelip geçiyor kapımın önünden<br />
  Konuşuyoruz da arasıra. Geçen gün dedi ki<br />
  Farketmez gözyaşı kimseyi, ruhsa<br />
  Başıboş bir deniz gibi anlamsız yatar<br />
  Kocaman bir ıssızlığı yonta yonta.</p>

  <p>Anlattı sonra uzun uzun.</p>

  <p>Nasıl onardığını eski tekneyi<br />
  Nasıl kalafata çektiğini, boyasını</p>

  <p>Hangi dağ çiçeklerinden kardığını. (Bir çocuk dişi gibi parladıydı..<br />
  Çekmişti onu kırmızı bir akşamüstünün dişetlerine. Ya direkle-<br />
  ri? özenli bir kılıfa girer gibi girmişti göğe. Doğrusu görkem iki<br />
  parmak arasında büyüyen ama hiç gölgesi olmayan uçsuz bu-<br />
  caksız bir bitkiydi. Giz olmayan bir gizdi belki. Evleri dolaşan<br />
  cinsiyetsiz bir tanrı da olamazdı ki. İnandıydı bu yüzden kanı-<br />
  nın tekneyi dolaşıp şafakları çevirdiğine. Ve gördüydü yer de-<br />
  ğiştirdiğini gövdesiyle teknenin böylece ruh olduğunu anladıydı<br />
  bira köpüğü gibi altınsı altınsı parlayan tahtalara. Ve yetinme-<br />
  di. Bir öğleüstü konservesini yedi. Çekti bıçağını sapladığı</p>

  <p>yerden kaldırdı havaya. Birden parladı bıçak dünya zamanın-<br />
  dan başka bir zamanla ve noktalandı uzayın çilekleri işbaşın-<br />
  dayken. Besbelli bir uzay tapınağındaki ilk duaydı bu. Ve sey-<br />
  retti uzun uzun tarihte yeri olmayan bu titreşimi. Bir şey ki ar-<br />
  tık birdenbire her şeydi. Ve yazdı bordasına İki Parmak diye<br />
  iki Parmaktı çünkü teknenin ismi.)</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>II</p>

  <p>Ey iki elle iki el arasındaki çaresiz vakit<br />
  Yıkanmış çekmiş çamaşırlar gibisin<br />
  Azsın, öyle çok kıyılısın ki genişliğime<br />
  İçinde asfaltların dondurmaların eridiği bir salı<br />
  Mühürler gibi kazılmış çarşambanın üstüne<br />
  Tuz uzun, bakışlarımsa bir avuç tuzla orantılı<br />
  Tam yüreğimin hizasında o otel<br />
  Bir otel ki sabah akşam buruşturan kıyıyı<br />
  Dönüp dönüp arkama baktığım işte<br />
  Severek bir ıslak battaniyeyi belki<br />
  Didiklenmiş bir saati, yıpranmış<br />
  Tırnak uçlarını ve her şeyi.</p>

  <p>Oysa ey denizlerin ıslak geçidi<br />
  Her yandan sızan şeridi akarsuların<br />
  Balığın dil bilmeyeni ben<br />
  Neden hep tuzdan anlardım o zaman<br />
  Tuzdan mı, evet tuzdan<br />
  Denizin merasından yani.</p>

  <p>Uzat elini artık, kutla kendini<br />
  Götür bir bardak sonsuz suyu ağzına<br />
  Bak</p>

  <p>Gördün mü, hem de nasıl<br />
  Bir gül dönüyor öteki avucunda.</p>
</body>
</html>
