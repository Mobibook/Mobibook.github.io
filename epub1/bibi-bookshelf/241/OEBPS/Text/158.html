<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p><i>Hizmetçi Firdevs ve Cam Bölmeler</i></p>

  <p>Hepsini bitirdin mi’ye kadar vaktim var</p>

  <p>Varsa var, ben koca götlü bir kadınım alt tarafı, cam bölmeleri si-<br />
  liyorum</p>

  <p>Binlerce cam bölmeyi siliyorum, “neden hiç bitmiyor”a kadar<br />
  Durmadan siliyorum, bunu hep yapıyorum, kurtulamıyorum<br />
  Kurtulsamda ne çıkar, ben içi geçmiş bir kadınım alt tarafı<br />
  Anlarsınız siz anlarsınız beni, ben anlayamam.</p>

  <p>Ve bana kızıyorlar,bilmem ki, nedense kızıyorlar</p>

  <p>Başımda duruyorlar, yanımdan geçiyorlar, ansızın geri dönüyorlar</p>

  <p>Üstüme dikiyorlar birden gözlerini</p>

  <p>Konuşsam konuştuklarımı</p>

  <p>Düşünsem düşündüklerimi görüyorlar</p>

  <p>Ne yapsam görüyorlar, örneğin</p>

  <p>Sabahları ben uyanır uyanmaz</p>

  <p>Dışarı çıkar çıkmaz yolumu kesiyorlar</p>

  <p>Yalnız yolumu kesseler iyi, bir de bakıyorum ki yüzlerine</p>

  <p>Çoktan onların olmuş gece gördüğüm rüyalar.</p>

  <p>Sanki dünyada değil, dünyayı paylaşmış gibi yaşıyor onlar<br />
  Ben içi geçmiş bir kadınım alt tarafı, cam bölmeleri siliyorum<br />
  Binlerce cam bölmeyi siliyorum, neden hiç bitmiyor’a kadar<br />
  Durmadan siliyorum, bunu hep yapıyorum, kurtulamıyorum<br />
  O kadar kurtulamıyorum ki, bir gün ansızın<br />
  Yaşamak ben oluyorum. Firdevs ki birden yok oluyor<br />
  Ve zaman ben oluyorum</p>

  <p>Boşluğun kendisi ben olunca da, Firdevs cam bölmelerin içinde<br />
  Boşluğun arta kalan parçalarına benziyor.</p>
</body>
</html>
