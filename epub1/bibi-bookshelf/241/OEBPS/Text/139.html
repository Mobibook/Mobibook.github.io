<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Gerçekten alışıyoruz da. Ama kimseler kendini savunamıyor ki</p>

  <p>Bunu bildikçe de ben eski eşyalar satılan bir dükkânda oluyorum</p>

  <p>Dükkânın kapanmaya yakın saatlerinde</p>

  <p>Üstleri iğneli birtakım Japon heykelcikleri görüyorum ki</p>

  <p>Gözleri yeşimden yapılmış</p>

  <p>Vücutları eski hayvan kemiklerinden</p>

  <p>Onlara bakıyorum</p>

  <p>Onları anlıyorum ki, üstleri iğneli insancıklar halinde</p>

  <p>Ve nasıl yapılmışlarsa öyle</p>

  <p>Anlıyorum</p>

  <p>Biz buna savunmak diyoruz, bu iğnelere<br />
  Oysa bir yaratılış biçimi olmalı ya da<br />
  Bir kendine yetme biçimi...</p>

  <p>(Baylar! siz ki hiç yargılanmadan.. ayıp değil mi</p>

  <p>Beni bir gün alıp götürdüler</p>

  <p>Benim iyi yüzüme uydurulmuş yüzleriyle</p>

  <p>Yollar ki iri bir yağmurun altında</p>

  <p>Gözle görülebilir bir yağmurun altında öyleydi</p>

  <p>Nasıldı derseniz, ben buna bir şey diyemem</p>

  <p>Diyemem, çünkü insan düşünür de bir şey diyemez</p>

  <p>Dese de, kılı kırk yararcasına düşünmesini</p>

  <p>Bilmeyebilir, öyle değil mi</p>

  <p>Bunu ben böyle düşündüm</p>

  <p>Ben böyle düşündüm ki, karşımda</p>

  <p>Durmadan kırmızı yakaları olan birileri</p>

  <p>Durmadan bana sordular</p>

  <p>Sanki bir bir saydılar aklımdan neler geçirdiğimi<br />
  Doğrusu pek anlamadım, anlamadım da<br />
  Dedim ki onlara ben de, boşuna yargılıyorsunuz beni<br />
  Öyle ya, çünkü siz olmasanız da, ya da sussanız<br />
  Ben var ya, kendimi yargılarım, öyle değil mi?)</p>
</body>
</html>
