<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Bırakır gibi bir mezarın üstüne<br />
  Bırakır giderlerdi</p>

  <p>Adı geçerdi birinin, hiç olmayan birinin<br />
  Sonra adı olmayan bir ülkeye giderdi<br />
  Zamanlar birbirine girerdi. Koz gece.</p>

  <p>(Ve cinayet gecesi Baba Armenak<br />
  Yağan yağmurun altında, asfaltta<br />
  Ölü bir tilkiyi hatırlıyor</p>

  <p>Herkesin ölü bir şeyi vardır. Ölüler çoğaldıkça<br />
  Artık hiçbir şey ölemez.</p>

  <p>Ve bu yüzden olacak Armenak ölümü tanımıyor</p>

  <p>Yollar var arasında ölümle</p>

  <p>Aşamaz o yolları. Aşmak için</p>

  <p>Hiçbir şey yapamaz Armenak</p>

  <p>Stepan da öyle</p>

  <p>Bunlar ne zaman ölecekler, bilinmez</p>

  <p>Bak Lusin ölebilir şimdilik</p>

  <p>Diran da, Vartuhi de</p>

  <p>Ve Lusin ölmeyebilir de.. Sarı şey</p>

  <p>Ölüm.)</p>

  <p>Peki bu yuvarlak masalar da ne, karanlık örtüler<br />
  Upuzun her yerleriyle hiç alışmadıkları<br />
  Bir dünyaya sarkıtılmış bu insanlar da ne<br />
  Sonra bu gürültü de ne. Bu adam<br />
  Neye uzanıyor böyle, anlamıyorum.</p>

  <p>Birini mi kaldırıyor yerden. Ve niçin<br />
  Onu kaldırınca kendisi<br />
  Düşüyor da yere, öteki</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>Onu kaldırıyor sonra, anlamıyorum<br />
  Bir tekdüzelik, bir ilinti<br />
  Bir ayakta durma biçimi belki<br />
  Belki de..</p>

  <p>Her neyse, benim ellerimse bunlar, iskambillerim nerde<br />
  O sahi Lusin’di de ben tanımadım mı<br />
  Stepan! korkunç yalnızlık<br />
  Stepan!</p>

  <p>Oğlanlarla kapanıp bir yerlere günlerce<br />
  Sapsan dudakları ve yağlanmış teniyle<br />
  Çıkagelmesi bir gün. Ve nasıl<br />
  Nefretin en çağdaş biçimiyle</p>

  <p>Bir şeyler çözülüyor, bir şeyler yıkılıyor, anlıyorum<br />
  Öyleyse</p>

  <p>Sayılar neden böyle yumuşak<br />
  Neden hiç kimseler konuşmuyor<br />
  Ben neden yalnızım?</p>

  <p>Benim eski bir gramofonum vardı, nerede</p>

  <p>Plaklarım da vardı</p>

  <p>Ben sessiz filmlere giderdim, nerede</p>

  <p>Bilardo oynardım, kırmızı top</p>

  <p>Çarpa çarpa büyürdü caddelerde</p>

  <p>Kadınlar bana bakardı. O zaman Beyaz Ruslar vardı</p>

  <p>Ve korkunç çalgılar vardı meyhanelerde</p>

  <p>Örücü Nikolanın evi vardı, kendi yaptığı votkaları</p>

  <p>Vardı Nikolanın. Paskalyada</p>

  <p>Çörekler alırdı bize Nikola. O zaman ne güzel yağmurlar da<br />
  yağardı</p>
</body>
</html>
