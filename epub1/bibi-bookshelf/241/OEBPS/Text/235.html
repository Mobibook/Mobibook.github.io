<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Yaşlandık da ondan mı</p>

  <p>Susarak katlanıyoruz her mutsuzluğa</p>

  <p>Saatlendiriyoruz günü</p>

  <p>Bölüyoruz dakikalara</p>

  <p>Bir hiç oluncaya kadar bölüyoruz onu</p>

  <p>Bölüyoruz yani bütün mutsuzluklara</p>

  <p>Bir yaprak saniyesi geçiyor usul usul</p>

  <p>Penceremizden</p>

  <p>Mavi mavi hatmiler parlıyor dışarda<br />
  Dışarda, küçük bahçemizde<br />
  Ayak izleri gibi gökyüzünün<br />
  Hatmiler</p>

  <p>Bırakıyoruz bu sessiz uyuma kendimizi</p>

  <p>Derken bir mavi damar, bir dudak büküş</p>

  <p>İyi anlaşılmayan bir ses sokaktaki</p>

  <p>Çırpına çırpına yükselen duman</p>

  <p>Bir tutam saçın öne düşüşü</p>

  <p>Sanki bir sardunya bir yaz boyu ne kadarcık uzarsa</p>

  <p>Kaça alınırsa bir tükenmez kalem</p>

  <p>Doluyor içimize öyle</p>

  <p>Hayatın birdenbire anlaşılması gibi bir duygu gürültüsü<br />
  Yağmur yağacak.</p>

  <p>Yaşını çoktan aştım Orhan Veli’nin<br />
  Ölümle duruyorsa eğer yaşlanmak<br />
  Onun bir sonbahar yağmuruna gömülü ölüsü<br />
  Yağdı yağacak</p>

  <p>“Ölünce kirlerimizden temizlenir<br />
  Ölünce biz de iyi adam oluruz...”</p>

  <p>Sade ve ince</p>

  <p>Dünyaya uzun parmaklarıyla dokundu dokunacak.</p>
</body>
</html>
