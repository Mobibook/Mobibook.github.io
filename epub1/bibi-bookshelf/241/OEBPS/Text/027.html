<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>UYANINCA ÇOCUK OLMAK</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p><a id="a166"></a><b>UYANINCA ÇOCUK OLMAK</b></p>

  <p>Siz ne iyisiniz, ben sizi bir şeylere benzetiyorum</p>

  <p>Bilmem bir testi, bir bakır sahan kolay mı sizinle</p>

  <p>Çok rahat bir gökyüzü mü var sizinle</p>

  <p>Güneş bir pazartesi olarak mı duruyor burnunuzda</p>

  <p>Yoksa bükülmüş bir nehir gibi mi küpelerinizde</p>

  <p>Siz küçük adıyla mı çağırırsınız sessizliği</p>

  <p>Öyle mi, ya kim uyandırır sizde</p>

  <p>Bu sevişme dalgalarını, aşk seslerini</p>

  <p>Bak’ları, duy’ları, okşa’ları, evet’leri</p>

  <p>Hele bu elleri, ayakları bu</p>

  <p>Gözleri gözleri.</p>

  <p>Gidip bir bardak su içiyorum. Ağzım benim!</p>

  <p>Su böyle neye benziyor, çok çocuklu bir bahçeye değil mi<br />
  Bakmayla içersek gözlerimiz de bir şeye benziyor<br />
  Senin gözlerin, bizim gözlere, onun gözleri<br />
  Her zaman söylüyorum kuyumcular için imzalı yazı gerekmez<br />
  Ama hiç gerekmez, öyle mi değil mi.</p>

  <p>Armut ağacı! iyi sabahlar! sana bakınca yüzüm değişti<br />
  Bütün gün çalışıyorum en kötü iş yerlerinde<br />
  Yorulup bunalınca hep o sana bakmayı deniyorum<br />
  Birden çarşıyı gösteriyor dallarının inceliği<br />
  Hem niye saklamalı, çarşıyı gösteriyor işte<br />
  Bak! şakur şukur şapka satın alan birisi<br />
  Yusyuvarlak bir kişilik ediniyor<br />
  Pis adam — ne kötü dünya — öyle mi değil mi.</p>
</body>
</html>
