<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Bir gün de bir lokantaya girdim, yanımda biri vardı</p>

  <p>İğrendim, ama susmayı seçtim sadece</p>

  <p>Böyleyken garsonun biri elini kesti</p>

  <p>Çıkardı mendilini, bir düğüm attı üstüne</p>

  <p>Masaya geldi derken usullacık masaya</p>

  <p>Geldi: ne içersiniz? Sahi biz ne içer mişiz?</p>

  <p>Şarap mı, konyak mı, ve ne dermişiz viskiye<br />
  Çıkalım dedim o yanımdaki kız gibi herife<br />
  Başını salladı, kim olsa böyle yapardı, çıktık<br />
  Karanlık, uzakta surlar, ve kadınlar geliyordu üstümüze<br />
  Bense şaşırmış gibi çıkalım diyordum durmadan<br />
  Adamsa bakıyordu, şaşırmış bakıyordu kendimize<br />
  Hep böyle diyordum işte, çıkalım çıkalım çıkalım<br />
  Çıkalım diyordum, çıkalım diyorduk, hadi çıkalım!</p>

  <p>Nereye, ama nereye?</p>

  <p>Belki de biliyoruz, doğrusu bilmiyorum, biliyor musunuz?</p>

  <p>Ben askerdim, yağmur mu yağıyordu, bir yere geldim<br />
  Üçüncü sınıf bir otele indim, tırnaklarım kirliydi biraz<br />
  Bir o kadar da kirliydi ayaklarım</p>

  <p>Burnum mu kanadıydı ne; ispirto, pamuk, sırtüstü yatmak<br />
  Yattım öğleye kadar, otelci karısını dövdü aşağıda<br />
  Üç çocuğu vardı otelcinin, bir horozun başındaydılar<br />
  Sabahsa bir karışık şeydi, sanırım peynirler, salamlar kesiyordu<br />
  adamlar</p>

  <p>En ayıp yerlerini tıraş ediyordu biri<br />
  Alıştım gitti</p>

  <p>Sonra yıkandım, tıraş oldum ben de, görmeliydiniz<br />
  Sonra da bir bara gittim — neee! bara mı gittiniz?</p>

  <p>Doğrusu müzeleri gezecektim, biriyle buluşacaktım — sonra da<br />
  Tam üç yıl oluyor özlediğim bir kadınla...</p>

  <p>Öldüyse, hayır ölmemiştir, nereden çıkardınız?</p>

  <p>Neyse ben bara gittim, çıkarken anladım gittiğimi<br />
  Başım da ağrıyordu, üstelik alnımın üstünde koca bir yara</p>
</body>
</html>
