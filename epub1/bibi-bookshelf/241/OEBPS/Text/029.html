<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>III</p>

  <p>Şunu şuraya koymalı Bili</p>

  <p>—&nbsp;&nbsp;&nbsp;&nbsp;&nbsp;&nbsp; Ne kötü bir İngilizce —</p>

  <p>Ya da ben</p>

  <p>Gene mi yenildim Bili</p>

  <p>Odada, adamın içindeki odada</p>

  <p>Radyoyu açıyor Bili</p>

  <p>Radyoda isterik bir sesle Amerika</p>

  <p>Ne kötü bir hava</p>

  <p>Ne kötü bir yaşantı</p>

  <p>Kadehimi doldur Bili</p>

  <p>“Seni seviyorum” de uşak olarak</p>

  <p>Pencere korkunç kapa Bili</p>

  <p>Radyoyu kapa</p>

  <p>—&nbsp;&nbsp;&nbsp;&nbsp;&nbsp;&nbsp; Bili kalbini tutar, elbette çünkü Bili —<br />
  Kapa, ama kapasana Bili</p>

  <p>Çünkü nasıl anlamalı dünya dönüyor<br />
  Hep aynı yerde mi dönüyor Bili<br />
  Hangi yıldız biraz mavi<br />
  Hangisi biraz yeşil<br />
  Hiç paran oldu mu Bili<br />
  Bozdurup harcamak kadar<br />
  Bana bir sevme yarat Bili<br />
  Bana bir sevme yarat<br />
  Ya da ben</p>

  <p>Gene mi yenildim Bili<br />
  Ağlama</p>

  <p>Ama ağlama Bili<br />
  Bili!</p>

  <p>Hey!</p>

  <p>Bili!</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>IV</p>

  <p>Ben, aslına bakarsanız gücenmeyin<br />
  Bir melon şapkayı durdurdum diye<br />
  Çarpık bir masanın üzerinde<br />
  Dengeyi kurtarmak için</p>

  <p>Çünkü ben hiç mi hiç etkisi olmayan bir adamım</p>

  <p>Mesela hiç unutmam bir pazartesiye</p>

  <p>Yüzümün birazıyla benim</p>

  <p>Elimle, elimi parklardan sayarak</p>

  <p>Bir ayrılık öncesini getirdim</p>

  <p>Bunu ben yaptım o pazartesiyi hiç unutmam</p>

  <p>Çünkü ben sizin bütün alışkanlıklarınızda varım</p>

  <p>Bir duvar bakıra çalar akşama doğru</p>

  <p>Olanca kırmızılarımla koşarım</p>

  <p>Martısı olurum en kadınsı çığlıklarınızın</p>

  <p>Kumaşlara girerim bir çizgiler uyumunda</p>

  <p>Bitmeyen şekeri çocuklarınızın</p>

  <p>Sabahlarınızda çay içme önceleri</p>

  <p>Sizi alma, sizi götürme havası duraklarınızda</p>

  <p>Ne zaman bir sevgili bekliyorsunuz — çünkü bu olabilir —</p>

  <p>En önce ben koşarım</p>

  <p>Bunalıp sıkıldınızdı bir toplulukta</p>

  <p>Açık havada, evde, baloda</p>

  <p>Benimdir bir sıcaklık serin</p>

  <p>Bekleyen yatağınızda</p>

  <p>Çünkü biliyor musunuz?</p>

  <p>Ben her şeyim.</p>
</body>
</html>
