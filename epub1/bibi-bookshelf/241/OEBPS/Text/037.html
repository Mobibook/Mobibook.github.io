<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>VII</p>

  <p>Bana bir şeyler söylediniz, anlamadım<br />
  Bir cümle, bir iyi söz, gene anlamadım<br />
  Doğrusu hiç anlamadım, siz ne demiştiniz?</p>

  <p>Ben ne demiştim, ve çekip gitmiştim sonra<br />
  Öyle ya, niye hiç değişmedi bakışlarınız?</p>

  <p>BİTMEDİ, DİYORUM BİTMEDİ ŞAŞKINLIĞIMIZ.</p>

  <p>O gün bugündür işte — ben mesela</p>

  <p>Çok usta bir avcının gözleri karşısında</p>

  <p>Bir çocuk olarak taptaze oyuncakların</p>

  <p>Ve çok ölçülü saatlerinde ev kadınlarının</p>

  <p>Ki birdenbire açılan kucaklarında</p>

  <p>BİTMEDİ, AMA BİTMEDİ ŞAŞKINLIĞIMIZ.</p>

  <p>Bitmedi anlaşıp soyunduğumuz gün — o beyaz<br />
  Bir taşı kaldırdığımda o akıl almayacak yaşayış<br />
  Tanrıyı sorduğumda, olur ya, günün birinde tanrıyı<br />
  Odama kapanıp saydığımda ayak parmaklarımı<br />
  Kapımı çaldıklarında — bunu size söylüyorum anladınız<br />
  Kaykılmış, büyümüş gözleriyle onların<br />
  Kim der ki yalan, ve yalandır orda konuştuklarımız<br />
  BİTMEDİ, DAHA BİTMEDİ ŞAŞKINLIĞIMIZ.</p>

  <p>Üstelik bitecek gibi değil</p>

  <p>Biri kopmuş ayağından, biri kopmuş kimsesizliğinden<br />
  Sımsıkı tuttuğu dönerken köşeyi<br />
  Elinde bir bıçakla</p>

  <p>Ve öldürmek isterken — kimiyse kimi</p>

  <p>Gülünç, sebepsiz, bilinçaltı</p>

  <p>Ama tutalım, koyvermeyelim</p>

  <p>Tutalım koyvermeyelim bırakın kibarlığı</p>

  <p>Yanılmak kolay, üstelik çok belli işte yanıldığımız</p>

  <p>BİTMEDİ, DİYORUM BİTMEDİ ŞAŞKINLIĞIMIZ.</p>
</body>
</html>
