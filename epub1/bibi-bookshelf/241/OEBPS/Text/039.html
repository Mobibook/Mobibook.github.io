<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Yengemin başı ağrıyor, tek sebebi büyümek<br />
  Masalar, tabaklar, hani şu kirazlar koyduğumuz<br />
  Kalmadı adım atacak yer bu yüzden<br />
  Oğuza söylemeli, bir daha çiçek getirmesin<br />
  Lale de saçlarını kestirmeli</p>

  <p>Sonra gereksiz eşyalar var, bir gün oturup konuşalım<br />
  Örneğin şu hasır koltuk neye yarıyor<br />
  Bana kalırsa babamın mineli saati<br />
  Tek başına bütün bir odayı dolduruyor<br />
  Hele annemin güneş gözlükleri</p>

  <p>Yarından tezi yok, çakımı, kol saatimi, eldivenlerimi<br />
  Aaaa! kitaplarınız</p>

  <p>BİTMEDİ, DAHA BİTMEDİ ŞAŞKINLIĞIMIZ.</p>

  <p>Üstelik bitecek gibi değil</p>

  <p>Çok yaşlı bir kadın yün eğiriyor — düpedüz ilgisizlik<br />
  Bisiklet yarışları, akşam gezintileri, insan ne güzel eğleniyor<br />
  Bir hırsız giriyor ellerinize polisler hırsızı kovalıyor<br />
  Daha akşama çok var — olsun — biri sizi öpmeye hazırlanıyor<br />
  Bense berbere uğrayacağım, şu saçlarıma bakın!</p>

  <p>Üstelik bilmiyorum bu şarapları nasıl içiyoruz<br />
  Balıkları nereden geliyor soframızın hele<br />
  Yıllardır ama, yıllardır neyi koysalar önümüze<br />
  Alıştık, sadece bir türlü bakıyoruz.</p>

  <p>İşte biz böyle yapıyoruz.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>VIII</p>

  <p>İnsan doğduğu günleri iyi bilmeli</p>

  <p>Size çiçekler aldım, adımı yazdım üstüne, iyi bilmeli</p>

  <p>Korkunç bir Yahudi, korkunç bir pastayı bölüyordu ikiye</p>

  <p>Bir avlu taptaze bir çaydanlığı gösteriyordu giderek</p>

  <p>Oooo! demek bütün insanlar çay içecek</p>

  <p>Bilmem, çok uzakta biri sevindi</p>

  <p>Sonra ben sevindim; acı mı, sevinç mi, ama bilmeden</p>

  <p>Belki de ilk olarak vardım ayakta durmanın tadına</p>

  <p>Sıktım ki sıktım bir ara dişlerimi</p>

  <p>Bir bakış, bir korku, yada gereksiz bir eşya</p>

  <p>Yani ne varsa atılması gereken sırtımda</p>

  <p>Önce yavaş yavaş, sonra hızlı hızlı</p>

  <p>Ve bir Ortodoks kabalığınca içten</p>

  <p>Soyundum, yıkandım, ki görülmemiştir böylesi</p>

  <p>Aklıma geldi derken; acı mı, sevinç mi, gene aklıma</p>

  <p>Ben ki bir ölüyü beklemekle geçirdim geceyi</p>

  <p>Bir ölüyü ve ölünün bütün inceliklerini</p>

  <p>Size çiçekler aldım, adımı yazdım üstüne, biraz da bunun için</p>

  <p>Gözlerim görüyordu, öyle ki, benden ayrı görüyordu gözlerim</p>

  <p>Dişlerim ağrıyordu, denir ki ayrıca ağrıyordu benden</p>

  <p>Bilmem, çok uzaklarda biri sevindi</p>

  <p>Sonra ben sevindim, kadınlar sarışındı</p>

  <p>Ben biraz esmerdim, o kadar</p>

  <p>İşlerim kötü gitti</p>

  <p>Bilseydim katılırdım savaşlar oldu ötemde</p>

  <p>Yaşayanlar güzeldi</p>

  <p>İnsan doğduğu günleri iyi bilmeli.</p>
</body>
</html>
