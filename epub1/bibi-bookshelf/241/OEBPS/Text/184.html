<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p><a id="ncx7681"></a><a id="a245"></a><b>GÖKANLAM</b></p>

  <p>&nbsp;</p>

  <p>VIII</p>

  <p>Kaplasam her yerleri mavilerden bir soluk bilsem<br />
  Olmazsa biçip biçip denizlerden giyinsem.</p>

  <p>Yas mıydı alacakaranlık mıydı gözümü alan<br />
  Bir de var nasıl bir ıslıkla tutturacaktım bunu<br />
  Yastı alacakaranlıktı çünkü ıslığı bozan.</p>

  <p>Kaplasam oncayeri buna bir çare bulsam<br />
  Olmazsa kesip kesip denizlere soyunsam.</p>

  <p>Dokuz kollu bir ahtapotum ben sığ sularımda<br />
  Kollarından birini hiç mi hiç kullanmayan<br />
  Bir çiçek kurumasıdır göz göze gelmem kendimle<br />
  Oysa ufuk olurum her aşka kollarımı uzatsam.</p>

  <p>Geçsem de kendimi yüzerekten bir geçsem<br />
  Olmazsa bir balık sırtı gibi denizlere çizilsem.</p>

  <p>Göğsümden içeriye bir kırık avlanırım da<br />
  Önce bir olmazı sonra bir engeli avlanırım<br />
  Sıçrar ki avım menekşeden üryaniye bir süre<br />
  Karışır coşkusuna çavlan ağızlarının.</p>

  <p>Başıboş bir sandalım ki artık bir kıyıya varsam<br />
  Çocuğumsun ki deniz ölümsüz bir ölü olsam.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p><a id="ncx7702"></a><a id="a246"></a><b>GÖKANLAM</b></p>

  <p>&nbsp;</p>

  <p>IX</p>

  <p>Ey deniz! sen bile ıslanırsın</p>

  <p>Ben senin sonsuzundan bir alkolik çocuğum.</p>

  <p>Düşer ilkyaz kalır bir zeytin dalı hemen</p>

  <p>Bir doğa sayımından değilse kendiliğinden</p>

  <p>Ben çıkarım bir yükseklikten düşmeye</p>

  <p>İnerim inerim bir kuğunun sağa ve sola bakma serüvenine</p>

  <p>Ey deniz sen bile ıslanırsın ki, anla</p>

  <p>Günlerden saatlerden bir alkolik çocuğum.</p>

  <p>Az mı kaldım sayılır bir otelde bir yerde</p>

  <p>İçi buz dolu bir bardakla aynı değerde</p>

  <p>İsterim geçmek isterim az az yaşamakla bir şeyleri</p>

  <p>Mavi bir zamandan kalmayı, mavi bir zamanı bilmeyi</p>

  <p>Oysa ben yaşamaktan da yoğun</p>

  <p>Bir sıra yalnızlıktan bir alkolik çocuğum.</p>
</body>
</html>
