<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Neden derseniz, ben işte oralarda oluyordum<br />
  Işıklar, vitaminler, antibiyotikler<br />
  Ve insanlar benim dünyamdaki çizgileriyle<br />
  Duruyordular ki</p>

  <p>Ve sokakların ıslanmış taşlarında o kadar duruyordular ki<br />
  Hiç dağılmadan</p>

  <p>Ve dağılmaktan korkar gibi lokantalarda<br />
  Ve pastahanelerde, gece kulüplerinde</p>

  <p>Omuz omuza içilen meyhanelerde o kadar çok duruyordular ki<br />
  Bunu anlamazlıktan gelemem<br />
  Ölüme bir ölüyle karşılık veriyorlardı arada<br />
  Birini gönderiyorlardı içlerinden, ona tahtadan bir tabut yaptıra-<br />
  &nbsp;&nbsp;&nbsp;&nbsp;&nbsp;&nbsp;&nbsp;rak</p>

  <p>Ve tabutun üstüne neler koymuyorlardı ki<br />
  Haçlardan tutun, ayyıldızlardan, içki şişelerine kadar<br />
  Bu törenlerden ne umarlardı, bilmem ama<br />
  Bir gün birinin ölüsünü çok gezdirdiler<br />
  Ordan oraya boyuna</p>

  <p>Yaşamla ölünün dünyasızlığı arası hiç mi hiç kısalmadı<br />
  Kısalmadı da, ölü gecikti, çok gecikti mesela<br />
  Yıllarca gezdirildi, ben bunu böyle anladım<br />
  Ölü durdu, bir başka hayat buldu yepyeni dünyasında<br />
  Bunu görmezlikten gelemem</p>

  <p>Kavgalar ediyorlardı. Bir ölüm sınırında sesleri oluyordu<br />
  Tabutu unutuyorlardı arada</p>

  <p>Ve konuşmaları oluyordu ölüyle. Benim yarattığım dünyaya sorar-<br />
  sanız</p>

  <p>Her yerleriyle o kadar sarı idiler ki</p>

  <p>Sapsan bir kâğıttı ölüm de. Ve taş ustası</p>

  <p>Ölümün imza kalemi gibi</p>

  <p>Bir yığın taşlar yontuyordu bu uzun yolculukta</p>

  <p>Ben o taşları beğendim mi, doğrusu pek bilmiyorum</p>

  <p>Bilmiyorum da</p>

  <p>Kilise önlerinde, iskelelerde, balık pazarlarında</p>
</body>
</html>
