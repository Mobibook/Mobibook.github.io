<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>II</p>

  <p>Ölüler dirilirdi. Çıkamazdım ki otelden<br />
  Ben otelden hiç çıkamazdım ki<br />
  Her şeyi bilen bir adam gibi gelip geçerdi<br />
  Kış</p>

  <p>Ve hayaletler halinde yaz sürüleri<br />
  Gündüz ve gece</p>

  <p>Gece desem gece, gündüz desem gündüz<br />
  Ve desem ki, sonuncu günü<br />
  Dünyanın insan eliyle yaratılmasının<br />
  Sonuncu günü<br />
  Koridorlardan geçerdim.</p>

  <p>Koridorlar ki uzun desem uzun, kısa desem kısa<br />
  Aslında bana göre bir şekil</p>

  <p>Bir monolog da diyebilirim buna, içinde bir konuşma ürpertisinin<br />
  yer aldığı</p>

  <p>Kelimeleri olmayan bir yazı türü belki de<br />
  Koridor</p>

  <p>Ve benim çağrışımsız sesler düşüren ellerime<br />
  Meyhanelerden gelen ve bir daha gelmeyen<br />
  Ölü sesleri</p>

  <p>Sokaklarda karşıma çıkan ve bir daha çıkmayan<br />
  Ölü sesleri</p>

  <p>Masa örtülerinin altına saklanan ve bir daha saklanmayan</p>

  <p>Resim ve para sesleri</p>

  <p>Ölülerin</p>

  <p>Merdivenleri inerdim.</p>

  <p>Merdivenleri inmek kolay desem kolay, kolay demesem gene kolay<br />
  Bir diyalog olduğu için değil, zaten bir diyalogdur merdivenler<br />
  İçinde insan uğultularının yer aldığı<br />
  Ve kimsenin kimseye bir şey sormadığı. Ne var ki</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>Ben onun yanından geçerken</p>

  <p>O benim yanımdan geçerken</p>

  <p>O döner dönmez köşeyi</p>

  <p>Ben yere eğilir eğilmez</p>

  <p>O dönüp bakarken gizlice</p>

  <p>Ben cebime sokarken elimi</p>

  <p>O gözetlerken beni köşeden</p>

  <p>Ben başımı çevirirken ansızın</p>

  <p>Bir anahtar sesi</p>

  <p>Bir sigara gürültüsü</p>

  <p>Yere düşen bir çakmak</p>

  <p>Kırmızı bir benzin istasyonu belirtisi.</p>

  <p>Güya Tanrının hep birlikte olalım diye çizdiği<br />
  Bir salon</p>

  <p>Ben o salona varıncaya kadar</p>

  <p>Tanrı yok — ne kadarda geçmiş aradan —</p>

  <p>Salon ki otelin salonu yani</p>

  <p>Ve dirilmiş ölüler ayakta</p>

  <p>Bir ikon tasviri gibi</p>

  <p>Ya da bir Bruegel tablosundaki çılgın</p>

  <p>Belli bir zaman parçasını kımıldatıp da içinden</p>

  <p>Sayısız zamanlara götüren</p>

  <p>O birtakım adamlar</p>

  <p>Ki artık ölü bile değil hiçbiri, değil de</p>

  <p>Gelecek bir zamanı ısırır gibi</p>

  <p>Kocaman dişleriyle</p>

  <p>Çeneleriyle ve göz çukurlarıyla</p>

  <p>Avurtları, göbekleri ve falluslarıyla</p>

  <p>Yani kaç yerinden delinmiş olmalı ki dünya</p>

  <p>Dünya desem dünya</p>

  <p>Değil desem değil</p>

  <p>Yaralı bir hayvan gibi soluk soluğa.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>III</p>

  <p>O ben ki seviyordum beni yargılayan<br />
  Bir otel diye seviyordum oteli<br />
  Kendi yasalarıyla</p>

  <p>Aslına bakılırsa kendimi dolaştırıyordum bir bir</p>

  <p>Sokakları olmayan bir şehir için</p>

  <p>Yaralı ayaklarımla</p>

  <p>Alanları, parkları ve afişleri</p>

  <p>Olmayan bir şehir için</p>

  <p>Ben kimim — ki fülütler çalıyordum bazı —</p>

  <p>Çenk ve santur sesleri düşürüyordum Tevrattan<br />
  Bir ot, bir çöl motifi</p>

  <p>Bir kafatasını, bir hû kuşunun haykırışım düşürüyordum</p>

  <p>Karışık ve acıklı çöpleriyle</p>

  <p>Bir cellat ipi, bir korsan gemisi</p>

  <p>Bir yargıç ya da bir idam gerekçesi</p>

  <p>Zaten düşüyordu kendi kendine</p>

  <p>“Çıt” diye bir şey oluyordu bazen de — sessizlik —</p>

  <p>Diyelim bir ölü yer değiştiriyordu</p>

  <p>Tam yüz “sene” daha atlayarak geçmişten</p>

  <p>Yüz “sene”</p>

  <p>Ama belki de</p>

  <p>Issız ve sıcak duvarların ötesinde yaz<br />
  Sert ve ince bir kabuk gibi<br />
  Çatlayıp dökülüyordu gizlice<br />
  Gidip ellerimi yağ kandillerine sürüyordum<br />
  Nedense erimenin bu dıştan tadına<br />
  Bırakıyordum kendimi<br />
  Yukarda eski bir kule oluyordu, tahta</p>

  <p>—Uyarılmış sürgünlüğüm benim! —</p>

  <p>Tahta desem tahta, değil desem değil</p>
</body>
</html>
