<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>KAYBOLA</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p><a id="a163"></a><b>KAYBOLA</b></p>

  <p>Sana her zaman söylüyorum senin yüzünde gülmek var</p>

  <p>Bakınca bir yaşama ordusu çıkıyor aydınlığa</p>

  <p>Bir çiçek geliyorsun yeraltı çevresinden</p>

  <p>Bir kartal gidiyorsun çıplağın ayaklarla</p>

  <p>Şimdi bir pembeyi kovuşturuyor</p>

  <p>Omzundan yukarıya üç polis</p>

  <p>Deli ediyor onları saçlarında</p>

  <p>Bir karanfil çok</p>

  <p>Bir karanfil azala azala.</p>

  <p>En saklı yerlerinden en güzelliğin çıkıyor</p>

  <p>Ansızın doğan hayvanlar gibi güzel</p>

  <p>Bakınca bir şiir canlıyorum dünyaya</p>

  <p>Yapılan bir şeydir şiir, yuvarlak, kırmızı, geniş</p>

  <p>En genişi en kırmızısı o ezilmişler katında</p>

  <p>Şimdi bir gizliyi kovuşturuyor</p>

  <p>Gözlerinden içeriye üç polis</p>

  <p>Deli ediyor onları mısralarımda</p>

  <p>Bir karanfil az</p>

  <p>Bir karanfil çoğala çoğala.</p>

  <p>Bilmem mi ellerin vardır, umuttan yuvarlar çizer</p>

  <p>Bakılan bir şeydir el, boşluğu dengede tutan</p>

  <p>Bir uzantıdır işte umutla insan arası</p>

  <p>Bir yonudur ne belli, görmekle anlaşılan</p>

  <p>Geceden gün yapılan o sevişme yakınlığında</p>

  <p>Şimdi bir sevdayı izliyor</p>

  <p>Uluslararası üç polis</p>

  <p>Deli ediyor onları sonsuzda</p>

  <p>Çok isimli bir çay</p>

  <p>Çok yuvarlak bir masa.</p>
</body>
</html>
