<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>O kadar çabuk yeşerir ki, diyordu umut</p>

  <p>Öyle çabuk çiçeklenir ki</p>

  <p>Güçtür çünkü, her şeyden daha güç</p>

  <p>Denize, göğe, toprağa karışmış bir kalebentlik</p>

  <p>Üstelik biliyorsun da</p>

  <p>Öfkeliyiz, öfkeyse sonuçtur er geç</p>

  <p>Bir aşk gibi yaşamak gerek öfkeyi</p>

  <p>Sevginin ağıtıdır bir bakıma</p>

  <p>Ve bir gün de gelebilir ki sevgilim</p>

  <p>Kapkara bir davet olabilir kin</p>

  <p>Zulmün ve tutsaklığın diyeti olabilir</p>

  <p>Sen bunu bilemezsin</p>

  <p>Bilsen de şairsin, havalar da soğudu, kendine iyi bak<br />
  Ve sakın unutma: sıra öfkenin.</p>

  <p>Bin dokuz yüz yetmiş bir yazı</p>

  <p>Yok böyle bir sevgilim benim</p>

  <p>Ama dayanıklı, ama gözü pek, ama umutla dolu</p>

  <p>Olunca böyle bir sevgilim olsun isterdim.</p>

  <p>Elimde bir çanta, şurda burda dolaşıyorum<br />
  Hep bir yerlere gideceğim sanki<br />
  Güvercinler konuyor saçlarıma bileklerime<br />
  Uçuşuyorlar</p>

  <p>Bir çınar yaprağı düşüyor ayaklarımın dibine<br />
  Kupkuru</p>

  <p>Elime alıyorum, çiziyorum üstüne kalbimi<br />
  Kalbim, diyorum</p>

  <p>Yorgunsa da, yaralıysa da, hepinizin aşkına sevgili.</p>
</body>
</html>
