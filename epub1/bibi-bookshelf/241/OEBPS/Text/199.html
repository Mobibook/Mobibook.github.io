<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>III</p>

  <p>Bir gün bir su birikintisinde tanıdım sakallarımı</p>

  <p>Gözlerimi, o yaman kuşkuyu daha sonra öğrettiler</p>

  <p>Tuba ağacından kesilmiş iki tek dalı</p>

  <p>Bilmem ki, tutmadım hiçbir fırtınanın da hesabını</p>

  <p>Ne şiir yazdım gittikçe azalan yaşıma</p>

  <p>Ne de giz diye sakladım umutsuzluk için yazdıklarımı</p>

  <p>Keşfe çıktım doğup büyüdüğüm kenti yeniden</p>

  <p>Tırmandım genelevlerle dallanan sokakları</p>

  <p>Bozuk plakların, eski püskü eşyaların üstünden atladım</p>

  <p>Kâğıt oynadım hiç tanımadığım adamlarla</p>

  <p>Zar attım</p>

  <p>Ve imrendim o kuleyi yaptıran adamın işaret parmağına<br />
  Sinemalara girdim (bir filmin ortasında ya da sonunda)<br />
  Oturmadım bile çoğu zaman<br />
  Girdim ve çıktım</p>

  <p>Doğrusu hiçbir şey anlamadımsa yaşamımı anladım</p>

  <p>Öyle hep kesik kesik olan, karışık olan</p>

  <p>Ve utandım galiba sabahları demli çaylardan</p>

  <p>(Ki mavi bir taş sıkıştırırdım dişlerimin arasına hırsımdan</p>

  <p>Denizler, açık denizler</p>

  <p>Daha doğmamış olurdu dünyanın sıcak karnından.)</p>

  <p>Bir sabah da Bizans paralarına baktım antikacı dükkânlarında</p>

  <p>Gözyaşı şişelerine, pesüslere baktım</p>

  <p>Tutuldum bir tasvirle kedi gözünden bir heykelciğe</p>

  <p>Onca yıl sonra Truva atına tutulduğumdan</p>

  <p>Ama hiç mi hiç gereği yokken bakır bir madalya satın aldım</p>

  <p>Bilmiyorum ne yaptımdı o madalyayı ben</p>

  <p>Ya birine verdimdi ya da bir arsaya fırlattım.</p>
</body>
</html>
