<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Üşüdüğün, başını omuzuma koyduğun, sonra elele</p>

  <p>Bir aşkı yaşamak, bir aşkın bilinmesinden bambaşka değil miydi</p>

  <p>Ve bu ikisini ayıran duman, yani bir aşkı bizim yapan</p>

  <p>Bu dumanların hepsi gibi varsın şimdi de</p>

  <p>Acele etme yoksun belki</p>

  <p>Ben her şeyin bir bir yok olmasına o kadar alıştım ki<br />
  Ve her şeyin bir bir var olmasına o kadar alışacağım ki<br />
  Bilirsin neler için çarpmıyor bir yürek.</p>

  <p>Küçüksu çayırını, şantiye yapmışlar</p>

  <p>İşçiler beton döküyor, demir eğiyor, zift kaynatıyor</p>

  <p>Vakit öğleyi geçti çoktan, yemeklerini yemiş olmalılar</p>

  <p>Coca-Cola’ya doğrayıp ekmeklerini</p>

  <p>İşçilerimiz, yarını kuracak olan işçilerimiz</p>

  <p>Ben görür müyüm bilmem, ama kuracaklar mutlaka</p>

  <p>Coşkuyla çakacaklar her çiviyi, türkülerle dökecekler betonu</p>

  <p>Ve onlar</p>

  <p>Onlar, diyorum sadece</p>

  <p>Bir yolculukta karşılıklı konuşan adamların</p>

  <p>Parmak uçlarındaki sigaralar gibi şaşkın</p>

  <p>Bilmeden ne yapacaklarını</p>

  <p>Anlayacaklar ne kadar güçsüz</p>

  <p>Ne kadar zavallı olduklarını</p>

  <p>Vakit öğleyi geçti çoktan.</p>

  <p>Bir tanker geçiyor şimdi de tam akıntının ortasından<br />
  Baştanbaşa gül rengi<br />
  Kimseler görünmüyor içinde<br />
  Neden görünmüyor, bilmiyorum</p>

  <p>Yolcu uçaklarına, yük kamyonlarına, fabrikalara petrol taşıyor<br />
  Tanklara, savaş gemilerine, roketlere de<br />
  Yılların, yüzyılların<br />
  Bitmeyen vahşetini ateşlemek için</p>

  <p>Sanki bu yüzden kimseler görünmüyor ortalıkta, utançlarından</p>
</body>
</html>
