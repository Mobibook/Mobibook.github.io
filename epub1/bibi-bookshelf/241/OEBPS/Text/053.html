<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>III</p>

  <p>Ben sanki unuttum da yaşamakta olan her şeyi<br />
  Acıyı, sevinci, aşkı, o her zamanki her şeyi<br />
  Derim ki vakit olmayacak, olmayacak pek şimdi<br />
  Hanlarda, ve pirinç karyolalarda, ve deliksiz uykularda gibi<br />
  Tadarken bir ekmeği hep, kurarken bir cep saatini<br />
  Tam öyle gibi, çok alıngan birinin doyumsuz yalnızlığında<br />
  O karanlık sözlerin daha bir kesinleştiği<br />
  Gibi</p>

  <p>Vakit olmayacak pek şimdi.</p>

  <p>Bir bir gezindim de ben bütün mezarlıkları<br />
  Zakkumları gördüm ve erguvanları<br />
  Ölüler gördüm ölüler, bir avuç kemikle o sonsuz<br />
  Onlar ki ne yaparlar, hiç bilmem — ben sevmem omuzlarımı<br />
  Ayaklarımı da</p>

  <p>Takır da takır, takır da takır omuzlarımı<br />
  Ayaklarımı</p>

  <p>Ayaklarımı, omuzlarımı</p>

  <p>İçimde yürürler doldurup uykularımı</p>

  <p>Dışımda yürürler, ki benden değiller gibi kaskatı</p>

  <p>Ah nasıl bilirim ben vakit olmadığını</p>

  <p>Yaşarken olmadığını, sonra hiç olmadığını</p>

  <p>Ve nasıl isterim ki, açınca bağrımı birden</p>

  <p>Der gibi, diyerekten: ey Lazar çık dışarı!</p>

  <p>Çık dışarı, çık dışarı!</p>

  <p>Oysa ne mezarlar konuşur, ne Lazar çıkar dışarı<br />
  Ne de bir ses olur ağzımda: kaygılı, titrek<br />
  Göstermek için sizlere yaşıyor diye insanı</p>
</body>
</html>
