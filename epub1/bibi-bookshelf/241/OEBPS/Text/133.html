<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Üç ton pamuğun navlunu gibi bir şeyler<br />
  Dünya gibi bir yerde nasıl bir şey oluyor<br />
  Bunu bir iyi düşünün de, müdür gelince<br />
  Müdür gibi bir şeyler nasıl oluyor, öylece bakarsınız<br />
  İyice baktınız mı, siz artık bu bakma biçiminde<br />
  Yeni bir şey oldunuz, bunu kendimden biliyorum.</p>

  <p>(Baylar! müdürsüz, zamansız ve bahçesiz böyle nereye?</p>

  <p>Ben hiç de insan gibi kalkmıyorum sabahları, haberiniz olsun</p>

  <p>Ve şu benzin kokusu yok mu, fena halde dokunuyor bana</p>

  <p>Hem inecekler insin, öyle değil mi</p>

  <p>Benim aklımda posta kartları dizili bir dükkân</p>

  <p>Ve pullar dizili</p>

  <p>Ve gazozlar, çikolatalar</p>

  <p>Bir dükkân duruyor, öyle değil mi</p>

  <p>Ben belki de bir gün sevineceğim, haberiniz olsun.)</p>

  <p>Üç kişi resmini çekiyor cadı ağacının</p>

  <p>Üç biyoloji uzmanı, biri de çakısıyla</p>

  <p>Bir parça koparıyor cadı ağacından</p>

  <p>Ben ne biçim bir şeyim ki, sancısız bir acı duyuyorum</p>

  <p>Tam o sıra</p>

  <p>Ve acı yayılıyor ben olan kollarıma<br />
  Ayaklarıma da</p>

  <p>Benim sanki birtakım nesnelerle çok yakın ilintilerim var</p>

  <p>Ve çözülmedik şeylerin de insanıyım ben</p>

  <p>İnsanın en gerçek yerindeki</p>

  <p>Ve anlatılmazlıktaki bir yerden anlatılmaya</p>

  <p>Akan bir şeyim.</p>
</body>
</html>
