<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>II</p>

  <p>Geçmişin zonklamasıdır yüzümü suya tuttuğumda<br />
  Etimi geren mozaik</p>

  <p>Sayısız miller katettim orada bulununcaya</p>

  <p>Ve su duruldu birden. Balık yumurtaları, nektonlar</p>

  <p>Çekildi herbiri bir yana</p>

  <p>Yükseldi o derinliğin çarpıcı sesi</p>

  <p>Dedi ki bana, insan</p>

  <p>Bir bilgin de olabilir, ceketi omzunda</p>

  <p>Bir ruh da.</p>

  <p>Ve dal yonta yonta büyütülür. Bir tükeniştir inmek anılara da</p>

  <p>Geçmişin balkımasıdır su</p>

  <p>Yaşamın giz geçirmez örtüsüdür toprak</p>

  <p>Ve sen istersen şapkası yana kaykılmış</p>

  <p>Bir ozan da olabilirsin, bir altın arayıcısı da</p>

  <p>Hele bir üveyik ölsün içinde, bir tarla kuşu havalansın</p>

  <p>Saburluk, o yaman bitki çiçeğini adasın</p>

  <p>Altın</p>

  <p>Cömertçe gösterecektir yüreğini sana</p>

  <p>Şiir</p>

  <p>O da.</p>

  <p>Ey Güney’in büyük ozanı, taşları çizen ayaklarından öğrendim</p>

  <p>O büyük dünya sıkıntısını</p>

  <p>Bir deniz fenerinin dibinde</p>

  <p>Sorma bana, nereden geldim, neyim diye</p>

  <p>Anlaştık işte seninle, konuşmasak da</p>

  <p>Sevgiler tutkular devrimidir benim tarihim de.</p>

  <p>Çünkü mızrak çürür ergeç, kan rengini yitirir<br />
  Kaleler yıkılır bir bir, bayraklar solar<br />
  Vuruşmak eskir<br />
  Ama aşk</p>

  <p>O durur, aşk her yüzen geminin su kesimidir.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>Çok denedim, karanfilin sapı suya deyince</p>

  <p>İçimde biri vurulur sanki</p>

  <p>Yeşime oyulmuş bir diriliş olur bir de</p>

  <p>Çalınır her sabah kapımın zili</p>

  <p>Açarım: ben haziranım</p>

  <p>Yaşamak, süresiz yaşamak eğilimi belki.</p>

  <p>Ey bir kelebek, ey bir damla çiyin karışık rengi<br />
  Ey Güney’in büyük ozanı, sen<br />
  Ey bütün okyanusların ölümsüz dili.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p><a id="ncx8099"></a><a id="a253"></a><b>KAR YA</b><b>Ğ</b><b>ACAK</b></p>

  <p>&nbsp;</p>

  <p>Evet baylar bu taraftan</p>

  <p>Yolların otobüslerin iç çekişlerin anıtına</p>

  <p>Durmanın duraksamanın</p>

  <p>Yoksul gözün yoksul gülünün anıtına.</p>

  <p>Bir eğilişle başladı, elimi alnıma siper etmemle<br />
  Doyasıya baktım buz renkli bulutlara<br />
  Ne kadar büyük olursa olsun umudum<br />
  Zorunluktur umutsuzluk da bir parça.</p>

  <p>Anlaşıldı yarın bir gün kar yağacak</p>

  <p>Eski bir aşkın da anısına</p>

  <p>İyidir, her şey durulunca kaygımız bütün olur</p>

  <p>Hem nereden bileyim herhangi bir çocuk kaç yaşında.</p>

  <p>Ne buruk bir dönemdeyiz, suyla bakarız</p>

  <p>Bir çiçek sergisine bir panayıra</p>

  <p>Suyla görürüz suyu ve her şeyi</p>

  <p>Bir saçak altında buluşmanın kuğusunu da.</p>

  <p>Bakıp bakıp bir daha yazıyorum<br />
  Ufacık defterime saat kayışıma<br />
  Ve bu kentin gül renkli armasına<br />
  Bir daha.</p>

  <p>Anlaşıldı yarın bir gün kar yağacak<br />
  Bir çorapçının gözlerine kollarına<br />
  Kedi gibi yumuşak bir çarşının<br />
  Bir türlü bitmeyen eşyasızlığına.</p>

  <p>Kar yağacak</p>

  <p>Sevdim mi sevildim mi bir vaktin orasına.</p>
</body>
</html>
