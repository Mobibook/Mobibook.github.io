<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>IV</p>

  <p>Biliyorsunuz, size geldim sadece<br />
  Kapınızdan aldım, ballı çöreklerinizden<br />
  Peki bu sevinmek niye?</p>

  <p>Girdim ki içeriye yıllardır soyunuyordunuz</p>

  <p>Ve işte giyiniyordunuz yıllarca</p>

  <p>Bir Mısır, bir Roma, belki de bir Yunan elleriyle</p>

  <p>Eski bir insandınız merdiven gıcırdıyordu</p>

  <p>Her eski daha bir eskiyi uyarıyordu</p>

  <p>Otlar ve geyikler duruyordu tanımsız sadelikler içinde</p>

  <p>Sesler mi? acı sesler geliyordu erkeksiz, yanık</p>

  <p>Bir türlü bakıyor, gene bir türlü soluyordunuz işte</p>

  <p>Düşündüm, ama merdiven gıcırdıyordu</p>

  <p>Olmazdı sanki gıcırdamasın, ürpermesindi bir yerimiz</p>

  <p>Biliyorsunuz olmazdı</p>

  <p>Ağzımız koksun, ama koksun, biz iğrençliğe de varız<br />
  Yatalım, leş gibi yatalım, öylesine alıştığımız ki bu<br />
  Bir kumru bir kumruyu tamamlasın<br />
  Bir yılan, bir fare bir deliği kapasın bu<br />
  Sadece bu.</p>

  <p>Bak göreceksin nasıl da ayrılmak istiyoruz sonra</p>

  <p>Nasıl da kaçmak istiyoruz birbirimizden</p>

  <p>Yeniden yeniden yeniden</p>

  <p>Yeniden hazırlanıyoruz</p>

  <p>Sanki bir güzelliği ödüyoruz</p>

  <p>Belki bir güzelliği ödüyoruz.</p>
</body>
</html>
