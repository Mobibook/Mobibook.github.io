<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>LUSİN</p>

  <p>Düşündüm ben Stepan. Düşündüm daha önce de</p>

  <p>Diyorum bir geneleve gitmeli</p>

  <p>Hiç değilse bir karşıkoyma biçimi. Ve belki</p>

  <p>O yalanlardan, o yalan ilişkilerden</p>

  <p>Daha önemli bu, kim bilir</p>

  <p>STEPAN</p>

  <p>Bence bu kurtuluş yolu değil. Gerçi her şeyin hakkını vermeli.<br />
  Üstelik kaygılanmadan</p>

  <p>Ama bir tükenme duygusu, ölümsü bir yılgınlık da<br />
  Olabilir seninkisi. Öyleyse karar vermeli<br />
  Bir çözüm yolu mu bu, değil mi?</p>

  <p>LUSİN</p>

  <p>Hep böyle baş eğmek mi? İstemiyorum bunu Stepan<br />
  Düşmeli bir çirkinliğin içine. Ve yavaş yavaş<br />
  Aşmalı çirkinliği.</p>

  <p>STEPAN</p>

  <p>Bak Lusin, şu da var ki, genelevse gideceğin yer senin</p>

  <p>Zaten bir genelevde yaşıyor gibisin</p>

  <p>Her türlü çirkinliğin içinde</p>

  <p>Her türlü düşmanlığın, her türlü bencilliğin</p>

  <p>İçinde anlaşıyorsun vuruşaraktan</p>

  <p>Ve kırılaraktan durmadan</p>

  <p>Öyleyse bir kurtuluş bu mu? Bana kalırsa</p>

  <p>Ölümünü içinde taşıyan bir isyan.</p>
</body>
</html>
