<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p><a id="ncx8789"></a><a id="a263"></a><b>SU</b></p>

  <p>&nbsp;</p>

  <p>Bir gün, bir uzun gün hep denize baktık<br />
  Miller ve ağırlıklar bitti<br />
  Gelip geçmeler bitti, gemilerin<br />
  Beyaz ve kocaman gövdeleri<br />
  Gözün kahverengi suyuna geldik.</p>

  <p>Palamutlar yaktık, çalılar her zamanki gibi</p>

  <p>Süsledi bizi bu ufak değişiklik</p>

  <p>Çok ağır bir şeydi gün dörtgenleri üstümüze düşen</p>

  <p>Aydınlıktan kopan aydınlıktan kesilen</p>

  <p>Ağır mı ağır</p>

  <p>Kaldık ne kadar kaldıksa böyle<br />
  Sonra gün diye bildiğimiz ne varsa akıtıldı<br />
  Duvarlar, sarmaşıklar, evler akıtıldı<br />
  Güneşler, hızarlar, kıymık taneleri<br />
  Vinç sesleri, çekiç sesleri bir bir.</p>

  <p>Sokağın bitiminde dönüp arkama baktım<br />
  Her şey nasıldı diye<br />
  Sundurma hazin<br />
  Çarşı kararsız</p>

  <p>Düzlerde yarlarda tepelerde<br />
  Kurtlar, tavşanlar, yılanlar erimekte<br />
  Herkes dünyayı bir yanından onarıyor sanki<br />
  Meltem belli belirsiz bir şeyleri kıpırdatıyor<br />
  Gözümü kapatıp baktığımda<br />
  Sudur gün.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>Ah sudur, ne yandan baksam sudur</p>

  <p>Suyun imgesi sudur</p>

  <p>Trenlerin kalktığı her yerde</p>

  <p>Bavullar sudur</p>

  <p>Bir gün Erzurum çalkantısı</p>

  <p>Öbür gün bir Konya pası</p>

  <p>Manisadan görünen İstanbul kıyıları</p>

  <p>Çantası açık duran bir kadının anısı ve</p>

  <p>Dudak boyası</p>

  <p>Ardahanlı bir kartal</p>

  <p>Kızılcahamamlı bir pirinç</p>

  <p>Tülbentler, yazmalar, krepler</p>

  <p>Hep sudur</p>

  <p>Askerin son defa memleketine baktığı<br />
  Yüzünü çevirince bir bardak gibi düşüp kırılan memleket<br />
  Ve gemilerin ağır ağır limanlardan çıktığı<br />
  Ah sudur.</p>

  <p>Bir gün, bir uzun gün bir aynanın önündeyim<br />
  Kirpikler ve saçlar bitti</p>

  <p>Gövdem duvara sürte sürte inceltilmiş bir nesne gibi<br />
  Dalgın ve uzun<br />
  Uzun ve sisli</p>

  <p>Ben ki gövdemle tattım gövdemi, iyi bilirim<br />
  Bir hurma, bir başdönmesi<br />
  Kokusu başdönmesinin</p>

  <p>Güzel kaplar aldım bu yüzden, ne kadar güzel kap varsa aldım</p>

  <p>Bilmek için suyumu</p>

  <p>Ve hazırlıklı değildim ve bildim</p>

  <p>Ben suyun bir dakika durduğu</p>

  <p>Durunca boğulduğu bir yerdeyim.</p>
</body>
</html>
