<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Biraz da güldünüzdü aklınızdan geçen bir şeye<br />
  Ya gülünç bir olaya, ya önemsiz bir söze<br />
  Ama az ötede düğmeleriyle oynayan<br />
  Ve yiyen tırnaklarını bir adam<br />
  Duraksız sizi izliyordur belki de.</p>

  <p>Ya da bir dernekte üyesiniz, azıcık mutlusunuz<br />
  Ya da küçük bir memur bir banka servisinde<br />
  Durmadan suçlusunuz<br />
  Durmadan suçlusunuz<br />
  Durmadan suçlusunuz ve artık kendinizi<br />
  Gücünüz yok ödemeye.</p>

  <p>Giderek siz oluyorsa bütün bir kalabalık<br />
  Yüzünüz yüzlerine benziyorsa, giysiniz giysilerine<br />
  Ansızın bir hastanın kendini iyi sanması gibi<br />
  Gücünüz yetse de azıcık bağırsanız<br />
  Bir yankı: durmadan yalnızsınız<br />
  Durmadan yalnızsınız.</p>

  <p>EPİSODE</p>

  <p>Yani bizim hiç korkmadığımız şeyler<br />
  Doğrusu en çok korktuğumuz şeylerdir gerçekte<br />
  İçimizde kahverengi bir dağ ölüsü yatar<br />
  Bir yarasa ayaklanır. Aç gözlü bir kuş<br />
  Varır kocaman bir şey olmanın bilincine<br />
  Birden bir ses biçiminde, radyomuzun içinde<br />
  Duyurur iki caz parçası arasından biri<br />
  Ya gülünç bir yas töreni<br />
  Ya toptan bir öldürme.</p>
</body>
</html>
