<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p><a id="ncx280"></a><a id="a156"></a><b>VAR VAR</b></p>

  <p>Yok denecek bir şey ama var var</p>

  <p>Yılan yılan çinkoya mavi</p>

  <p>Damın altında kaç sıra tuğla eksik eksik</p>

  <p>Niyedir bilmiyorum pencere koysak mıydı adını</p>

  <p>Bir ördek, bir keçi yavrusuyla dışarısı</p>

  <p>Gebe karnıyla bir kadının</p>

  <p>Güneşin döndüğü tepsiye vurmuşlukla</p>

  <p>Vay çiçekleri, kedileri bakmak bakmak yapan elim</p>

  <p>Nedendir bilmiyorum ellerim tutsak mıydı.</p>

  <p>Bizi bir pencere gösteriyor ama gösteriyor<br />
  Işıklar sırtımıza vurmuşlukla<br />
  Vay ışıklar vay! hep birden çinkoya mavi<br />
  Akıntısı aya doğru uzanan</p>

  <p>Bir komşum var kesin gözlü, uzağa baktıkça rahat</p>

  <p>Bana ay diye yutturdu pembecikleriyle bir kızı</p>

  <p>Onunla birlikte yatıyoruz şimdi</p>

  <p>Onunla birlikte kılların uzunluğu</p>

  <p>Aramızda bir odada olmaktan başka neyimiz var</p>

  <p>Yok denecek bir şey ama var var.</p>

  <p>Vay! mendili dörtlere katlayıp cebine koyan ben</p>

  <p>Çok ağrıyan yerlerim pembeye mavi</p>

  <p>Bir gün üç kişi tam bıçakla çekip alacaklar</p>

  <p>Bilirim ondan öyle ne ağrı, ne sızı</p>

  <p>Aklıma damların üstünde koşmak, koşmak</p>

  <p>Bu uçanlar serçe cıva gibileri serçe</p>

  <p>Gittikçe unuttum o kadar insan sevdim de</p>

  <p>Çekik gözlü, kıvırcık saçlı, düz beyaz yüzlü o kadar</p>

  <p>Diyorum elleri nerde, benimkisi bu bu</p>

  <p>Hani o büyücek sevgiler şimdi de yok mu</p>

  <p>Yok denecek bir şey ama var var.</p>
</body>
</html>
