<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>III</p>

  <p>Bir mezarlığın önüne geldik, bu taş ustası kim<br />
  Taşları bu kadar iyi bilen bu taş ustası kim<br />
  Onları yonta yonta böyle bu taş ustası<br />
  Ben telaşsız duruyorum yarattığım yolda ki<br />
  Mezarlık U ve H sesleri karışımınca uzuyor<br />
  Bunu duymazlıktan gelemem<br />
  Bir ses gibi, yeni kolalanmış bir örtü gibi<br />
  Bunu duymazlıktan gelemem.</p>

  <p>Taşçıyla bir adam ağır ağır konuşmaktaydılar</p>

  <p>Adamın yüzü hiç kımıldamadan konuşmaktaydılar</p>

  <p>Taşçı adamın yüzüne yazılar kazıyor gibi konuşmaktaydılar</p>

  <p>Ve onlar o kadar çok “idi”ler ki, ben onlara</p>

  <p>Bir masal gibi bakmaklıktan gelemem</p>

  <p>Pamuk beyazı bulutların insana benzer yan yana gelişleri gibi</p>

  <p>Durmaktaydılar sonra</p>

  <p>Her an dağıldı dağılacak gibi</p>

  <p>Zaten taşçının sert parmakları adamın dizine dokundukça<br />
  adamın dizi sisler gibi dağılıyordu</p>

  <p>Yeni biçimler oluyordu böylece, bunu görmezlikten gelemem<br />
  Gelemem de</p>

  <p>Mezarlar bol ışık altında o kadar beyaz idiler ki<br />
  Bir damla kan yeterdi onları canlandırmaya<br />
  Nasıl ki ben kırmızı karanfilleriyle hatırlarım hep<br />
  Bir evin camlara doğru çok boşalan içini</p>

  <p>—Gene bir gün bir deniz hayvanını karnından ikiye bölmüştüm<br />
  Bembeyaz bir kan yollamıştı parmaklarıma —</p>

  <p>Taşçıyla o adam ağır ağır yürümekteydiler<br />
  Belki de oturuyor olmalıydılar, ama yürümekteydiler<br />
  Birbirlerini dağıtmıştılar ki, ben kendi yarattığım<br />
  Şehirlerde oluyordum</p>
</body>
</html>
