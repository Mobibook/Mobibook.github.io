<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Geri çekilmiş yüzümle, geri çekilmişliğe dargın yüzümle<br />
  Öyle bir çelişki gibi ölümsüz<br />
  Yaşamakta olurum.</p>

  <p>Hiçbir şeyin hiçbir şeyliği gibi bir şeydim. İşte ben</p>

  <p>Hiç kimselerin tutmadığı oyunlara giderdim</p>

  <p>Bir kedi ayaklarıma sürtünerekten geçerdi — ki benim yaşamımda</p>

  <p>Her zaman bir kedi bulunur, onu ben</p>

  <p>Bir imza gibi yazılarıma koyarım —</p>

  <p>Ve duvarlar yumuşardı, sarkardı<br />
  Ellerimle ittiğim olurdu onları bu yüzden<br />
  Terlerdim</p>

  <p>Sonra bir gazoz içerdim ki, yani ben<br />
  Kısaca söylemek gerekirse, bazı şeyleri hep geciktirirdim<br />
  Mesela bir mürekkep balığına, bir bahçe kapısının oymalı demir<br />
  parmaklığına</p>

  <p>Saatlerce baktığım olurdu, orkideler satılan bir dükkânın</p>

  <p>Önündeki çiçek artıklarına</p>

  <p>Bir bira çekme makinesine, ne bileyim</p>

  <p>Yazısız bir kâğıda günlerce baktığım olurdu</p>

  <p>Ve yıllarca bir saplantıya</p>

  <p>Giderek bakmanın tam kendisi olurdum. Yani ben</p>

  <p>Bakmanın düzlüğü ve hiçliği ve sonrasızlığındaki şey</p>

  <p>Olurdum ki,başkalarını hiç mi hiç ilgilendirmeyen</p>

  <p>Yapayalnız bir ben kurardım</p>

  <p>Yapayalnız bir ben kurardım ve kedi</p>

  <p>Salona girerdi birden, başlama saatini</p>

  <p>Bir o somutlardı sanki.</p>

  <p>(Hiçbir şeyin hiçbir şeyliği gibi bir şeydiler onlar da<br />
  Biraz eşyaları vardı</p>

  <p>Bir gidip bir geliyorlardı o eşyalar arasında<br />
  Biraz da susuyorlardı. Ve ağırca bir konsol</p>
</body>
</html>
