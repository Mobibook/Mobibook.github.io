<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.2" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>Ve burnumda o yabanıl kan kokusu<br />
  Kan! dedimdi kendi kendime, kan<br />
  Ne zaman çıkmaz ki yüze fırsatı yakalayınca.</p>

  <p>Zamanlar geçti aradan, yıl bin dokuz yüz kırk iki<br />
  İçimi tüketen bir şenlik vardı İskenderiye’de<br />
  Kim bilir, bir başka yerde belki de<br />
  Gece yarısıydı, ellerim<br />
  Çılgınca kanıyordu</p>

  <p>On parmağımdan akan kan on ayrı renkte<br />
  İçimde yakalanmaktan korkan bir gölge kuşunun nefesi<br />
  Tüyleri kahverengi eflatun<br />
  Boyu elli santimden fazla</p>

  <p>Çırpınıp duruyordu. Sözlüğe bakmıştım da daha sonra</p>

  <p>Yani şenlikten kurtulunca, tükenmekten</p>

  <p>Bir gölge kuşu sahiden vardı</p>

  <p>Ben ki gerçekle yiter, düşle ayılırdım hep</p>

  <p>Bu çelişken yaşamım beni hiç bırakmadı</p>

  <p>Sabaha doğru usulca havalandı oradan</p>

  <p>Kaybetti sanki kumarda, var mıydı içimizde kumardan anlayan.</p>

  <p>Ey Gülistan sokağı, bir tomar gazete unuttuğum ev</p>

  <p>Yıl bin dokuz yüz otuz üç</p>

  <p>Vurup da kapını çıktım dışarı</p>

  <p>Dönüp arkama bakmadım bile</p>

  <p>Taşıdım aylarca yalnız</p>

  <p>Bağayla kaplanmış bir duvar saatinin tik takını<br />
  Öyle ya, bana sorarsanız terketmeli insan yaşamı<br />
  Ölümü göze almadan</p>

  <p>Ve anlamalı bir ağaç gölgesi gibi durmaktaki sakıncayı<br />
  Gitmek</p>

  <p>Durmadan gitmek</p>

  <p>Ne ölümünü bilsinler ne yaşadığını.</p>
</body>
</html>
