<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>direnisinasildokuduk</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_13">7. Gün</h2>

  <p class="normal">Direnişle Uluslararası Dayanışma</p>

  <p class="normal1">Dernek binasını dolduran yüzlerce işçi bir haftayı bitiren direnişe, türküler söyleyerek devam etti.</p>

  <p class="normal1">Direnişe destek uluslararası boyuta ulaştı. Merkezi Almanya’da bulunan Demokratik İşçi Dernekleri Federasyonu (DİDF) Ünaldı işçilerine destek mesajı göndererek desteklerini sürdüreceklerini açıkladı. Bir işçi tarafından sesli okunan mesaj alkışlarla karşılandı. Mesajda dokuma işçilerinin mücadelesini yakından izledikleri vurgulandı.</p>

  <p class="normal1">Öğle saatlerinde direnişi ziyaret eden değişik fabrikalardan Emek Partili işçiler, “İşçilerin partisi Emek Partisi, yaşasın iş ekmek özgürlük mücadelemiz” sloganlarıyla karşılandı. Emek Partisi adına konuşma yapan Mahmut Akçay;</p>

  <p class="normal1">“Yalnız dokuma işçileri üzerinde değil, bütün işçi sınıfı üzerinde baskı ve yoğun sömürü var. Bu baskıyı daha da arttırmak, bizi örgütsüz ve sendikasız bırakmak istiyorlar. Sorun bütün sınıfın ve emekçilerin sorunudur. Bu sömürü düzeni ancak emeğin iktidarıyla sona erecektir.” dedi.</p>

  <p class="normal1">Direnişçi işçileri, TÜM BEL-SEN de örgütlü kamu emekçileri ve İnsan Hakları Derneği ziyaret etti. TÜM BEL-SEN şube başkanı Yusuf Şahin yaptığı konuşmada “Mücadelede yılgınlığa yer yok. Desteğimizi sürdüreceğiz” dedi. İHD Şube Başkanı İmam Özharat ise yaptığı konuşmada işçilerin taleplerinin, en doğal insani haklar olduğunu söyledi.</p>
</body>
</html>
