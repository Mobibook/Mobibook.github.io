<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>direnisinasildokuduk</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_34">28. Gün</h2>

  <p class="normal">İş Başı Yapmak Yok</p>

  <p class="normal1">Direnişte birinci ayını doldurmaya hazırlanan işçiler, pazartesi günü direnişin kırılmasını bekleyen halı patronlarına;</p>

  <p class="normal1">“Dokuma işçisi şerefsiz değil, onurludur. Bugüne kadar nasıl direndiysek devam edeceğiz” diye yanıt verdiler.</p>

  <p class="normal1">Patronlar hileye dayalı taktikleri sürdürüyor. İşçinin gücünü ve birliğini bozmak için dolap çevirmeye, yalan ve çamur atmaya devam ediyorlar.</p>

  <p class="normal1">Önce, derneği muhatap kabul etmeyiz dendi. İşçi bunu yutmadı! Ardından İşverenler Odası yöneticilerini görüşmelere göndermeyerek muhatapsızlık yaratmak istediler. Sonra “iyi niyetli işveren” rolündeki birkaç patron “Taleplerinizi kabul ediyoruz. Bizim işyerimizde işbaşı yapın” dedi. Bu taktik de işçinin gücünü bölmede başarısız oldu ve giderek ‘uçan halı’ patronları sözleşmeye oturmak zorunda kaldı. Ancak bu patronlardan bir bölümü de sözleşmeye uymadı.</p>

  <p class="normal1">Uymayan işyerlerinde işçiler yeniden iş bıraktı. Aynı günlerde polis saldırıları arttı. Ancak bu da direnişi kıramadı. Vali işveren sözcüsü gibi bir demeç verdi. Bu demeç işçilerin öfkesini arttırmaktan başka işe yaramadı.</p>

  <p class="normal1">Ardından işçilerle görüşmeyi kabul etmek zorunda kalan Vali Güler, “Ben işçilerin de valisiyim” dedi. Şimdi patronlar ve vali, işçilerin yılarak pazartesi günü iş başı yapacakları beklentisine kapıldılar.</p>

  <p class="normal1">İşçiler sendika konfederasyonlarının duyarsızlığını eleştiren bir çağrı yayınlayarak onları protesto ettiler. Çağrıda şöyle dendi; “Sınıfa sendikasızlaştırmanın dayatıldığı, sendikaların bir düzen kurumuna dönüştürülmek istendiği, SSK’nın tasfiye edilmeye çalışıldığı günümüzde 20 bin Ünaldı işçisinin direnişi sermayenin yüzüne şamar gibi indi.</p>

  <p class="normal1">Ancak sendika konfederasyonlarının sessizliği devam ediyor. İşçi hakları için kurulan sendika konfederasyonlarında ve sendikalardaki bu sağırlık niye? Sendika konfederasyonları, tekstil iş kolunda örgütlü olan sendikalar bu iş kolunun durumunu, çalışma koşullarını bilmiyor mu? Hiç değilse aidat almak hesabıyla da olsa neden işçilerin sendikalaşma mücadelesine yardım etmiyorsunuz? Koltuk kaygısından dolayı mı bizden uzak duruluyor.</p>

  <p class="normal1">Ünaldı işçileri sınıf mücadelesinde bir derneğin bile ne denli önemli bir araç olduğunu gösterdi.</p>

  <p class="normal1">Bugün işçilerin bu mücadelesine kulak tıkayan konfederasyonlar ve isminde devrimci sözcüğü bulunan konfederasyon tarih karşısında büyük bir suç işlediğini şimdiden kabul etmiştir” dediler.</p>
</body>
</html>
