<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>direnisinasildokuduk</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_30">24. Gün</h2>

  <p class="normal">İşçiler Tehdide Boyun Eğmedi</p>

  <p class="normal1">Çift mekik işverenleriyle yapılan görüşmelerden bir sonuç alınamadı. Köşeye sıkışan işverenler Gaziantep Valisini devreye sokarak dernek yönetimini ve işçileri tehdit etmeye başladılar. Birkaç gündür Ankara’da bulunan vali “Derneğin işçileri greve götürmeye yetkisi yoktur, dernek gerekirse kapatılacaktır. Emniyet kuvvetleri görev başındadır. Kimsenin huzurunun bozulmasına izin verilmeyecektir. Dernek sigorta ve sosyal haklar konusunda bir sendikaymış gibi karar alıyor. Siyasi bir parti gibi hareket ediyor. Bu nedenle haklarında soruşturma başlattım. Gerekirse kapanacak. Bütün işçiler üç-beş baldırıçıplağın tehditlerine boyun eğmeden işbaşı yapsınlar. Güvenlik kuvvetleri tüm tedbirleri almıştır. Olayı siyasi platforma taşıyanlar hakkında gerekli çalışmalar yapılacaktır” dedi.</p>

  <p class="normal1">Valinin bu açıklamasına işçiler sert tepki gösterdi. Aralarında 10-15 yıl çalıştığı halde tek bir gün bile sigortası bulunmayan işçiler “Vali bey bu güne kadar nerdeydi? Her gün birimizin parmağı, kolu koparken ya da kemikleri kırılırken, işçiler hayatlarını kaybederken bir kere bile yanımıza gelmeyen Vali Muammer Güler, patronların sözcüsü gibi davranıyor. Yasadışı olan işçilerin sigortasız olması değil mi? Vali neden buna ses etmiyor?” dediler.</p>

  <p class="normal1">Derneklerine sonuna kadar sahip çıkacaklarını açıklayan işçiler;</p>

  <p class="normal1">“Vali ile işverenler her gün bir aradalar. Tabii ki onların sözcülüğünü yapacak; ama şunu bilsin ki, o kadar emek verdik ve çok şey öğrendik, artık üzerimize polis salarak, tehdit ederek bizi korkutamazlar. Sözcümüz derneğimizdir, derneğimize sahip çıkacağımızdan kimsenin şüphesi olmasın. İşverenler kârlarından zarar ettikçe valinin yüreği yanıyor!” yanıtını verdiler.</p>

  <p class="normal1">Emek Partisi Kayseri İl Örgütü, Habur Sınır Kapısı işçileri, Almanya-Düsseldorf’ta çalışan bir grup işçi, dokuma işçilerine maddi yardım ileterek “Yüreğimiz sizinle atmaktadır” açıklaması yaptılar.</p>

  <p class="normal1">Alman Sendikalar Birliği (GTB) yaptığı açıklama ile desteğini sundu. IGMedien-Basın ve Yayın Sendikası Niederrheim ve Düsseldorf şubesi de 500 mark yardım göndereceklerini açıkladılar.</p>

  <p class="normal1">Almanya’da Alzenauh firma mahle GmbH işyeri işçi temsilciliği birinci başkanı Werner Kramer de temsilcilik adına bir açıklama yaparak işçilere desteklerini sundu.</p>
</body>
</html>
