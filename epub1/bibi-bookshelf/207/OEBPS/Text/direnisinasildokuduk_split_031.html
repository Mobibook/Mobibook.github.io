<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>direnisinasildokuduk</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_21">15. Gün</h2>

  <p class="normal">İşverenin Oyunu Boşa Çıkarıldı</p>

  <p class="normal1">İşverenlerin on beş gündür direnişte olan işçilere yaptığı “pazartesi işe başlayın” çağrısını, işçiler işe başlamayarak boşa çıkardılar.</p>

  <p class="normal1">İşverenler direnişi kırmak için zoru ve diplomasiyi birlikte kullanmaya başladılar. RP’ye oy veren işçiler günlerdir parti il binasına giderek partinin mazlumlara verdikleri sözleri hatırlattılar. En son Antep RP Milletvekili Bedri İncetahtacı, işçi ve işveren arasında arabuluculuk yapmak üzere bir toplantı yaptı. Bu toplantıda işçilerin talepleri kabul edilmeyince anlaşma olmadı.</p>

  <p class="normal1">İşçiler dernekte yaptıkları toplantıları aralıksız sürdürüyor. Akşamları evlerde toplantılar devam ediyor. Emek Partisi il binası da toplantı yapılan mekânlardan biri. İl binası her gün işçilerle dolup taşıyor. Almanya’da Bosch, Porsche, Kapp, Rota fabrikalarından DİDF üyesi bir grup işçinin Ünaldı işçilerine gönderdikleri mesajda, “Ünaldı’da yükselen sesiniz taa buralara kadar ulaştı. Kim ne derse desin başarı sizin hakkınız. Bizler buradaki sınıf kardeşleriniz olarak başarıya ulaşmanız için üzerimize düşeni yapmaya çalışacağız” dediler. İşçiler mesajla beraber maddi yardım da gönderdiler.</p>

  <p class="normal1">TGWU’ya (Ulaşım ve Gıda İş Sendikası) bağlı Kuzeydoğu Londra tekstil işçileri bağış kampanyası başlattığını açıkladı.</p>

  <p class="normal1">TÜMTİS Ankara işçileri destek mesajlarını ilettiler.</p>

  <p class="normal1">Emek Partisi Gençlik Örgütü merkez temsilcisi İskender Bayhan, İstanbul’dan Gaziantep’e gelerek işçilere bir destek ziyaretinde bulundu.</p>

  <p class="normal1">Gebze cezaevinden TDKP tutsakları adına bir açıklama yapan Murat Kandil, Ünaldı işçilerinin mücadelesine destek amacıyla üç milyon lira para yardımında bulunduklarını açıkladı.</p>
</body>
</html>
