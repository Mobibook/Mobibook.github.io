<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>direnisinasildokuduk</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_18">12. Gün</h2>

  <p class="normal">Dokumacılar Antep’i Sarsıyor</p>

  <p class="normal1">İşçi temsilcileriyle görüşmek isteyen işveren temsilcileri sendikacılar aracılığıyla görüştüler. Ancak işverenler işçilerin taleplerine yanıt vermek yerine “sakin olma” telkininde bulundular. Yerel Olay TV’de işveren temsilcilerinin de katılacağı söylenen açık oturuma işverenler gelmedi. Patronların bu tavrı üzerine Dokuma İşçileri Dayanışma ve Yardımlaşma Derneği Başkanı Hüseyin Özdemir yerel Yaprak TV’de işçilerin sorunlarını ve taleplerini anlattı. Programa telefon ederek katılan işçiler, patronların programa katılmamalarını eleştirirken, kararlılıklarını dile getirdiler.</p>

  <p class="normal1">Emek Gençliği Merkezi’nden bir grup genç işçileri ziyaret etti. Emek Partisi MYK üyesi ve DİSK/Tekstil İşyeri Temsilcisi Seyit Aslan İstanbul’dan Antep’e gelerek direnişi desteklediklerini açıkladı. Emek Partisi MYK üyesi Şükrü Taş, dernekte yaptığı konuşmada parti olarak işçi sınıfının çıkarından başka çıkarları olmadığını ve üzerlerine düşeni yerine getirmeye devam edeceklerini belirtti.</p>

  <p class="normal1">Polisin 15 işçinin kimliğine el koyması üzerine İHD Genel Başkanı Akın Birdal ve Çağdaş Hukukçular Derneği Genel Başkanı Şanal Saruhan, Ankara Emniyet Müdürüyle görüşerek durumu iletiler. Çalışma ve Sosyal Güvenlik Bakanı Necati Çelik ile görüşeceklerini açıkladılar.</p>

  <p class="normal1">KESK’e bağlı Enerji Yapı Yol-Sen, Maliye-Sen, Tüm Sosyal-Sen, Tüm Sağlık-Sen, Tüm Bel-Sen, Tüm Yargı-Sen, Tüm Gıda-Sen ve BTS Gaziantep Şube yöneticileri ve işyeri temsilcileri işçi derneğini ziyaret ederek direnişi desteklediklerini açıkladılar.</p>
</body>
</html>
