<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>direnisinasildokuduk</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_28">22. Gün</h2>

  <p class="normal">Patronlar Telaşlı</p>

  <p class="normal1">Günlerdir direnişi kırmak için başvurulan taktikler işçilerin örgütlü ve kararlı gücüne yenik düştü. Üretimin durmasından dolayı yapılan anlaşmalar bir bir iptal edildi. Zorda kalan patronlar, işçi derneği ile kendi yazıhaneleri arasında mekik dokumaya başladı. Dernek yönetimi yaptığı açıklamada Türkiye ve dünya işçilerine verdikleri destekten dolayı teşekkür ederken, sözleşme imzalanmadan direnişin bitmeyeceğini açıkladı. Dernek binası önünde toplanan 800 kadar işçiye açıklama yapan dernek yönetim kurulu üyesi Cuma Uzun,</p>

  <p class="normal1">“Direnişten rahatsız olanlar varsa, patronların yasadışı uygulamalarına son versinler” dedi.</p>

  <p class="normal1">Dernek binasına kadar gelen bazı işverenler işçilerin taleplerini kabul ettiklerini, hemen işyerlerinde işbaşı yapmalarını istediler. Bugüne kadar dernek binasının yerini dahi bilmeyen işverenleri dernek binasına getiren güç, işçilerin kararlı birliğiydi. Ancak işçiler “Eğer samimiyseler kendi aralarında anlaşsınlar ve hemen sözleşmeye otursunlar” dediler.</p>

  <p class="normal1">İşverenlerin çaresizliği dikkat çekerken, işçiler güvenle birlikteliği güçlendirdi. Bugüne kadar yaptıkları ihracat sözleşmelerinde işçilerin durumunu hiçe sayan işverenler artık eski devranın kapandığına inanmaya başladılar.</p>

  <p class="normal1">Ankara Mülkiyeliler Birliği işçileri dokuma işçilerine maddi destek gönderdiler. Enerji Yapı Yol-Sen MYK’sı yaptığı açıklama ile “50 yıl önce işçi sınıfının uğrunda bedeller ödeyerek elde ettiği talepleri kazanmak için direnişte bulunan Ünaldı işçilerini coşkuyla selamlıyor ve destekliyoruz” dediler. Avusturya’da yapılan 2. anti-faşist gençlik kampından Ünaldı işçilerine maddi destek gönderildi.</p>
</body>
</html>
