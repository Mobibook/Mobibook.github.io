<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>direnisinasildokuduk</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_4">Direnişçi Dokuma İşçilerine Gelen Destek Mesajları</h1>

  <p class="ortaitalik"><span class="idebold">Antep’in Yiğit Dokuma İşçilerine!</span></p>

  <p class="normal1">Sevgili Dostlar, İşçi Kardeşlerimiz;</p>

  <p class="normal1">İnsanın insanlık dışı koşullarda yaşamaya, çalışmaya mahkûm edilmesine karşı başlattığınız onurlu direnişi yakından izliyoruz.</p>

  <p class="normal1">Sermayenin, mülk sahiplerinin saltanatlarını devam ettirmek için emeğe yönelik açtıkları topyekûn savaşa, vahşi ve azgın saldırılarına karşın Antep’in yoksul dehlizlerinde, taş sokaklarında çınlayan direniş sesleri bizleri sevince boğdu.</p>

  <p class="normal1">Biz biliyoruz ki, Fransız işgallerini dize getiren ve onlarca şanlı direnişle emperyalistlerin yerli işbirlikçilerine, sömürücülere, zorbalara boyun eğmeyen; direnişçi geleneği yeni kuşaklara taşıyan Antep’in onurlu emekçileri, yiğit dokuma işçileri bu kavgadan da başarılı çıkacaktır. Çünkü siz haklısınız kardeşler! Çünkü biz haklıyız! Çünkü biz dünyanın her bir yanında bütün güzellikleri, bütün değerleri, bütün zenginlikleri yaratanlarız. Yaşamı her gün ellerimizle yaratan bizleriz.</p>

  <p class="normal1">Bizi dünyanın her tarafında ekmeğe ve insanca bir yaşama hasret bırakanlar, ülkemize ve halkımıza karşı yoksulluk, hırsızlık ve soygunlarla ihanet içerisinde olanlardır. Bizleri din, dil, milliyet, mezhep farklılığı ile bölmeye, lokma lokma yutmaya çalışanlardır.</p>

  <p class="normal1">Ancak kardeşler, bizim alınterimiz ve kanımızla saltanat kuranlar boğazlarına kadar pisiliğe batmışlardır. Çürümeye mahkûmdurlar.</p>

  <p class="normal1">İşte, onları her geçen gün daha da azgınlaştıran her türlü zorbalığa karşın işe, ekmeğe, özgürlüğe hasret olanların öfkesidir, direnişidir. Almanya’da, Fransa’da, İngiltere’de, İtalya’da, dünyanın dört bir yanında işçilerin önlenemeyen yürüyüşleridir. Onları korkutan, onların uykularını kaçıran, çıplak ayakların, nasırlı ellerin, kavruk yüzlerin aydınlık bir gelecek için, emeğin iktidarı için uyanışıdır. İşçilerin birliği ve örgütlü, partili mücadelesidir.</p>

  <p class="normal1">Biz kazanacağız kardeşler! Antep’in namuslu dokuma işçileri kazanacak. Federasyonumuz otuza yakın derneğin yüzlerce üyeleri ve diğer uluslardan emekçi dostları ile haklı ve onurlu kavganızın her zaman yanında olacak.</p>

  <p class="normal1">Hepinizi coşku ile selamlıyor, başarılar diliyoruz!</p>

  <p class="sagnormal"><span class="ideitalik">DİDF Genel Yönetim Kurulu<br class="chapter" />
  6 Temmuz 1996</span></p>

  <div class="clrb"></div>

  <p class="ortaitalik"><span class="idebold">Basına ve Kamuoyuna</span></p>

  <p class="normal1">Ünaldı dokuma işçilerinin sekiz saatlik iş günü sigorta ve sendika için sürdürdüğü direnişi destekliyoruz. İşçi sınıfının yüz yıl önce kanı ve canı pahasına kazandığı sekiz saatlik iş günü sermaye tarafından gasp edilmek istenmektedir. Buna en iyi cevabı yine işçiler verecektir.</p>

  <p class="sagnormal"><span class="ideitalik">İstanbul Şubeler Platformu<br class="chapter" />
  9 Temmuz 1996</span></p>

  <div class="clrb"></div>

  <p class="ortaitalik"><span class="idebold">Ünaldı’da Direnen İşçi Kardeşlerimiz</span></p>

  <p class="normal1">Günlerdir her türlü baskıya karşı sigorta-sendika ve sekiz saatlik işgünü talebiyle yürüttüğünüz şanlı direnişi coşkuyla selamlıyoruz.</p>

  <p class="normal1">Bizler Paris Demokratik İşçi Derneği olarak burada sizlerden pek de farlı olmayan koşullarda çalışan tekstil işçileri içerisinde sizlerden bahsediyoruz. Örnek karşı çıkışınızın başarıya ulaşması için elimizden gelen her türlü desteği sunmaya hazır olduğumuzu belirtmek istiyoruz. Ülkenin birçok yerinde para babalarının daha çok kâr elde etmesi için işçiler sokağa atılıyor, Ankara’da terminal işçilerinin grevi boğulmak isteniyor. Ama bütün bu olumsuzluklara sizin cevabınız farklı oldu. Bunun için kavganızın onurlu olduğunun bilincindeyiz.</p>

  <p class="normal1">Daha geçtiğimiz hafta sonunda İstanbul’dan dönen Metin Göktepe davasını izleme delegasyonunun yüreğinin sizlerle attığına tanık olduk.</p>

  <p class="normal1">Diğer yabancı delegasyonlarla Antep’e gidememenin sıkıntısını yaşayan Fransa Ulusal Gazeteciler Sendikası’nda yetkililer, Türkiye’de kaldıkları üç gün içerisinde Ünaldı direnişiyle dolup taştıklarını burada anlatıyorlardı.</p>

  <p class="normal1">İşte kardeşler, bütün bunlardan dolayı biliyoruz ki hak alma mücadeleniz mutlaka başarıya ulaşacaktır. Fransa’da Kasım, Aralıkta kapitalizmin topyekûn saldırılarına karşı ayağa kalkan Fransız işçi ve emekçilerinin sokakları dolduran haykırışları, coşkulu sesleri bugün Antep’te yankılanıyor.</p>

  <p class="normal1">Paris’te yaşayan Türkiyeli işçi ve emekçiler olarak başarınız başarımızdır diyoruz.</p>

  <p class="normal1">Yaşasın işçilerin birliği ve mücadelesi</p>

  <p class="sagnormal"><span class="ideitalik">ADTT Yönetim Kurulu<br class="chapter" />
  Paris-Fransa</span></p>

  <div class="clrb"></div>

  <p class="ortaitalik"><span class="idebold">Demokrasi Güçleri Seferber Olmalıdır!</span></p>

  <p class="normal1">Sermayenin saldırılarının artarak devam ettiği bugünlerde, dokuma işçilerinin iş, ekmek ve özgürlük mücadelesi için yükselen çığlıkları sınıf dayanışmasıyla daha da gürleşecektir. Ekonomik ve demokratik haklarını ilmek ilmek örerek, inanç, kararlılık ve coşkuyla başlayan bu direnişin başarılı olması için tüm demokrasi güçleri seferber olmalıdır.</p>

  <p class="sagnormal"><span class="ideitalik">Dev Maden Sen Genel Başkanı<br class="chapter" />
  Tayfun Görgün</span></p>

  <div class="clrb"></div>

  <p class="ortaitalik"><span class="idebold">Antep Dokuma İşçileri Dayanışma<br class="chapter" />
  ve Yardımlaşma Derneği’ne</span></p>

  <p class="normal1">Dostlar;</p>

  <p class="normal1">Resmî ve özel kanallar ve sermaye basını istedikleri kadar riyakârlık yapsalar da, gözlerini kulaklarını kapasalar da, işçilerin ve emekçilerin sesi Evrensel’le sesiniz sesimiz oldu. Onurlu direnişiniz ve haklı mücadeleniz mücadelemiz oldu. Bizler Düsseldorf’ta çalışan işçiler olarak ilk etapta bin DM elden göndermiştik. Siz Ünaldı işçilerinin kararlı mücadelesi bizleri daha da cesaretlendirdi. Sürdürdüğümüz kampanyada işçi ve esnafların katılımı ile bin DM daha gönderiyoruz. Düsseldorf’ta tüm sendika bürolarını ziyaret edip destek ve dayanışma talep ettik. İlk yanıt GTB-Alman Tekstil İşçileri Sendikası’nın protesto ve dayanışma faksları oldu. Özellikle IG-Medien-Basın ve Yayın Sendikası Niederrhein ve Düsseldorf Şubesi dayanışmada olduklarını belirterek 500 DM göndereceklerini açıkladılar. Alman Sendikalar Birliği-DGB-NRW Basın Yayın sözcüsü Reiner Hassels ülkede olup bitenleri yakından izlediklerini belirterek, Ünaldı işçileri ile dayanışmada olduklarını açıkladı ve sendika merkezine ileteceğini belirtti.</p>

  <p class="normal1">Dostlar, mücadeleniz yankı bularak uluslararası boyutta sürüyor. Şundan emin olmalısınız ki, emek cephesinin Ünaldı işçileri yalnız değildir.</p>

  <p class="sagnormal"><span class="ideitalik">Düsseldorf DİDF üyesi işçiler</span></p>

  <div class="clrb"></div>

  <p class="ortaitalik"><span class="idebold">1 Temmuz 1996 Gününden Beri Mücadele Eden<br class="chapter" />
  Antep Ünaldı Dokuma İşçilerine İlişkin<br class="chapter" />
  Zonguldak Demokrasi Platformu’nun<br class="chapter" />
  Dayanışma Mesajı</span></p>

  <p class="normal1">Günde 14 saat çalışan, sigorta, hiçbir sosyal hak ve güvencesi bulunmayan asgari ücretin altında ücret alan Antep Ünaldı dokuma işçileri bu olumsuz koşullara hayır demişlerdir. 8 saatlik iş günü, sigortalı çalışma, sendikal örgütlenme, insanca bir yaşam için ücretlerinin ve örgütlenmenin önündeki engellerin kaldırılması amacıyla dokuma işçilerinin yardımlaşma derneği öncülüğünde başlattıkları direnişlerini destekliyoruz.</p>

  <p class="normal1">Kayıt dışı ekonominin çığ gibi büyüdüğü; emek sömürüsünün arttığı; sermayenin her şeyi özelleştirelim diyerek SSK ve diğer sosyal güvenlik kuruluşlarına göz koyduğu; çalışanların örgütlerinin yok edilmeye çalışıldığı bir dönemde, Antep Ünaldı dokuma işçilerinin bu mücadelesi farklı ve çok anlamlı bir ivme kazanıyor.</p>

  <p class="normal1">Zonguldak Demokrasi Platformu, Ünaldı dokuma işçilerinin mücadelesini önümüzdeki süreçte işçi sınıfının mücadelesine örnek olacağına inanarak Ünaldı işçilerinin haklı taleplerle verdikleri mücadeleyi destekliyor, iktidarın dokuma işçilerine yönelik her türlü baskı, yıldırma ve gözaltına alma uygulamalarını kınıyoruz.</p>

  <p class="sagnormal"><span class="ideitalik">Zonguldak Demokrasi Platformu Adına Baro Başkanı<br class="chapter" />
  Avukat Kaya Taşçakmak</span></p>

  <div class="clrb"></div>

  <p class="ortaitalik"><span class="idebold">Ünaldı Direnişçilerine</span></p>

  <p class="normal1">Ülkemizde yaşanan tüm olumsuzlukların temel kaynağı, yaşamakta olduğumuz ekonomik krizdir. Krizi aşabilmek için toplumun tüm dinamiklerine yoğun bir saldırı kampanyası yürüterek, insanlarımızın bakış ve hassasiyetini krizin toplum üzerindeki etkilenmelerine odaklanmasının önüne geçmek istemektedirler. Ama ne yaparlarsa yapsınlar kapitalizmin doğası gereği krizi aşamayacaklardır. Kapitalizm alternatifini üretmesinin önüne geçmeleri mümkün değildir. İşçi sınıfı kendi bilimine sahip çıkacak; vahşi kapitalizm yerle bir edilecektir. Krizin aşılamamasının gerçek önemli nedenlerinden biri de ülke coğrafyasının bir bölümünde on iki yıldır ısrarla sürdürülen haksız ve kirli savaştır. Savaş politikalarındaki bu ısrar yer yer egemenleri de rahatsız etmesine rağmen, barış güçleri kurşunla, dayakla, işkenceyle gözaltında kayıplarla bastırılmak istenmektedir. İşçi sınıfı kendi ekonomik, demokratik siyasal talepler için verdiği kavgayı barış talebiyle birleştirip güçlendirmek ve geliştirmek zorundadır. Buradan hareketle, Antep’te 20 bin işçinin günlerdir süren direnişi bu açıdan büyük öneme haizdir.</p>

  <p class="normal1">İki binli yıllara ücretli köle olarak girmek istemeyen tekstil işçilerinin iş bırakma ve direniş eylemi sınıf açısından bir dönem başlangıcı olarak algılanmalıdır. Sınıf üzerine ölü toprağı dökmek isteyen egemenlere, bu direnişle attığınız tokada, bundan sonra yapacaklarınızı kendi yaptıklarımız olarak görüyoruz,</p>

  <p class="normal1">Altıncı Bölge sınırları içindeki Mersin, Adana, İskenderun, Ceyhan ili ve ilçeleri ve beldelerinde faaliyet gösteren tüm genel hizmet işçileri olarak bu şanlı direnişinizi selamlıyoruz.</p>

  <p class="normal1"><span class="ideitalik">Yaşasın işçilerin birliği</span></p>

  <p class="normal1"><span class="ideitalik">Yaşasın halkların kardeşliği</span></p>

  <p class="sagnormal"><span class="ideitalik">Disk Genel-İş Sendikası Yönetim Kurulu Adına<br class="chapter" />
  Şube Başkanı Sabri Oğuz</span></p>

  <div class="clrb"></div>

  <p class="ortaitalik"><span class="idebold">Sevgili Arkadaşlarım</span></p>

  <p class="normal1">On günü aşkın bir süredir Ünaldı tekstil işverenlerinin çağ dışı baskı ve tehditlerine boyun eğmeden temel insanlık haklarını elde edebilmenin kavgasını veren siz Ünaldı işçilerini kutluyorum. Bu başkaldırı işçi sınıfının mücadele tarihine yeni bir sayfa açmakla birlikte, bu ülkede demokrasinin ve örgütlenme özgürlüğünün olduğunu söyleyen yöneticilerin yalan beyanlarının teşhir edilmesi açısından da önem taşımaktadır. Bu başkaldırı bu sistemin tüm kanallarından beslenen Ünaldı işvereninin şahsında bu günkü soyguncu, yağmacı ve talancı bir avuç zorbaya karşı işçilerin örgütlü başkaldırısı olması yönüyle de anlamlı ve onurludur. Her türlü hak aramanın önüne cop, panzer ve postallarla çıkan iktidar güçlerinin faşizmin her türlü yöntemlerini kullanarak bastırmaya çalıştığı toplumsal muhalefet ağları işte böyle, yani sizlerin kendi alanınızdaki örgütlenme direnişi, cezaevlerinde bedenlerini ortaya koyarak başkaldıran tutsaklarımızın cezaevlerinden yükselttikleri sesleri ile canlanıp, gelişerek örülecektir. Ünaldı işvereni bu başkaldırının kendi saltanatına son vereceğini bildiği gibi ülkemizin değişik yörelerinde benzeri taleplerle geliştirilen başkaldırıların örgütlü başkaldırıya kavuştuğu an sınıfsal saltanatlarına da son vereceğini çok iyi bilmektedir. Yıllardır 12 Eylül faşist yasalarından aldıkları güçle, destekle emeğin yarattığı değerin ve emekçinin işten atılma korkusuyla oluşturulan suskunluğunun üzerinde siyaset yapıp saltanat sürenler, artık eskisi kadar rahat uyuyamamaktadırlar. işte bu nedenle başlatmış bulunduğunuz eyleminiz başarıya ulaşmaya mecburdur. Başkaldırılarda aslolan başlatmakla birlikte başlangıçta var olan örgütlülükle bitirmektir. Çünkü yenilgiyi hazmedemeyecek olan işveren direniş sonrasında bu yenilginin aymazlığına düşecek ve saldırganlaşacaktır. İntikam almaya çalışacaktır. Ona bu fırsatı tanımamak için bu eylem başlangıçtaki örgütlülüğüyle bir tek fire vermeden kendi içinde bölünmeden başarıyla bitmelidir. Ve sizi başarıya taşıyacak asıl güç kendi özgücünüzdür. Kendi içinizde tek bir insan gibi düşünmeli, davranmalı, binlerce insan gibi güçlü olmalısınız. Bizlerin sizlere sunacağımız katkı sınıfsal bir görev olmakla birlikte, tarihi bir yükümlülüktür. Hava-İş Sendikası olarak en kısa zamanda sunacağımız maddi katkının yanısıra, yine en kısa zamanda sizlerin içinize gelerek moral değerlerinize de katkı sunacağımızı iletmek istiyorum. Ve demokrasiden, insan hak ve özgürlüklerinden yana olan herkesi sizlere katkı vermeye çağırıyorum. Sizlere başarı dilemek istemiyorum. Çünkü siz başarmaya mecbursunuz.</p>

  <p class="normal1">Saygı ve Sevgilerimle</p>

  <p class="sagnormal"><span class="ideitalik">Atilay Ayçin<br class="chapter" />
  Hava-İş Genel Başkanı<br class="chapter" />
  12.07.1996</span></p>

  <div class="clrb"></div>

  <p class="ortaitalik"><span class="idebold">Ünaldı Dokuma İşçilerine</span></p>

  <p class="normal1">Devletin emeğe yönelik şiddet politikası her geçen gün dozunu arttırarak devam etmekte. En ufak hak talebi baskıyla, zorla bastırılmaya çalışılmakta, ancak emekçiler her koşul altında, baskıcı dayatmalara rağmen emeğe sahip çıkmanın onurunu yaşıyor, yaşatıyor. Bu vesile ile baskıcı dayatmalara rağmen verdiğiniz mücadele ve boyun eğmezliğinizi selamlıyor, desteğimizi yanınızda hissetmenizi diliyoruz.</p>

  <p class="normal1"><span class="ideitalik">Tüm Sağlık-Sen Merkez Yönetim Kurulu</span></p>

  <p class="ortaitalik"><span class="idebold">Sayın Başbakan Erbakan</span></p>

  <p class="normal1">Demokratik İşçi Dernekleri Federasyonu (DİDF) Antep’te tekstil sektöründe çalışan 20 bin işçinin sürdürdüğü grev konusunda bizi bilgilendirdi. Antepli kadın ve erkek işçilerin protestolarını son derece haklı buluyoruz. İşçilerin talepleri özellikle, ILO sözleşmesinin 87. ve 98. maddelerinde belirtilen sendikal örgütlenmeye ve 138. maddesinde belirtilen çocuk ve gençlerin çalıştırılmasına ilişkin konularda odaklanıyor. Bu konuya dikkatinizi çekerek gözaltına alınan kadın ve erkek işçilerin derhal serbest bırakılmalarını ve uluslararası çalışma normlarının Türkiye’deki tekstil ve giyim sanayinde artık geçerli kılınması için çabalamanızı istiyoruz. Saygılarımla</p>

  <p class="normal1">Sevgili arkadaşlar;</p>

  <p class="normal1">Almanya’da bulunan Demokratik İşçi Dernekleri Federasyonu (DİDF) tarafından, greviniz hakkında haberdar olduk. Almanya Tekstil ve Giyim Sendikası (GTB) adına size dayanışma duygularımızı yolluyoruz. GTB on yıllardır, uluslararası tekstil, giyim ve deri işletme sendikalarıyla birlikte en temel insan hakları için mücadele ediyor. Bu nedenle, ILO sözleşmesinin sendikal örgütlenmeye ilişkin 87. ve 98. maddelerinin ve çocuk ve gençlerin çalışmasına ilişkin 138. maddesinin uygulanması taleplerinizi sonuna kadar destekliyoruz. Bu arada Türkiye hükümetine bir faks göndererek tüm gözaltına alınan arkadaşlarımızın derhal serbest bırakılmasını talep ettik. Mücadelenizde başarılar diliyor ve dayanışma duygularımızı yolluyoruz.</p>

  <p class="sagnormal"><span class="ideitalik">Willi Arens<br class="chapter" />
  Almanya Tekstil ve Giyim Sendikası Başkanı ve<br class="chapter" />
  Avrupa Tekstil İşçileri Birliği Başkanı ve Sözcüsü</span></p>

  <div class="clrb"></div>

  <p class="normal1">Alzenau Firma Mahle işyeri temsilciliği olarak kesinlikle zorunlu olan greviniz ile dayanışma içinde olduğumuzu bildirir, güç ve dayanıklılık ve her şeyden önce başarılar dileriz. Almanya ile ekonomik ve askerî sıkı ilişkiler içerisinde olan bir ülkede ilkel kapitalizmin şartlarında, insanlık dışı ve sosyal olmayan koşulların mevcut olmasından utanç duyuyoruz. Talepleriniz olan sendikalaşma hakkı, çocukların çalıştırılmasının yasaklanması, yeterli asgari ücretin uygulanması, çalışma şartlarının iyileştirilmesi bizim de mücadele ile kazandığımız taleplerdir. İlkel kapitalizme karşı mücadele etmeye değer. Hepinize bol şans diliyoruz.</p>

  <p class="sagnormal"><span class="ideitalik">Firma Mahle GmbH İşyeri Temsilciliği<br class="chapter" />
  Birinci Başkanı Werner Kramer</span></p>

  <div class="clrb"></div>

  <p class="ortaitalik"><span class="idebold">Antep’in Mücadeleci İşçileri</span></p>

  <p class="normal1">Bir aya yakın bir süredir sürdürdüğünüz haklı mücadeleniz, bizleri de derinden heyecanlandırdı, sevindirdi. Haklarınız için, insanca bir yaşam hakkı elde etmek için ileri sürdüğünüz 3S (sigorta, sekiz saat ve sendika hakkı) talepleriniz kadar insani bir talep olamaz elbette. Ama patronlar ve onların düzenleri, sözcüleri hâlâ sizleri karalamaya, mücadelenizi haksız çıkartmaya çabalıyorlar. Mücadelenizle ispat ettiniz ki boşuna bir çaba içindeler.</p>

  <p class="normal1">Dokuma sektöründeki 20 bine yakın kardeşlerinizle kurduğunuz birlik ve dayanışma övgüye ve saygıya değer doğrusu. Mücadeleniz, birliğiniz ve dayanışmanız karşısında, saygımızı, sevgimizi sunuyoruz. Bu mücadeleyi başarıyla sürdüreceğinizden ve sonuca ulaşacağınızdan ise eminiz. Sizleri mücadelenizden koparmak, vazgeçirmek, birlik ve dayanışmanızı bozmak için patronların ve onların valilerinin, polislerinin hangi oyunlarla ve dalaverelerle çabaladıklarını nefretle izliyoruz. Bu yetmediğinde hangi tehdit, baskı ve gözdağı ile hatta işkence tehditleri ile geldiklerini de izliyoruz.</p>

  <p class="normal1">Burada Hollanda’da sizlerden binlerce kilometre uzaktayız ama emeğin, emekçilerin soluğu olan Evrensel aracılığıyla sizleri her gün takip ediyoruz. Patronların ve medyalarının çamur atmaları ve tehdit etmeleri bizleri de öfkelendiriyor. Yüreğimiz sizinle. Bugüne kadar başarı ile getirdiğiniz haklı mücadelenize yönelik her türlü saldırı karşısında, biz de maddi ve manevi bütün gücümüzle sizlerin yanında olacağız. Baskılardan kararmış Türkiye’mizde, emekçi halkımızın, işçilerin yüz akısınız. Mücadelenizin boğulması ve ezilmesi çabaları karşısında sessiz kalmayacağımızı bilmenizi isteriz. Sizlerin ve derneğinizin mücadelesini, kendi mücadelemiz olarak görerek, sizlerle dayanışma ve destekleme mücadelesinde biz de varız.</p>

  <p class="normal1">26 gününü başarı ile tamamlayan haklı mücadelenizi bir kez daha kutluyor derneğinizi ve bütün mücadeleci işçileri selamlıyoruz.</p>

  <p class="sagnormal"><span class="ideitalik">Hollanda / DİDF Yönetim Kurulu<br class="chapter" />
  26 Temmuz 1996 Amsterdam</span></p>

  <div class="clrb"></div>

  <p class="ortaitalik"><span class="idebold">Sevgili İşçi Arkadaşlarımız (Meslektaşlarımız)</span></p>

  <p class="normal1">Alman Sendikalar Birliği (DGB) adına sizlerle dayanışma içinde olduğumuzu temin ediyorum. Başlattığınız grev ile ülkenizde ILO anlaşmasının 87. 98. ve 138. maddelerinde belirtilen, çalışan çocuklardaki ve gençlerdeki yaş sınırlamasının uygulanması ve sendikalaşma gibi doğal insan haklarının gerçekleşmesini talep ediyorsunuz.</p>

  <p class="normal1">Alman Sendikalar Birliği de dünya genelinde ILO anlaşmasının uygulanması için mücadele ediyor. Bu yüzden sizlerin bu mücadelenizin başarı ile bitmesini arzu ediyoruz. Türk hükümetine bütün tutuklananların derhal serbest bırakılması için bir çağrı yapacağız.</p>

  <p class="normal1">Dayanışma selamları ile...</p>

  <p class="sagnormal"><span class="ideitalik">Alman Sendikalar Birliği (DGB)<br class="chapter" />
  27.07.1996</span></p>

  <div class="clrb"></div>

  <p class="ortaitalik"><span class="idebold">Emek Partisi Genel Merkezi<br class="chapter" />
  Mücadeleci Ünaldı İşçileri;</span></p>

  <p class="normal1">Bir ay boyunca her tür baskıya, provokasyona karşı kararlı direnişiniz işçi sınıfı mücadelesine taze bir güç kattı.</p>

  <p class="normal1">Direnişiniz boyunca yüreği sizinle birlikte çarpan İstanbul’da, Bursa’da, İzmir’de, Ankara’da, Adana’da sendikasız, sigortasız, kölece çalışma koşullarına boyun eğdirilmeye çalışılan yüz binlerce işçi sizin başarınızı da kendi başarıları olarak gördüler.</p>

  <p class="normal1">Onlar artık patronların dayattığı kölelik koşullarına karşı kendilerini çaresiz hissetmiyorlar. Ne yapacaklarını biliyorlar.</p>

  <p class="normal1">Dokuma işlerinin bu direnişi yalnızca ülkenin çeşitli atölyelerinde çalışan işçilere değil, özelleştirmeye, sendikasızlaştırmaya, işten atmalara karşı mücadele eden yüz binlerce işçiye, emekçiye izlemeleri gereken yolu gösterdi.</p>

  <p class="normal1">Sermayenin hemen her alanda işçi ve emekçilerin kazanımlarına saldırdığı bir ortamda, Ünaldı dokuma işçileri işçi ve emekçilere, sermayenin emekçi sınıflara saldırısına karşı ne yapmaları gerektiğini öğretti.</p>

  <p class="normal1">Bilmelisiniz ki Emek Partisi gücünü, işçilerin-emekçilerin, tüm ezilenlerin sermayeye karşı mücadele azminden alıyor.</p>

  <p class="normal1">Son on yılın mücadele deneyimi içinde yoğrulan işçi ve emekçilerin bir araya gelerek örgütlemeye çalıştıkları direnişiniz sürecinde olduğu gibi, Emek Partisi bundan sonraki süreçte de yanınızda olacaktır.</p>

  <p class="normal1"><span class="ideitalik">Yaşasın işçilerin Birliği!</span></p>

  <p class="normal1"><span class="ideitalik">Yaşasın Ünaldı Direnişi!</span></p>

  <p class="sagnormal"><span class="ideitalik">Emek Partisi Genel Başkanı<br class="chapter" />
  Levent TÜZEL</span><br class="chapter" />
  <span class="ideitalik">31/Temmuz/1996</span></p>

  <div class="clrb"></div>

  <div class="calibre1" id="calibre_pb_50"></div>
</body>
</html>
