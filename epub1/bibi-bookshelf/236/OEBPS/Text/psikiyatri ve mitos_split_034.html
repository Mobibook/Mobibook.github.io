<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>psikiyatri ve mitos</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_31"><span class="idebold1">MORPHEUS</span></h2>

  <p class="normal">Esas amacı insanları ızdıraptan kurtarmak olan Tıp’ın, <span class="ideitalik">afyon</span> olmadan varolamayacağı söylenir. Izdırap, kendisini ya fiziki sahada <span class="ideitalik">ağrı</span> olarak veya ruhsal sahada <span class="ideitalik">sıkıntı</span> olarak gösterir. Afyon hem ağrının, hem de sıkıntının en etkin ilacıdır. Böyle hallerde, hekimin, sonunda başvurmak zorunda kaldığı en güvenilir ilacı da morfinden başka bir şey değildir.</p>

  <p class="normal">Uyku tanrısı <span class="idebold1">Hypnos</span>’un üç bin çocuğundan biri olan <span class="idebold1">Morpheus</span> çeşitli morphe (şekil ve biçim) ile insanların rüyalarına girer. Bütün uyku ve rüya tanrıları gibi, <span class="idebold1">Morpheus</span> da kanatlı olup anında dünyanın bir ucundan diğerine uçar. Biçimleri, morphe’leri insanlara ta uzaklardan getirerek, onları rüya biçiminde gördürür, yaşatır.</p>

  <p class="normal">Argos kentinin kralı <span class="idebold1">Inachus</span>’un güzel kızı <span class="idebold1">Io</span>’ya <span class="idebold1">Zeus</span> aşık olur; ancak, <span class="idebold1">Zeus</span>’un kıskanç ve cadaloz karısı <span class="idebold1">Hera</span>, kocasının bu aşkını haber alır almaz öç almayı tasarlar ve <span class="idebold1">Zeus</span>’un diğer ilâhlarla Olympos dağında bir toplantıda bulunmasından yararlanarak, <span class="idebold1">Io</span>’yu <span class="idebold1">Argos</span>’taki <span class="idebold1">Yüzgözlü Canavar</span>’a teslim eder. Bu canavar öylesine azgın ve kendisine verilen yemlik kurbanların kaçmalarını önlemek için öylesine dikkatliymiş ki, uykusunda hiçbir zaman gözlerinin tümünü yummaz; elli gözünü yumarsa, diğer elli gözü açık olarak etrafı ve kurbanını kollarmış.</p>

  <p class="normal"><span class="idebold1">Zeus</span> toplantıdan dönüp olup bitenleri haber aldığında, kendisine sadık <span class="idebold1">Hermes</span>’ten <span class="idebold1">Yüzgözlü Canavar</span>’ın inine gidip <span class="idebold1">Io</span>’yu geri getirmesini ister. Fakat, <span class="idebold1">Zeus’</span>un bu isteğinin kolay başarılabilinecek bir şey olmadığını bilen ilâh <span class="idebold1">Hermes</span>, canavarın yüz gözünün tümünü kapatabilmesi için ilâh <span class="idebold1">Morpheus</span>’un yardımını ister.</p>

  <p class="normal"><span class="idebold1">Morpheus</span> oralarda bulunan birkaç <span class="idebold1">gelincik-haşhaş çiçeği</span>ni kopararak Hermes’e verir ve canavara yaklaştığında bu gelincikleri gözlerine doğru fırlatmayı öğütler. Ve <span class="idebold1">Hermes</span>, <span class="idebold1">Morpheus</span>’un dediği gibi, <span class="idebold1">Yüzgözlü Canavar</span>’ın inine yaklaşır yaklaşmaz elindeki gelincikleri canavara doğru uzattığında canavar öylesine derin bir uykuya dalar ki, yüz gözünün tümü kapanır. Bu derin uykudan istifade eden <span class="idebold1">Hermes</span> de, <span class="idebold1">Io</span>’yu canavarın elinden kaçırıp <span class="idebold1">Zeus</span>’a teslim eder.</p>

  <p class="normal">Gelincik çiçeğinin pavôt-papaverum ailesinden olduğunu hatırlarsak, bu güzel mitosun oturmakta olduğu sağlam bilimsel temelleri, burada söz konusu olan <span class="idebold1">papaverum somniferum-gelincik- morphine-afyon</span> ilişkisini kolayca anlamış oluruz. Hastalarımızın rahatlamaları için reçetelerimize yazdığımız afyonun içindeki morphine’nin mitoslardaki gizemli güzelliğini bilmek, bilmem hekim olarak bizlere bir şeyler vermiyor mu?...</p>

  <p class="normal">Yukarıdaki mitosun devamı da çok güzeldir: Bu suretle, yeniden güzel <span class="idebold1">Io</span>’ya sahip olan <span class="idebold1">Zeus</span> eski çapkınlığına başlayınca, <span class="idebold1">Hera</span> kıskançlığından büsbütün çılgın bir hale gelir ve gene <span class="idebold1">Zeus</span>’un oralarda bulunmadığı bir anda, öç alma hisleri ile dolu olarak, zavallı <span class="idebold1">Io</span>’yu bir ineğe dönüştürür. Bununla da yetinmeyip onu devamlı rahatsız etmesi için de, kıçına bir at sineği musallat eder. At sineğinin sebep olduğu bu devamlı huzursuzluk ile Io çılgın bir halde etraflarda koşuşmaya başlar. Avrupa’nın bir kısmını, oradan tekrar gerisin geriye dönerek Trakya’yı dolaşır... Bir türlü rahatlayamadan da bu çılgın koşuşu ile Boğaziçi’nin kıyılarına kadar gelir ve oradan denize atlayarak, karşı sahile yüzer. Bu delicesine koşusu sonunda Mısır’a kadar gider ve orada <span class="idebold1">Iris</span> adını alarak Mısırlılara tanrıça olur.</p>

  <p class="normal">Boğaziçi’nin diğer adı olan Bosphore kelimesinin etimolojisi, bu mitosa bağlı: <span class="idebold1">Boos poros</span>-öküz kanalı.</p>
</body>
</html>
