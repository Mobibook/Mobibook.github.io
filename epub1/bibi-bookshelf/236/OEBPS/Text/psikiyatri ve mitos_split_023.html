<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>psikiyatri ve mitos</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_20"><span class="idebold1">HERMAPHRODITOS</span></h2>

  <p class="normal">Pskiyatride ve genellikle Tıpta erkeklik ve dişilik seks organlarının beraberce taşınması haline <span class="ideitalik">hermaphroditismus</span> ismi verilmektedir. Çok nadir olan bu malformasyonda kişi aynı zamanda hem erkek ve hem de kadındır. Genelde, hünsalık yani hermaphroditismus dış genital organları ilgilendiren bir anomali ise de, bazı nadir hallerde iç genital organlarda da kendisini gösterir.</p>

  <p class="normal">Hermaphroditismus tabirinin ismini aldığı mitosa baktığımızda, esasında <span class="idebold1">Hermaphroditos</span>’un hiç de hünsa olmadığını görürüz. Kendisi genç, yakışıklı, Aydınlı bir delikanlı imiş. Bodrum’un yakınlarındaki Bardacık’taki bir gölü çevreleyen karşılıklı iki tepenin birinde haberleşme tanrısı bilge <span class="idebold1">Hermes</span>’in, diğerinde ise, güzellik ve aşk tanrıçası <span class="idebold1">Aphrodite</span>’nin tapınakları varmış. Her iki tanrı da kendi tapınağında otururmuş ve çok doğaldır ki, bu iki ilâhtan çok güzel bir çocuk doğmuş. Adını annesinin ve babasının isimlerinden alan bu erkek çocuk, yorulmadan koşma yeteneği ile bilgeliğini babası <span class="idebold1">Hermes</span>’ten, yakışıklığını da annesi <span class="idebold1">Aphrodite</span>’den almış.</p>

  <p class="normal">Her gün etraftaki dağ-tepelerde dolaşıp duran <span class="idebold1">Hermaphroditos</span>, Bardacık gölünün serin sularında çırılçıplak yüzermiş. Gölde yaşayan su perisi <span class="idebold1">Salmakis</span> de çırılçıplak yüzer, güzel saçlarını etrafa saçarak bazen bir çiçek, bazen bir rüzgar fısıltısı, bazen su, bazen de etraftaki mersin ve yabani sakız ağaçlarının kokusu olurmuş. İşte insanı baştan çıkaran gizemli aşk serüvenlerine sürükleyen bu su perisi <span class="idebold1">Salmakis</span>, yakışıklı <span class="idebold1">Hermaphroditos</span>’a aşık olmuş. Ona iltifat etmiş, davet etmiş, yalvarmış, onunla birleşmek istemiş ise de yakışıklı <span class="idebold1">Hermaphroditos</span> fettan <span class="idebold1">Salmakis</span>’e pek yüz vermemiş. Vermemiş ama, <span class="idebold1">Salmakis</span> de tanrılara ve bilhassa <span class="idebold1">Zeus</span>’a yalvarmış yakarmış: <span class="ideitalik">‘Öyle bir sevişmemiz olsun ki, ikimiz tek bir vücut olalım, tek kişi olalım ve bu birleşmemiz hiç bitmesin’</span> diye gözyaşı dökmüş.</p>

  <p class="normal"><span class="idebold1">Zeus</span>, böylesine güzel bir su perisinin yalvarmalarına dayanamamış. ‘Olsun’ demiş ve bir gün <span class="idebold1">Hermaphroditos</span> çıplak olarak gölde yüzerken, <span class="idebold1">Salmakis</span> derinliklerden çıkarak ona öyle sonsuz ve bitmeyen bir arzu ile sarılmış ki, <span class="idebold1">Hermaphroditos</span> dayanamamış, o da <span class="idebold1">Salmakis</span>’e sarılmış. Öylesine arzulu, sonsuza dek sevişmeye başlamışlar ki, ikisi bir daha ayrılmamak üzere tek vücut olmuşlar; zaten ilâhların ilâhının da buyruğu bu değil miydi? Böylece <span class="idebold1">Hermaphroditos, Salmakis</span> ile birleşmesi sonunda, hem erkek ve hem de kadın seks organlarını taşımış...</p>

  <p class="normal"><span class="idebold1">Platon</span> ve komedya yazan <span class="idebold1">Aristophanes</span> de insanların en ilkel devrede, hem erkek ve hem de dişi olduklarını; ancak, bu nedenle çok kuvvetlendikleri için, tanrıların -insanların bir gün kendilerine rakip olabilecekleri korkusu ile- onların her birini ikiye ayırarak kadın ve erkek cinslerini oluşturduklarından söz ederler.</p>
</body>
</html>
