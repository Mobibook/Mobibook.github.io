<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>psikiyatri ve mitos</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_40"><span class="idebold1">PRIAPOS</span></h2>

  <p class="normal">Ağrılı, istenmeyen, cinsel arzu ve zevk ile beraber olmayan, genellikle de geceleri ortaya çıkan ereksiyon hallerine yani ağrılı gece ereksiyonu haline <span class="ideitalik">priapismus</span> ismi verilmektedir.</p>

  <p class="normal"><span class="idebold1">Priapos</span>, Anadolu’nun Lapseki şehrinden gelen bolluk tanrısıdır. Kendisi <span class="idebold1">Dionysos</span>, yani <span class="idebold1">Bakkhos</span> ile <span class="idebold1">Aphrodite</span>’nin oğludur. <span class="idebold1">Sembolü penis olan</span> bu tanrı, balıkçılık, bahçecilik, hayvancılık ve çiftlik işlerini korur, mahsulün bol olmasını sağlardı. Çünkü yamru yumru ufak tefek bir adam olan <span class="idebold1">Priapos</span>, kendi boyu kadar büyük ve daima ereksiyon halinde olan bir <span class="idebold1">phallos</span>’a, penise sahipti.</p>

  <p class="normal">Bir <span class="idebold1">Dionysos</span> törenine katılan <span class="idebold1">Priapos</span> öylesine içmiş, hadiseleri öylesine kavrayamaz bir hale gelmişti ki, çirkinliğine ve ucubeliğine bakmadan <span class="idebold1">Lotis</span> gibi dünya güzeli bir nympha’ya âşık olmuştu. Herkes uykuya dalmışken <span class="idebold1">Priapos</span> güzel <span class="idebold1">Lotis</span>’e yaklaşmış ve tam işini yola koyacakken bir eşek anırmıştı. Eşeğin anırmasına herkes uyanmış, zavallı <span class="idebold1">Priapos</span>’un haline öylesine gülmüşler, öylesine alay etmişlerdi ki, artık <span class="idebold1">Priapos</span>’un ereksiyonu hiç ama hiç zevk vermez olmuştu; ona acı veren, tat vermeyen, işe yaramayan ve kendisinin arzulamadığı bir ereksiyon olmuş, priapismusa dönüşmüştü.</p>
</body>
</html>
