<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>psikiyatri ve mitos</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_47"><span class="idebold1">SISYPHOS</span></h2>

  <p class="normal"><span class="ideitalik">Sisyphos kavramı</span>, özellikle Varoluşçu psikiyatride, absurd-saçma kavramının bir simgesi olarak kullanılmaktadır. Genel günlük Psikiyatri uygulamasında pek kullanılmayan <span class="ideitalik">Sisyphos kavramı</span> terimindeki mitoloji kahramanı Sisyphos, hiç de absurd-saçma bir iş yapmış değildir; tam tersine, belki de, insanın varoluşundan beri insan varoluşuna yakışan en anlamlı, en insanca işi yapmıştır.</p>

  <p class="normal"><span class="idebold1">Sisyphos</span>, zekâsı ile tanrılarla boy ölçüşmeye kalkışmıştır. <span class="idebold1">Prometheus</span> tanrılara özgü olarak kabul edilmiş <span class="idebold1">ateş</span>-bilgiyi insanlara vermiş ve sonunda tanrılar tarafından Kafkas dağlarında prangaya vurulup sonsuza dek vahşi kuşlara yem olmaya mahkûm edilmiş ise; <span class="idebold1">Zeus</span>’u kandırmaya, ondan zekâsı ve akıllılığı sayesinde ödünler koparmaya kalkışmasından dolayı <span class="idebold1">Sisyphos</span> da, çok anlamlı bir iş yapmaya girişen bu kişi de, <span class="idebold1">en anlamsız bir işi yapmaya</span>, koca bir kayayı, bir dağın eteğinden tepesine kadar iteleyerek götürmeye <span class="idebold1">mahkûm edilmiştir</span>. Ne var ki kaya, tam tepeye varacağı sırada <span class="idebold1">Sisyphos</span>’un elinden kayarak tekrar dağın eteğine kadar yuvarlanıp düşecek ve bu iş sonsuza dek sürüp gidecektir.</p>

  <p class="normal"><span class="idebold1">Zeus</span>’un <span class="idebold1">Sisyphos</span>’a vermiş olduğu ceza bu... Fakat <span class="idebold1">Sisyphos</span>, bu mutsuz kahraman, bilinci sayesinde, taşıdığı <span class="idebold1">insan olmanın gururu</span> ile, dış etkenlerin anlamsızlığına ve koşulların kaçınılmaz baskısına rağmen, gerçekleştirmeye mahkûm olduğu <span class="idebold1">bu anlamsız işi, tanrılara kafa tutmanın bir simgesi şeklinde anlamlılaştırmayı</span> <span class="idebold1">ve bunu tüm insanlığa sonsuza dek öğretmeyi başarmıştır</span>. İşte bunun içindir ki, <span class="idebold1">Sisyphos mutludur</span>.</p>
</body>
</html>
