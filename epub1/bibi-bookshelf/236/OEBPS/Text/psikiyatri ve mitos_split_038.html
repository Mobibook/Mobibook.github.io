<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>psikiyatri ve mitos</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_35"><span class="idebold1">OEDIPUS</span></h2>

  <p class="normal">Günlük akliye tatbikatında kullanılan terimler arasında, herhalde, Oedipus kelimesi kadar sıkça kullanılan ya hiç yoktur veyahut onun gibi her an karşımıza çıkanı pek azdır.</p>

  <p class="normal"><span>İnsan hayatında,</span> <span class="idebold1">kişilik temeli</span><span>nin atıldığı ve kişinin tüm hayatı süresince mutlu veya mutsuz, atılgan veya pısırık, kavgacı veya anlayışlı, ilkel veya olgun, başarılı veya zavallı olacağını belirleyen 3-7 yaş arasındaki</span> <span class="idebold1">ilk heteroseksual, ilkel genital-phallik devre</span><span>yi bir mitos simgelemektedir.</span></p>

  <p class="normal">Sözünü ettiğimiz yaş diliminde erkek çocuğun annesine karşı duymakta olduğu bu aşk nedeniyle babasının kendisini cezalandırıp kısırlaştıracağı korkusu içinde bulunduğu Oedipal devreyi simgeleyen trajik bir mitos vardır.</p>

  <p class="normal">İki bin sene evvelinin deterministik-fatalistik hayat görüşü, tanrıların lanetlemiş oldukları kişi veya soyun nasıl bir suç işleme girdabı içine girip bir türlü kurtulamadığını <span class="idebold1">Oedipus</span>’un öyküsüyle dile getirir. <span class="idebold1">Oedipus</span>, <span class="idebold1">Thebai</span>’nin lanetlenmiş kral soyundan gelir. Anası <span class="idebold1">Iokaste</span>’nin ona gebe iken gördüğü bir rüyanın tefsirine göre, doğacak çocuğunun kendi babasını öldüreceği ve annesi ile evleneceği anlaşılır. Bu korkunç kehanet karşısında <span class="idebold1">lokaste</span> ile kocası <span class="idebold1">Laios</span>’a, doğan çocuğu doğar doğmaz ortadan kaldırmaktan başka bir çare kalmaz. Çocuk kimsenin haberi olmadan emin bir kişiye teslim edilerek saraydan kaçırılır, ormanda ayağından iple bağlanarak bir dala asılır ve ölüme bırakılır...</p>

  <p class="normal">Ne var ki, bir müddet sonra oralardan geçen bir çoban, ayağından asılmış olduğu için ayağı şişmiş olan bu çocuğu bulur ve onu <span class="idebold1">Korinthos</span> kralı <span class="idebold1">Polybos</span>’a teslim eder. Korinthos kralı da, ismini bilmediği bu çocuğa <span class="idebold1">Oedipus</span>-şiş ayaklı, (oedima-şişlik, pus-ayak) adını vererek, onu kendi oğlu gibi yetiştirir.</p>

  <p class="normal">Ancak, soy bir defa tanrılarca lanetlenmiştir ve bu lanet sonuna kadar gidecektir. <span class="idebold1">Oedipus</span> büyüyünce, etraftaki dedikodulardan, kendisinin bulunmuş bir çocuk olup <span class="idebold1">Polybos</span> ailesinin esas çocuğu olmadığını öğrenir. Hakikati öğrenebilmek için kâhinlerin memleketi <span class="idebold1">Delphoi</span>’ye gitmeye karar verir. <span class="idebold1">Delphoi</span>’de korkunç hakikati öğrenir: Kendisi lanetlenmiş bir kimsedir, babasını öldürüp anası ile evlenecektir.</p>

  <p class="normal">Ağır bir sıkıntı içinde <span class="idebold1">Delphoi</span>’den ayrıldığında yolda bir geçitten geçerken tanımadığı iki kişiye rastlar. Münakâşa sonunda çıkan kavgada bu iki kişiden birisini öldürür, diğeri ise kaçar. Sonunda, <span class="idebold1">Oedipus</span> tanımadığı bir şehre girer. ﬁehir matemdedir, şehrin kralı ölmüş, şehir idarecisiz, kraliçe ise kocasız kalmıştır...</p>

  <p class="normal">Etrafta bir hikâye dolaşmaktadır: <span class="idebold1">Sphinx</span> denilen canavar o şehre gelmiş ve önüne gelene iki zor bilmece sormaktadır. Kimse de bu bilmeceleri çözemediği için canavar, rastladığı kimseleri yüksek bir kayadan uçuruma yuvarlamaktadır. Bu duruma bir hal çaresi bulabilmek ümidi ile fikir almak için <span class="idebold1">Delphoi</span>’deki kâhinlere gitmekte olan kral ve nedimi dar bir geçitte genç bir adamla karşılaşmışlar ve çıkan kavgada, kral yabancı tarafından öldürülmüştür.</p>

  <p class="normal"><span class="idebold1">Oedipus</span> bunun üzerine <span class="idebold1">Sphinx</span>’e gider ve canavarın sorduğu iki güç bilmeceyi çözer. <span class="idebold1">Sphinx</span>, bilmecesinin çözüldüğünü öğrenince, şehri affeder ve kendisini uçurumdan atarak intihar eder.</p>

  <p class="normal">Başarılı bir şekilde şehre dönen <span class="idebold1">Oedipus</span> kurtarıcı olarak karşılanır, şehrin kralı ilân edilir ve eski kralın dul karısı ile evlenir. Bu evlilikten dört çocuk dünyaya gelir.</p>

  <p class="normal"><span>... Ve tanrıların lâneti, böylesine kahredici olayların sürmesine neden olur...</span></p>

  <p class="normal">Bir müddet sonra şehirde veba çıkar, felâket etrafta kol gezer. <span class="idebold1">Delphoi</span>’ye gidilerek felâketin nedeni sorulduğunda, öldürülen eski kral <span class="idebold1">Laios</span>’un katilinin cezalandırılmasının şart olduğu öğrenilir. Araştırmaları bizzat idare eden <span class="idebold1">Oedipus</span>, biraz sonra kendi araştırması sonunda korkunç gerçeği öğrenir. Anası <span class="idebold1">Iokaste</span> kendini öldürür; <span class="idebold1">Oedipus</span> da, annesinin iğnesi ile gözlerini kör eder.</p>

  <p class="normal"><span class="idebold1">Oedipus</span>’un kendisinin gözlerini kör etmiş olması nedeni ile, psikiyatride <span class="idebold1">kişinin kendi gözlerini kendisinin tahrip etmesi hali</span> için de Oedipism tabiri kullanılmaktadır.</p>
</body>
</html>
