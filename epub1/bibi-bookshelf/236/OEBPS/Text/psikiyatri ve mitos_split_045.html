<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>psikiyatri ve mitos</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_42"><span class="idebold1">PSYKHE</span></h2>

  <p class="normal">Tıp’ın en gizemli şubesi Psikiyatriye ismini veren Psykhe, Miletos kralının üç kızının en güzelidir. Bu güzelliği ile de Aphrodite’nin kıskançlığını ve hışmını çeker. Aphrodite, oğlu Eros’tan, güzel Psykhe’yi alıp dağa götürmesini ve orada onu bir canavar ile zorla evlendirmesini ister.</p>

  <p class="normal">Ne var ki, <span class="idebold1">Eros</span> güzel <span class="idebold1">Psykhe</span>’yi gördüğünde, onu bir canavar ile evlendirmek bir yana, bir daha hiç ayrılmamacasına onunla birleşmek ister. <span class="idebold1">Zaten sevgi ve aşk, ruhtan ayrılamaz ki</span>... Fakat, ne yazık ki, Eros bir tanrı, <span class="idebold1">Psykhe</span> ise bir ölümlüdür. Böylesine bir birleşmeye tanrılar izin vermez. Onun için <span class="idebold1">Eros</span>, <span class="idebold1">Psykhe</span>’yi alıp bir mağaraya götürür ve ona kendisini göstermez; yalnız karanlık gecelerde gelir ve sevgilisi ile buluşur. <span class="idebold1">Psykhe</span>’den de kendisini görmeye çalışmamasını ister. Fakat <span class="idebold1">Psykhe</span> sevgilisinin kim olduğunu hiç olmazsa bir kerecik olsun görmek ister... İşte böyle bir istek ile, bir gece <span class="idebold1">Eros</span> yanında uyurken, yağ kandilini yakıp ona bakmaya kalkışır. Kandili yakıp sevgilisinin bir tanrı olduğunu görünce öylesine heyecanlanır ki, bir damla kızgın yağ <span class="idebold1">Eros</span>’un omuzuna damlar. <span class="idebold1">Eros</span> uyanır ve farkedildiğini görünce <span class="idebold1">Psykhe</span>’yi bırakıp gider...</p>

  <p class="normal">İki sevgili arasındaki ayrılık uzun sürer, ikisi de mutsuzdur. Ancak böylesine kuvvetli bir aşk karşısında <span class="idebold1">Aphrodite</span> yumuşar; bu aşka izin vermesi için <span class="idebold1">Psykhe</span>’den yerine getirilmesi çok güç olan bazı isteklerde bulunur. <span class="idebold1">Aphrodite</span>’nin bu zor isteklerini yerine getirebilmesi için bütün <span class="idebold1">nympha</span>lar ile <span class="idebold1">satyr</span>ler elbirliği ile <span class="idebold1">Psykhe</span>’ye yardım ederler; bu yardımlar sayesinde <span class="idebold1">Aphrodite</span>’nin istekleri yerine getirilir. Sonunda <span class="idebold1">Eros</span> ile <span class="idebold1">Psykhe</span> birbirine kavuşurlar.</p>
</body>
</html>
