<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>psikiyatri ve mitos</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_17"><span class="idebold1">EROS</span></h2>

  <p class="normal">Etrafımızda görmekte olduğumuz her güzel şey, insan ve hattâ hayvan tarafından yaratılmış olan her güzel, her faydalı nesne, insanı insan yapan her özellik veya eser <span class="ideitalik">eros</span>un sonucudur. Eros olamadan hiçbir yararlı, yaratıcı, sevgi dolu yapıt veya duygu olamaz, düşünülemez.</p>

  <p class="normal">İnsanın en temel ruhsal unsuru olan id’de <span class="idebold1">yaratcılık ve sevgi</span> ile <span class="idebold1">yıkıcılık ve nefret</span> nitelikleri iç içe ve karmaşık bir şekilde bulunur. Normal kişide yaratıcılık ve sevgi, yani eros ile yıkıcılık ve nefret, yani thanatos-destrudo komponentleri <span class="idebold1">kişinin mutluluğunu elde edebilmesi amacı ile tam bir uyum içinde bulunurlar.</span></p>

  <p class="normal">Freud tarafından tanımlanan eros kavramı zevk alma prensibi ile yaratma ihtiyacının esas harcını oluşturduğu gibi, aynı zamanda diğergâmlık ve vericilik hislerinin doğuş ve gelişimlerinin temelini de oluşturur.</p>

  <p class="normal">Kısaca eros ve erotik dürtülerin kişilik yapısı ve gelişmesinin başlıca unsurlarının yarısını oluşturmakta olduklarını söyleyebiliriz.</p>

  <p class="normal">Eros, <span class="idebold1">Aphrodite</span>’nin oğludur. Daima sevgiyi, aşkı, sevişmeyi, çoğalmayı, üremeyi, yaratma ve yaratılmayı simgelemiştir. O yaratmayı simgeleyen doğal bir güçtür.</p>

  <p class="normal"><span class="idebold1">Hesiodos</span>’un, Kosmogoniay<span class="idebold1">ı</span>-yaradılışı anlatışında Khaos’tan hemen sonra Eros gelir. <span class="idebold1">Haydn</span>’ın Yaratılış’ını dinlerken, o gümbürdeyen Khaos ile beraber Eros’un sihirli parmaklarının içimizde kıpırdadıklarını hissederiz.</p>

  <p class="normal">Eros’un sevgi, sevişme, güzellik, aşk tanrıçası <span class="idebold1">Aphrodite</span>’nin oğlu olduğunu herkes bilir; ancak, babası hakkında dedikodular da çok. <span class="idebold1">Aphrodite</span> gibi fettan bir tanrıçanın da aşk maceraları öylesine çok ki, ama çoğu kişi <span class="idebold1">Eros</span>’un babası için <span class="idebold1">Hermes</span>’i, o ayakları kanatlı haberci tanrıyı kabul eder.</p>

  <p class="normal"><span class="idebold1">Eros</span> için yaratmanın, yaratılmanın simgesidir, deriz. Nasıl olmasın ki? Mitosa göre, Gök tanrısı <span class="idebold1">Uranos</span>, Yer tanrıçası <span class="idebold1">Gaia</span>’dan doğan çocuklarını tekrar analarının karnına gerisin geriye sokmasından tanrıçanın karnı korkunç sancılarla şişmektedir; artık bu sancılara dayanamayan <span class="idebold1">Gaia</span>, bir gün son oğlu <span class="idebold1">Kronos</span> doğar doğmaz eline bir tırpan verir ve ondan babasının, yani <span class="idebold1">Uranos</span>’un bu sonu gelmez gaddar sevişmelerine bir çare bulmasını ister. <span class="idebold1">Kronos</span> da doğar doğmaz, babasının onu öldürüp anasının karnına tekrar geri sokmaya fırsat vermeden <span class="idebold1">Uranos</span>’un testislerini kesip denize fırlatır. İşte o fırlatılan testislerden akan kandan öç alma tanrıçaları <span class="idebold1">Erinys</span> yaratılır; ama oluşan köpüklerden (aphros-köpük-sperma) <span class="idebold1">Aphrodite</span> ortaya çıkar. Doğaldır ki, sperma köpüklerinden oluşan ananın çocuğu da <span class="idebold1">Eros</span> gibi aşk ile, yaratılma kudreti ile dolu olur.</p>

  <p class="normal">Elindeki oklarla insanlığın, hattâ <span class="idebold1">Varlık</span>ın çoğalmasını, nitelendirilmesini, yükselmesini, sevgi dolu bir yaratılışa doğru yönelmesini temin eden <span class="idebold1">Eros</span>’un <span class="idebold1">Pskyhe</span> ile olan macerasından, <span class="idebold1">Apuleius</span>’un o tatlı Eros ile Psykhe öyküsünden, Psykhe bölümünde sözedeceğiz.</p>
</body>
</html>
