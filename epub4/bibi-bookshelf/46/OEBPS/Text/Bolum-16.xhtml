<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>ON ALTINCI BÖLÜM</h2>

  <p>Ne zaman döner?”</p>

  <p>“Ben nereden bileyim? Herhalde işi uzun sürmeyecek. Beklemeni söyledi.”</p>

  <p>“Bilemiyorum. Geç oluyor. Bu çocuğu eve götürüp yatırmalıyım.”</p>

  <p>“Her neyse. Benim için farketmez Jack. Karla beklemeni söyledi, hepsi bu.”</p>

  <p>Tarık’a göz ucuyla baktım. Yorgun görünmüyordu ama uykusu gelmiş olmalıydı. Eve yürümeden önce biraz dinlenmenin iyi olacağını düşündüm. Ayakkabılarımızı çıkarıp Karla’nın evine girdik ve sokak kapısını ardımızdan kapadık. Büyük, eski moda buzdolabında soğuk su buldum. Tarık da bir bardak su içti ve minderlerin üzerine oturarak Hindistan’ın <i>Bugün</i> dergisini karıştırmaya koyuldu.</p>

  <p>Lisa, Karla’nın yatağında, dizlerini kendine çekmiş oturuyordu. Üzerinde kırmızı ipek bir pijama üstünden başka bir şey yoktu. Oturma şeklinden dolayı kasığındaki tüylerin bir kısmı gözüküyordu. Hemen arkama bakıp çocuğun yatak odasını göremediğinden emin oldum. Lisa kavuşturduğu kollarının arasında bir şişe Jack Daniels tutuyordu. Uzun kıvırcık saçlarını topuz yapmıştı. Bana değer biçiyormuş gibi bakarken bir gözünü neredeyse tamamen kapamıştı. Hedefe odaklanan nişancılara benziyordu.</p>

  <p>“Eee, çocuğu nereden buldun?”</p>

  <p>Arkası düz bir sandalyeye ters oturarak kollarımı sırt kısmına dayadım.</p>

  <p>“Bir tür miras diyelim. Birine bir iyilik yapıyorum.”</p>

  <p>“İyilik mi?” Bu kelimeyi altında kötü bir niyet ararmış gibi tekrarladı.</p>

  <p>“Evet. Bir arkadaşım çocuğa İngilizce öğretmemi rica etti.”</p>

  <p>“Peki, burada işi ne? Neden evinde değil?”</p>

  <p>“Çocuğu yanımda tutmam gerekiyor. İngilizceyi bu şekilde öğrenecek.”</p>

  <p>“Yani her zaman çocukla birlikte mi olacaksın? Nereye gidersen seninle mi gelecek?”</p>

  <p>“Anlaşmamız böyle. Yine de iki gün sonra onu geri götürmeyi düşünüyorum. Bu işe nasıl girdiğimi aklım almıyor doğrusunu istersen.”</p>

  <p>Lisa yüksek sesle güldü fakat bu hoşa giden tarzda bir gülüş değildi. İçinde bulunduğu durum kahkahasına yapay, hatta kaba bir tını katıyordu. Herhalde bir zamanlar kahkahası güzeldi. Lisa şişeden bir yudum daha almak için kolunu kaldırdığında yuvarlak göğsü açığa çıktı.</p>

  <p>Sanki önemli bir ödül kazanmış gibi gururlu bir edayla “Ben çocuklardan hoşlanmam,” dedi. İçkisinden bir yudum daha aldı. Şişe yarısına kadar doluydu. Sakarlığından, kelimeleri yuvarlayarak konuşmasından, şimdiden sarhoş olduğu anlaşılıyordu.</p>

  <p>Yatak odasında etrafa bakınarak “Ben sadece kıyafetlerimi almaya geldim,” diye ağzımda geveledim. “Kıyafetlerimi alayım, daha sonra uğrar Karla’yı görürüm.”</p>

  <p>“Seninle bir anlaşma yapalım Gilbert.”</p>

  <p>“Benim ismim Lin,” diye düzelttim. Ama ne farkederdi ki, aslında bu da gerçek ismim değildi.</p>

  <p>“Seninle bir anlaşma yapacağım Lin. Eğer onları benim gözümün önünde giymeye söz verirsen kıyafetlerinin nerede olduğunu söyleyeceğim.” Lisa ile birbirimizden hoşlanmamıştık. Birbirimizi bazı zamanlarda karşılıklı çekimden çok daha da iyi olan düşmanca tavırlarla süzdük.</p>

  <p>Gülümseyerek ağır bir şekilde konuşmaya başladım. “Kabul ettim diyelim, benim çıkarım ne olacak?”</p>

  <p>Lisa bir kez daha güldü, bu sefer gülüşü daha içten ve dürüsttü. “Fena değilsin Lin. Bana su getirir misin? Bu meretten içtikçe susuyorum.”</p>

  <p>Küçük mutfağa giderken Tarık’a baktım. Çocuk çoktan uyuyakalmıştı. Kafası yastıkların arasına gömülmüş, ağzı açılmıştı. Bir elini çenesinin altına dayamış, diğer eliyleyse hala dergiyi tutuyordu. Elinden dergiyi aldım ve Tarık’ın üzerini, oradaki askıda bulduğum yün bir şalla örttüm. Tarık derin bir uykuya dalmış gibiydi, uyanmadı. Daha sonra mutfağa gidip buzdolabından bir şişe soğuk su ile iki bardak aldım ve yatak odasına döndüm.</p>

  <p>Lisa’ya bardağı uzatarak “Çocuk uyumuş,” dedim. “Biraz kestirmesine izin vereceğim. Daha sonra, eğer kendiliğinden uyanmazsa onu uyandırırım.”</p>

  <p>Lisa yatakta yanını işaret ederek “Otur,” dedi. Oturup birinci, ardından da ikinci bardak soğuk suyunu içerken de beni inceledi.</p>

  <p>Bir süre sonra “Su güzelmiş,” dedi. “Burada suyun güzel olduğunu farkettin mi? Yani, gerçekten oldukça güzel. İnsan Hindistan’da, Bombay’da, suyun berbat olacağını düşünüyor ama öyle değil. İnsanlar buradaki suyu içmeye korkuyor fakat kendi ülkemizde musluktan akan kimyasal, sidikli suyla mukayese edildiğinde, gerçekten de ondan çok daha iyi.”</p>

  <p>“Peki, senin ülken neresi?”</p>

  <p>“Bundan sana ne?” Lisa suratımı astığımı görüp hemen ekledi. “Kızma, ukalalık etmeye çalışmıyorum. Demek istediğim, ne farkeder ki? Bir daha oraya hiç gitmeyeceğim, sen de gitmeyeceğine göre.”</p>

  <p>“Haklısın sanırım.”</p>

  <p>“Tanrım, ne sıcak ama! Senenin bu vaktinden nefret ediyorum. Bu hava beni deli ediyor. Seni de deli etmiyor mu? Bu benim dördünce musonum. Burada bir süre geçirdikten sonra musonları saymaya başlıyorsun. Mesela Didier dokuz musonluk. İnanabiliyor musun? Bombay’da dokuz muson! Ya sen?”</p>

  <p>“Bu benim ikinci musonum. İple çekiyorum. Gecekonduyu bataklığa çevirse de yağmuru seviyorum.”</p>

  <p>“Karla bana gecekonduda yaşadığını söylemişti. Nasıl katlanıyorsun, hiç anlayamıyorum. O koku, üst üste yaşayan onca insan... Beni o yerlerden birine asla sokamazlar.”</p>

  <p>“Birçok şey, birçok insan ve birçok yer için geçerli olduğu gibi, orası da dışarıdan gözüktüğü kadar kötü değil.”</p>

  <p>Lisa başını omzuna doğru eğdi ve bana baktı. Yüzündeki ifadeye bir anlam veremiyordum. Gözleri davetkar bir biçimde parlıyordu ama ağzını küçümsermiş gibi bükmüştü.</p>

  <p>“Sen gerçekten de komik birisin Lin. Nasıl oldu da o çocuk başına kaldı?”</p>

  <p>“Söyledim ya.”</p>

  <p>“Peki, nasıl bir çocuk?”</p>

  <p>“Çocukları sevmediğini sanmıştım.”</p>

  <p>“Sevmem. Onlar çok... Masum. Ama aslında öyle değiller. Ne istediklerini biliyor, alana kadar da vazgeçmiyorlar. Bu gerçekten mide bulandırıcı. Tanıdığım en korkunç insanlar, böyle çocuk gibi olan büyükler.”</p>

  <p>Çocuklar midesini bulandırıyor olabilirdi ama aynı mide viskinin iç yakan etkisine karşı bağışıklık kazanmışa benziyordu. Lisa şişenin kapağını açtı ve büyük bir yudum aldı, <i>İşte bu</i>, diye düşündüm. Eğer daha önce sarhoş değilse bile artık sarhoştu. Elinin tersiyle ağzını sildi ve gülümsedi fakat gülümsemesi oransızdı. Mavi gözleri odaklanmakta zorluk çekiyordu. Lisa kendini kaybetmeye başladığından, insanı sinirlendirmek için takındığı maske düşmeye başlamıştı. Birdenbire oldukça genç ve kırılgan bir kadına dönmüştü. Çene yapısı, kızgın, korkak ve itici ifadesi, yerini şaşırtıcı derecede narin ve şefkatli bir ifadeye bırakmıştı. Yanakları etli, pembeydi. Burnunun ucu hafifçe yukan kalkıktı ve yumuşak hatlara sahipti. Lisa, taviz vermek zorunda kalmanın bıraktığı çukurlar ya da zor kararların neden olduğu derin çizgilerden nasibini almamış bir genç kıza benzeyen, yirmi dört yaşında genç bir kadındı. Karla’nın bana anlattığı birkaç şeyden ve Madam Zhou’da gördüklerimden yola çıkarak hayatının pek çok insandan daha zor geçmiş olduğunu anlıyordum ama bunlann hiçbiri yüzünde iz bırakmamıştı.</p>

  <p>Lisa bana şişeyi uzatınca bir yudum aldım. Birkaç dakika daha şişeyi elimde tuttuktan sonra onu yatağın yanına, ulaşamayacağı bir yere koydum. Lisa bir sigara yaktı ve saçıyla oynamaya başlayıp gevşek topuzunu açarak saçlarının omzuna dökülmesine izin verdi. Eli saçındayken ipek gömleğinin geniş kolu dirseğinin üzerine kadar çıkıyor, koltukaltını gözler önüne seriyordu.</p>

  <p>Odada başka bir uyuşturucunun izi yoktu ama gözbebekleri neredeyse iğne ucu kadar küçülmüştü. Bu da eroin veya benzeri bir madde aldığına işaret ediyordu. Her ne aldıysa, o madde de Lisa’yı hızlı bir şekilde sınıra götürüyordu. Rahatsız bir şekilde kendini karyolaya attı ve ağzından sesli bir şekilde nefes alıp vermeye başladı. Alt dudağının köşesinden yavaşça tükürükle viski karışımı bir sıvı aktı.</p>

  <p>Lisa yine de güzeldi. Çirkinken bile güzel olan kadınlardandı. Suratı güzel ve boştu. Futbol maçındaki bir ponpon kızın yüzüne ya da reklamcıların gereksiz şeyleri satarken kullandığı yüzlere benziyordu.</p>

  <p>“Eee, hadi anlat. O küçük çocuk nasıl biri?”</p>

  <p>Uyumakta olan çocuğa şöyle bir bakıp gülümseyerek “Sanırım din fanatiklerinden,” diye bir itirafta bulundum. “Gün içinde ve akşam dua edebilsin diye beni durdurdu. Bunun ruhuna bir faydası var mı bilmem ama midesi gayet iyi çalışıyor gibi. Sanki bir yarışmadaymışçasına yemek yiyebiliyor. Bu akşam beni restoranda tam iki saat alıkoydu. Makarnadan ızgara balığa, jöleden dondurmaya, ne varsa sildi süpürdü. Buraya bu yüzden geç kaldık. Bana kalsa saatler önce buradaydım ama çocuğu restorandan çıkaramadım. Önümüzdeki birkaç gün ona bakmak bana pahalıya mal olacak. Çocuk benden çok yiyor.”</p>

  <p>“Hannibal nasıl öldü biliyor musun?”</p>

  <p>“Efendim?”</p>

  <p>“Hannibal, filleri olan adam. Yoksa kendi ülkenin tarihini bilmiyor musun? Romalılara saldırmak için filleriyle Alpler’i geçti.”</p>

  <p>Açılan alakasız konuya sinir olarak “Evet, kimden bahsettiğini biliyorum,” dedim.</p>

  <p>“Peki, nasıl öldü?” Lisa’nın tavırları aynı bir sarhoşunki gibi gülünç şekilde abartılıydı.</p>

  <p>“Bilmiyorum.”</p>

  <p>“Hıh!” diye dudak büktü Lisa. “Her şeyi bilmiyorsun.”</p>

  <p>“Evet, her şeyi bilmiyorum.”</p>

  <p>Uzun bir sessizlik oldu. Lisa bana boş gözlerle bakıyordu. Sanki gözlerinin mavisine bakarken oradan geçen düşünceleri görebilecekmişim gibi geldi.</p>

  <p>“Peki, anlatacak mısın?” diye sordum bir süre sonra. “Nasıl öldü?”</p>

  <p>Lisa şaşırmış bir halde “Kim öldü?” dedi.</p>

  <p>“Hannibal. Bana nasıl öldüğünü anlatacaktın.”</p>

  <p>“Ah, o. Otuz bin kişilik ordusunu Alpler’den geçirerek İtalya’ya sokup Romalılarla savaşmış. Tam tamına on altı sene boyunca! Bir kez olsun yenilmemiş. Bir sürü olaydan sonra kendi ülkesine geri dönmüş ve büyük bir kahraman olmuş. Fakat Romalılar Hannibal’ın onları utandırmasını asla unutmamışlar ve politikayı kullanarak halkı adamın aleyhine kışkırtarak icabına bakmışlar. Bunlardan bir şey anladın mı?”</p>

  <p>“Tabii.”</p>

  <p>“Yani, vaktimi bu şeyi anlatarak boşa harcamak istemem, anlatabiliyor muyum? Biliyorsun, istersem vaktimi senden çok daha iyi insanlarla geçirebilirim, sana mecbur değilim. İstediğim herkesle beraber olabilirim. İstediğimle!”</p>

  <p>İçmeyi unuttuğu sigarası neredeyse parmaklarına kadar yanmıştı. Kül tablasını elinin altına uzatarak külü oraya döktüm. Lisa farketmişe benzemiyordu.</p>

  <p>Kartacalı savaşçının akıbetini gerçekten de merak ediyordum. “Yani, Romalılar halkı ona karşı kışkırttı,” diye devam ettim.</p>

  <p>“Hannibal’ı sürgüne yolladılar,” dedi Lisa somurtarak.</p>

  <p>“Sürgüne yolladılar. Peki, sonra ne oldu? Nasıl öldü?”</p>

  <p>Lisa birdenbire başını yastıklardan kaldırdı ve bana büyük bir kinle bakmaya başladı.</p>

  <p>“Karla’da bu kadar özel olan ne var?” dedi öfkeyle. “Ben ondan daha güzelim! İyice bir bak. Benim göğüslerim, onunkilerden çok daha güzel.”</p>

  <p>Lisa ipek gömleği tamamen yukarı kaldırmış açığa çıkan göğüslerini bcceriksiz bir şekilde okşuyordu. “Evet? Daha güzel değiller mi?”</p>

  <p>“Oldukça... Hoşlar,” diye kekeledim.</p>

  <p>“Hoş mu? Sana nasıl olduklarını söyleyeyim, çok güzeller. Mükemmeller. Onlara dokunmak istiyorsun değil mi? Hadi!”</p>

  <p>Lisa şaşırtıcı bir hızla bileğime yapıştı ve elimi kalçasına götürdü. Derisi esnek, sıcak ve yumuşaktı. Dünyadaki hiçbir şey bir kadının kalçası kadar yumuşak ve hoş olamaz. Ne çiçek ne tüy ne kumaş, hiçbir şey derinin o ipeksi yumuşaklığıyla boy ölçüşemez. Başka açılardan ne kadar farklı olurlarsa olsunlar, genci yaşlısı, zayıfı şişmanı, güzeli çirkin bütün kadınlar aynı mükemmelliğe sahiptir. İşte bu erkeklerin kadınlara açlıkla sahip olmak istemelerinin ve sahip olduklarına inanmalarının nedenlerinden biridir. Kalça ve o dokunuşun yarattığı duygu.</p>

  <p>Lisa “Karla sana Saray’da neler yaptığımı anlattı mı? Orada neler yaptığımdan bahsetti mi?” derken insanın kafasını karıştıran bir düşmanlıkla elimi bacaklarının arasında, sarı tüylerle kaplı yere doğru götürüyordu. “Orada Madam Zhou bize oyunlar oynatıyordu. Saray’da oyunlara bayılırlar. Karla sana o oyunlardan bahsetti mi? Sana Kör Adamın Kıçından bahsetti mı? O oyunda müşteriler gözlerini bağlar, hangimizin içine aletlerini soktuklarını tahmin etmeye çalışırlar. Tabii elleri kullanmak yasaktır. Sana bunlardan bahsetti mi? Peki, sana Sandalye’den bahsetti mi? Bu gerçekten popüler bir numaraydı. Bir kız ellerinin ve ayaklarının üzerinde diz çökerken diğeri de onun üzerine yatar ve kızları sırt sırta birbirine bağlarlar. Müşteri birinden öbürüne istediği gibi işe koyulur. Bir nevi çoktan seçmeli. Bunlar seni tahrik ediyor mu Lin? Hoşuna gidiyor mu? Bunlar Karla’nın iş yaptığı adamları tahrik ederdi. Karla’nın kafası işe çok çalışır. Ben Saray’da çalıştım ama bu benim için sadece bir işti ve para kazanmaktan başka bir şey yapmadım. Bu işi kirli, hastalıklı hale getiren oydu. İstediğini elde etmek için her şeyi yapacak olan kişi Karla’dır. Öyle bir iş kafası ve kalbi vardır ki...”</p>

  <p>İki eliyle elimi almış kendini okşatıyordu. Dizlerini kaldırdı ve bacaklaklarını açtı. Elimi ıslak, şişmiş vajinasına götürdü ve iki parmağımı, içine soktu.</p>

  <p>Dişlerini sıkarak acı bir şekilde gülümsedi ve “Bunu hissediyor musun?” diye sordu. “Buna kas gücü derler adamım. Bu aylarca çalışmanın sonucu. Madam Zhou bizi çömeltir vajina kasımızı yumruk gibi kullanarak bir kalemi yerden almak için eğitirdi. Ben bu işte o kadar iyiyim ki oramla mektup bile yazarım. Ne kadar iyi olduğunu hissedebiliyor mu sun? Asla bunun kadar sıkı bir şey bulamazsın. Karla bu kadar iyi değil. Olmadığını biliyorum. Senin neyin var? Beni becermek istemiyor musun? Yoksa sen ibne falan mısın?”</p>

  <p>Parmaklarım hala içindeydi ve bileğimi tutuyordu ama zoraki gülümsemesi solmaya başladı ve yüzünü yavaşça çevirdi.</p>

  <p>“Ben... Sanırım kusacağım.”</p>

  <p>Parmaklarımı çektim ve banyoya doğru gittim. Bulduğum bir havluyu çabucak soğuk suyla ıslatarak banyodan geniş bir kova aldım. Tekrar yatak odasına girdiğimde Lisa ellerini göbeğine koymuş, garip bir şekilde yatıyordu. Onu daha rahat bir pozisyona getirdim ve üzerini pamuklu bir battaniyeyle örttüm. Soğuk havluyu alnına yerleştirdim. Lisa biraz hareketlendiyse de bana karşı koymadı. Asık suratı kendini iyi hissetmeyen birinin ifadesini almıştı.</p>

  <p>Gözleri kapalı, “O intihar etti,” dedi. “Hannibal. Onu Roma’ya iade edecekler, mahkemeye çıkaracaklardı. Bu yüzden intihar etti. Buna ne dersin? Onca savaştan, fillerden, mücadeleden sonra kendini öldürdü. Bu gerçek. Karla anlattı. Karla her zaman gerçekleri söyler... Yalan söylediğinde bile... Bunu bana kendisi söyledi... <i>Yalan söylediğimde bile gerçeği söylerim...</i> Kahretsin, o kızı seviyorum. Biliyorsun beni o yerden kurtardı. Sen de tabii... Ve bana temizlenmem için yardım ediyor... Temizlenmeliyim Lin... Gilbert... Bu boktan kurtulmalıyım... O kızı seviyorum.”</p>

  <p>Lisa sonunda uyudu. Uyanır ya da rahatsızlanır diye bir süre onu izledim fakat şimdi yüzünde huzurlu bir ifade vardı. Tarık’a bakmaya gittim. O da sesli bir şekilde uyumaya devam ediyordu. Onu uyandırmamaya karar verdim. Aniden sessizleşen evde yalnız olmak hoşuma gitmişti. Milyonlarca insanın yarısının evsiz olduğu bu şehirde, zenginliğiniz ve gücünüz kendinize kurduğunuz özel hayatla ve sadece iktidarın sağlayabileceği yalnız kalabilme olanağı ile değerlendirilirdi. Bombay’da fakirler neredeyse hiçbir zaman yalnız kalamazdı ve ben de fakirdim.</p>

  <p>Sadece nefes seslerinin duyulduğu odaya dışarıdan da hiç ses gelmiyordu. Özgürce dairenin içinde dolandım. Bir kadınla çocuğun uyumakta olan varlıklarıyla bana eşlik etmesi ile sessizlik daha hoş, huzur daha yoğundu. Zihnimde beliren bir görüntü beni teskin ediyordu. Ben de bir zamanlar böyle bir hayata sahiptim. Bana ait olan bir kadınla çocuk vardı ve ben de onlara aittim.</p>

  <p>Karla’nın darmadağın yazı masasının önünde durdum, masanın yaslandığı duvarda asılı geniş aynada kendimi gördüm. Kapıldığım anlık hayal alemi, ev ile aile düşleri, o anda paramparça oldu. İşin gerçeği, evliliğim yürümemişti ve kızımı kaybetmiştim. İşin gerçeği, Lisa ve Tarık benim için hiçbir şey ifade etmiyordu ve ben de onlar için bir anlam taşımıyordum. İşin gerçeği, ben kimseye, hiçbir yere ait değildim. Etrafımdaki bir dolu insan yüzünden yalnız kalma özlemiyle yanıp tutuşurken aslında her zaman, her yerde yalnızdım. Bundan da kötüsü içim bomboştu. Kaçarken elimde avcumda hiçbir şey kalmamıştı. Ailemi, çocukluk arkadaşlarımı, ülkemi, kültürümü, beni tanımlayan ve beni ben yapan her şeyi kaybetmiştim. Bütün diğer kaçaklar gibi uzağa kaçtıkça daha çok güvende oluyordum ama kendimi de bir o kadar kaybediyordum.</p>

  <p>Yine de olmaya başladığım bu yeni insana ulaşmayı başarmış birkaç kişi vardı. Prabaker vardı. Şu küçük, insanda yaşama sevinci uyandıran adam. Johnny Cigar, Kazım Ali, Jeetendra ve karısı vardı. Sonra Radha vardı. Kaosun kahramanları, bambu sopalarıyla yıkılmak üzere olan şehre destek veriyor ve ne kadar düşmüş olursa olsun, komşularına mutlaka yardım ediyorlardı. Kadirbhai, Abdullah, Didier, Karla vardı. Yeşil çerçeveli aynada kendi gözlerime bakarken hepsini düşündüm. Neden hepsi hayatımda iz bırakmıştı? Onlarda özel olan neydi? Aslında birbirlerinden çok farklıydılar. Aralarında zenginler, sefiller, eğitimliler, eğitimsizler, ahlaklılar, suçlular, gençler, yaşlılar bulunuyordu. Hepsinde bulunan ortak yön ise bana bir şeyler hissettirmeleriydi.</p>

  <p>Önümdeki masada kalın, deri kaplı bir defter vardı. Açtığımda bunun Karla’nın günlüğü olduğunu anladım. Zarif bir elyazısıyla, sayfalarca yazmıştı. Bunu yapmamam gerektiğini biliyordum ama sayfaları çevirip onun düşüncelerini okudum. Sayfalarda tarih yoktu ve yapılan şeyler, görüşülen insanlar gibi detaylara yer verilmemişti. Daha çok belirli bölümlerden oluşmuş yazılardı. Parçaların bir kısmını romanlardan, yazılardan almış, belli yazarlara atfetmiş, kendi yorumlarına da yer vermişti. Birçok şiir vardı. Bunların bir kısmı antolojilerden, hatta gazetelerden alınmış, altlarına da şairin ismi ve şiirin nereden alındığı not edilmişti. Diğer şiirler Karla’ya aitti. Kelimeler ya da cümleler üzerinde oynamış, satırları birden fazla kez yinelemişti. Bazı kelimeler ve sözlük anlamlarını günlüğe kaydetmiş ve yıldızlarla işaretlemişti ve böylelikle sık kullanılmayan değişik kelimelerden oluşan bir kelime haznesi oluşturmuştu. Yer yer de deftere yazarken aklından geçenleri kaleme aldığı notlar göze çarpıyordu. Yazılarında sık sık başka insanlara yer vermesine rağmen hiç isim kullanmamıştı.</p>

  <p>Bir sayfada Sapna’ya yönelik yazılmış, üstü kapalı bir yazı vardı.</p>

  <p><i>SORU: Sapna ne yapacak?</i></p>

  <p><i>CEVAP: Sapna hepimizi öldürecek.</i></p>

  <p>Kelimeleri tekrar tekrar okurken kalbim hızla atmaya başladı. Bu kişinin Abdül Gani ve Macit’in bahsettiği, yandaşlarının dehşet verici cinayetler işlediği, polisin ve yeraltı dünyasının aradığı aynı Sapna olduğuna şüphe yoktu. Bu ilginç mısralardan Karla’nın onun hakkında bir şeyler bildiği, belki de onu tanıdığı sonucu bile çıkabilirdi. Bunun ne anlama geldiğini, Karla’nın tehlikede olup olmadığını düşündüm.</p>

  <p>Okuduğum mısralardan önceki ve sonraki sayfaları dikkatle inceledim fakat ne Sapna’yla ne de Karla’nın onunla ilgisine dair bir şey bulabildim. Günlüğün son sayfalarına doğru benden bahsettiği su götürmez bir şekilde belli olan bir paragrafa rastladım.</p>

  <p class="gunluk">Bana aşık olduğunu söylemeye çalıştı. Neden onu durdurdum? Bunun doğru olması ihtimalinden bu kadar mı utandım? Oradaki manzara inanılmazdı, muhteşemdi. O kadar yukarıdaydık ki çocukların uçurduğu uçurtmalara tepeden bakıyorduk. Gülmediğimi söyledi. Bunu duyduğuma memnun oldum ama nedenini bilmiyorum.</p>

  <p>Yazının altına da şunları yazmıştı:</p>

  <p class="gunluk">Beni en çok korkutan hangisi bilmiyorum,<br />
  Altında ezildiğimiz güç mü,<br />
  Yoksa buna dayanabilmegücümüz mü?</p>

  <p>Okuduğum bu cümleyi gayet iyi hatırlıyordum. Gecekondudaki barakalar yıkıldığında söylemişti bu sözleri. Söylediği diğer birçok akıllıca laf gibi, bu da aklımda yer etmişti. Aslında bu kelimeleri harfi harfine hatırlamasına ve not etmesine, hatta gelişigüzel ağzından çıkan bu cümleye özlü bir sözmüş gibi bir hava katmasına çok şaşırmıştım. <i>Yoksa bu cümleyi bir başkasına daha mı söylemek istiyor</i>, diye düşündüm.</p>

  <p>Son sayfada Karla’nın yazdığı bir şiir vardı. Bitmek üzere olan günlüğündeki son şey buydu. Benden bahsettiği sayfadan sonra gelen sayfada yer aldığı için şiiri okurken bunun benim için yazılmış olduğuna kendimi inandırmaya çalıştım. En azından biraz olsun bana karşı hissettiği duyguları yansıttığı düşüncesine, bunun doğru olmadığını bile bile kapıldım. Aşk nadir olarak gerçekle ya da neyi bilip bilmediğimizle ilgilenir.</p>

  <p class="gunluk">Senin gittiğin yere kimsenin gitmediğinden emin olmak için<br />
  Saçlarımla izlerimizi örttüm<br />
  Güneş adamız, yatağımızın üzerinde battı<br />
  Gece geldi<br />
  Yankıları içine alarak<br />
  Biz birbirimize kenetlenmiş şekilde karaya çıktık<br />
  Mumlar, dalgaların sürüklediği bizi aydınlattı.<br />
  Gözlerin<br />
  Tutabileceğim sözlerden korkuyor<br />
  Söylemediğimiz yalandansa<br />
  Dile getirdiğimiz gerçeğe üzülüyor<br />
  Dibe, dibe dalıyorum<br />
  Senin için geçmişimle savaşıyorum<br />
  Artık ikimiz de aşkın tohumunun acı olduğunu biliyoruz.<br />
  Artık ikimiz de bu aşk için yaşayacağımı<br />
  Ve bu aşk için öleceğimi biliyoruz.<br /></p>

  <p>Orada masa başında durdum ve elime geçirdiğim bir kalemle şiiri bir parça kağıt üzerine geçirdim. Kağıdı kapayıp cüzdanıma koyduktan sonra günlüğü kapadım ve tıpkı bulduğum gibi bıraktım.</p>

  <p>Daha sonra kitaplığın yanına gittim. Bu kitapları okumayı seçen kadın hakkında ipuçları bulmak istiyordum. Dört raftan oluşan küçük kitaplık şaşırtıcı derecede geniş bir yelpazeye sahipti. Yunan tarihi, felsefe, kozmoloji, şiir, drama üzerine yazılar vardı. Stendhal’ın <i>Parma Manastırı</i>’nın İtalyancası, Fransızca <i>Madam Bovary</i>, Thomas Mann ve Schiller’in Almanca kitapları, Djuna Barnes ve Virgina Woolfun İngilizce kitapları gözüme çarptı. Isıdore Ducasse’nin kitabı <i>Maldoror’un Şarkıları</i>’nı elime aldım, sayfaların köşeleri kıvrılmış, birçok sayfaya Karla tarafından notlar eklenmişti. Bir başka kitaba elimi attım. Bu da Gogol’un <i>Ölü Canlar</i>’ının Almancasıydı ve bu da, tıpkı diğeri gibi notlarla doluydu. Gördüğüm kadarıyla Karla kitaplarını sadece okumuyor, yalayıp yutuyordu. Aynı zamanda onları işaretlemekten, hatta kendi yorumlarıyla değiştirmekten korkmuyordu.</p>

  <p>Masada bulduğuma benzeyen yirmi kadar günlük de, bir rafın neredeyse yarısını kaplıyordu. İçlerinden bir tanesini çıkarıp sayfalarına göz gezdirdim. Baktığım bu günlüğün de diğerleri gibi İngilizce yazılmış olması dikkatimi çekmişti. Karla İsviçre’de doğmuştu. Almanca ve Fransızca konuşuyor'du. Fakat iş en özel duygu ve düşüncelerini yazmaya gelince İngilizce kullanmıştı. Benim için iyi ve umut dolu bir işaretti bu, çünkü İngilizce anadilimdi, Karla da kendiyle konuşmak için bu lisanı seçmişti.</p>

  <p>Dairenin içinde dolandım ve Karla’nın yaşam alanı için kendine seçtiği eşyaları inceledim. Duvarda bir nehirden su taşıyan bir kadın ile onu kafalarında daha küçük testilerle takip eden çocukların yağlıboya resmi vardı. Bir rafta duran, Tanrıça Durga’nın gül ağacından elle oyulmuş figürü dikkat çekiciydi. Figürün etrafı tütsülerle çevriliydi. Kurutulmuş çiçeklerden bir aranjman yapılmıştı. Kurutulmuş çiçekleri ben de severdim ama canlı çiçeklerin çok ucuz olduğu ve kolaylıkla bulunabildiği bir şehirde onları görmek olağandışıydı. Oradan buradan toplandığı belli olan objeler de göze çarpıyordu. Bir hurma ağacından alınan çok büyük bir yaprak duvara asılmıştı. İçinde su olmayan bir akvaryum çakılla ve deniz kabuklarıyla doluydu. Kullanılmayan bir çıkrığa küçük çanlar asılmıştı.</p>

  <p>Dairedeki en renkli objeler, bir gardırabo değil de odasının bir köşesindeki geniş askıya asılmış kıyafederiydi. Giysileri, sağdakiler ve soldakiler olmak üzere iki gruba ayrılmıştı. Soldakiler şık kıyafetlerdi. Uzun, dar etekleri olan takımlardan ve sırtı açık bir elbise gibi göz kamaştırıcı gece elbiselerinden oluşuyordu. Sağdakiler ise kendine has giysilerdi. Bol, ipek pantolonlar, uzun kollu ve pamuklu gömlekler, atkılar...</p>

  <p>Giysilerinin altında da, iki düzine kadar ayakkabı yerde duruyordu. Sıranın sonunda cilalanmış botlarım vardı. Eğildim ve onları aldım. Karla’nın ayakkabıları benimkilerin yanında öyle küçük duruyordu ki içlerinden birini alıp elimde evirip çevirerek inceledim. Ayakkabı İtalya’dan, Milano’dandı. Koyu yeşildi ve üzerinde bir toka vardı. Oldukça zarif ve pahalı bir ayakkabı olduğu belliydi fakat topuk kısmı hafifçe aşınmıştı ve birkaç yerde derisi zarar görmüştü. Dikkatlice bakınca Karla’nın ya da başka birinin hemen hemen aynı renkte bir ispirto kalemle derinin üzerindeki hafif çizikleri kapatmaya çalıştığını farkettim.</p>

  <p>Giysilerimi, botlarımın arkasındaki naylon bir poşetin içinde buldum. Kuru temizlemeciye verilmiş, özenle katlanmışlardı. Banyoda üzerimi değiştirdim ve başımı bir dakika kadar musluktan akan soğuk suyun altında tuttum. Rahat botlarıma ve eski kotuma kavuşunca ve saçımı da eskiden olduğu gibi dağınık bir hale getirince, kendimi tazelenmiş hissettim ve moralim yükseldi.</p>

  <p>Lisa’yı kontrol etmek için yatak odasına geri gittim. Gayet güzel uyuyordu ve yüzüne mahcup bir gülümseme yerleşmişti. Düşmesini önlemek için yatak örtüsünü yatağın altına sıkıştırdım ve tavandaki vantilatörü en düşük seviyeye getirdim. Pencereler demirliydi. Dış kapı kapatıldığında otomatik kilitleniyordu. Eğer onu orada yalnız bırakırsam güvende olacağını biliyordum. Orada durup Lisa’nın göğüs kafesinin nefes alıp verdikçe yukarı kalkıp inmesini izlerken Karla’ya bir not yazmayı düşündüm fakat bundan hemen vazgeçtim, çünkü beni merak etmesini istiyordum. Onun evinde aklımdan neler geçtiğini, neler yaptığımı merak etmesini istiyordum. Onu görmek için bir bahane yaratarak bana verdiği ölü sevgilisinin giysilerini naylon torbaya koydum. Onları birkaç gün içinde yıkayıp Karla’ya teslim etmeyi planlıyordum.</p>

  <p>Tarık’ı eve dönüş yolculuğumuz için uyandırmaya gidiyordum ki çocuğun kapının girişinde elinde bohçasıyla durduğunu gördüm. Uykulu suratında incinmiş bir ifade vardı.</p>

  <p>“Beni burada mı bırakacaktın?” diye sordu.</p>

  <p>“Hayır,” dedim gülerek. “Ama bıraksaydım, kesinlikle daha rahat ederdin. Benim evim bunun kadar güzel değil.”</p>

  <p>Tarık tamamını anlamadığı İngilizce kelimeler yüzünden pek rahatlamışa benzemiyordu.</p>

  <p>“Hazır mısın?”</p>

  <p>“Evet, hazırım,” dedi başını sallayarak.</p>

  <p>Tuvaletleri, gecekondudaki su sıkıntısını düşünerek Tarık’a tuvaleti kullanmasını ve elini yüzünü yıkamasını söyledim. Ardından da ona Karla’nın mutfağında bulduğum kekle bir bardak süt verdim. Sonra boşalmış sokağa çıktık ve kapıyı arkamızdan kapadık. Tarık eve ve etraftaki binalara baktı. Sanki burayı hafızasına kaydediyordu. Daha sonra benden biraz uzakta yürümeye koyuldu.</p>

  <p>Kaldırımların çoğu şu anda uyumakta olan evsizler tarafından işgal edildiğinden yoldan yürüyorduk. Zaten trafik, arada bir geçen taksilerle polis araçlarından ibaretti. Bütün işyerleri ve dükkanlar kapanmıştı. Sadece birkaç evin ışığı yanıyordu. Ay neredeyse dolunaydı fakat zaman zaman yoğun bulutlar tarafından örtülüyordu. Bu bulutlar muson yağmurunun habercisiydi. Gökyüzü onlarla kaplanana dek her gece toplanır, giderek yoğunlaşır, sonunda da sanki sonsuza dek sürecekmiş gibi yağan yağmurları getirirlerdi.</p>

  <p>Hızlı yürümüştük. Karla’nın dairesinden ayrılalı henüz otuz dakika olmasına rağmen gecekondunun doğu yakasına doğru uzanan geniş yola varmıştık bile. Tarık bütün yolculuk boyunca hiç konuşmadı. Ben de onunla nasıl başa çıkacağım, ona nasıl bakacağım gibi konularla meşguldüm. O zamanlar, çocuk bana büyük bir yük gibi geliyordu, o yüzden sessizliği bozmuyordum. Solumuzda kadınların, çocukların ve yaşlıların gittiği tuvalet bölgesi olarak bırakılmış geniş ve boş bir alan vardı. Sekiz ay durmadan güneş alan bu yerde hiçbir şey yetişmemiş, toprak çıplak kalmıştı. Sağımızda inşaat alanının ucu gözüküyordu. Küçük yığınlar halinde keresteler, çelik teller ve bunun gibi materyallerle alanın sınırları belli oluyordu. Uzatma kablolarından sarkan ampuller, malzemeleri aydınlatıyordu. Yolda başka ışık yoktu. Gecekondulardaki birkaç gazyağı lambasından cılız bir ışık geliyordu sadece.</p>

  <p>Tarık’a adımlarımı takip etmesini söyledim, çünkü pek çok insan hava karardığında sıçanlardan ve yılanlardan korktuğu için birbirinin ayak izini izlerdi. Gizemli bir anlaşma yapılmışçasına her zaman temiz bir yürüme yolu olurdu, böylece geç gelenler pisliğe batmadan gecekonduya ulaşabilirdi. Ben eve her zaman geç geldiğimden, kimsenin onarmak için çaba harcamadığı çukurlara basmama konusunda da uzman olmuştum.</p>

  <p>Tarık beni dikkatlice takip ediyor, benimle aynı yere basmak için uğraşıyordu. Gecekondunun sınırında burun deliklerine dolan koku, yabancılar için oldukça zorlayıcıydı, bunu biliyordum. Zamanla buna alışmış, hatta diğer gecekondu sakinleri gibi bunu neredeyse olumlu karşılamaya başlamıştım. Neticede bu koku, evde ve güvende olduğumuzu, daha temiz olsa da şehrin sokaklarında biz fakirleri bekleyen tehlikelere karşın buradaki birliğimizin bizi koruduğunu gösteriyordu. Yine de buraya ilk geldiğim gün yaşadığım mide bulantısını ve kötü kokunun aldığım her nefesle derime işleyip beni zehirlediğini düşünerek yaşadığım korkuyu unutmamıştım.</p>

  <p>Tarık’ın da ıstırap çektiğini, midesinin bulandığını, korktuğunu biliyordum. Yine de onu rahatlatacak hiçbir şey söylemedim ve elini tutmadım. Çocuğu yanımda istemiyordum. Kadirbhai’ye karşı çıkacak kadar güçlü olmadığım için kendime kızıyordum. Çocuğun rahatsız olmasını istiyordum. Öyle korksun, öyle mutsuz olsundu ki amcasına onu yanımdan alması için yalvarsındı.</p>

  <p>Aramızdaki bu zalim sessizlik, duyduğumuz vahşi havlama sesleriyle bozuldu. Bir köpekten çıkan gürültüye, diğer köpeklerin havlamaları da eklendi. Ben birdenbire durunca Tarık bana çarptı. Köpekler açık alandaydı ve çok da uzağımızda değillerdi. Karanlığa doğru bakıyordum fakat onları göremiyordum. Köpeklerin büyük bir sürü olduğunu ve geniş bir alana yayıldığını tahmin ettim. Gecekondudaki barakalara şöyle bir göz attım ve aradaki mesafeyi hesaplamaya çalıştım. Tam o sırada havlama sesleri giderek arttı ve köpekler hızla bize yaklaşmaya başladı.</p>

  <p>Yirmi, otuz, kırk kadar azgın köpek, gecekondu yolunu keserek üzerimize geliyordu. Çok büyük bir tehlike altındaydık. Gün içinde gayet korkak ve uysal olan bu köpelder, geceleri saldırganlaşırdı. Hatta saldırganlıkları ve yabanilikleri şehirdeki her gecekonduda bilinir, halk onlardan korkardı. Köpekler sık sık insanlara saldırırdı. Küçük barakamda her gün köpek ve fare ısırıklarını tedavi ederdim. Kısa bir süre önce sarhoş bir adam köpek sürüsü tarafından saldırıya uğramıştı ve hala hastanede tedavi altındaydı. Yalnızca bir ay önce de küçük bir çocuk aynı yerde köpekler tarafından öldürülmüştü. Çocuğun vücudu öyle paramparça olmuştu ki açık arazinin her tarafına yayılan parçalarını bulup toplamak bütün bir gün sürmüştü.</p>

  <p>Şimdi biz de karanlık yolda kıstırılmıştık. Köpeklerle aramızda birkaç metre kalmıştı. Etrafımızı sarmış, çılgınca havlıyorlardı. Çıkan gürültü kulakları sağır ediyor, insanı dehşete düşürüyordu. Aralarında en cesur olanı, durmadan bize yaklaşıyordu. Saniyeler içinde ilk hamlelerini yapacaklarını biliyordum. Gecekonduya sağ salim ulaşmamız imkansızdı. Eğer tek başıma olsaydım, birkaç yerimden ısırılsam da bunu başarırdım belki ama biz daha yüz metre bile uzaklaşamadan köpeklerin Tarık’ı paramparça edeceğinin farkındaydım. Biraz daha yakınımızda, inşaat malzemeleri ve kalas yığını vardı. Oraya varabilirsek hem köpeklerle savaşacak aydınlık bir yer bulmuş olur hem de onlara karşı koyacak silahlara kavuşurduk. Tarık’a işaretimle koşmaya hazırlanmasını söyledim. Beni anladığından emin olduğumda, içinde Karla’nın bana ödünç verdiği kıyafetlerin bulunduğu torbayı sürüye doğru fırlattım. Köpekler torbanın başına üşüşüp hırlayarak, homurdanarak onu delik deşik etmeye koyuldu.</p>

  <p>Tarık’ı öne doğra iterek “Şimdi Tarık! Şimdi!” diye bağırdım. Köpekler attığım torbayla o kadar meşguldü ki bir süreliğine de olsa güvendeydik. Onlar işini bitirip tekrar bize yaklaşmaya başlamadan önce kalasların olduğu yerden sağlam bir tahta almayı başarmıştım.</p>

  <p>Elimdeki silahı tanıyan köpekler tereddüt ederek biraz geriledi. Çok fazla köpek vardı. <i>Çoklar</i>, diye düşünürken buldum kendimi. Şimdiye dek gördüğüm en büyük köpek sürüsüydü bu. Azgın havlamaları, aralarında en vahşi olanların bana doğru her yönden hücum etmeye yeltenmesine neden oluyordu. Elimdeki sopayı kaldırarak Tarık’tan sırtıma çıkmasını istedim. Çocuk hemen ona deneni yaptı ve zayıf kollarını sıkıca boynuma doladı. Sürü gitgide yaklaşıyordu. Diğerlerinden iri olan siyah bir köpek dişlerini göstererek ve bacaklarımı hedef alarak saldırıda bulundu. Bütün gücümü kullanarak sopaya asıldım ve onu hayvanın omurgasına indirdim. Köpek acı içinde ciyakladı ve öfkeden kudurarak biraz uzaklaştı. Savaş başlamıştı.</p>

  <p>Sağımızdan, solumuzdan, birbiri ardına saldırmaya başlamışlardı. Her seferinde onları uzaklaştırmak için sopayı savuruyordum. Eğer köpeklerden birini sakat bırakmayı ya da öldürmeyi başarabilirsem, diğerlerinin de korkup kaçabileceğini düşünüyordum. Ama onlara indirdiğim darbelerin hiçbiri, gözlerini korkutacak denli ciddi değildi. Aksine, sanki sopanın canlarını acıtacağını ama onları öldüremeyeceğini farketmiş, bundan daha cesaret almış gibiydiler.</p>

  <p>Bütün sürü amansız bir şekilde sürünerek yaklaşıyordu. Teker teker saldırmaya da başlamışlardı. On dakika kadar sonra, ben terlemeye ve yorulmaya başlamıştım. Reflekslerimin yavaşlamasına az kaldığını, köpeklerden birinin bacağımı ya da kolumu ısırmak için hamle yapacağını biliyordum. Yere düşen ilk kan damlasıyla birlikte de, iyice korkusuz ve kudurmuş bir hal alacaklardı. Gecekondudan birilerinin, kulakları sağır eden bu gürültüyü duyup bizi kurtarmaya geleceğini umuyordum. Fakat gecekondunun dışından gelen havlama seslerine çoğu zaman uyanmama rağmen ben hiç kalkıp sesin geldiği yere gitmemiştim.</p>

  <p>Sürünün lideri gibi gözüken büyük siyah köpek kurnazca bir hareket yaptı. Onun saldırısını püskürtmek için aceleyle döndüm ve ayağım yerdeki kalaslardan birine takılınca kendimi yerde buldum. İnsanların bir kaza ya da tehlike anında zamanın durduğunu veya çok yavaş aktığını, her şeyin ağır çekimde gerçekleştiğini söylediğini duymuştum.</p>

  <p>Yere düşerken ben de ilk kez bu deneyimi yaşadım. Ayağımın takılmasıyla düşmem arasında geçen sürede zaman bir tünel gibi uzamıştı. Siyah köpek içgüdüleriyle hareket ettiğinden bir an için bocaladı ve daha sonra bir kez daha bizimle karşılaştı. Aniden bize doğru dönerken ön ayaklarının ayrılışını, hayvanın kayışını gördüm. Zayıflığımı farketmesi ve avını öldürmeye bir adım daha yaklaşması nedeniyle canavarın gözlerinde beliren o zalimliği gördüm. Diğer köpeklerin önce durduğunu, hemen sonra küçük adımlarla sürünerek yaklaşmaya başladığım farkettim. Aciz kaldığım o anda bile, yaptıkları bu hareketin ne kadar garip olduğunu düşündüm. Yere düştüğümde taşlar, dirseğimin derisini sıyırmıştı. O anda endişelenerek yara enfeksiyon kapar mı diye saçma düşüncelere bile kapıldım. Oysa köpekler daha büyük bir tehlikeydi. Her yerdeydiler.</p>

  <p>Benim himayem altına istemeyerek giren zavallı çocuk Tarık için de endişeleniyordum. Boynuma tutunan kollarının gevşediğini, ben düşerken kedi gibi kıvrak bir şekilde ayakta kalmayı başardığını görmüştüm. Küçük çocuk daha sonra öfkeyle bağırarak yerden bir parça tahta aldı ve onu siyah köpeğin yüzüne indirdi. Canavar feci şekilde yaralanmıştı. Onun acıyla inleyerek havlaması diğer gürültüleri bastırdı.</p>

  <p>Tarık “Allahu Ekber! Allahu Ekber!” diye bağırdı. Yüzü vahşi bir hal almıştı. Bana oldukça uzun gelen bu saniyeler içinde, Tank’ın bizi korumak için savaştığını görünce gözyaşlarıma hakim olamadım. Gömleğinin içinden kemiklerini, pantolonundan gözüken kemikli zayıf dizlerini seçebiliyordum. Ufaklık öyle cesurdu ki. O an hissettiğim duygu bir babanın oğluna duyduğu gururla karışık bir sevgiydi. Tam o saniyede, Tarık’ı tüm kalbimle sevmeye başladım. Korku ve başarısızlık duygularından sıyrılarak ayağa kalkarken aklıma Karla’nın şiirinden bazı satırlar geldi. <i>Bu aşk için öleceğim.</i></p>

  <p>Tarık sürünün liderini yaralamıştı. Köpek geri çekilmiş, birkaç dakikalığına diğerlerinin de cesaretini kırmıştı. Havlamalar ve ulumalar daha da gürültülü bir hal almaya başlamıştı. Sanki artık başarısızlıklarından ve öldürme isteklerinden dolayı acı çekiyorlardı. Hakkımızdan gelememelerinin hayalkınklığının acısını, birbirlerinden çıkarmalarını umuyordum. Ama yeniden bize doğru saldırıya geçtiler.</p>

  <p>İkili ve üçlü gruplar halinde geliyor, her defasında iki yandan saldırıyorlardı. Çocukla sırt sırta vermiş umutsuzca köpeklerle mücadele ediyorduk. Köpekler kan arzusuyla deliye dönmüştü. Onlara ağır darbeler indirmemize rağmen saniyeler içinde toparlanıp yine atak yapıyorlardı. Her yanımızda hırlama, homurdanma, havlama sesleri vardı. Tarık’a yaratıklardan dört-beş tanesini uzaklaştırmada yardım ederken bir köpek arkamdan yaklaşıp beni bileğimden ısırdı. Deri botum beni korudu ve köpeği uzaklaştırmayı başardım ama savaşı kaybediyorduk. Kalas yığınına dek, gidecek başka yer kalmayıncaya kadar ilerlemiştik. Bütün sürü sadece iki metre ilerimizdeydi. Aniden arkamızdan gelen bir homurtu duyduk. Kereste yığınları, üstlerine ulayan bir şey yüzünden dağılmıştı. Bazı köpeklerin bir şekilde kereste yığınının üzerine çıkmayı başardığını düşündüm fakat döndüğümde siyahlara bürünmüş Abdullah’ı ve onun sürüye doğru atlayışını gördüm.</p>

  <p>Abdullah dönerek sağa sola vurmaya başlamıştı. Zıpladığında dizlerini yukarı çekmiş ve usta bir dövüşçü gibi yere gayet sağlam bir şekilde basmıştı. Hareketleri hızlı, esnek ve ekonomikti. Yılanla akrebin birleşimi gibiydi. Öldürücü, keskin ve mükemmeldi. Elinde bir metre uzunluğunda demir bir çubuk vardı. Bunu sanki bir kılıçmışçasına iki eliyle tutuyordu. Yinede köpekleri korkutup uzaklaştıran Abdullah’ın elindeki silahı ya da atikliği değildi. Onları arkalarında kafatasları çatlamış iki ölü bırakarak panik halinde kaçmaya yönelten şey Abdullah’ın onlarla savaşması, biz kendimizi korurken onun saldırmasıydı. O kazanacağına emindi, biz ise yaşamak için mücadele ediyorduk.</p>

  <p>Her şey çabucak bitmişti. Bunca gürültünün olduğu yerde, şimdi sessizlik hakimdi. Abdullah demir çubuğu bir samuray kılıcı gibi omzunun üzerinde tutarken dönüp bize baktı. Genç adamın yüzündeki gülümseme, Hacı Ali Camii’nin minaresine vuran ayışığı gibi parıldıyordu.</p>

  <p>Daha sonra barakamda oturmuş sıcak ve çok şekerli çayımızı içerken Abdullah beni beklerken köpeklerin sesini duyduğunu söyledi. Bir şeylerin ters gittiğinden şüphelenip seslerin geldiği yere gitmeye karar vermişti. Başımızdan geçen macerayı birkaç defa daha konuştuktan sonra, yerde üçümüz için hazırladığım yataklara uzanıp biraz dinlendik.</p>

  <p>Abdullah’la Tarık beni şaşırtacak derecede çabuk uykuya daldı. Bense sigara, tütsü ve ucuz gazyağı kokan odada sırtüstü uzanmış bir halde, şüphe ve tedirginlikle son birkaç günde olan olayları düşündüm. Geçtiğimiz aylarla kıyaslanınca bu birkaç günde çok daha fazla şey olmuştu. Madam Zhou, Karla, Kadirbhai’nin toplantısı, Sapna. Benimkinden daha güçlü ya da en azından benden daha gizemli olan kişiliklerin etkisi altına girmiş gibi hissediyordum kendimi. Beni, başkasının kaderine sürükleyen bir gelgite kapılmıştım sanki. Bir plan, bir amaç ve ipuçları vardı, bundan emindim. Ama bunları zamandan, onca yüzden ve sözden ayıklayamıyordum. Bulutla örülü gece bir sürü işaretle, belirtiyle doluydu. Sanki kader beni kaçmam için uyarıyor ve eğer kalırsam bana meydan okuyacağını haber veriyordu.</p>

  <p>Tarık birden uyandı ve doğrularak etrafına bakınmaya başladı. Gözlerim karanlığa alışmıştı. Onun yüzündeki korkuyu, daha sonra bu korkunun kedere dönüşmesini rahatlıkla görüyordum. Çocuk önce huzur içinde uyuyan Abdullah’a, sonra bana baktı. Hiç ses çıkarmadan örtüsünü sürükleyerek benimkinin yanına getirdi. İnce battaniyesinin altına kıvrılarak yanıma uzandı. Kolumu uzattım, o da başını koluma dayadı. Saçlarında, güneşin kokusu vardı.</p>

  <p>Sonunda yorgunluğa yenik düşerek kuşkularımdan ve kafamdaki meselelerden arınmaya başladığımda, ani bir kavrayışla Kadirbhai, Karla, Abdullah, Prabaker gibi bunca yeni arkadaşın ortak noktasını farkettim. Hepsi ama hepsi, tıpkı benim gibi bu şehre yabancıydı. Hiçbirimiz burada doğmamıştık. Hepimiz bu ada-şehrin kıyılarına bir şekilde vurmuş kaçaklar ve mültecilerdik. Eğer aramızda bir bağ varsa, sürgündekilerin, kaybolmuşların, yalnız kalmışların ve her şeylerini kaybetmişlerin kardeşlik bağıydı bu.</p>

  <p>Bunu anladığımda, şehrin bu izbe ve yıkık dökük mahallesinde kendini bir yabancı gibi hisseden Tarık’a davranışlarımdaki sertliğin sebebini de anladım. Bencilliğimin vicdanımı ele geçirmesinden dolayı utanarak, çocuğun cesareti ve yalnızlığından etkilenerek nefes alıp verişlerini dinledim ve kalbimde yer etmesine izin verdim. Bazen elimizde umuttan başka bir şey yokken de severiz. Bazen de gözyaşlarımız olmadan ağlarız. Sonunda sevgi ve görevinden, keder ve onun gerçeğinden başka bir şey kalmaz elimizde. Sonunda tek yapabildiğimiz, şafak sökene kadar dayanmaktan başka bir şey değildir.</p>
</body>
</html>
