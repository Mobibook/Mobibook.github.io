<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Mor Salkımlı Ev</title>
	<link href="main.css" rel="stylesheet" type="text/css"/>
</head>
<body class="chapter epub-type_chapter">
	<div class="html5_section">
		<div class="head html5_header">
			<h1>3</h1>
			<h2>Üsküdar’da oturduğumuz eve dair</h2>
		</div>
		<p>Birincisi, Selimiye’de İbrahim Paşa Konağı’nın ya selâmlık yahut da harem tarafıdır. Arkası Karacaahmet Mezarlığı ile karşı karşıya, yüzü ve yanı İstanbul’un gökte yükselen binlerce minaresine bakar. Yarısında sahipleri oturur, fakat bizim taraf da Beşiktaş’daki evimiz kadar büyük. Yanında ve arkasında, bilhassa gül ağaçları bol, bakımsız, fakat geniş bir bahçesi vardır. Mahallesi zamanla kararmış, yıkılmaya yüz tutmuş kocaman ahşap konaklar ve evlerle dolu idi. Anlaşılan sahipleri vaktiyle sadrazam, nazır her halde daha çok eski devrin ekâbiri<a class="si-noteref epub-type_noteref" href="#f249" id="backlink-249">249</a> imişler. O ev artık yanmıştır; fakat oradan geçerken eski bir ahbaba bakar gibi, gözlerim daima oraya dalar. Gül ağaçlarından başka bir hayli gölgelik büyük ağaçları da vardı. Bilhassa Mahmure ablanın ta tepesine tırmandığı, gözlerimi çevirdiğim zaman başımı döndüren, dalları göğe yapışmış gibi duran bir ceviz ağacı da vardı.</p>
		<p>Taşınır taşınmaz Selimiye Camii imamını bize hoca olarak tuttular. Babam da ailesiyle yazı bizimle beraber geçirmeye geldi. Şimdi Nilüfer’den sonra Nigâr adlı küçük bir kız kardeş daha peyda olmuştu. Havva Hanım Nilüfer’e baktığı ve onu erken yatırdığı için, artık onun odasına pek gidemiyordum, selâmlıktaki ikinci erkek, daha evvel adı geçen Süleyman Ağa idi. Fakat Büyükbaba’dan çok daha fazla bir efendi tavrı takındığı için Haminne ondan pek memnun değildi. Maamâfîh, ben onu, daha doğrusu bütün lalaları, halayık ve hizmetçilere tercih ederdim. Bilhassa Şarkî<a class="si-noteref epub-type_noteref" href="#f250" id="backlink-250">250</a> Anadolu’ya ait peri masalları veya şahsî maceralarını anlattığı zaman ağzım açık kalırdı. Mahmure abla, Süleyman Ağa’nın üç karılı olduğunu nasılsa öğrenmiş, onunla alay eder dururdu. Süleyman Ağa, karılarını, pilâv pişirmekteki maharetlerine göre tasnif ederdi. Derdi ki: “Birinci karı, pilâvı kuru ve yağı eksik pişirirdi. Pilâv pişirmesini bilir, diye medh ettikleri bir kadın daha aldım. Fakat o daha hasis olduğu için pilâvı daha kuru önüme sürüyor, yağı esirgiyordu. Kırk gün geçmeden bir üçüncüsünü aldım, bu da o kadar yağlı pişiriyordu ki yağlar, bıyıklarımdan, sakallarımdan aşağı akıyordu. Bir daha artık evlenmedim.”</p>
		<p>Süleyman Ağa’dan sonra Eğinli Ahmed Ağa Lalamız geldi. Okur yazar, kurnaz, efendilerini parmağının üstünde çevirecek bir zekâya malikti<a class="si-noteref epub-type_noteref" href="#f251" id="backlink-251">251</a>. Muhayyilemin inkişafında o başta gelen âmillerden<a class="si-noteref epub-type_noteref" href="#f252" id="backlink-252">252</a> biridir. Her halde içtimaî<a class="si-noteref epub-type_noteref" href="#f253" id="backlink-253">253</a> sanat tarafımın inkişafında o büyük bir rol oynadı. Bana Türklerin halk edebiyatını açan odur. Bundan dolayıdır ki daha fazla garb usulü talime<a class="si-noteref epub-type_noteref" href="#f254" id="backlink-254">254</a> ve yabancı lisana ehemmiyet verilen bir sınıfın muharrirlerinin herhangisinden fazla, Türk Edebiyatı’nın ruhunu kavrayabildim. Yine aynı günlerde yanlış olarak, babam musikiye istidadım olduğunu zannetmiş ve Devlet Efendi isminde bir piyano hocası tutmuştu. Bu yaşta piyanoya başlamak kolay bir iş değildi. İskemlenin üstüne benim için yüksek bir minder korlar, ellerimin cüsseme<a class="si-noteref epub-type_noteref" href="#f255" id="backlink-255">255</a> nazaran büyük olmasına rağmen, parmaklarım bir türlü oktav<a class="si-noteref epub-type_noteref" href="#f256" id="backlink-256">256</a> yapamazdı. Hem piyanoya, hem de başka derslerime beni hep Saraylı Hanım Teyze çalıştırırdı. Fakat benim en çok sevdiğim şey, Ahmed Ağa ile Karacaahmet Mezarlığı etrafında ve Haydarpaşa’ya uzanan geniş çayırlıklarda dolaşmaktı. Ahmed Ağa tam üç sene yanımızda kaldı. Daima hikâyeler okurdu. Bunlardan birincisi, beni çok cezib eden Battal Gazi<a class="si-noteref epub-type_noteref" href="#f257" id="backlink-257">257</a> hikâyesidir. Bir gün elinde kocaman siyah bir kitap gördüm, bana okumasını söyledim. O okurken ben kendimden geçiyor ve mütemadiyen sual soruyordum. Eski yeniçerilerin kahramanlık hikâyelerini anlatan bu kitap, muhayyilemi âdeta tutuşturdu. Bana eski zamanın askerî destanlarını açtı. Bu kitapta beni teshir eden<a class="si-noteref epub-type_noteref" href="#f258" id="backlink-258">258</a> taraf belki kahramanlık tarafından çok fazla olan şarkvarî<a class="si-noteref epub-type_noteref" href="#f259" id="backlink-259">259</a> hayali idi. Kitap “Afrika Seyahatnamesi” kadar uzundu. Hemen okumaya başladım ve altı ayda ancak bitirebildim. Onda sadece vak’alar değil, kudret, ses ve renkler beni gaşyediyordu<a class="si-noteref epub-type_noteref" href="#f260" id="backlink-260">260</a>. Hele Gazi’nin bir tek numarasının, bir nice küffarın<a class="si-noteref epub-type_noteref" href="#f261" id="backlink-261">261</a> kulaklarını patlatıp, canlarını cehenneme göndermesi, beni tir tir titretirdi. O kadar kuvvet ve korku timsali olan bu Gazi’nin isminin, Bizans kadınlarını korkutması kadar tabiî bir şey olamazdı. Onun yanında, bu hikâyeye göre, Peygamberimizin zamanından kalma üç yüz yaşında bir ihtiyar da vardı.</p>
		<p>Bizans imparatorları tevekkeli<a class="si-noteref epub-type_noteref" href="#f262" id="backlink-262">262</a> prensesleri Kız Kulesi’ne saklamazlarmış, fakat yine de Gazi onları bulur, alırmış. Adı Heraklius olan bir Bizans İmparatoru ile yaptığı bir savaşta, İmparator’un ordusu üç yüz bin, Gazi ile ihtiyar ordusu da birkaç bin... Fakat anlaşılan, sadece şiirleri ile öldürdüklerinin sayısı, silâh ile öldürdüklerini aşıyor. Hele harbin gümbürtüsü, toz bulutları, tehlikeler, zaferler... Her halde bu hikâye yeniçeri ecdadımızı<a class="si-noteref epub-type_noteref" href="#f263" id="backlink-263">263</a>, Ahmed Ağa ile beni teshir ettiği kadar teshir etmemiş olsa gerek.</p>
		<p>Ondan sonra okuduğum, sarı kâğıtlı Acem basması Ebû Müslim el-Horasanî’nin<a class="si-noteref epub-type_noteref" href="#f264" id="backlink-264">264</a> hikâyesidir. Manzumdu<a class="si-noteref epub-type_noteref" href="#f265" id="backlink-265">265</a>. Kitabın kahramanı, kuvvetlerini kaybetmiş olan Abbasilerin tarafını tutuyordu. Emevîlerle dövüşüyordu. İnsan aklı almayacak kadar uzun ve kanlı bir cidal<a class="si-noteref epub-type_noteref" href="#f266" id="backlink-266">266</a> Bu kitabın içinde, daha sonra okuduğum İspanya engizisyonunu<a class="si-noteref epub-type_noteref" href="#f267" id="backlink-267">267</a> hatırlatan sahneler vardı. Bunu Battal Gazi’nin açık ve mert savaşları kadar beğenmemekle beraber, okurken âdeta tüylerim ürperdi. Fakat bu eser bana, Asya’nın çok karışık ve sezilmesi müşkül olan taraflarını sezdirdi. Burada insan, birçok unutulmuş medeniyetlerin, İslâm’ın mert Arap dünyasına nasıl sızdıklarını inhitat<a class="si-noteref epub-type_noteref" href="#f268" id="backlink-268">268</a> tohumlarını nasıl ektiklerini, siyasî vahdedi<a class="si-noteref epub-type_noteref" href="#f269" id="backlink-269">269</a> nasıl bozduklarını sezebilirdi. Evet, İslâmiyet’in o harikulâde demokrasisine, halkın seçtiği idealist ve büyük liderleri yerine nasıl Asyaî ve karışık bir sürü insan girdiğini insan görüyordu. Şahsî emniyetsizliğin, mütekabil<a class="si-noteref epub-type_noteref" href="#f270" id="backlink-270">270</a> gayz<a class="si-noteref epub-type_noteref" href="#f271" id="backlink-271">271</a> ve nefretin, bir veya öbür tarafını imha<a class="si-noteref epub-type_noteref" href="#f272" id="backlink-272">272</a> için ne akla gelmez şeytanî vasıtalar kullandıklarını bu iptidaî<a class="si-noteref epub-type_noteref" href="#f273" id="backlink-273">273</a> eserlerde sezmemek mümkün değil.</p>
		<p>Ebû Müslim el-Horasanî, eser olarak anlamasam bile, yüreğimi demir bir çember sıkardı. O, meşhur kahramanların kudret gösterilerindeki çirkin ve korkunç taraflarını bana sezdirirdi. Kendi kendime derdim ki: “Bu kanlı kavga ortalıkta devam ederken, küçük çocuklar ortalıkta ne yaparlar? Acaba geceleri bu sahneler rüyalarına girer miydi?” Yıllar yılı sonra, bir gün Suriye’de Er- kânı Harbiye Reisi<a class="si-noteref epub-type_noteref" href="#f274" id="backlink-274">274</a> Fuad Bey’le gezerken Arap çocuklarının kendini selâmladıklarını gördüm. Kendisi demişti ki: “Çocukların bu selâmı idaremizin yanlış bir tarafını gösteriyor. Bizim varlığımızdan haberdar olmaları lâzımdı.” Maamâfih ben bu hikâyeleri okurken sadece çocukları değil, halk tabakasını da şuur altı düşünüyordum.</p>
		<p>Ne Battal Gazi, ne de Ebû Müslim el-Horasanî benim kahramanlarım arasında idi. Daha fazla, hayatlarının yarattığı muhteşem sahneler ve vak’alar muhayyilemi kamçılamıştı. Ruhumun kahramanı Hazret-i Ali idi. Ahmed Ağa onun harplerine ait bana birçok hikâyeler okumuştu. Gerçi Hazret-i Ali’nin hayatı da harplerle dolu idi; fakat onları okurken hiçbir defa acaba o devirde çocuklar ve halk ne hissederdi diye düşünmedim. Bilâkis bana Hazret-i Ali’nin başta olduğu savaşlarda ve yerde herkes kendini emniyette hisseder gibi gelirdi. Bilhassa Hazret-i Ali’nin insanları yiyen ejderhaları öldürmesi çok hoşuma giderdi. Hazret-i Ali sadece savaş meydanı kahramanının karşısına çıkamadığı iptidaî ve kolektif kafalardaki korku sembolünü yok eden bir manevî kudret ifade ediyordu. Milletlerin kafasındaki ve halkın ruhundaki mevkileri daimî olan kahramanların arasında garip bir benzeyiş vardır. Siegfried<a class="si-noteref epub-type_noteref" href="#f275" id="backlink-275">275</a>, St. Georg’lar gibi tarih alanında şahsî şan ve şöhretin değil, insanların manevî emniyet, huzur, sükûn ve rahatını temin için karanlık ve korkuya karşı gelmiş sîmâlardır.</p>
		<p>Bütün şecaatine<a class="si-noteref epub-type_noteref" href="#f276" id="backlink-276">276</a>, büyük harplerdeki muvaffakiyetine rağmen Hazret-i Ali siyasî bakımdan hiç de muvaffak olmuş bir sîmâ değildir. Her düşman onun kalbinin asaletinden, faziletinden<a class="si-noteref epub-type_noteref" href="#f277" id="backlink-277">277</a> istifade ederdi. Nihayet, düşmanlarına karşı mert ve insanî davranan, zayıfları himaye eden, bir sîmâ olarak tarihe geçti. Napolyonlar, İskenderler sadece yazıda, Hazret-i Ali ve Hazret-i Ömer gibiler insanların kalbinde ve kafasında ideal bir örnek olarak kaldılar.</p>
		<p>İbrahim Paşa Konağı’nda, Mahmure abla on bir yaşına bastı. Sokakta çarşafa sokmaya çalışıyorlardı. Fakat o herhangi bir çocuk gibi sokağa fırlar, oynardı. Ona, ilk görücü orada, on ikisine basmadan geldi. Gerçi Haminne’nin onu o yaşta kocaya vermesi imkânı yoktu. Fakat görücüleri de kapıdan çevirmeyi doğru bulmuyordu. Bu ilk görücüler geldiği zaman Mahmure abla ceviz ağacının en yüksek dalında idi. Onu indirmek, görücüye çıkmaya razı etmek için, başta Haminne olmak üzere, bütün ev halkı ağacın altında durdu, yalvardı.</p>
		<p>Görücüye çıkabilecek esvabı olmadığı için, pek de ufak tefek olan üvey annemizin bir entarisini giydirdiler. O devirde görücüye çıkacak yaştaki kızlara ayrıca uzun eteklik usulü entariler hazırlanırdı.</p>
		<p>Fikriyar’ın elinde kahve tepsisi, arkasında Mahmure abla görücülerin odasına girdiler. Orta yere, Saraylı Hanım Teyze’nin yaldızlı bir sandalyesi konmuştu, temenna edip<a class="si-noteref epub-type_noteref" href="#f278" id="backlink-278">278</a> oraya oturdu. Hanımlar bir taraftan kahvelerini içiyor, bir taraftan Abla’yı teftiş ediyor; aynı zamanda damadın mevkii ve fazileti hakkında malûmat veriyorlardı. Görücülerden biri kahve fincanını tepsiye kor koymaz, görücüye çıkan kız ayağa kalkar, temenna eder ve odadan çıkar giderdi. Kahve içmek müddetinin kısalığı veya uzunluğu daima kızın beğenilmediğini veya beğenildiğini işaret ederdi.</p>
		<div class="double html5_section">
			<p>Havva Hanım bir gün bizi Haydarpaşa’daki Abdürrezzak Tiyatrosu’na götürdü. Türk tulûatçılığının<a class="si-noteref epub-type_noteref" href="#f279" id="backlink-279">279</a> en büyük yıldızı olan bu sanatkârı, hatta tiyatroyu, ömrümde ilk defa gördüm. Abdürrezzak<a class="si-noteref epub-type_noteref" href="#f280" id="backlink-280">280</a>, Avrupa’nın açık hava tiyatrolarına muadil<a class="si-noteref epub-type_noteref" href="#f281" id="backlink-281">281</a> olan ortaoyunu, yani yerli sahnenin mahsulü idi. Bunlar memleketin muhtelif sınıf, millet ve fertlerine, içtimaî rezaletlere<a class="si-noteref epub-type_noteref" href="#f282" id="backlink-282">282</a>, siyasî aksaklıklara dair açık ve imalı hicviyeler<a class="si-noteref epub-type_noteref" href="#f283" id="backlink-283">283</a> ve tenkitlere dayanırdı. Ona muvazi olarak Mınakyan<a class="si-noteref epub-type_noteref" href="#f284" id="backlink-284">284</a> Tiyatrosu da daima tercüme veya adapte<a class="si-noteref epub-type_noteref" href="#f285" id="backlink-285">285</a> piyesler veren tiyatromuzdaki Garblılaşmamızın bir başlangıcı sayılabilirdi. Bu günkü Türk sahnesinin de ilk basamağı odur.</p>
			<p>Abdürrezzak gibi tulûatçılar ve az çok ortaoyunu ananesini<a class="si-noteref epub-type_noteref" href="#f286" id="backlink-286">286</a> muhafaza edenler artık açık havadan, o günün kapalı salaş tiyatrosuna geçmişlerdir. Tiyatro, hınca hınç dolu idi. Kadınlar kafesler arkasından seyrediyorlardı. Halk arasında, şerbetçiler, sucular, fındıkçı ve fıstıkçılar mütemadiyen dolaşıyor ve yerler süprüntü içinde, fakat halkın oyuna karşı alâkasını hiçbir şey eksiltmiyordu.</p>
			<p>Abdürrezzak, bir alkış tufanı ile karşılandı. Orta yaşlı, yuvarlak kumral sakallı, gözleri sonradan Avrupa’da gördüğüm bütün büyük komedyenlerin gözlerine benziyordu. Bu gözler bana konuşuyor gibi geldi. Tebessüm ediyor, alay ediyor, fakat aynı zamanda içlerinde derin bir hüzün vardı. Bir histen öteki hisse akarsu gibi geçiyorlar, huzurlarının<a class="si-noteref epub-type_noteref" href="#f287" id="backlink-287">287</a> halkta uyandırdığı neşe ve hayranlık, ancak hakikî ve sanatkârın tarif edilemeyen bir hususiyetini ifade ediyor.</p>
			<p>Halkın ona karşı beslediği muhabbet ve hayranlık, sonraları Abdülhamid’in şüphesini davet etmiş, onu halktan uzaklaştırmak için Saray’a almıştı. 1908 İhtilâli’ne kadar sahneden çekildi. Hakikî despotlar, siyasî olsun olmasın daima, her nev’î şöhretten ürkerler.</p>
			<p>Neron’un<a class="si-noteref epub-type_noteref" href="#f288" id="backlink-288">288</a> tiyatro oynamaya özenmesi, sırf bu kudret ve şöhretin her cephesini elinde tutmak hırsından ileri gelmişti. Babam bizi o günlerde bir de cambazhaneye götürdü. Bilhassa bir kızın at üstündeki marifetleri beni o kadar sardı ki uzun müddet içimde cambaz olmak hevesine galebe çalamadım<a class="si-noteref epub-type_noteref" href="#f289" id="backlink-289">289</a>.</p>
			<p>Selimiye’de o günlerde mezarlıklar arasında dolaşırken, beyaz sakallı, düşük kıyafetli bir adam gördüm. Ve daima ne zaman mezarlığın önünden geçsem onun gölgesini mezarlar arasında görüyordum. Niçin dolaştığını çok merak ediyordum. Bir gün sokakta Haminne ile yürürken onunla karşılaştık. Haminne onun yanına doğru gitti, hatırını sordu. Sonra bana onun hayatı hakkında verdiği malûmat içimde büyük bir tesir yaptı. Sakalının aklığına rağmen, meğer kırk yaşından pek fazla değilmiş. On beş yıl önce karısı ölmüş. Bütün bir yıl karısının mezarını açıp, karısını görmek için mezarlıktan ayrılmak istememiş. Nihayet mezarı açmış, sevgilisinin yarı çürümüş cesedi aklını başına getirmiş, fakat yine de mezarlıktan uzaklaşmamış. İşte yarı unutulmuş ve çökmüş bir mezarlık içinde, onun karısının mezarı başında, her gece bir fener yanar ve daima üstünde çiçekler görürdüm.</p>
		</div>
		<div class="double html5_section">
			<p>Selimiye’de karşımızda Yaver Paşa Sokağı denilen yerde eski bir ahşap konak vardı. Büyük bir bahçe içinde idi. Her katında ailenin ayrı ayrı fertleri otururdu galiba. Tabiî mahalleye yeni gelenlere bir sefa geldin ziyareti yapılırdı. Bu konakta oturanlardan bir doktorun Lütfiye Hanım adlı genç bir karısı vardı. Haminne ona ziyaretini iade ederken beni de götürdü. Büyük sofanın kalın perdesini kaldırarak büyük bir odaya girdik. Lütfiye Hanım’ı ilk defa görüyordum. Gebeliği ilerlemiş, yatakta yatıyordu. Yüzünü görür görmez birdenbire yatağına sıçradım, koynuna girdim, boynuna sarıldım. Haminne ağlamaya başladı: “Kusura bakma kızım, annesine benzetti,” dedi. Evet, aynı soluk ve çökük yanaklar, uzun kirpiklerin arasından dünyanın ötesine bakar gibi duran, rengini bile hatırlayamadığım aynı derin ve iri gözler... Lütfiye Hanım’ın karnındaki çocuk Ruşen Eşref ‘di<a class="si-noteref epub-type_noteref" href="#f290" id="backlink-290">290</a>.</p>
			<p>Üsküdar’da kısa bir müddet için birkaç ev değiştirdikten sonra, nihayet sahilde Şemsipaşa Karakolu’nun yanında, Şemsi Paşa Yalısı denilen büyük bir evin yarısına taşındık. Yanında ve arkasında yemiş ağaçları ile dolu, geniş bir bahçesi vardı. Önümüzdeki kumlara dikili sırıklara bağlı iplere binbir renkli yazmalar asılırdı. Taşları, kumları akşam güneşinde pırıl pırıl yanan bu kıyıya beyaz köpüklü dalgalar, havaya göre ağır ve hırçın bir ahenkle vururlar, hepsi birden emsalsiz bir hareket, renk ve ses ahengi yaratırlardı. Kız Kulesi yalının hemen yüz metre ötesinde idi. Ahmed Ağa’ya, uzun müddet vızıldadıktan sonra, nihayet adamcağızı, beni bir kayığa bindirerek oraya götürmeye mecbur ettim. İçini görünce alelâde bir kenar kulesi ile karşılaşmıştım. Lalama ve bekçilere Bizans prenseslerinin buranın neresinde oturduklarını sordum. Fakat hiçbiri bu içimi yakan tecessüsü gideremedi.</p>
			<p>Bu eve girdikten biraz sonra, Mahmure ablanın sürgünde olan babası Ali Şamil Bey’den bir mektup geldi. Kendisi de dahil hiçbirimiz Mahmure ablanın başka bir babadan olduğunu aklımıza getirmezdik. Fakat bu mektup, bu mevzuu açtı. Havva Hanım’ın odasında Ali Şamil ile babamın arasındaki ölünceye kadar süren dostluk ve maziye ait garip hâdiseler akşamlarımızı işgal etti. Mesele kısaca şu idi:</p>
			<p>Bedirhan Paşa, Kürdistan’dan İstanbul’a on karısı ve kırk oğlu ile idareten getirildiği zaman, oğullarının en küçüğü ve belki de en yakışıklısı olan Ali Şamil Bey, o zaman on beş yaşında olan annemle evlenmişti. Ali Şamil Bey Mor Salkımlı Ev’e iç güveysi girmişti. Daima kardeşleri eve misafir gelir, içerler, bu muhafazakâr<a class="si-noteref epub-type_noteref" href="#f291" id="backlink-291">291</a> ve dindar evin ananevi huzur ve sükûnunu bozarlarmış. Çok zamanlar içki, şarkı ve hatta oyunla iktifa etmeyip<a class="si-noteref epub-type_noteref" href="#f292" id="backlink-292">292</a>, pek azıtınca bellerinden tabancalarını çekip ateş ederlermiş. Hatta tavana sıkılan bir kurşun yatakta yatan Hayri Dayı’nın karısı Firigül Hanım’ın bacakları arasından geçmiş. Tavandaki kurşun yerini bize de göstermişlerdi. Bu şen, genç ve taşkın hayata Büyükbaba ancak üç yıl tahammül ettikten sonra annemi babama vermişler. Babam da Mahmure ablayı kendi çocuğu imiş gibi sevmiş, büyütmüş.</p>
			<p>Bu izdivaçtan biraz zaman geçtikten sonra, Türk adliyesinin en güzide ve ahlâk bakımından en yüksek sîmâlarından olan Lebib Efendi’nin riyasetinde<a class="si-noteref epub-type_noteref" href="#f293" id="backlink-293">293</a>, Mekke’de çıkan bir kargaşalık hakkında tahkikat yapmak, Şerif ’i azl edip<a class="si-noteref epub-type_noteref" href="#f294" id="backlink-294">294</a> yerine Abdullah Paşa’yı oturtmak için bir komisyon gönderilmiş. Bu tabiî benim doğmamış olduğum bir tarihte geçmişti. Bu komisyonda Ali Şamil yeni şeriflerin yaveri, babam ise komisyonun kâtibi imiş. Bu resmî seyahatin deniz kısmı tabiî Haliç’de mahpus gibi çürüyen donanmaya mensup bir gemi ile yapılmış. O kadar kötü şartlar içinde geçmiş ki içindekiler vasiyetnamelerini bile yazmışlar. Babam yıllar sonra sadece deniz kısmını değil, çölde deve üstündeki seyahati, kumların içine saklanan Arap şakilerinin<a class="si-noteref epub-type_noteref" href="#f295" id="backlink-295">295</a> nasıl pusu kurduklarını anlatırken, ağzımız açıkta dinlerdik. Her ne ise nihayet Mekke’ye varmışlar. Asfaltta toplanan hacılara ferman<a class="si-noteref epub-type_noteref" href="#f296" id="backlink-296">296</a> okunmuş. Bu aralık, Mekke’de daimî olan koleraya nasılsa Ali Şamil de tutulmuş. Tabiî herkes yerinden kaçmış, sadece yolda arkadaşlık ettikleri genç kâtip Edib Bey yanından ayrılmamış ve ona bakmış.</p>
			<p>Bu vak’a, âdeta bir dram çıkarılabilecek kadar gariptir. Bunu bana çok sonraları, Ali Şamil Paşa’nın kendisi anlattığı zaman büyük bir alâka ve heyecanla dinlemiştim. Babam onun, annemin ilk kocası olduğunu biliyor, fakat o, babamın kendisine halef<a class="si-noteref epub-type_noteref" href="#f297" id="backlink-297">297</a> olduğunu bilmiyormuş. Sadece ona karşı içinde yakın bir arkadaşlık hissetmiş, hastalığında gösterdiği fedakârlığı hiç unutmamış. Nihayet kendisinin ölmek üzere bulunduğunu hissetmiş, genç arkadaşına saatini ve eşyasını alarak İstanbul’a kendisini vaktiyle zorla ayırtmış oldukları Ali Efendi’nin kızı Bedirfen Hanım’a götürmesini vasiyet etmiş. Babam da Bedirfen Hanım’la kendisinin evlenmiş olduğunu, küçük kızı Mahmure’yi kendi kızı gibi büyüttüğünü söylemiş. Ali Şamil ölü hâline geldiği zaman, babam kendi kürkünü onun üstüne örtmüş ve başucunda oturmuş, beklemiş. Fakat Ali Şamil ölmemiş ve bu kürkü hatıra olarak yıllarca saklamış. Ali Şamil’in hayatı, bazan parlak bir ikbal<a class="si-noteref epub-type_noteref" href="#f298" id="backlink-298">298</a> içinde bazan da karanlık bir felâket içinde geçmiştir. Bütün bunları seneler sonra, Sultantepesi’nde bana kendisi anlatırken daima gözlerinden yaş akardı.</p>
			<p>Mekke’den dönüşte Ali Şamil, Abdülhamid’in gözdelerinden Ebul Hüda’ya kardeşleri ile birlikte hücum ederek bir mesele çıkartmışlar ve Şam’a sürülmüşler, fakat biraz sonra Şam’dan getirilmiş ve tekrar göze girmişti. İşte o zaman bizi sık sık ziyarete gelir ve bana karşı on, on iki yaşında bir çocuk değil de yaşlı bir kadınmışım gibi, muhebbetle karışık bir hürmet gösterirdi. Parlak siyah gözlü, kartal burunlu, enli omuzlu, yakışıklı ve sevimli bir adamdı. Annemden bir sırasını getirip mutlak bahsetmek isterdi. Annemden sonra dokuz defa evlenmiş olduğunu, fakat hiçbir kadının onun yerini tutmadığını, ömrünün son senelerini babam gibi iyi bir insanla geçirmekten memnun olduğunu söylerdi.</p>
		</div>
		<div class="double html5_section">
			<p>Şemsipaşa’daki evde Ahmed Ağa artık kahramanlık hikâyelerini tüketmiş, aşk hikâyelerine başlamıştı. Onlar da Acem basması idi. Ekseri ben sabahları deniz kenarında oturur peynir, ekmek ve kavun yerken o okur, ben dinlerdim. Bu sarı Acem basmasında bu günün sürrealistlerini<a class="si-noteref epub-type_noteref" href="#f299" id="backlink-299">299</a> hatırlatan resimler de vardır.</p>
			<p>Eğer yanımızda bir Wagner<a class="si-noteref epub-type_noteref" href="#f300" id="backlink-300">300</a> veya Tennyson<a class="si-noteref epub-type_noteref" href="#f301" id="backlink-301">301</a> olsaydı, bunları Şark edebiyatının Ortaçağ devirlerinden alır, musiki ve şiirde yarattığı şaheserler derecesinde bütün zaman için dünyada ön sırada yer tutan dram, facia<a class="si-noteref epub-type_noteref" href="#f302" id="backlink-302">302</a> ve operalar yaratabilirlerdi. Bunların arasında sadece <em>Leylâ vü Mecnûn, </em>Fuzûlî<a class="si-noteref epub-type_noteref" href="#f303" id="backlink-303">303</a> tarafından ebedîleştirilmiştir. Diğerleri hep sarı kâğıttaki Acem basması yerinde kaldılar. Ve bu gün çocuklarımızın hiçbiri bunları okuyamaz. Sadece <em>Kerem ile Aslı</em>’yı Azerbaycanlı bir sanatkâr<a class="si-noteref epub-type_noteref" href="#f304" id="backlink-304">304</a> yerli bir opera hâline sokmuştur. İşte bundan dolayı Adnan Saygun’un<a class="si-noteref epub-type_noteref" href="#f305" id="backlink-305">305</a> <em>Kerem ve Aslı</em>’sını iki sene evvel Ankara’da seyrettiğim zaman, gözlerimi bu dünyaya kapamadan Şark ile müşterek bir yerli destanımızın dirildiğini görmek hazzı<a class="si-noteref epub-type_noteref" href="#f306" id="backlink-306">306</a> gözlerimden yaş getirmişti. Evet, Divan Edebiyatının padişahları medih<a class="si-noteref epub-type_noteref" href="#f307" id="backlink-307">307</a> ve sena<a class="si-noteref epub-type_noteref" href="#f308" id="backlink-308">308</a>, veyahut sefa ve eğlenceye hasr edilen<a class="si-noteref epub-type_noteref" href="#f309" id="backlink-309">309</a> dehaları bunları ele almış olsalardı, Tanzimat’ın sadece siyasî mevzulara hasr edilen kalemleri bu günkü dilimizde bunlardan alınan birer dram yazmış olsalardı, sanat ve edebiyatımız daha çok zengin ve orijinal olabilecekti. Belki de son yıllarda folklorumuza karşı uyanan alâka bunun bir başlangıcıdır. Maamâfih bu hikâyeleri, çocuk neşriyatına devredebilecek bir Türk H.C. Andersen<a class="si-noteref epub-type_noteref" href="#f310" id="backlink-310">310</a> çıkarsa muhayyilerimizin inkişafında, müstakbel sanatımızın dünyada yer almasında hakikî bir başlangıç olabilecektir.</p>
			<p>O evde, Ramazan gecelerinde Ahmed Ağa beni Karagöze de götürürdü. Üsküdar çarşısında büyük bir kahvede oynarlardı. Sokakları kalabalık kız erkek alay alay çocuk, hatta büyükler kahvenin bahçesine dolarlardı. Sinekli Bakkal’daki Kız Tevfik bu akşamların bende bıraktığı intibadan<a class="si-noteref epub-type_noteref" href="#f311" id="backlink-311">311</a> bir hayli şey almıştır. Kahveye seyirciler için birer iskemle konur, orta yerde küçük beyaz bir perde, üstünde acayip bir ejderha resmi dolaşır, arkasında esrarlı bir vızıltı işitilir. Küçük seyirciler ayaklarını yere vurarak: “Başlar mısın, başlayalım mı?” diye bağırır dururlardı. Nihayet deflerin çalınması ve perde arkasından gelen bir şarkı seyirci alayını teskin eder<a class="si-noteref epub-type_noteref" href="#f312" id="backlink-312">312</a> ve sonra da oyun başlardı.</p>
			<p>Hiç şüphe yok ki, Karagöz’deki bütün karakterler cemiyetimizin karikatürize edilmiş birer sembolü idiler. Hacivat bir nev’i İstanbul’un ukalâ münevverini<a class="si-noteref epub-type_noteref" href="#f313" id="backlink-313">313</a> temsil ederdi. Karagöz ise daima itilip kakılan, zahiri<a class="si-noteref epub-type_noteref" href="#f314" id="backlink-314">314</a> aptallığından istifade edilen, fakat ne yapıp yapıp en müşkül vaziyetlerde başını kurtarabilen, halkın çok dikkate değer bir ferdi<a class="si-noteref epub-type_noteref" href="#f315" id="backlink-315">315</a> idi. Evet, dayaktan, zulümden, hatta ölümden başını sıyıran, düşmanlarını daima maskara eden bir fert. Karagöz göçtü gitti. Fakat bir karakter örneği olarak başka kıyafetler içinde hâlâ bu hayat görüşü bakidir<a class="si-noteref epub-type_noteref" href="#f316" id="backlink-316">316</a>.</p>
			<p>Bundan sonra da kukla oyunlarını gördüm, bütün bunları çocukluğumda görmüş olmam, bana cemiyetimizdeki yerli karakterleri, daha çok tabiî olarak ve realist bir şekilde sezdirebildi.</p>
			<p>Bu aralık büyükler arasında da evde, haberdar olmadığım bazı şeyler olup bitiyordu. O günlerde Saraylı Hanım Teyze ve Ahmed Ağa hayatımda yerleri doldurulmaz birer varlık olmuşlardı. İkisi de başka başka bakımdan, kafamın inkişafında –belki kendileri dahi idrak edemeyecekleri derecede– birer temel unsur olmuşlardı. Birdenbire Teyze’nin evlenmek ihtimali söylenmeye başladı. Bu, bende tarif edemeyeceğim şuur altı bir korku uyandırdı. Evlenmeyi sadece yirmi yaşına, basmamış kadınlara mahsus bir şey telâkki ettiğim<a class="si-noteref epub-type_noteref" href="#f317" id="backlink-317">317</a> için, Teyze’nin bir gün evlenip evden gitmesini havsalam<a class="si-noteref epub-type_noteref" href="#f318" id="backlink-318">318</a> bir türlü almıyordu. Maamâfih büyüklerin hayatında bir değişme alâmeti olduğu muhakkaktı. Teyze ile Haminne arasında ilk defa mahiyetini anlamadığım münakaşalar oluyordu. Bütün bunlar bende garip bir huzursuzluk yaratmıştı. Haminne, geceleri uykumdan kalkıp dolaştığımı, bir şeyler söylediğimi görünce “İyi saatte olsunlar”ın bana musallat oldukları<a class="si-noteref epub-type_noteref" href="#f319" id="backlink-319">319</a> kanaatine varmıştı. Beni Arziye Hanım’a derhal götürdü. Arziye Hanım da perilerle mutat<a class="si-noteref epub-type_noteref" href="#f320" id="backlink-320">320</a> olan konsültasyonunu yaptıktan sonra bana bir tütsü verdi. Nazar değmiş olduğunu ve fazla çalıştırmamalarını tavsiye etti.</p>
			<p>Haminne her akşam yatağa yatmadan bana “Kul’ euzü”leri okutuyordu. Esasen kendimi bildim bileli yatağa yatmadan, “yattım sağıma, döndüm soluma, sığındım Süphan’ıma, hep bu melekler şahit olsun dinime imanıma” cümlesini tekrar etmeyi öğrenmiştim.</p>
			<p>Her halde bunlar bana Arziye Hanım’ın tütsüsünden daha fazla sükûn verirdi.</p>
			<p>Bu günlerde bir gün Abla (üvey annem), Beşiktaş’da bir dosta gece yatısına misafir gitti. Ve babam nasıl oldu bilmiyorum Teyze ile evlendi. Bu Teyze’nin evden gitme ihtimalini ortadan kaldırmış olmasına rağmen, beni sevindirdi diyemem. Evdeki kolektif rahatsızlık bana da sirayet etti<a class="si-noteref epub-type_noteref" href="#f321" id="backlink-321">321</a>. O zamana kadar, her şeye rağmen, manevî havasında sükûn olan evimiz değişmişti. Herkeste Abla’ ya acımak hissiyle beraber, döndüğü zaman hoş olmayan çatışmalar olabilmesi ihtimali evde felâket beklenen bir gerginlik yaratmıştı.</p>
			<p>O zaman sezmiştim; felâket ve acı, tıpkı muvaffakiyet ve büyük şöhret kadar, belki de daha fazla, bir insana, etrafındakilerin alâkasını çekiyor. Bir kadının kocası, hariçte başka bir kadınla münasebette bulunursa tabiî ıstırap verir. Fakat evine başka bir kadının ortak olarak gelmesi, onu bir maznun<a class="si-noteref epub-type_noteref" href="#f322" id="backlink-322">322</a> vaziyetine sokuyordu. Herkesin gözünde acımak kadar bir tecessüs alâmeti<a class="si-noteref epub-type_noteref" href="#f323" id="backlink-323">323</a> beliriyor. Abla döndüğü gün, bütün ev ayakta idi. O yukarı çıktı ve Teyze’nin odasına gitti. Teyze ayakta, başı önünde ağlıyordu. Herkes kapının dışarısında ayakta duruyordu. Abla gençliğine rağmen, büyük bir metanetle<a class="si-noteref epub-type_noteref" href="#f324" id="backlink-324">324</a> yanına gitti, boynuna sarıldı: “Ne yapalım kısmet böyleymiş,” dedikten sonra, kendi odasına çekildi. Sofada buna şahit olan bütün ev halkı heyecan içinde idi. Abla’nın Anadolulu hizmetçisi bağıra bağıra ağlıyor, kendi hayatında aynı cins acıyı geçirmiş olan Havva Hanım’ın bir taraftan gözlerinden yaş akarken, öteki taraftan Cemile’nin kolunu yakalamış: “Kız sana ne oluyor, senin kocan mı evlendi?” diyerek sarsıyordu. Bu evde ortak olarak bu iki kadının yaşadığı müddetçe, iç huzursuzluğu devam etti, fakat bunu dışarıya vuran, patırtı çıkaran sadece Teyze’nin halayığı Fikriyar ile Abla’nın halayığı Cemile idi. Onlar gürültü çıkarıyorlar ve kavga ediyorlardı.</p>
			<p>Birçok yıl sonra Kenneth Brown’ın <em>Haremlik </em>hikâyesini okuduğum zaman, bu günleri hatırladım ve çok güldüm.</p>
			<p>İngiltere’de bazı münevver ve kadın haklarının şampiyonu olan birkaç kadının bana, İngiltere’de kadın nüfusunun çokluğundan doğan bir vaziyetten dolayı makul<a class="si-noteref epub-type_noteref" href="#f325" id="backlink-325">325</a> bulduklarını söylediler. O zaman İngiltere’de dokuz kadına ancak bir erkek düşüyormuş. Nikâhsız münasebetlere bu günkünden daha çok taassupla<a class="si-noteref epub-type_noteref" href="#f326" id="backlink-326">326</a> bakıldığı günlerde bu kadınlar taadüdü zevcatın<a class="si-noteref epub-type_noteref" href="#f327" id="backlink-327">327</a> elzem<a class="si-noteref epub-type_noteref" href="#f328" id="backlink-328">328</a> olduğunu ileri sürdüler.</p>
			<p>Medenî cemiyetin en küçük parçası ve âdeta temeli olan aile meselesine, başka başka zaviyelerden<a class="si-noteref epub-type_noteref" href="#f329" id="backlink-329">329</a> bakacak olanlar daima mevcuttur. Fakat bilmelidirler ki, kadın veya erkek, her ferdin kalbinde inkâr edilemeyecek ve birçok şekillere giren kıskançlık diye bir realite vardır. Hatta bu iptidaî hissi muayyen bir terbiye sisteminin bir gün tâdil edebileceğine<a class="si-noteref epub-type_noteref" href="#f330" id="backlink-330">330</a> inansak dahi, yine de iki kadınlı bir aile sistemini tabiî görmek mümkün olmayacaktır. Bir kadın, her zaman kocasının dışarıdaki münasebetlerine tahammül edebilecek bir vaziyette olsa dahi kendi evini başkası ile paylaşması mümkün değildir. Çin yazılarında bunu ifade edebilen iki sembol vardır: Açıkta iki kadın sulh sembolüdür, dam altında iki kadın harp sembolüdür. Bir evde iki kadın kavga etmeseler dahi gaflet ve sükûn kalmıyor. Bütün evin, bilhassa çocukların birbirine zıt menfaat çarpışmalarının doğurduğu gerginlik, bütün cemiyetin esasını sarsıyor. Her halde bu vaziyet, Teyze’yi, Abla’yı, babamın ve bütün ailenin iç huzurunu altüst etti. Nihayet babam, Abla’yı çocukları ile beraber Beşiktaş’daki Mor Salkımlı Ev’e götürdü. Haminne ile Teyze, Mahmure abla ve ben de İcadiye’de başka bir eve taşındık.</p>
		</div>
		<div class="double html5_section">
			<p>İcadiye’ye gidişimizin asıl sebebi babamın beni Amerikan Koleji’ne vermek istemesinden ileri geliyordu. Babam ben yedi yaşında iken Kolej’e müracaat etmiş ve benim orada kalıp büyümem için her türlü ısrarı yapmıştı. Fakat reddederek on bir yaşından evvel talebe almayacaklarını söylemişlerdi. Nihayet İcadiye’de babam bana yeni bir nüfus kâğıdı çıkartarak yaşımı büyültmüş ve Kolej’e yazdırmıştı. Fakat bu yaş büyültme hareketini bilen Kolej’in başındaki doktor Patrick, bu kadar küçük bir kız çocuğunu geceli olarak alamayacaklarında ısrar etmişti.</p>
			<p>Bu ilk Kolej’e gittiğim seneye ait intibalarım çok sarih değildi. Sınıf arkadaşlarımın en küçüğü idim. Bana yukarıdan bakıyorlardı. Ben korkunç bir yalnızlık ve çekingenlik içinde kıvranıyordum. İngilizceyi hayli çabuk öğrendim, çünkü Kolej’de o devirde başka dil konuşulmazdı. Fakat İngilizceye alâkamın, babamın yakın dostu olan ve o zaman Türk Bahriyesi’nde bulunan Woods Paşa’nın benim için seçip gönderdiği hikâyelerle başlar.</p>
			<p>Mektepte, bu devirde benimle tek alâkadar olan Gülfaris isminde harikulâde güzel ve yüksek sınıflarda bulunan bir kızdı. Ondan başka da Türkçe bilen Miss Fensham beni odasına götürür, tercüme dersine devam eder ve aynı zamanda ömrü boyunca bana yardım etmiş olan Miss Dodd da benimle meşgul olurdu.</p>
			<p>Bu devirde ancak bir sene Kolej’de kaldım. İrade<a class="si-noteref epub-type_noteref" href="#f331" id="backlink-331">331</a> ile mektepten çıkarıldım. Bu yıl içinde bir taraftan Ahmed Ağa, bir taraftan da Teyze (beni) çok müşkül bir duruma soktular. Ahmed Ağa mektep kitaplarındaki bütün resimlerin gözlerini çıkarır, yazıları bozardı. Yerli destanlardaki resimlere neden aynı şeyi yapmadığını sorduğum vakit, “Onlar insana benzemiyorlar ki, bir kere bunlara bak, Allah’ın yarattığı insanların aynı, nerede ise konuşacaklar, bu gibi olmaz,” derdi.</p>
			<p>Teyze de elimdeki İncil’i görünce fena hâlde isyan etmişti. O zaman Kolej’de, İncil kültür derslerinin arasına girer ve ayrıca bir ders teşkil ederdi. Bunda zannedildiği kadar misyonerlik yoktu, diyebilirim. Hakikatte, insan Davud’un Zebur’unu, Süleyman’ın felsefî parçalarını okuduğu zaman bunda muayyen bir dinin parçasını değil, felsefî ve edebî düşüncelerin birer ifadesini görür. Hele muharebe kısımları bana az çok Battal Gazi Hikâyeleri gibi gelirdi. Şurasını nazarı dikkate almak lâzımdır; İncil, çok seçme bir heyet tarafından en güzel İngilizce’ye tercüme edilmiştir. İngiliz Edebiyatı’nda, hatta edebî olmayan yazılarda dahi mutlak İncil’den cümlelerle karşılaşırsınız. İngilizce var oldukça, hatta Hıristiyanlık ortadan kalkmış olsa dahi siyasî ve diğer herhangi ilmî mevzularda da mutlak ve mutlak İncil’den cümlelerle karşılaşırsınız. Bundan dolayı her İngilizce bilen eğer kültür ve ilim taraflarıyla da alâkadar ise mutlak İncil’i okumak mecburiyetindedir. Her halde ben İncil’i eve getirince hemen ortadan kaldırıyorlar ve derslerimi hazırlayamıyordum. Üç defa paramla almış olduğum İncil birbiri ardına ortadan kayboldu. Bu, beni sınıfta küçük düşürüyordu, çünkü arkadaşlarımdan İncillerini isteyemiyordum. Bütün bu manasız dinî tedhiş<a class="si-noteref epub-type_noteref" href="#f332" id="backlink-332">332</a> bende fazla olarak <em>Serencam-ı Mevt</em>’i okuduğum zamanki korkuyu, rahatsızlığı tekrar içimde uyandırdı. Çok şükür Teyzemin bir kızı dünyaya geldi de benim İncil okumamı ona unutturdu.</p>
			<p>O kış geçti. İcadiye’nin Hıristiyan mahallesi çok şen bir karnaval gösterisi yaptı. Aynı zamanda Ahmed Ağa beni pazar günleri karşıdaki Kel Hasan<a class="si-noteref epub-type_noteref" href="#f333" id="backlink-333">333</a> Tiyatrosu’na götürürdü. O, Türk sahnesinin son büyük tulûatçısı idi. Bilhassa uşak rolünde sahnede görüldüğü an, seyircileri yerinden oynatırdı. Aynı zamanda o günlerde altmış beşinde olduğu söylenen Peruz Hanım<a class="si-noteref epub-type_noteref" href="#f334" id="backlink-334">334</a> da hem kantoları<a class="si-noteref epub-type_noteref" href="#f335" id="backlink-335">335</a> ile hem de sahnedeki başka rolleri ile seyircileri hâlâ hayran ediyordu.</p>
			<p>Tiyatronun önünde her vakit kupkuru, perişan kıyafetli, zavallı bir ihtiyar görürdüm. Fesinin üstünde bir mavi boncuk, buruşuk yüzünde hiç akıl emaresi<a class="si-noteref epub-type_noteref" href="#f336" id="backlink-336">336</a> yok, bunamış bir adamdı. Peruz Hanım her hafta ona biraz para ve birkaç simit verirdi. Ahmed Ağa:</p>
			<p>— Bu ihtiyarı bu hâle getiren Peruz Hanım’dır. Parasını o yemiş. O karının gözleri kaç tane yürek yakmıştır derdi. Muhayyilemde Peruz Hanım’ı zenginlerin yüreklerini kızartıp, yakıp ve altınlarını çiğner yutar gibi görürdüm.</p>
			<p>Bu tarihte babam bize haftada bir defa geliyordu. Bazan da beni alıp Beşiktaş’a getiriyor ve orada birkaç gece misafir oluyordum. Fakat bu ziyaretler iki bakımdan beni tazip ediyordu<a class="si-noteref epub-type_noteref" href="#f337" id="backlink-337">337</a>. Beşiktaş’da, rakip evinden geldi diye Abla’nın muhiti bana biraz yabancı tavrı alıyor, soğuk muamele ediyordu. İcadiye’ye döndüğüm zaman da Beşiktaş hakkında sorguya çekiliyordum. Bundan başka da iki tarafta da kendilerine büyü yapıldığı kanaati hâsıl oldu.</p>
			<p>Bu aralık babam beni Kolej’den almaya mecbur olduktan sonra İcadiye’de oturmak için sebep kalmadı. Kısa bir müddet için Miss Dodd muntazaman gelip, İngilizce’mi devam ettirdi. Fakat çok geçmeden Üsküdar çarşısı denilen bir caddede bir eve taşındık. Fakat babam, benim mutlaka kendi yanında Mor Salkımlı Ev’de yaşamamı istiyordu. Bir hayli münakaşa ve mücadeleden sonra daimî yerim Beşiktaş oldu... Üsküdar’a misafir olarak gelip gitmeye başladım.</p>
		</div>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f249"><a class="si-backref" href="#backlink-249">249</a><span class="si-footnote-text">. İleri gelenleri.</span></div>
		<div class="si-footnote html5_aside epub-type_footnote" id="f250"><a class="si-backref" href="#backlink-250">250</a><span class="si-footnote-text">. Doğu.</span></div>
		<div class="si-footnote html5_aside epub-type_footnote" id="f251"><a class="si-backref" href="#backlink-251">251</a><span class="si-footnote-text">. Sahipti.</span></div>
		<div class="si-footnote html5_aside epub-type_footnote" id="f252"><a class="si-backref" href="#backlink-252">252</a><span class="si-footnote-text">. Etkenlerden.</span></div>
		<div class="si-footnote html5_aside epub-type_footnote" id="f253"><a class="si-backref" href="#backlink-253">253</a><span class="si-footnote-text">. Sosyal.</span></div>
		<div class="si-footnote html5_aside epub-type_footnote" id="f254"><a class="si-backref" href="#backlink-254">254</a><span class="si-footnote-text">. Batı usulü eğitime.</span></div>
		<div class="si-footnote html5_aside epub-type_footnote" id="f255"><a class="si-backref" href="#backlink-255">255</a><span class="si-footnote-text">. Gövdeme.</span></div>
		<div class="si-footnote html5_aside epub-type_footnote" id="f256"><a class="si-backref" href="#backlink-256">256</a><span class="si-footnote-text">. Sekiz sesten oluşan ses dizini.</span></div>
		<div class="si-footnote html5_aside epub-type_footnote" id="f257"><a class="si-backref" href="#backlink-257">257</a><span class="si-footnote-text">. Müslümanların VII. yüzyılda Bizans’a karşı yaptığı gazalarda ün yapmış Arap kumandanı; Türk ve Arap destan hikâyelerinin kahramanı. Türkler arasında Battal (kahraman) Gazi, Seyyid Battal Gazi adlarıyla tanınmıştır.</span></div>
		<div class="si-footnote html5_aside epub-type_footnote" id="f258"><a class="si-backref" href="#backlink-258">258</a><span class="si-footnote-text">. Büyüleyen, kendine bağlayan.</span></div>
		<div class="si-footnote html5_aside epub-type_footnote" id="f259"><a class="si-backref" href="#backlink-259">259</a><span class="si-footnote-text">. Doğuya özgü.</span></div>
		<div class="si-footnote html5_aside epub-type_footnote" id="f260"><a class="si-backref" href="#backlink-260">260</a><span class="si-footnote-text">. Kendinden geçiriyordu.</span></div>
		<div class="si-footnote html5_aside epub-type_footnote" id="f261"><a class="si-backref" href="#backlink-261">261</a><span class="si-footnote-text">. Tanrı’nın varlığını inkâr edenlerin, kafirlerin.</span></div>
		<div class="si-footnote html5_aside epub-type_footnote" id="f262"><a class="si-backref" href="#backlink-262">262</a><span class="si-footnote-text">. Boşuna.</span></div>
		<div class="si-footnote html5_aside epub-type_footnote" id="f263"><a class="si-backref" href="#backlink-263">263</a><span class="si-footnote-text">. Dedelerimizi.</span></div>
		<div class="si-footnote html5_aside epub-type_footnote" id="f264"><a class="si-backref" href="#backlink-264">264</a><span class="si-footnote-text">. Abbasî devlet adamı.</span></div>
		<div class="si-footnote html5_aside epub-type_footnote" id="f265"><a class="si-backref" href="#backlink-265">265</a><span class="si-footnote-text">. Ölçülü ve uyaklı biçimde yazılmış olan.</span></div>
		<div class="si-footnote html5_aside epub-type_footnote" id="f266"><a class="si-backref" href="#backlink-266">266</a><span class="si-footnote-text">. Savaş.</span></div>
		<div class="si-footnote html5_aside epub-type_footnote" id="f267"><a class="si-backref" href="#backlink-267">267</a><span class="si-footnote-text">. Ortaçağ’da, Katoliklerde katı din inançlarına karşı gelenleri cezalandırılmak için kurulan kilise mahkemelerinin adı.</span></div>
		<div class="si-footnote html5_aside epub-type_footnote" id="f268"><a class="si-backref" href="#backlink-268">268</a><span class="si-footnote-text">. Çökme, gerileme.</span></div>
		<div class="si-footnote html5_aside epub-type_footnote" id="f269"><a class="si-backref" href="#backlink-269">269</a><span class="si-footnote-text">. Birliği.</span></div>
		<div class="si-footnote html5_aside epub-type_footnote" id="f270"><a class="si-backref" href="#backlink-270">270</a><span class="si-footnote-text">. Karşılıklı.</span></div>
		<div class="si-footnote html5_aside epub-type_footnote" id="f271"><a class="si-backref" href="#backlink-271">271</a><span class="si-footnote-text">. Hınç.</span></div>
		<div class="si-footnote html5_aside epub-type_footnote" id="f272"><a class="si-backref" href="#backlink-272">272</a><span class="si-footnote-text">. Yok etme.</span></div>
		<div class="si-footnote html5_aside epub-type_footnote" id="f273"><a class="si-backref" href="#backlink-273">273</a><span class="si-footnote-text">. İlkel.</span></div>
		<div class="si-footnote html5_aside epub-type_footnote" id="f274"><a class="si-backref" href="#backlink-274">274</a><span class="si-footnote-text">. Genelkurmay Başkanı.</span></div>
		<div class="si-footnote html5_aside epub-type_footnote" id="f275"><a class="si-backref" href="#backlink-275">275</a><span class="si-footnote-text">. Eski Germen edebiyatının kahramanlarından biri.</span></div>
		<div class="si-footnote html5_aside epub-type_footnote" id="f276"><a class="si-backref" href="#backlink-276">276</a><span class="si-footnote-text">. Yiğitliğine.</span></div>
		<div class="si-footnote html5_aside epub-type_footnote" id="f277"><a class="si-backref" href="#backlink-277">277</a><span class="si-footnote-text">. Erdeminden.</span></div>
		<div class="si-footnote html5_aside epub-type_footnote" id="f278"><a class="si-backref" href="#backlink-278">278</a><span class="si-footnote-text">. Eli başa götürerek verilen selâm.</span></div>
		<div class="si-footnote html5_aside epub-type_footnote" id="f279"><a class="si-backref" href="#backlink-279">279</a><span class="si-footnote-text">. Yazılı metni olmayan, kararlaştırılmış taslağı, yerine, zamanına göre oyuncular tarafından, sahneye yakıştırılan sözlerle tamamlanan oyun.</span></div>
		<div class="si-footnote html5_aside epub-type_footnote" id="f280"><a class="si-backref" href="#backlink-280">280</a><span class="si-footnote-text">. Abdi (Abdürrezzak) Efendi (1835-1914): Osmanlı tulûatçısı ve tiyatro oyuncusu. Ünlü “İbiş” tipinin yaratıcısı.</span></div>
		<div class="si-footnote html5_aside epub-type_footnote" id="f281"><a class="si-backref" href="#backlink-281">281</a><span class="si-footnote-text">. Denk.</span></div>
		<div class="si-footnote html5_aside epub-type_footnote" id="f282"><a class="si-backref" href="#backlink-282">282</a><span class="si-footnote-text">. Sosyal maskaralık, rezillik.</span></div>
		<div class="si-footnote html5_aside epub-type_footnote" id="f283"><a class="si-backref" href="#backlink-283">283</a><span class="si-footnote-text">. Üstü kapalı, örtülü taşlamalar, yergiler.</span></div>
		<div class="si-footnote html5_aside epub-type_footnote" id="f284"><a class="si-backref" href="#backlink-284">284</a><span class="si-footnote-text">. Mardiros Mınakyan (1839 – 1920), Ermeni asıllı tiyatro oyuncusu ve yönetmeni. Türk tiyatrosunun doğuş ve gelişme evrelerindeki çalışmalarıyla Batılı anlamda tiyatronun yerleşmesinde önemli rol oynamıştır. </span></div>
		<div class="si-footnote html5_aside epub-type_footnote" id="f285"><a class="si-backref" href="#backlink-285">285</a><span class="si-footnote-text">. Uyarlanmış.</span></div>
		<div class="si-footnote html5_aside epub-type_footnote" id="f286"><a class="si-backref" href="#backlink-286">286</a><span class="si-footnote-text">. Geleneğini.</span></div>
		<div class="si-footnote html5_aside epub-type_footnote" id="f287"><a class="si-backref" href="#backlink-287">287</a><span class="si-footnote-text">. (Orada) bulunmalarının.</span></div>
		<div class="si-footnote html5_aside epub-type_footnote" id="f288"><a class="si-backref" href="#backlink-288">288</a><span class="si-footnote-text">. MS 54-68 arası hüküm sürmüş Roma İmparatoru.</span></div>
		<div class="si-footnote html5_aside epub-type_footnote" id="f289"><a class="si-backref" href="#backlink-289">289</a><span class="si-footnote-text">. Yenemedim.</span></div>
		<div class="si-footnote html5_aside epub-type_footnote" id="f290"><a class="si-backref" href="#backlink-290">290</a><span class="si-footnote-text">. Ruşen Eşref (Ünaydın) (1892-1959), Yazar, politikacı ve hariciyeci.</span></div>
		<div class="si-footnote html5_aside epub-type_footnote" id="f291"><a class="si-backref" href="#backlink-291">291</a><span class="si-footnote-text">. Tutucu.</span></div>
		<div class="si-footnote html5_aside epub-type_footnote" id="f292"><a class="si-backref" href="#backlink-292">292</a><span class="si-footnote-text">. Yetinmeyip.</span></div>
		<div class="si-footnote html5_aside epub-type_footnote" id="f293"><a class="si-backref" href="#backlink-293">293</a><span class="si-footnote-text">. Başkanlığında.</span></div>
		<div class="si-footnote html5_aside epub-type_footnote" id="f294"><a class="si-backref" href="#backlink-294">294</a><span class="si-footnote-text">. Görevden alıp.</span></div>
		<div class="si-footnote html5_aside epub-type_footnote" id="f295"><a class="si-backref" href="#backlink-295">295</a><span class="si-footnote-text">. Eşkıyalarının.</span></div>
		<div class="si-footnote html5_aside epub-type_footnote" id="f296"><a class="si-backref" href="#backlink-296">296</a><span class="si-footnote-text">. Buyruk, emir.</span></div>
		<div class="si-footnote html5_aside epub-type_footnote" id="f297"><a class="si-backref" href="#backlink-297">297</a><span class="si-footnote-text">. Birinin ardından gelip onun yerine geçen kimse.</span></div>
		<div class="si-footnote html5_aside epub-type_footnote" id="f298"><a class="si-backref" href="#backlink-298">298</a><span class="si-footnote-text">. Baht açıklığı veya yüksek bir makama, duruma erişmiş olma hali.</span></div>
		<div class="si-footnote html5_aside epub-type_footnote" id="f299"><a class="si-backref" href="#backlink-299">299</a><span class="si-footnote-text">. Gerçeküstücülerini.</span></div>
		<div class="si-footnote html5_aside epub-type_footnote" id="f300"><a class="si-backref" href="#backlink-300">300</a><span class="si-footnote-text">. Richard Wagner (1813 – 1883), Alman besteci ve oyun yazarı.</span></div>
		<div class="si-footnote html5_aside epub-type_footnote" id="f301"><a class="si-backref" href="#backlink-301">301</a><span class="si-footnote-text">. Alfred Tennyson (1809 – 1892), İngiliz şair.</span></div>
		<div class="si-footnote html5_aside epub-type_footnote" id="f302"><a class="si-backref" href="#backlink-302">302</a><span class="si-footnote-text">. Trajedi.</span></div>
		<div class="si-footnote html5_aside epub-type_footnote" id="f303"><a class="si-backref" href="#backlink-303">303</a><span class="si-footnote-text">. Divan şairi. <em>Leylâ vü Mecnûn</em> mesnevisi ile ünlü.</span></div>
		<div class="si-footnote html5_aside epub-type_footnote" id="f304"><a class="si-backref" href="#backlink-304">304</a><span class="si-footnote-text">. Besteci ve Azerbaycan operasının kurucusu Hacıbeyli Üzeyir’den (1885 – 1948) söz ediliyor.</span></div>
		<div class="si-footnote html5_aside epub-type_footnote" id="f305"><a class="si-backref" href="#backlink-305">305</a><span class="si-footnote-text">. Ahmed Adnan (Saygun) (1907 – 1991), Türk besteci.</span></div>
		<div class="si-footnote html5_aside epub-type_footnote" id="f306"><a class="si-backref" href="#backlink-306">306</a><span class="si-footnote-text">. Hoşlanma.</span></div>
		<div class="si-footnote html5_aside epub-type_footnote" id="f307"><a class="si-backref" href="#backlink-307">307</a><span class="si-footnote-text">. Meth, övgü.</span></div>
		<div class="si-footnote html5_aside epub-type_footnote" id="f308"><a class="si-backref" href="#backlink-308">308</a><span class="si-footnote-text">. Övme.</span></div>
		<div class="si-footnote html5_aside epub-type_footnote" id="f309"><a class="si-backref" href="#backlink-309">309</a><span class="si-footnote-text">. Sıkıştıran, dar bir alanın içinde sınırlayan.</span></div>
		<div class="si-footnote html5_aside epub-type_footnote" id="f310"><a class="si-backref" href="#backlink-310">310</a><span class="si-footnote-text">. Hans Christian Andersen (1805 – 1875), Danimarkalı yazar.</span></div>
		<div class="si-footnote html5_aside epub-type_footnote" id="f311"><a class="si-backref" href="#backlink-311">311</a><span class="si-footnote-text">. İzlenimden.</span></div>
		<div class="si-footnote html5_aside epub-type_footnote" id="f312"><a class="si-backref" href="#backlink-312">312</a><span class="si-footnote-text">. Yatıştırır.</span></div>
		<div class="si-footnote html5_aside epub-type_footnote" id="f313"><a class="si-backref" href="#backlink-313">313</a><span class="si-footnote-text">. Aydınını.</span></div>
		<div class="si-footnote html5_aside epub-type_footnote" id="f314"><a class="si-backref" href="#backlink-314">314</a><span class="si-footnote-text">. Görünürdeki.</span></div>
		<div class="si-footnote html5_aside epub-type_footnote" id="f315"><a class="si-backref" href="#backlink-315">315</a><span class="si-footnote-text">. Kişisi.</span></div>
		<div class="si-footnote html5_aside epub-type_footnote" id="f316"><a class="si-backref" href="#backlink-316">316</a><span class="si-footnote-text">. Kalıcıdır.</span></div>
		<div class="si-footnote html5_aside epub-type_footnote" id="f317"><a class="si-backref" href="#backlink-317">317</a><span class="si-footnote-text">. Kabul ettiğim.</span></div>
		<div class="si-footnote html5_aside epub-type_footnote" id="f318"><a class="si-backref" href="#backlink-318">318</a><span class="si-footnote-text">. Aklım.</span></div>
		<div class="si-footnote html5_aside epub-type_footnote" id="f319"><a class="si-backref" href="#backlink-319">319</a><span class="si-footnote-text">. Peşimi bırakmadıkları.</span></div>
		<div class="si-footnote html5_aside epub-type_footnote" id="f320"><a class="si-backref" href="#backlink-320">320</a><span class="si-footnote-text">. Alışılmış.</span></div>
		<div class="si-footnote html5_aside epub-type_footnote" id="f321"><a class="si-backref" href="#backlink-321">321</a><span class="si-footnote-text">. Bulaştı.</span></div>
		<div class="si-footnote html5_aside epub-type_footnote" id="f322"><a class="si-backref" href="#backlink-322">322</a><span class="si-footnote-text">. Kendisinden şüphe edilen.</span></div>
		<div class="si-footnote html5_aside epub-type_footnote" id="f323"><a class="si-backref" href="#backlink-323">323</a><span class="si-footnote-text">. Merak işareti.</span></div>
		<div class="si-footnote html5_aside epub-type_footnote" id="f324"><a class="si-backref" href="#backlink-324">324</a><span class="si-footnote-text">. Metin olarak.</span></div>
		<div class="si-footnote html5_aside epub-type_footnote" id="f325"><a class="si-backref" href="#backlink-325">325</a><span class="si-footnote-text">. Akla uygun.</span></div>
		<div class="si-footnote html5_aside epub-type_footnote" id="f326"><a class="si-backref" href="#backlink-326">326</a><span class="si-footnote-text">. Bağnazlıkla.</span></div>
		<div class="si-footnote html5_aside epub-type_footnote" id="f327"><a class="si-backref" href="#backlink-327">327</a><span class="si-footnote-text">. Bir erkeğin birden fazla kadınla evli olması.</span></div>
		<div class="si-footnote html5_aside epub-type_footnote" id="f328"><a class="si-backref" href="#backlink-328">328</a><span class="si-footnote-text">. Gerekli, vazgeçilmez.</span></div>
		<div class="si-footnote html5_aside epub-type_footnote" id="f329"><a class="si-backref" href="#backlink-329">329</a><span class="si-footnote-text">. Açılardan.</span></div>
		<div class="si-footnote html5_aside epub-type_footnote" id="f330"><a class="si-backref" href="#backlink-330">330</a><span class="si-footnote-text">. Değiştirebileceğine.</span></div>
		<div class="si-footnote html5_aside epub-type_footnote" id="f331"><a class="si-backref" href="#backlink-331">331</a><span class="si-footnote-text">. Buyruk, padişahın emri.</span></div>
		<div class="si-footnote html5_aside epub-type_footnote" id="f332"><a class="si-backref" href="#backlink-332">332</a><span class="si-footnote-text">. Korku salma.</span></div>
		<div class="si-footnote html5_aside epub-type_footnote" id="f333"><a class="si-backref" href="#backlink-333">333</a><span class="si-footnote-text">. Kel Hasan (1874-1929): Türk tuluat oyuncusu, tiyatro yöneticisi. “Aptal uşak” tipinin yaratıcısıdır.</span></div>
		<div class="si-footnote html5_aside epub-type_footnote" id="f334"><a class="si-backref" href="#backlink-334">334</a><span class="si-footnote-text">. Ermeni kökenli Türk kantocu. Kantolarını kendisi yazıp besteliyordu. Onları 1908’de <em>Neşe-i Dil</em> adıyla yayımladı.</span></div>
		<div class="si-footnote html5_aside epub-type_footnote" id="f335"><a class="si-backref" href="#backlink-335">335</a><span class="si-footnote-text">. Tuluat tiyatrolarında oyundan önce genellikle kadın sanatçıların şarkı söyleyip dans ederek yaptığı gösteri.</span></div>
		<div class="si-footnote html5_aside epub-type_footnote" id="f336"><a class="si-backref" href="#backlink-336">336</a><span class="si-footnote-text">. Belirti.</span></div>
		<div class="si-footnote html5_aside epub-type_footnote" id="f337"><a class="si-backref" href="#backlink-337">337</a><span class="si-footnote-text">. Üzüyordu.</span></div>
	</div>
</body>
</html>