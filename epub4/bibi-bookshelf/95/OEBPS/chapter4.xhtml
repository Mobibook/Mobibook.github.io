<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Mor Salkımlı Ev</title>
	<link href="main.css" rel="stylesheet" type="text/css"/>
</head>
<body class="chapter epub-type_chapter">
	<div class="html5_section">
		<div class="head html5_header">
			<h1>4</h1>
			<h2>Yine Mor Salkımlı Ev</h2>
		</div>
		<p>Artık o büyük sofa, çifte merdivenler bana eski güzelliklerini kaybetmişler gibi geldi. Haminne’nin odasında Abla yatıyor, o sevimli beyaz örtülü sedirin yerinde şimdi Avrupaî eşyalar duruyordu.</p>
		<p>Buraya temelli olarak geldiğim gün, babamın Abla ile evlendiği günleri hatırlattı. Tekrar bütün aile toplanmış, beni yukarıdan (aşağı) tetkik ediyorlarmış gibi geldi. Kimse ile teklifsiz değildim, kimse bana şahsî alâka göstermiyordu. Teyze’yi çok arıyordum.</p>
		<p>Babam bir çocuk gibi sevinç içinde idi. Kolumdan yakaladı ve bana hazırlattığı odaları gösterdi. Teyze’nin eski odasını bana yazı ve ders odası olarak hazırlatmış, oraya büyük bir yazı masası, rahat İngiliz koltukları, bir de salıncaklı sandalye koydurmuştu. Yatak odam Kemal dayının odası idi. Yatağımın önüne kahverengi bir perde çekilmişti. Sıkıntılı olduğum zamanlar bu perdenin arkasına iltica eder, âdeta o odadan manastıra çekilmişlerin sükûnunu duyardım. Babamın oda eşyalarımla şahsen meşgul olması yadırgadığım muhitte onu sağlam bir sığınak hâline sokmama yol açtı. Gözyaşlarımı tutmaya çalışarak boynuna sarıldım.</p>
		<p>O gece ilk defa bir odada yalnız yatıyordum. Başucumdaki gece lâmbasının üstündeki fanus<a class="si-noteref epub-type_noteref" href="#f338" id="backlink-338">338</a>, tıpkı Kraliçe Victoria’nın o günlerdeki garip resimlerine benzerdi. Hemen ertesi gün Arabî<a class="si-noteref epub-type_noteref" href="#f339" id="backlink-339">339</a> hocam Şükrü Efendi geldi, derslerime başladım. Arap gramerini öğretmek için o, kendisine mahsus bir usul bulmuştu. Ben o usulü tecrübe ettiği ilk talebesi idim. Kur’an’ın manasını çok geçmeden anlamaya başladım. Haminne ayrılırken bana: “Orada herkes beynamazdır; sakın geceleri Kul’euzü’leri ve Elham’ı okumayı unutma,” demişti. Bunların manasını anlamak bana çok büyük bir teselli verdiği için, her çocuğun bunları yatarken Türkçe olarak tekrar etmesinin çok hayırlı olacağına inanıyordum.</p>
		<p>“Yattım sağıma, döndüm soluma”yı ilk o gece tekrar ettikten sonra, daima Fatiha’yı okuyordum:</p>
		<blockquote class="text">
			<p>Bütün âlemlerin hâkimi olan, Rabbi olan Allah’a hamd olsun. Merhametliler merhametlisi, hesap gününün Rabbi olan sana ibadet eder, senden yardım dileriz. Bize doğru yolu göster, senin nimetine mazhar olanların yolunu göster, gazabını celb etmişlerin doğru yoldan sapmışların değil.<a class="si-noteref epub-type_noteref" href="#f340" id="backlink-340">340</a></p>
		</blockquote>
		<p>Bunları sıra ile okurken uyku bastırır, sükûn içinde uyurdum. Fakat burada giyinirken bana yardım edecek, saçımı tarayacak kimsenin olmaması hayatımı güçleştirmişti. Esasen, çocukların muayyen bir yaşa intikal devrinde, gerek yüzlerine gerek tavırlarına çöken salaklık ve çirkinlik bende de ziyadesi ile vardı. Ve bu beni üzüyordu. Bilhassa aşağıdaki hep mavi gözlü sarışın insanları düşündükçe odadan çıkmaktan çekiniyordum. Saçlarımın fazla kalın olması da taranmamı ve örmemi güçleştiriyordu. Bundan dolayı içlerinden bazı parçaları keser dururdum. Evet, çocuklara küçük yaşta kendi kendilerine bakmayı öğretmek lâzım olduğu kanaatine o zaman varmış olacağım.</p>
		<p>Ablam’ın kardeşinin kızı Feyziye ile biraz sonra arkadaş olmaya başladım. Kitaplardan, derslerden vakit bulunca onunla benim odada konuşurduk. Her türlü ısrara rağmen misafirlerden kaçardım. Çünkü, o günlerdeki utanmak ve sıkılmak hissi bende âdeta bir işkence hâlini almıştı.</p>
		<p>Merhum Şükrü Efendi’nin sistemi benim için çok faydalı olmuştu. Sisteminin ilk muvaffakiyeti diye beni dinletmek için mütemadiyen eve büyük misafirler getirirdi. Maamâfih erkeklerden kadınlar kadar çekinmez ve sıkılmazdım. Her halde erkekler insana kadınlar gibi şahsî suallar sormazlardı. Aynı zamanda Şükrü Efendi gibi bir hocadan İslâmiyet’i öğrenmek bana dinimiz hakkında sarih<a class="si-noteref epub-type_noteref" href="#f341" id="backlink-341">341</a> fikirler veriyordu. Beş vakit namazımı kılıyordum; perşembe ve pazartesileri yüksek sesle ölülerin ruhuna Yasin okurken, benden başka kimse bulunmayan üst katın sofasına ve odalarına akseden sesimde âdeta geçmiş günleri çağıran garip bir mana vardı. Dinin mistik<a class="si-noteref epub-type_noteref" href="#f342" id="backlink-342">342</a> tarafı, biraz da belki bu sofulaşmanın bir aksülâmeli<a class="si-noteref epub-type_noteref" href="#f343" id="backlink-343">343</a> olarak başka başka tesirlerle hayli erken içimde uyanmaya başladı.</p>
		<p>Abla ve ailesi, tamamen kendi muhit ve hayatlarına kapanmış, ben de her zamandan fazla kendi benliğimin içine gömülmüştüm. Kafamda, etrafımdaki hayat sahnelerini anlamak için derin bir tecessüs uyanmıştı. Yaşımla hiç de mütenasip<a class="si-noteref epub-type_noteref" href="#f344" id="backlink-344">344</a> olmayacak derecede içimde bir ruh faaliyeti baş göstermişti. Daha sonraları bahsedeceğim Hamdi Efendi’nin mistik ve felsefî konuşmalarının da bunda bir âmil olduğuna hiç şüphe yoktur. Çünkü o zamana kadar hayatın manasını ancak bana yapılan dinî tedrisin<a class="si-noteref epub-type_noteref" href="#f345" id="backlink-345">345</a> hudutları içinde görüyordum.</p>
		<p>Bu devirde başlayan namaz ve oruç uzun yıllar devam etti. Geceleri bilhassa yatsı namazından sonra seccadede oturur, çocuk dilimle içimde ukde olan<a class="si-noteref epub-type_noteref" href="#f346" id="backlink-346">346</a> meseleler hakkında Allah’la konuşur dururdum. En fazla, insanları hayvanlara ve insanları insanlara eziyet etmeye sevkeden sebepleri anlamak isterdim. Hepsini kendi yaratmış olduğu halde, Allah’ın neden Müslüman olmayanları cehenneme gönderdiğini bilmek isterdim. Maamâfih yarım küsur asırdan beri daima herhangi din, hatta siyasî akidelerde<a class="si-noteref epub-type_noteref" href="#f347" id="backlink-347">347</a> insanların kendilerinden olmayanları ahrette veya dünyada neden cehenneme göndermek istediklerini öğrenmiş değilim.</p>
		<p>Kafamdaki bu acı sual işaretinden çok muazzep olduğum<a class="si-noteref epub-type_noteref" href="#f348" id="backlink-348">348</a> için ilk defa Süleyman Dede’nin<a class="si-noteref epub-type_noteref" href="#f349" id="backlink-349">349</a> o emsalsiz <em>Mevlid’</em>inin<em> Velâdet</em><a class="si-noteref epub-type_noteref" href="#f350" id="backlink-350">350</a> kısmı beni teshir etti ve daima edecektir. Eminim ki, Dede de tıpkı benim gibi, rahmet kapılarının bazı insanlara kapanmış olmasından azap duymuştu. Âmine Hatun’dan Peygamberimiz’in doğduğu gün, çocuğun henüz dünyaya açılan gözlerinden yaşlar akarak günahkârlar için Allah’dan necat<a class="si-noteref epub-type_noteref" href="#f351" id="backlink-351">351</a> dilemesi, Türklerin dinî edebiyatında başta gelen bir pasajdır.</p>
		<p>Haminne’nin zamanında, yakın komşumuz olan Peyker Hanım’ın evine de bu devirde sık sık gidiyordum. Orada içimdeki huzursuzluk biraz sükûn buluyordu. Peyker hala dediğimiz bu saraylı hanım vaktiyle Sultan Aziz’in sarayında tiyatro teşkilâtında cambazlığı ile meşhur imiş. Kuvvetli, esmer, sıhhatli, doğru sözlülüğü ve açık elliliğiyle dostlarına kendini çok sevdirmiş bir kadındı. Aynı zamanda fevkalâde piyano çalardı. En fazla Verdi<a class="si-noteref epub-type_noteref" href="#f352" id="backlink-352">352</a> ve Bellini’nin<a class="si-noteref epub-type_noteref" href="#f353" id="backlink-353">353</a> eserlerini ezberden çalarken, etrafını teshir ederdi. Ben onun Carmen<a class="si-noteref epub-type_noteref" href="#f354" id="backlink-354">354</a> çalışındaki ahenk ve içten gelen hayat seslerini hiçbir yerde duymadım diyebilirim. Garip olarak bunları hep notasız çalardı.</p>
		<p>Bundan başka Peyker hala o günkü içtimaî ananelerin kadın hayatına vurduğu zincirleri koparmış atmıştı. Kocasının dostları, genç bir zabit olan oğlunun arkadaşları ile bir erkek gibi oturur konuşurdu. Hatta yakından tanıdığı bizim gibi komşuların erkekleri ile de, babam da dahil, tamamen bir erkek gibi arkadaşlık ederdi. Genç yaşında saraydaki cambazlık sanatının verdiği kuvvet onu tabiatın en açık ve hiçbir şeye boyun eğmeyen bir mahlûku yapmıştı.</p>
		<p>Kocası Hamdi Efendi de çocukluğumun yaşlı erkek dostları arasında unutulmaz bir sîmâ idi. Mistik bir adamdı. Panteist<a class="si-noteref epub-type_noteref" href="#f355" id="backlink-355">355</a> idi. Musikiyi çok severdi, fakat dünyada bir muamma<a class="si-noteref epub-type_noteref" href="#f356" id="backlink-356">356</a> gibi görünen eşyayı ve hayat tecellilerini<a class="si-noteref epub-type_noteref" href="#f357" id="backlink-357">357</a> izah etmeyi daha fazla severdi. Onu dinlemek bana sükûn vermekle beraber, sözlerinden pek bir şey anlayamazdım. Çünkü o konuşurken bütün kâinat<a class="si-noteref epub-type_noteref" href="#f358" id="backlink-358">358</a> en küçük teferruatıyla birbirine karışmış gibi gelirdi.</p>
		<p>Hamdi Efendi ile Peyker Hanım’ın evlerine daima münevver insanlar geliyordu. Hamdi Efendi, dostları arasında ilk hürriyet şehitleri de olduğunu ve çektikleri işkenceleri de anlatır dururdu. Fakat benim için hürriyet denilen mefhum henüz sarih değildi. Yıldız Sarayı’ndaki kudretli Padişah’ın halk tarafından nefret edilen bir despot<a class="si-noteref epub-type_noteref" href="#f359" id="backlink-359">359</a> olduğunu, Türk milletine saadet vermek isteyen bir nice vatandaşı mahvetmiş olduğunu ilk defa ondan işitmiştim.</p>
		<div class="double html5_section">
			<p>Küçük kardeşim Nilüfer ile de yavaş yavaş birbirimize yaklaşıyorduk. Nigâr doğduktan sonra annesinin odasından çıkmış, büyükannesinin odasında yatıyordu. Vaziyeti âdeta bir üvey çocuk gibi olmuştu. Bu ihmâl onu çok yaramaz yapmıştı. Hiddetlenince insanı ısırır, kendi saçlarını yolardı. O güzel, beyaz yüzündeki iki siyah kaş altındaki siyah kirpikli yeşil gözlerinin içinde mütemadiyen şimşek gibi insanı yakmaya hazır bir ateş vardı. Şimdi benim odama geliyor ve ben çalışırken masama dayanıp saatlerce beni tetkik ediyordu. Ne zaman olduğunu pek bilmiyorsam da çok geçmeden o da benim odamda yatmaya başlamıştı. Benim için o âdeta bir Şayeste rolünü alıyordu.</p>
			<p>Üsküdar’daki evi ilk uzun ziyaretim esnasında mühim bir vak’a oldu. Bütün ev halkı sanki bayrammış gibi ayrı ayrı beni çekip yanaklarımdan tekrar tekrar öpüyorlardı. Teyze saçlarımın fena taranmasından şikâyet etti. “Bakmamışlar, zayıflamış,” diyordu. İşte 1895’de şehrimizi altüst eden zelzele o ziyaret esnasında olmuştu.</p>
			<p>Teyze’nin odasında otururken birdenbire avize ve hatta camlar şangur şungur etmeye başladı. Teyze, babamın son ve tek erkek evlâdı olan merhum Said’e gebe idi. Ben bundan bir şey anlamadım, fakat Teyze’nin yüzünü dehşet sardığını ve dudakların bir dua mırıldandığını gördüm. Yerin altından muazzam bir inilti, sokaklarda bir koşuşma, korkunç bir uğultu başlamıştı. Hemen pencereye gittim. Bütün Üsküdar halkı çarşıda, ortalığı örten bir toz duman bulutu içinde şaşkın şaşkın koşuşuyorlardı. Bütün dükkâncılar dışarıya fırlamış, karşıdaki hamamdan bellerinde peştamal, ayaklarında nalın, yarı çıplak birtakım adamlar “Allah, Allah” diye feryat ediyorlardı.</p>
			<p>Haminne sofadan, “Çabuk aşağı gel,” diye haykırdı, ben de onun arkasından mütemadiyen sarsılan merdivenlerden indim. Son basamakta iken bahçede yıkılan bir duvarın gürültüsünü duyduk. Açık kapıdan tozlar yüzümüzü sardı.</p>
			<p>Garip olarak, içinde bulunduğumuz tehlikenin derecesini takdirden âcizdim; bu olayda biraz heyecan ve sergüzeşt<a class="si-noteref epub-type_noteref" href="#f360" id="backlink-360">360</a> hissi vardı. Bahçeye çıktım, salıncağa binerek sallanmaya başladım. Arkamdaki düz duvar yere indi. Sonra evin içinde acayip sesler çıkaran bir düdük çalındığını duydum. Yalnız galiba Havva Hanım: “Kıyamet kopuyor, Deccal<a class="si-noteref epub-type_noteref" href="#f361" id="backlink-361">361</a> çıktı,” diye haykırdığı zaman tüylerim ürperdi, çünkü o zaman <em>Serencam-ı Mevt</em>’deki kıyamet günü Deccal çıkacağını, ölülerin mezarlarından kalkıp, onu takip edeceklerini yazan parçayı hatırlamıştım. Aynı zamanda Kur’an’dan bir ayeti hatırladım. Dünya zelzele ile sarsıldığı gün, arzın<a class="si-noteref epub-type_noteref" href="#f362" id="backlink-362">362</a> içindekileri dışarı atacağını hatırladım. Bereket versin Mahmure abla içeriden, “Korkma Halide, Deccal değil, Hüseyin,” diye bağırdı. Meğer uşak Hüseyin içeride eline bir düdük almış çalıyordu.</p>
			<p>Ertesi günden itibaren Haminne gazeteleri yüksek sesle okuyor, hepimiz etrafında toplanıp dinliyorduk. Kapalı Çarşı’nın içine gömülen insanların sayısı kadar, ölümlerinin şekli de korkunçtu. Hemen bütün İstanbul bahçede yatıyordu. Biz bahçede yatmadık, fakat Mahmure ablanın sinirleri o kadar bozulmuştu ki, gece sabaha kadar dolaşıyor, hiçbir yerde yatamıyordu. Hemen hemen sabahtan akşama kadar seccadeden başı kalkmıyor, en küçük gıcırtı onu kendinden geçirtiyordu. Her evde ve her insanda bir nedamet<a class="si-noteref epub-type_noteref" href="#f363" id="backlink-363">363</a>, bir ibadet<a class="si-noteref epub-type_noteref" href="#f364" id="backlink-364">364</a> krizi baş göstermişti. Ben de Haminne’nin seccadesinin arkasına benimkini yayar, bir daha günah işlemeyeceğime, süslü ve ipekli esvap giymeyeceğime yemin eder dururdum. Fakat bu nedamet ve dünyadan feragat<a class="si-noteref epub-type_noteref" href="#f365" id="backlink-365">365</a> havası ancak birkaç ay sürdü. O yılın sonunda Mahmure ablayı everdiler ve bütün ev halkı en süslü ve en pahalı esvaplar yaptırdı.</p>
			<p>Düğün hazırlığı esnasında Üsküdar’a sık geliyor ve uzun kalıyordum. Babam da Üsküdar’a sık geliyor, Mahmure ablanın düğün hazırlığı ve çeyizleri ile meşgul oluyordu. Mahmure abla on beş yaşında idi. Yusuf Enişte iç güveysi olarak eve girdi. Herkes zelzeleyi unutmuştu. Kına gecesi, Çingene Hava denilen, Haminne’nin eskiden tanıdığı güzel sesli bir kadın, birkaç Çingene şarkıcı, bir ûdi<a class="si-noteref epub-type_noteref" href="#f366" id="backlink-366">366</a>, bir kemanî<a class="si-noteref epub-type_noteref" href="#f367" id="backlink-367">367</a> getirdi. Kendisi tef çalıyor, âdeta orkestra şefliği yapıyordu. İstanbul’un hâlâ en sevdiği türkülerinden olan <em>Yemenim</em>’i onlar koro hâlinde söylerken âdeta gaşy oldum. Ertesi gün Mahmure ablayı alnında, yanaklarında ve çenesindeki yapıştırmaları, tacı, telleri ve duvağı ile gördüğüm zaman sindim. Ben de artık çocukluk devrini atlatmış, büyükler arasına girmiş gibi kendimi hissettim. Babamın kuşak bağlaması, para serpmesi, benim için eski ananenin hiç unutamayacağım bir tecellisi oldu.</p>
			<p>Beşiktaş’a döndüğüm zaman bütün evi heyecan içinde buldum. Yemen’den biri Abla’ya biri bana iki halayık gelmişti. Benimkinin adı Reşe idi. Çok güzeldi. Sekizle on yaşları arasında idi. Hebeşlerin mizacının gamlı<a class="si-noteref epub-type_noteref" href="#f368" id="backlink-368">368</a> ve hüzünlü olduğunu işitmiştim. Bir memleketi, hele dilini bilmezlerse, ilk geldikleri zaman çok yadırgıyorlardı. Haminne’nin piliçlerle Habeşlerin dünyanın en nazik mahlûkatı<a class="si-noteref epub-type_noteref" href="#f369" id="backlink-369">369</a> olduklarını söylediğini hatırladım. Reşe tecessüsten ziyade, korku ile hepimizin yüzüne bakıyordu.</p>
			<p>İlk geldiği akşamı hiç unutmam. Reşe için bir yer ayrılıncaya kadar benim odamda, yer yatağında yatacaktı. Artık Nilüfer de benim odamda yatıyordu. Bir beyaz küçük kız karyolasından, bir kahverengi, daha büyük bir kızcağız da yer yatağından başlarını kaldırmış birbirlerine bakıyorlardı.</p>
			<p>— Ne var Nilüfer?</p>
			<p>— Ben onunla yalnız kalamam abla, korkuyorum. Ya yamyamsa, beni yerse?</p>
			<p>Hepimiz çocukluğumuzda yamyam hikâyeleri dinler dururduk. Hususiyetlerinin iki uzun köpek dişi, arkalarında bir kuyruk olduğu söylenirdi. Bu hikâyelere pek inanmamakla beraber, eğildim Reşe’ye baktım. O da gece kandilinin ışığında sinirli sinirli güldü. Beyaz dişlerini parlatan bu gülüş, korkmuş, büzülmüş bir kedi yavrusunun dişlerini göstermesine benziyordu. Nilüfer’e dişlerinin bizimki gibi olduğunu söyledim. O, kuyruğu olup olmadığını da muayene etmemi istedi, ama onu yapamadım.</p>
			<p>İki gün sonra Reşe’yi odamda bir Habeş dansı yaparken buldum. Saçlarını çözmüş, parlak bir yün yumağı gibi tepesinde kabartmış, gözleri ve dişleri pırıl pırıl, kendisi yere çömelmiş bir çekirge gibi mütemadiyen sıçrıyordu, her defasında, “Çuçumbi, çuçumbi, çuçumbi,” diye bağırıyordu. Ben de hemen çömelerek onun marifetini yapmak istedim, fakat muvaffak olamadım. Galiba bu vaziyette bu kadar süratle sıçramak ancak Habeş dizlerine mahsus bir marifetti. Sevinçli olduğu zaman daima bu numarayı yapardı. Fakat hüzünlü olduğu zamanlar gözleri tavanda, yanık ve âdeta ağlayan bir sesle, “Fidefanke, fidefanke, taşa şurururu...” diye Habeş havası söylerdi. Manasını bir türlü öğrenemedim; çünkü Reşe, Türkçe öğrendiği zaman Habeşçeyi unutmuştu. Fakat bu havada çocukluk hayatının facia kısmını sezdirecek bir hüzün vardı. Sonraları, bana esircilerin onu nasıl çaldıklarını, günlerce Habeş ormanlarında nasıl yürüttüklerini anlattığı zaman, hep o ilk türküsünün anlayamadığım kelimelerindeki gamı ve gussayı<a class="si-noteref epub-type_noteref" href="#f370" id="backlink-370">370</a> sezerdim. Ben de içime hüzün çöktüğü, hayatımızın hepimize yüklettiği sıkıntıları duyduğum zaman, Reşe’ye bir türkü söyletir, gözlerimi kapar dinlerdim. O “Rurururu” benim için esrarlı ve hudutsuz bir zemin, bir denizin mi, yoksa ormanların veyahut insan kalbinin iniltisi mi, diye kendi kendime sorar dururdum.</p>
			<p>Reşe, Türkçe konuşmaya başladığı zaman, ilk gece odamdaki hislerini bana anlattı, Nilüfer’inkilerden başka değildi. Ona da esircilerin onu Yemen’e getirdikleri zaman, birisi beyazların, bilhassa İstanbulluların Habeşleri yediklerini (söylemiş). Reşe de, herhangi an kesilip yenilmeyi bekliyormuş. Bilhassa Nilüfer’in bir düziye başını yataktan kaldırıp ona baktığını görünce kendi kendine “Uyumamı bekliyor, gözümü kaparsam büyüklere haber verecek, gelip beni kesecekler, yiyecekler,” dermiş.</p>
			<p>Reşe’nin anlattığı esaret faciası, içimi çok yakmıştı. Haminne’nin “azat kâğıdı” dediği ve kendi halayıklarına verdiği kâğıdın aynını yazdım. “Sakla, kimse artık seni satamaz,” dedim. En çok istediği şey, kendi başına bir oda ve bana eş giyinmek. Oda temin edildi, eş giyinme meselesine aile razı olmadı. Maamâfih, ben büyüyüp evlendiğim, kendi başıma ev sahibi olduğum zaman, eş giydirmeyi va’d ettim<a class="si-noteref epub-type_noteref" href="#f371" id="backlink-371">371</a> ve sözümde durdum.</p>
			<p>Bir gün Feyziye ve Abla’nın Anadolulu hizmetçisi ile garip bir şey yapmaya karar verdik. Bize, servilere muayyen bir dua edilip, kuyudan kırk kova su çekilirse kırkıncı kovadan bir hazine çıkacağını söylemişlerdi. Bir perşembe akşamı bunu tecrübe etmeye karar verdik. Fakat, ancak beş on kova çekebildik, çünkü kova kuyunun dibindeki taşa dokundukça gecenin sükûnunda öyle garip ve derin sesler çıkarıyordu ki bize mezarlıklardaki servilerin başlarında yeşil sarıklarla üstümüze doğru geliyorlar gibi geldi. Hemen yukarıya kaçtık. Feyziye ile Reşe o gece korkusu ile sabaha kadar odamda oturdular.</p>
			<p>Eskiden kuyulara tabiî olmayan böyle vasıflar izafe edilirdi<a class="si-noteref epub-type_noteref" href="#f372" id="backlink-372">372</a>. Hemen hepsinde gizli bir hazine olduğu söylenirdi. Bunlara ait bir sürü efsaneler vardı. Nişantaşı’ndaki bir konağa dair söylenen bir kuyu efsanesi beni o kadar teshir etmişti ki ilk yazılarımdan biri, ondan ilham alarak “Sihirli Kuyu” olmuştu. Fakat o basıldı mı basılmadı mı hatırlamıyorum. Burada asıl halk arasında söylenen sihirli kuyu hikâyesini tekrar edeceğim.</p>
			<p>Bahis mevzuu olan taş konakta, güya gayet güzel yüzlü bir peri varmış. Konağın genç Çerkes halayıklarından biri, gece yarısından sonra kuyudan su çekerken bu periyi görmüş ve âşık olmuş. Ondan sonra bir türlü kuyunun etrafından ayrılmaz ve kendini kuyuya atmak istermiş.</p>
			<p>Kızın bu hâli onun “İyi saatte olsunlar”ın eline düştüğü kanaatini uyandırmış. Bu hususta çok mahir<a class="si-noteref epub-type_noteref" href="#f373" id="backlink-373">373</a> olan bir hocaya kızı götürmüşler. Hoca kıza kuyu perisinin tekrar göründüğü zaman tekrar etmesini tavsiye ettiği bir dua ezberletmiş.</p>
			<p>O akşam kızcağız, gece yarısından sonra, kuyunun başına gitmiş, beklemiş ve derhal peri ile karşılaşmış. Fakat kız, hocanın öğrettiği duayı okur okumaz peri arkasını çevirmiş. Bu güzel delikanlı perinin arkası o kadar iğrençmiş ki kızcağız derhal sevdasından kurtulmuş. Anlaşılan erkek perilerin arkası açıkmış, bütün iç azaları<a class="si-noteref epub-type_noteref" href="#f374" id="backlink-374">374</a> meydanda imiş. Belki bundan dolayı büyülemek istediklerine hiç arkalarını göstermezlermiş, çünkü arkalarını görenin üstünde hiçbir tesirleri kalmazmış.</p>
			<p>Eyüpsultan başta olmak üzere insanlara istikballerini gösteren bir hayli niyet kuyuları vardı. Hatta hırsızları bile bazan bu vasıta ile yakaladıkları, çünkü alınan eşyanın kuyuda göründüğü söylenmiştir. Aklı başında adamlar dahi, bana bu kuyular hakkında izahı çok müşkül hikâyeler anlatmışlardır. Her halde kuyuya bakanın ruh hâleti<a class="si-noteref epub-type_noteref" href="#f375" id="backlink-375">375</a> ve o anın ışıklarının tesiri bu kuyu hayallerinde bir rol oynamış olsa gerektir.</p>
			<p>Babamın Sultantepesi’ndeki evi alması söylendiği esnada, Beşiktaş’da umumî bir enflüanza<a class="si-noteref epub-type_noteref" href="#f376" id="backlink-376">376</a> salgını başlamıştı. Sultantepesi’ndeki evin yarısı mahlûl<a class="si-noteref epub-type_noteref" href="#f377" id="backlink-377">377</a>, yarısı da Yusuf Enişte’nin akrabalarının idi. Ev çok harap, bahçe o kadar büyük ve perişan idi ki kimse almak istemiyordu. Çok ucuza satacaklardı. Fakat tamir meselesi tabiî çok müşküldü. Her halde babam aylığının bir kısmını, hemen hemen ömrünün sonuna kadar, bu ev için yaptığı borcu ödemeye hasretmişti. Çok geniş olan evi iki, hatta üç dört aileye ayırmak mümkündü. Hatta her aileye de kocaman bir bahçe tahsis edilebilirdi.</p>
			<p>Babam derhal hayran olduğu bu ferah manzaralı evin, çocuklarının üzerinde yapacağı iyi tesiri düşünerek çok seviniyordu. Her akşam tamir planları yapıyor, son yıllarda yüzünde hâsıl olan<a class="si-noteref epub-type_noteref" href="#f378" id="backlink-378">378</a> sıkıntı ve huzursuzluk havası âdeta zail oluyordu<a class="si-noteref epub-type_noteref" href="#f379" id="backlink-379">379</a>. Tabiî bundan dolayı Üsküdar’a sık sık gidiyordu.</p>
			<p>Abla, enflüanzaya tutulmuştu. Bunun tesiriyle ilk defa aramızda yakın ve içten bir temas hâsıl oldu. Babam beni Abla’nın karşısındaki yatağa yatırır, ikimize de sabaha kadar bakardı, çünkü ben de o aralık hastalığı almıştım.</p>
			<p>Babamın bu aralık Üsküdar’a gittiği bir akşam, Abla’nın evlilik hayatının acı taraflarını ilk defa idrak ettim. Babam epeyi zamandır Üsküdar’a yalnız gündüzleri gidiyor, akşamları dönüyordu. Fakat o akşam dönmeyecekti. Çünkü Abla’nın harareti düşmüş ve Teyze de ikinci çocuğunu doğurmuştu. Babamın dört kızına ilâve edilen bir oğlan, ailede hâdise gibi bir şey oldu.</p>
			<p> Maamâfîh babam da bir çocuğu sırf oğlandır diye sevecek hilkatte<a class="si-noteref epub-type_noteref" href="#f380" id="backlink-380">380</a> değildi. O çocukların hepsini sever, bakılmaya muhtaç oldukları zaman, âdeta bir ana hissiyle onlarla meşgul olurdu. Bütün bunlara rağmen Abla’nın, oğlu olmamasının, nasıl içini yediğini o akşam anladım. Bir nev’i kıskançlık ıstırabının nöbetine tutulmuş gibi idi. Benim hararetim çok yüksekti. Başımın çok ağrımasına rağmen onu saatlerce dinledim.</p>
			<p>Abla’nın geçirdiği hastalıktan dolayı zaafına bir de o geceki sinir nöbeti ilâve edilmişti. Ona ne kadar acıdığımı anlatamam. Poligami<a class="si-noteref epub-type_noteref" href="#f381" id="backlink-381">381</a> denilen şeyin nasıl bir felâket olduğunu o geceki kadar hissetmiş değilim. O zamana kadar, daha fazla Teyze’nin yüzüne akseden ıstırabı görürdüm. Halbuki babam da evlendiğinden beri bir an bile içi rahat olmamıştır. Her halde bir kadının kocasının metresine karşı duyduğu kıskançlık, ortağına karşı duyduğundan bambaşka bir şeydir.</p>
			<p>Abla’nın bu kıskançlık nöbeti sabaha karşı bir ölüm korkusu ile nihayetlendi. “Halide, ölüyorum, doktor istiyorum; Halide, kalk, babanı getir,” diye feryat ediyordu.</p>
			<p>Yataktan sürüklenerek kalktım. Ellerine sarıldım, oturdum. Sokaklarda bir ölü sükûtu ve koyu bir karanlık. Arada bir uzaktan köpek havlamaları işitiliyor. Evde bir erkek yok, kadın hizmetçiler yatakta. Şafak söker sökmez gidip Peyker halayı getireceğimi söyledim, azıcık sakinleşti. Sonra Kur’an’ımı çıkardım ve yüksek sesle bir Yasin okudum. O sessiz, koca evde ne garip ses akisleri yaptı. Fakat Kur’an’ın o ahengi hastanın asabını gevşetti, gözlerini kapattı. Ben de yavaşça giyindim, arka kapıdan duvarlara dayanarak Peyker halaya gittim. Ateşli bir hâlde sokağa çıktığımdan dolayı beni bir hayli azarladı, fakat artık mesele onun kudretli eline terk edilmişti.</p>
		</div>
		<div class="double html5_section">
			<p>Sultantepesi’ne taşındığımız zaman en çok üç kişiden ayrılmak beni üzüyordu. Bunlardan biri Peyker hala, öteki Hamdi Efendi, öteki de Nuri Bey’dir<a class="si-noteref epub-type_noteref" href="#f382" id="backlink-382">382</a>. Şimdiye kadar bahsetmediğim Nuri Bey, hayatıma çok derin ve devamlı bir tesir yapmıştır. Onunla dostluğumuz ben yedi yaşında, o da her halde altmışına yakınken başlamıştı. Maamâfih yaş meselesinde küçükler büyüklerin yaşlarına daima mübalâğa ederler.</p>
			<p>Nuri Bey, Namık Kemal mektebinin en samimî bir ferdi, aynı zamanda Namık Kemal’le gençliğinde de Paris’de bulunmuş bir şairdir. Abdülhamid, Namık Kemal’i ber-taraf ettikten<a class="si-noteref epub-type_noteref" href="#f383" id="backlink-383">383</a> sonra her nasılsa ikinci derecedeki arkadaşını rahat bırakmıştı. O aralık Düyûn-ı Umûmiyye’de<a class="si-noteref epub-type_noteref" href="#f384" id="backlink-384">384</a> mühim bir mevkii vardı sanıyorum.</p>
			<p>Nuri Bey’in bütün alâkası sanat ve fikir adamları etrafında idi. Salonu, hulâsa, Türk ve Garb musikisinin tanınmış sîmâlarının bir merkezi gibi idi. Umumiyetle şair diye tanınan bu mübarek insan, iktisadî ve siyasî eserler de tercüme etmişti. Genç muharrirler ve musikî mensupları daima onun himaye ve teşvikine güvenir, kendilerini ekseri o salonda tanıtırlardı.</p>
			<p>Babam beni Nuri Bey’e götürdüğü zaman piyanoda ıskala<a class="si-noteref epub-type_noteref" href="#f385" id="backlink-385">385</a> devrini hayli çabuk atlatmış, İtalyan musikisinin bazı havalarını çalmaya başlamıştım. Babam bu ıskala devrinde inanılmaz bir sabırla, alâka ile oturur beni dinlerdi. Fakat ilk havayı çalar çalmaz. Nuri Bey’in Beşiktaş’ ta bizim yokuşa muvazi<a class="si-noteref epub-type_noteref" href="#f386" id="backlink-386">386</a> olan bir yokuştaki evine bir akşam elimden tuttu götürdü. Keman, ut ve piyano çalan bir hayli sîmâ arasından bir de Saray mızıkasına mensup, uzun boylu bir asker vardı. Piyanonun iskemlesine bir minder koyduktan sonra Nuri Bey beni kaldırdı, oturttu. Önüme bir nota koydular, o kemanîye piyanoda refakat ettim. Salondakiler, belki yaşımın küçüklüğünden dolayı, bana büyük bir alâka ve muhabbet gösterdiler. Hele babamın sevincine payan<a class="si-noteref epub-type_noteref" href="#f387" id="backlink-387">387</a> yoktu. Belki muhayyilesinde beni, istikbalin meşhur piyanisti diye canlandırıyordu.</p>
			<p>O dikkate değer salonun yegâne<a class="si-noteref epub-type_noteref" href="#f388" id="backlink-388">388</a> çocuk müdavimi<a class="si-noteref epub-type_noteref" href="#f389" id="backlink-389">389</a> ben olmuştum. Fakat o saçlı sakallı güzide<a class="si-noteref epub-type_noteref" href="#f390" id="backlink-390">390</a> toplantıyı hiç de yadırgamaz, anladığım ve anlamadığım konuşmaları beni çok cezbederdi. Büyük kadınların arasında kendimi daima yabancı hissettiğim hâlde, erkekleri esasen kendime daha yakın buluyordum. Sonraları bana hocalık eden merhum Rıza Tevfik’i<a class="si-noteref epub-type_noteref" href="#f391" id="backlink-391">391</a> de o salonda tanımış olduğumu zannediyorum.</p>
			<p>Nuri Bey’in temiz ve sade ruhu da yaş denilen şeyi hiç itibara almazdı. Bunu bilhassa, bu günlerde ben de anlıyorum. Kendimi çocuk ve çocuk ruhlu insanlara daha yakın hissediyorum. Nuri Bey’in bir hayli tanınmış musikişinaslar tarafından bestelenmiş şarkıları vardır. Bunların arasında ve belki de başında hiç unutulmaması lâzım gelen şarkı şudur:<a class="si-noteref epub-type_noteref" href="#f392" id="backlink-392">392</a></p>
			<blockquote class="poem">
				<p>Bak şu güzel köylüye, işte bu kızdır peri.</p>
				<p>Toprak ile oynamış, belli güzel elleri.</p>
				<p>(Böyle midir hep acep köylülerin dilberi.)</p>
				<p>Hepsi seni söylüyor, terk edemem bu yeri.</p>
			</blockquote>
			<p>Bunu Yakacık’da evinin civarındaki bir köyün, belki kalbine hitap eden, bir köylü kızın ilhamı ile yazmıştı. Bu onun son şarkısı idi. Bana onu çalıp söyletir; kendisi de piyanonun yanında bir iskemleye oturur, başını piyanoya dayar, sevimli mavi gözleri uzaklara, ihtimal ki köylü kızının hayaline dalar, dinlerdi.</p>
			<p>Sultantepesi’ndeki eve, tamir görmeden taşındık. Ne kadar güzel bir yer olduğunu tarif etmek müşküldür. Odaların her birinde sekiz pencere, her katta Boğaziçi’ nin kıvrılıp giden yeşil tepeciklerine, sularına, tarihî kulelerine bakan geniş balkonlar. Bahçe yeşil bir çamlık, aralarında papatya tarlaları ve yer yer boş genişlikler. Birçok yemiş ağacı arasında beyaz siyah en güzide cinsten incir ağaçları, eski kuyular, büyük havuzlar, vahşî bir yeşillik arasından akıp giden billûr bir dere.</p>
			<p>Poligami denilen aile huzurunun düşmanı olan şey burada da içimizi kemirdi durdu. Evin yarısını Teyze ile Haminne, öteki yarısını da Abla ve ailesi işgal ediyordu. Benim odalarım iki bölümün arasındaki bir koridora açılan odalardı. Her iki tarafa da gidiyordum. Fakat hiçbir taraf beni kendine mal edemiyordu.</p>
			<p>Bu, hayatımın hastalık, huzursuzluk ve müşkülâtla<a class="si-noteref epub-type_noteref" href="#f393" id="backlink-393">393</a> dolu bir devridir. Esasen çocukluk çağımın en kritik senelerine tesadüf eden bu günlerde, çok şükür derslerimle, kitaplarımla, piyanomla kendimi avutabiliyordum.</p>
			<p>Bir yıl geçmeden Teyze, babamdan boşandı. Haminne ile o civarda başka bir eve taşındılar. Evden çıktıkları gün ben yüksek bir hararetle kabakulaktan yatıyordum. Fakat küçüklerin bahçede ağlamaları o kadar içimi yaktı ki kendi kendime, hiç kocaya varmamaya yemin ettiğimi hatırlıyorum.</p>
			<p>O devirde henüz, insanlar, taze yapraklar gibi güneşte yaşarken, bir gün karanlığa ve boşluğa gittiklerini henüz öğrenmiş değildim. Evet, hâdiselerin tesiri tahmine sığmayan fırtınalar gibi insanları, bir an evvel yeşil ve şen yapraklar hâlinde sallandıkları dallardan söküp boşluklara fırlattıklarını henüz bilmiyordum.</p>
		</div>
		<div class="double html5_section">
			<p>Bu tarihlerde birbirini takip eden birçok hocam vardı. Birisi vaktiyle İtalyan sahnesinde oynamış olan Madam Livardali, yaşlı ve eski bir primadonna vardı. O bana şarkı dersi verirdi. Zavallı babam, kendisi musikiye hayran olduğu için benim o sahada yaratıcı bir istidadım olmadığını bir türlü anlayamamıştı. Maamâfih bir ihtiyar ve emekli primadonna o devirde beni İtalyan musikisinin dramatik ruhunun içine daldırdı.</p>
			<p>Arapça derslerime Şükrü Efendi devam ediyor, aynı zamanda Woods Paşa’nın tavsiyesiyle gelen bir İngiliz kadın hoca da eve gelip yerleşti. Vaktiyle Hindistan’da büyük bir çay tüccarının eşi olan, kültürü yüksek ve çok akıllı bu kadın, birinci kocası öldükten sonra, evlendiği adam kendisini terk etmiş, o da, o zaman on bir yaşında olan bir kız çocuğu için çalışmak mecburiyetinde kalmıştı.</p>
			<p>Caroll adlı güzel bir çocuğun da aramızda olması, hepimizin İngilizcesi için çok hayırlı olmuştu. Ben bu hocaya, bilhassa Hindistan için, içimde uyandırdığı alâkadan dolayı minnettarım. Evvelki hocalarımdan onun farkı, sadece kültür sahasında değildi. Büyük bir adammışım gibi benimle ciddî meseleler konuşur, hayatının her tarafını bana anlatır dururdu. Bu, bende bir gurur uyandırmıştı. Kardeşlerime birtakım çocuk hikâyeleri ve şiirler okurdu. Fakat bana İngiliz Edebiyatı’na, bilhassa Shakespeare ve G. Eliot’a<a class="si-noteref epub-type_noteref" href="#f394" id="backlink-394">394</a> dair parçalar okutuyordu. Romancı olarak ihtisasımın kurumlarını bu kadın atmıştı diyebilirim.</p>
			<p>Benim derslerim, daha evvel de dediğim gibi beraberce edebiyat parçaları okumaktan ibaretti. Fakat, aynı zamanda da <em>Mother</em><a class="si-noteref epub-type_noteref" href="#f395" id="backlink-395">395</a> adlı bir kitaptan da tercümeler yaptırıyordu. Bu tercümeleri o zaman bize sık gelen Mahmud Esat Efendi<a class="si-noteref epub-type_noteref" href="#f396" id="backlink-396">396</a> tashih etti<a class="si-noteref epub-type_noteref" href="#f397" id="backlink-397">397</a>, daha doğrusu yeni baştan kendisi o zamanın olgun eski Türkçesi ile yazdı. Mahmud Esad Efendi bu eseri o kadar beğenmişti ki benim ismimle basılmasını teklif etmiş, babam da derhal kabul etmişti. 1897’de Yıldız’da Türk-Yunan Harbi şehitlerinin aileleri menfaatine açılan sergiye göndermişti. Oradaki komisyon <em>Mader </em>adını taşıyan bu küçük esere bir kıymet vermiş olacak ki bana bir şefkat nişanı verdiler. Bu, beni hiç de memnun etmedi. Evvelâ, eser benim değil, Mahmud Esad Efendi’nindi, sonra da Abdülhamid, o yaşta dahi bende öyle kötü bir his uyandırmış idi ki onun tarafından taltif edilmek<a class="si-noteref epub-type_noteref" href="#f398" id="backlink-398">398</a> bana bir şereften ziyade bir zillet<a class="si-noteref epub-type_noteref" href="#f399" id="backlink-399">399</a> gibi geldi.</p>
			<p>İngiliz hocamızın aramızdan ayrılması garip bir hâdise neticesinde olmuştu. O zaman, sevilen çocuklara halayık diye takılındığını daha evvel de zikr etmiştim<a class="si-noteref epub-type_noteref" href="#f400" id="backlink-400">400</a>.</p>
			<p>Bahçenin boş tarafına sebze ekilir ve satılırdı. Orada çalışan bir genç bahçıvan, bu sevimli İngiliz çocuğuna “halayık” diye takılırmış. Bunun manasını bana sorunca, yapacağı tesiri hiç de düşünmeden söyledim. Bunun fena bir maksatla söylenmediğini anlatmaya fırsat kalmadan, bizim hoca bahçeye koştu, bahçıvan çırağına şemsiyesiyle hücum ederek bir dayak attı ve hatta şemsiyesini kırdı.</p>
			<p>Anlaşılan bunu hazmedemeyen çırak, bir gün bizim hoca geç vakit eve dönerken, altımızdaki değirmenin yolunda birkaç arkadaşı ile ona hücum ederek korkutmuşlar ve işte bundan dolayı hoca aramızdan ayrıldı.</p>
		</div>
		<div class="double html5_section">
			<p>Sultantepesi’nde son hocam, bana Fransız Edebiyatı öğretmek için gelen Doktor Rıza Tevfik’dir. Ona herkes, o zaman feylesof derdi, fakat aynı zamanda akla hayret verecek bir derecede bir taklit kabiliyeti vardı. Memleketin her sınıf halkının şivesini ve hayatlarını oldukları gibi canlandırırdı.</p>
			<p>Aziz hocamın burada ilmî kabiliyetinden, modern Türkiye’nin başta gelen bir şairi olduğundan bahsedecek değilim. O zaman daima İngiliz filozofu H. Spencer’den<a class="si-noteref epub-type_noteref" href="#f401" id="backlink-401">401</a> saatlerce bahsederdi. Fakat beni asıl alâkadar eden ve olgunlaştıran, onun Şark Edebiyatı’nın ve felsefesinin mistik tarafını izahı olmuştur. Bilhassa Arapça ve Farsçası emsalsizdi. Bana güzellik ve fikir bakımından emsalsiz ve yeni bir dünya tanıttı.</p>
			<p>Burada sanat ve biraz da fikir bakımından gelişmemin bir cephesini işaret etmek isterim. Fars Edebiyatı’nın yer yer mistik ve felsefî ruhu kadar, belki de daha fazla, şekli ve emsalsiz inceliği, zarafeti ile dikkati çeker. Bundan dolayıdır ki bu edebiyatın tesiri altında kalanlar, biraz şahsî hususiyetlerini kaybederler. Bu, şekil kusursuzluğunun ahengi ve sihri çok zaman insana manayı da unutturur. Fars mektebine tutulan edebiyatçılarımızın bundan dolayı orijinal tarafları biraz felce uğramıştır.</p>
			<p>Bu emsalsiz bazan da Fars modellerini geçen –meselâ Nef ’î’de<a class="si-noteref epub-type_noteref" href="#f402" id="backlink-402">402</a> olduğu gibi– bazı Türk şairlerine bende de bir zaman, ahenklerine karşı, büyük bir hayranlık hasıl oldu. Maamâfih çok geçmeden onları da yabancı bulmaya başladım. Buna mukabil Halk Edebiyatı’nın türküsü, musikisi, hatta mistik ruhu, bana daha çok cazip ve yakın geliyordu. Onlar insan zaaflarını ve hayatı bazan mizahî bir görüşle ifade etmişlerdi. Hatta Allah’a dahi sitem eder gibi hitapları bir çocuk safiyeti ifade ettiğini Ahmed Ağa lalamla Türk masalları okurken şuur altı sezmiş ve benimsemiş bulunuyorum.</p>
			<p>Hocam Rıza Tevfik de belki bunu sezmişti. Çünkü Şark Edebiyatı’nın karışık ve muğlak<a class="si-noteref epub-type_noteref" href="#f403" id="backlink-403">403</a> tarafları hakkında konuşurken çok zaman halk şiirlerini ve masallarını ve türkülerini tekrar eder dururdum.</p>
			<p>Sultantepesi’nde ekseri geceleri de kalır, saatlerce konuşur ve bazan babam uyur kalırdı. Fakat bütün bunlar bana yepyeni bir dünya penceresi açtı. Ben, güneşi de yağmuru da içine alan işlenmiş toprak gibi hocamın zengin hafızasının bütün servetini içime sindirmeye çalışıyordum. O da, o zaman yazmaya çalıştığım küçük şeyleri okur, beğenir ve beni bu yolda teşvik ederdi.</p>
			<p>Bu devir Türk dilinin esasen Arap ve Fars şekillerinin, kötü bağlarından kurtulmaya başladığı günlerine tesadüf eder. Bu sahada, bilhassa Mehmed Emin<a class="si-noteref epub-type_noteref" href="#f404" id="backlink-404">404</a> şöhret almaya başlamıştı. Fakat hocam Rıza Tevfik’in kendisi de bu sadelik içinde, bu yeni şeklin daima başta gelen küçük şaheserlerini yazmaya başlamıştır. Bilhassa bu fikir ve sanat inkişafında bana bir hürriyet hissi verdi. Sade fikirde değil, şekilde dahi kendimi ifade edebilmek yoluna girebildim.</p>
		</div>
		<div class="double html5_section">
			<p>Ali Şamil Paşa da bu günlerde Üsküdar’a kumandan olmuş ve bize sık sık gelmeye başlamıştı. Kadıköy’de büyük bir evde otururdu. Biri sarışın, biri Habeş iki hanımı ve ikisinin de rengârenk çocukları vardı. Bu Habeş hanımla evlenmesinin hikâyesi pek hoştur.</p>
			<p>Kadın, birkaç sene evvel ölen bir karısının halayığı imiş. Paşa, karısı öldükten sonra ağır hastalanmış. Ona bu Habeş kızı bakmış. Paşa kendisinin öleceğine kanaat getirdiği için, bu Habeş kızcağız ortada kalmasın diye onunla evlenmiş. Fakat çok geçmeden güzel ve sarışın bir Suriyeli hanım almış. Tamamen bu sarışın hanımın tesiri altında idi. Onun yanında Habeş Hanım’ın yüzüne hiç bakmazdı. Maamâfih, yalnız kalır kalmaz onunla şakalaşır ve büyük bir şefkat gösterirdi.</p>
			<p>Paşa’nın Mahmure abladan başka, üçü beyaz, üçü renkli çocuğu vardı. Rengi en koyu olan büyük oğlu, garip olarak kendisine en fazla benzer ve bana da çok cazip gelirdi. Ben bazan onlara misafir olurdum. Evini daima akraba ve dostları ile dolu bulurdum. Şimdi konağının yanına yaptırmış olduğu üç evden birinde Mahmure abla da üç çocuğu ile yaşıyordu.</p>
			<p>Akşamları çok neşeli idi. Oğullarını Kürt kıyafetine sokar, Mahmure abla bir Kürt havası çalar, Paşa başta, bir Kürt oyunu oynarlarken bir taraftan ıslıkla havayı tekrar eder, aynı zamanda da benim elimden yakalayarak oynayanların arasına alırdı. Hepimiz bir ağızdan el ele sallanarak <em>Hey Zeyno, Zeyno</em>’yu söyleyerek tavandaki avizeleri zangırdatarak, tepinerek döne döne sıçrar dururduk. Habeş Hanım yerde bir minderde oturur Sarışın Hanım odadan çıkar çıkmaz Paşa hemen onun yanına koşar, yanaklarını okşar: “Halide bu benim has boya karım, elini yanaklarına sür bak hiç boyası çıkıyor mu?” derdi.</p>
			<p>Paşa’nın kardeşleri birbirine zıt zümrelere<a class="si-noteref epub-type_noteref" href="#f405" id="backlink-405">405</a> ayrılır; hep birbirleriyle mücadele hâlinde idiler. Fakat hepsi memleketinin hakikî ve vatansever evlâtları, aynı zamanda çok nazik tavırlı, asil insanlardı. Fakat maalesef, yıllar sonra vatanımızın istilâ günlerinde, istikbalimiz karanlık göründüğü anlarda, her ikisinin de memleketten ayrılmış olduklarını işittim. Hatta bir tanesi Mahmure ablaya: “Sen de bizimle gel, Kürdistan kraliçesi olursun,” demiş, fakat ablam fena hâlde hiddetlenerek, “Ben bu bayrağın altında doğmuş bir Türk kadınıyım. Burada yaşadım, burada öleceğim,” demişti.</p>
			<p>İşte Paşa’nın evine gittiğim bu günlerde, babam beni geceli olarak ikinci defa Kolej’e verdi. Nilüfer de gündüzlü olarak küçük sınıflara devam ediyordu.</p>
		</div>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f338"><a class="si-backref" href="#backlink-338">338</a><span class="si-footnote-text">. Genellikle silindir biçiminde olan mum, gaz lambası gibi aydınlatma araçlarının çevresini kapatarak rüzgârdan koruyan cam mahfaza.</span></div>
		<div class="si-footnote html5_aside epub-type_footnote" id="f339"><a class="si-backref" href="#backlink-339">339</a><span class="si-footnote-text">. Arapça.</span></div>
		<div class="si-footnote html5_aside epub-type_footnote" id="f340"><a class="si-backref" href="#backlink-340">340</a><span class="si-footnote-text">. Fatiha suresi (yazarın meali).</span></div>
		<div class="si-footnote html5_aside epub-type_footnote" id="f341"><a class="si-backref" href="#backlink-341">341</a><span class="si-footnote-text">. Açık.</span></div>
		<div class="si-footnote html5_aside epub-type_footnote" id="f342"><a class="si-backref" href="#backlink-342">342</a><span class="si-footnote-text">. Gizemci.</span></div>
		<div class="si-footnote html5_aside epub-type_footnote" id="f343"><a class="si-backref" href="#backlink-343">343</a><span class="si-footnote-text">. Tepkisi.</span></div>
		<div class="si-footnote html5_aside epub-type_footnote" id="f344"><a class="si-backref" href="#backlink-344">344</a><span class="si-footnote-text">. Uygun.</span></div>
		<div class="si-footnote html5_aside epub-type_footnote" id="f345"><a class="si-backref" href="#backlink-345">345</a><span class="si-footnote-text">. Öğretimin.</span></div>
		<div class="si-footnote html5_aside epub-type_footnote" id="f346"><a class="si-backref" href="#backlink-346">346</a><span class="si-footnote-text">. Dert olan.</span></div>
		<div class="si-footnote html5_aside epub-type_footnote" id="f347"><a class="si-backref" href="#backlink-347">347</a><span class="si-footnote-text">. İnançlarda.</span></div>
		<div class="si-footnote html5_aside epub-type_footnote" id="f348"><a class="si-backref" href="#backlink-348">348</a><span class="si-footnote-text">. Acı çektiğim.</span></div>
		<div class="si-footnote html5_aside epub-type_footnote" id="f349"><a class="si-backref" href="#backlink-349">349</a><span class="si-footnote-text">. Süleyman Çelebi: Süleyman Dede de denir. Süleyman Çelebi’nin 1409’da tamamladığı ve <em>Vesîletü’n-Necat</em> diye adlandırdığı eseri bazı nüshalarda <em>Mevlid</em>, hatta daha ziyade Türkçe söyleyişe uyarak, <em>Mevlüd</em> şeklinde geçmektedir.</span></div>
		<div class="si-footnote html5_aside epub-type_footnote" id="f350"><a class="si-backref" href="#backlink-350">350</a><span class="si-footnote-text">. Doğum.</span></div>
		<div class="si-footnote html5_aside epub-type_footnote" id="f351"><a class="si-backref" href="#backlink-351">351</a><span class="si-footnote-text">. Kurtuluş.</span></div>
		<div class="si-footnote html5_aside epub-type_footnote" id="f352"><a class="si-backref" href="#backlink-352">352</a><span class="si-footnote-text">. Giuseppe Verdi: (1813-1901) İtalyan opera bestecisi.</span></div>
		<div class="si-footnote html5_aside epub-type_footnote" id="f353"><a class="si-backref" href="#backlink-353">353</a><span class="si-footnote-text">. Vincenzo Bellini: (1801-1835) İtalyan opera bestecisi.</span></div>
		<div class="si-footnote html5_aside epub-type_footnote" id="f354"><a class="si-backref" href="#backlink-354">354</a><span class="si-footnote-text">. <em>Carmen</em>: Georges Bizet’in dört perdelik operası. Libretto: Henri Meilhac ve Ludovic Halévy.</span></div>
		<div class="si-footnote html5_aside epub-type_footnote" id="f355"><a class="si-backref" href="#backlink-355">355</a><span class="si-footnote-text">. Tanrı ile evreni birleştirip özleştiren felsefe öğretisi veya sistemine bağlı kişi.</span></div>
		<div class="si-footnote html5_aside epub-type_footnote" id="f356"><a class="si-backref" href="#backlink-356">356</a><span class="si-footnote-text">. Bilmece.</span></div>
		<div class="si-footnote html5_aside epub-type_footnote" id="f357"><a class="si-backref" href="#backlink-357">357</a><span class="si-footnote-text">. Belirmelerini.</span></div>
		<div class="si-footnote html5_aside epub-type_footnote" id="f358"><a class="si-backref" href="#backlink-358">358</a><span class="si-footnote-text">. Evren.</span></div>
		<div class="si-footnote html5_aside epub-type_footnote" id="f359"><a class="si-backref" href="#backlink-359">359</a><span class="si-footnote-text">. Bir ülkeyi zora ve baskıya dayanarak yöneten kimse.</span></div>
		<div class="si-footnote html5_aside epub-type_footnote" id="f360"><a class="si-backref" href="#backlink-360">360</a><span class="si-footnote-text">. Macera.</span></div>
		<div class="si-footnote html5_aside epub-type_footnote" id="f361"><a class="si-backref" href="#backlink-361">361</a><span class="si-footnote-text">. Dinî inanışlara göre kıyamete yakın bir zamanda çıkacağına inanılan yalancı.</span></div>
		<div class="si-footnote html5_aside epub-type_footnote" id="f362"><a class="si-backref" href="#backlink-362">362</a><span class="si-footnote-text">. Yerin.</span></div>
		<div class="si-footnote html5_aside epub-type_footnote" id="f363"><a class="si-backref" href="#backlink-363">363</a><span class="si-footnote-text">. Pişmanlık.</span></div>
		<div class="si-footnote html5_aside epub-type_footnote" id="f364"><a class="si-backref" href="#backlink-364">364</a><span class="si-footnote-text">. Tapınma, Allaha karşı kulluk ödevlerini yerine getirme.</span></div>
		<div class="si-footnote html5_aside epub-type_footnote" id="f365"><a class="si-backref" href="#backlink-365">365</a><span class="si-footnote-text">. Vazgeçme.</span></div>
		<div class="si-footnote html5_aside epub-type_footnote" id="f366"><a class="si-backref" href="#backlink-366">366</a><span class="si-footnote-text">. Ut çalan çalgıcı.</span></div>
		<div class="si-footnote html5_aside epub-type_footnote" id="f367"><a class="si-backref" href="#backlink-367">367</a><span class="si-footnote-text">. Alaturka müzikte keman çalan kimse.</span></div>
		<div class="si-footnote html5_aside epub-type_footnote" id="f368"><a class="si-backref" href="#backlink-368">368</a><span class="si-footnote-text">. Kaygılı.</span></div>
		<div class="si-footnote html5_aside epub-type_footnote" id="f369"><a class="si-backref" href="#backlink-369">369</a><span class="si-footnote-text">. Yaratıkları.</span></div>
		<div class="si-footnote html5_aside epub-type_footnote" id="f370"><a class="si-backref" href="#backlink-370">370</a><span class="si-footnote-text">. Kederi, kaygıyı, tasayı.</span></div>
		<div class="si-footnote html5_aside epub-type_footnote" id="f371"><a class="si-backref" href="#backlink-371">371</a><span class="si-footnote-text">. Vaat ettim, söz verdim.</span></div>
		<div class="si-footnote html5_aside epub-type_footnote" id="f372"><a class="si-backref" href="#backlink-372">372</a><span class="si-footnote-text">. Yakıştırılırdı.</span></div>
		<div class="si-footnote html5_aside epub-type_footnote" id="f373"><a class="si-backref" href="#backlink-373">373</a><span class="si-footnote-text">. Becerikli.</span></div>
		<div class="si-footnote html5_aside epub-type_footnote" id="f374"><a class="si-backref" href="#backlink-374">374</a><span class="si-footnote-text">. İç organları.</span></div>
		<div class="si-footnote html5_aside epub-type_footnote" id="f375"><a class="si-backref" href="#backlink-375">375</a><span class="si-footnote-text">. Ruh durumu.</span></div>
		<div class="si-footnote html5_aside epub-type_footnote" id="f376"><a class="si-backref" href="#backlink-376">376</a><span class="si-footnote-text">. (Fr.) <em>influenza</em>. Grip.</span></div>
		<div class="si-footnote html5_aside epub-type_footnote" id="f377"><a class="si-backref" href="#backlink-377">377</a><span class="si-footnote-text">. Mirasçısı bulunmamış, hükümete kalmış.</span></div>
		<div class="si-footnote html5_aside epub-type_footnote" id="f378"><a class="si-backref" href="#backlink-378">378</a><span class="si-footnote-text">. Ortaya çıkan.</span></div>
		<div class="si-footnote html5_aside epub-type_footnote" id="f379"><a class="si-backref" href="#backlink-379">379</a><span class="si-footnote-text">. Ortadan kalkıyordu.</span></div>
		<div class="si-footnote html5_aside epub-type_footnote" id="f380"><a class="si-backref" href="#backlink-380">380</a><span class="si-footnote-text">. Yaradılışta.</span></div>
		<div class="si-footnote html5_aside epub-type_footnote" id="f381"><a class="si-backref" href="#backlink-381">381</a><span class="si-footnote-text">. Çokeşlilik.</span></div>
		<div class="si-footnote html5_aside epub-type_footnote" id="f382"><a class="si-backref" href="#backlink-382">382</a><span class="si-footnote-text">. Mustafa Nuri Bey (1843 – 1906), Genç Osmanlılara birlikte Paris’te bulunan, <em>İbret</em> gazetesinde yazdığı bir yazı nedeniyle Akkâ’ya sürgüne gönderilen yazar, düşünce adamı. Gürcü Yusuf Paşa’nın oğlu.</span></div>
		<div class="si-footnote html5_aside epub-type_footnote" id="f383"><a class="si-backref" href="#backlink-383">383</a><span class="si-footnote-text">. Bir yana attıktan.</span></div>
		<div class="si-footnote html5_aside epub-type_footnote" id="f384"><a class="si-backref" href="#backlink-384">384</a><span class="si-footnote-text">. Osmanlı Devleti’nde Tanzimat Dönemi’nde alınan dış borçlara ve borçları ödemek amacıyla oluşturulan kuruma verilen ad.</span></div>
		<div class="si-footnote html5_aside epub-type_footnote" id="f385"><a class="si-backref" href="#backlink-385">385</a><span class="si-footnote-text">. Gam; sekiz notanın kalın sesten inceye veya inceden kalına gitmek üzere sıralanmış dizisi.</span></div>
		<div class="si-footnote html5_aside epub-type_footnote" id="f386"><a class="si-backref" href="#backlink-386">386</a><span class="si-footnote-text">. Paralel.</span></div>
		<div class="si-footnote html5_aside epub-type_footnote" id="f387"><a class="si-backref" href="#backlink-387">387</a><span class="si-footnote-text">. Sevincinin sonu.</span></div>
		<div class="si-footnote html5_aside epub-type_footnote" id="f388"><a class="si-backref" href="#backlink-388">388</a><span class="si-footnote-text">. Tek.</span></div>
		<div class="si-footnote html5_aside epub-type_footnote" id="f389"><a class="si-backref" href="#backlink-389">389</a><span class="si-footnote-text">. Bir yere sürekli olarak giden kimse.</span></div>
		<div class="si-footnote html5_aside epub-type_footnote" id="f390"><a class="si-backref" href="#backlink-390">390</a><span class="si-footnote-text">. Seçkin.</span></div>
		<div class="si-footnote html5_aside epub-type_footnote" id="f391"><a class="si-backref" href="#backlink-391">391</a><span class="si-footnote-text">. Rıza Tevfik (Bölükbaşı): (1869-1949) Fikir adamı, şair, yazar, felsefeci, tıp doktoru.</span></div>
		<div class="si-footnote html5_aside epub-type_footnote" id="f392"><a class="si-backref" href="#backlink-392">392</a><span class="si-footnote-text">. Pek çok bestekâr tarafından bestelenmiş olan bu güftenin en tanınmış olanı, bestekâr Danbeni Rızâ Bey’in Hüseyni makamında, bestelemiş olduğu şarkıdır.</span></div>
		<div class="si-footnote html5_aside epub-type_footnote" id="f393"><a class="si-backref" href="#backlink-393">393</a><span class="si-footnote-text">. Zorluklarla.</span></div>
		<div class="si-footnote html5_aside epub-type_footnote" id="f394"><a class="si-backref" href="#backlink-394">394</a><span class="si-footnote-text"><em>. George Eliot (1819-1880) Gerçek adı Mary Anne Evans olan ve eserlerinde erkek adı kullanan İngiliz romancı, çevirmen, gazeteci.</em></span></div>
		<div class="si-footnote html5_aside epub-type_footnote" id="f395"><a class="si-backref" href="#backlink-395">395</a><span class="si-footnote-text">. John Abbot’nun, <em>The Mother</em> adlı yapıtı.</span></div>
		<div class="si-footnote html5_aside epub-type_footnote" id="f396"><a class="si-backref" href="#backlink-396">396</a><span class="si-footnote-text">. Mahmud Esad Efendi (1856 – 1918), Osmanlı hukukçu, yazar ve devlet adamı. Eserlerinden bazıları: <em>İslâm Tarihi, İslâm Dini Tarihi, Fıkıh Usulü.</em></span></div>
		<div class="si-footnote html5_aside epub-type_footnote" id="f397"><a class="si-backref" href="#backlink-397">397</a><span class="si-footnote-text">. İyileştirmek, düzeltme.</span></div>
		<div class="si-footnote html5_aside epub-type_footnote" id="f398"><a class="si-backref" href="#backlink-398">398</a><span class="si-footnote-text">. Ödüllendirilmek.</span></div>
		<div class="si-footnote html5_aside epub-type_footnote" id="f399"><a class="si-backref" href="#backlink-399">399</a><span class="si-footnote-text">. Alçaklık, aşağılık.</span></div>
		<div class="si-footnote html5_aside epub-type_footnote" id="f400"><a class="si-backref" href="#backlink-400">400</a><span class="si-footnote-text">. Söylemiştim.</span></div>
		<div class="si-footnote html5_aside epub-type_footnote" id="f401"><a class="si-backref" href="#backlink-401">401</a><span class="si-footnote-text">. Herbert Spencer (1820 – 1903), İngiliz filozof. Evrimci felsefesini açıklayan pek çok eser yazdı. Bunlardan bazıları: Psikoloji İlkeleri, İlk Prensipler, Biyoloji İlkeleri, Sosyoloji İlkeleri.</span></div>
		<div class="si-footnote html5_aside epub-type_footnote" id="f402"><a class="si-backref" href="#backlink-402">402</a><span class="si-footnote-text">. Nef ’î (1572 – 1635), (Mehmed Bey oğlu Ömer Efendi). Klasik Türk Edebiyatı’nın XVII. yüzyıl şairleri arasında en başta gelenlerindendir. Eserleri; <em>Türkçe Divan, Farsça, Divan, Sihâm-ı Kazâ</em>...</span></div>
		<div class="si-footnote html5_aside epub-type_footnote" id="f403"><a class="si-backref" href="#backlink-403">403</a><span class="si-footnote-text">. Anlaşılması güç.</span></div>
		<div class="si-footnote html5_aside epub-type_footnote" id="f404"><a class="si-backref" href="#backlink-404">404</a><span class="si-footnote-text">. Mehmet Emin (Yurdakul) (1869-1944), Milliyetçilik için çalışmış ve sade Türkçeyle yazdığı manzumeleriyle bir çığır açmış meşhur şairlerimizdendir.</span></div>
		<div class="si-footnote html5_aside epub-type_footnote" id="f405"><a class="si-backref" href="#backlink-405">405</a><span class="si-footnote-text">. Gruplara.</span></div>
	</div>
</body>
</html>