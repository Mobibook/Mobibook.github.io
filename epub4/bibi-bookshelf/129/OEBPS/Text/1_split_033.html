<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:31ced687-337e-476c-89b4-f45e8a1a01d0" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_32"><br class="calibre2" />
  32<br class="calibre2" />
  Dünyanın Sonu</h1>

  <p><br class="chapter" /></p>

  <p class="kitapickapak1">Gölge ölüyor</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Bekçinin kulübesinin kapısını açtığımda, adam arka kapının önünde yakacak odun kırıyordu.</p>

  <p class="normal1">“Böyle giderse felaket kar yağacak” dedi bekçi, elindeki baltayı bırakmadan. “Bu sabah dördü daha öldü. Yarın daha fazlası ölür herhalde. Bu kışın soğuğu farklı çünkü.”</p>

  <p class="normal1">Eldivenlerimi çıkarıp sobanın önüne giderek parmak uçlarımı ısıtmaya başladım. Bekçi ince ince kırdığı odunları balya haline getirerek depoya koyduktan sonra, arka kapıyı kapatıp, baltasını yerine bıraktı. Sonra yanıma gelerek benimle aynı şekilde parmaklarını sobaya uzattı.</p>

  <p class="normal1">“Galiba bundan sonra bir süre benim hayvan ölülerini tek başıma yakmam gerekecek. O tipin yanımda olması işimi epeyi hafifletmişti ama yapacak bir şey yok. Zaten benim işim bu.”</p>

  <p class="normal1">“Gölgenin durumu çok mu kötü?”</p>

  <p class="normal1">“İyi olduğunu söyleyemem” dedi bekçi, başını omuzlarının üzerinde çevirerek. “İyi değil. Üç gündür yatıyor. Ona epey iyi baktığımı sanıyorum, ama ömür bu. İnsanın elinden gelecek şeylerin de bir sınırı var.”</p>

  <p class="normal1">“Gölgeyle görüşebilir miyim?”</p>

  <p class="normal1">“Evet, olur. Elbette görüşebilirsin. Yalnız otuz dakikayla sınırlı tut. Otuz dakika sonra, benim hayvan yakmaya gitmem gerekiyor.”</p>

  <p class="normal1">Başımı tamam anlamında salladım.</p>

  <p class="normal1">Bekçi duvardan anahtar tomarını alıp, onlardan biriyle gölgeler meydanının demir kapısını açtı. Sonra önüme geçerek meydanda hızlı adımlarla ilerleyip, gölgenin kulübesinin kapısını açarak beni içeri aldı. Kulübenin içi bomboştu, tek bir eşya bile yoktu. Zemine döşenmiş tuğlalar da buz kesmişti. Pencerenin aralıklarından giren rüzgâr, içerideki havayı iyice soğutuyordu. Buzhaneden farksızdı.</p>

  <p class="normal1">“Benim suçum değil” dedi bekçi, savunma yaparmış gibi. “Böylesi hoşuma gidiyor diye, senin gölgeni buraya tıkmış değilim. Gölgelerin burada yaşaması kesin bir kural, ben de o kurala uyuyorum işte. Senin gölgen yine iyi durumda. Daha kötü durumlarda aynı anda iki, üç gölgeyi birlikte koyduğumuz da oldu.”</p>

  <p class="normal1">Bir şeyler söylemem hiçbir şeyi değiştirmeyecekti, yalnızca susarak başımı sallamakla yetindim. Evet, gölgemi öyle bir yere bırakmamam gerekirdi.</p>

  <p class="normal1">“Gölgen aşağıda” dedi bekçi. “Aşağıya git. Aşağısı biraz daha ılık hiç olmazsa. Yalnız, biraz kokar.”</p>

  <p class="normal1">Bekçi odanın köşesine giderek, kara, nemli zemin kapağını kaldırdı. İçeride basamaklar değil, basit bir tahta merdiven vardı. Bekçi önce kendisi birkaç adım inip, sonra da onu takip etmem için eliyle işaret etti. Paltoma yapışan karları silkeleyerek, ona uydum.</p>

  <p class="normal1">Bodruma indiğimde burun kemiğimi sızlatacak ölçüde kesif bir dışkı kokusuyla karşılaştım. Pencere olmadığından, havalandırmak mümkün değildi. Bodrum ancak bir yüklük genişliğindeydi. Yatağın üzerinde iyice zayıflayan gölgem, yüzü bize dönük halde yatmıştı. Yatağın altında porselen bir lazımlık vardı. Eski, dağılması an meselesi bir masanın üzerinde iyice kısalmış bir mum yanıyordu, ama ondan başka ne bir ışık, ne de sıcaklık verecek başka bir şey vardı. Zemin çıplak topraktı, içeriye insanın iliklerine işleyen bir soğuk hâkimdi. Gölge battaniyesini kulaklarının altına kadar çekmiş halde, hiç kımıldamadan, canlılığını tamamen yitirmiş gözleriyle bana bakıyordu. Evet, yaşlı adamın söylediği gibi, pek fazla bir zamanı kalmamıştı.</p>

  <p class="normal1">“Ben gidiyorum artık” dedi bekçi, kokuya artık dayanamaz hale geldiği ses tonundan belli olacak şekilde. “Siz ikiniz konuşun. İstediğiniz gibi konuşun. Artık gölgenin sana yapışacak kadar gücü de kalmadı zaten.”</p>

  <p class="normal1">Bekçi gidince, gölge bir süre kulak kesildikten sonra eliyle başucuna yaklaşmam için işaret etti.</p>

  <p class="normal1">“Zahmet olacak, ama yukarı gidip bekçi bizi gizlice dinliyor mu, bir kontrol eder misin?”</p>

  <p class="normal1">Başımı tamam anlamında sallayarak doğruldum, kapağı kaldırarak dışarıyı kolaçan ettim. Yukarıda kimseciklerin olmadığından emin olunca kapağı kapatıp aşağı döndüm.</p>

  <p class="normal1">“Kimse yok” dedim.</p>

  <p class="normal1">“Konuşacaklarım var” dedi gölge. “Göründüğüm kadar zayıf düşmüş değilim. Bekçiyi kandırmak için rol yapıyorum. Bir hayli güçsüz düştüğüm yalan değil, ama kusmam, yatağa gömülüp kalmam rol. Hâlâ kalkıp yürüyebilirim.”</p>

  <p class="normal1">“Kaçmak niyetindesin öyleyse.”</p>

  <p class="normal1">“Elbette. Öyle olmasa bu eziyetlere katlanmam. Böylece üç gün kazanmış oldum. Üç gün içerisinde de kaçacağım. Üç gün sonra, herhalde artık gerçekten ayakta duramaz hale gelirim. Bu bodrumun kokusu beni çok kötü ediyor. Feci üşüyorum, kemiklerim dağılacak sanki. Bu arada, dışarıda hava nasıl?”</p>

  <p class="normal1">“Kar yağıyor” dedim, ellerimi paltomun ceplerinden çıkarmadan. “Gece olunca daha da sertleşiyor. Dondurucu soğuk olur herhalde.”</p>

  <p class="normal1">“Kar yağınca çok hayvan ölüyor” dedi gölge. “Ölen hayvan sayısı artınca, bekçinin işi de çoğalıyor. Biz de o arada buradan kaçacağız. O herif elmalıkta hayvanları yaktığı sırada. Sen gidip duvarda asılı anahtarı alarak kapıyı açacaksın, ikimiz birlikte kaçacağız.”</p>

  <p class="normal1">“Surların kapısından mı?”</p>

  <p class="normal1">“Orası olmaz. Dışarıdan da kilitli, hem zaten kaçabilsek bile, bekçi bizi göz açıp kapayıncaya kadar yakalar. Surlar da olmaz. Surları kuşlardan başkası geçemez.”</p>

  <p class="normal1">“Nereden kaçacağız peki?”</p>

  <p class="normal1">“Sen işin o kısmını bana bırak. Çok iyi bir plan yaptım. Ne de olsa şehir hakkında bir hayli bilgi edindim. Senin haritanı öyle iyi inceledim ki yıpranmaktan elimde kalacaktı, bekçiden de birçok şey dinledim. Herif benim kaçmayacağımdan emin olunca, şehirle ilgili birçok şeyi kolayca anlattı. Eh, en başta planladığımdan daha fazla zaman aldı, ama planım yolunda ilerliyor. Bekçinin söylediği gibi, benim artık sana tekrar yapışacak kadar gücüm kalmadı, ama dışarıya çıkabilirsek kendimi toparlarım, öylelikle yeniden birleşiriz. Ben böyle bir yerde ölmem, sen de belleğini yeniden kazanarak yeniden esas kendin haline gelirsin.”</p>

  <p class="normal1">Hiçbir şey söylemeden mumun alevine bakıyordum.</p>

  <p class="normal1">“Ne oldu sana böyle? Neyin var?” diye sordu, gölge.</p>

  <p class="normal1">“Esas kendim nasıl bir şey acaba?” dedim.</p>

  <p class="normal1">“Hey, bırak şimdi. Sakın bana tereddüt ettiğini söyleme” dedi gölge.</p>

  <p class="normal1">“Evet, tereddüt ediyorum. Gerçekten kafam karmakarışık” dedim. “Her şeyden önce esas kendimin nasıl bir şey olduğunu anımsayamıyorum. Acaba bu dönmeye değecek bir dünya mı? O esas kendime geri dönmeye değer mi?”</p>

  <p class="normal1">Gölge bir şeyler söyleyecek gibi olduysa da, elimi kaldırarak konuşmasını engelledim.</p>

  <p class="normal1">“Biraz dur. Sözlerimi tamamlamama izin ver. Bir zamanlar nasıl bir insan olduğumu unuttum, ama şimdiki halimde bu şehri sevmeye başladım. Kütüphanede karşılaştığım kız beni cezbediyor, Albay da iyi bir insan. Hayvanlara bakmayı da seviyorum. Kışı sert, ama diğer mevsimlerin manzarası çok güzel. Burada hiç kimse birbirini yaralamıyor, hiçbir şey için kavga çıkmıyor. Yaşam tekdüze, ama o haliyle bile dopdolu, herkes eşit. Kötü sözler eden olmuyor, hiç kimse bir şeyleri gasp etmiyor. Emek harcanıyor, ama herkes emek harcamaktan zevk alıyor. Saf bir duyguyla emek harcanıyor. Birilerinin zoruyla olmadığı gibi, istemeye istemeye yapılan bir şey de değil. Başkalarından nefret etmen için bir neden yok. Acı yok, sıkıntı da yok.”</p>

  <p class="normal1">“Para, servet, mevki de yok. Mahkeme yok, hastane de yok” diye ekledi, gölge. “Dahası yaşlanmak yok, ölüm korkusuyla yaşamak da yok. Öyle mi?”</p>

  <p class="normal1">Başımı evet anlamında salladım.</p>

  <p class="normal1">“Sen nasıl düşünüyorsun? Benim bu şehirden çıkıp gitmem için nasıl bir neden olabilir ki?”</p>

  <p class="normal1">“Eh” diyen gölge, elini battaniyenin içerisinden çıkararak, parmaklarıyla kuruyan dudaklarına dokundu. “Söylediklerin mantıklı geliyor. Öyle bir dünya varsa eğer, gerçek bir ütopya olur. Buna karşı çıkmam için hiçbir neden yok. Sen dilediğini yapabilirsin. Ben de ikna olur, burada ölür giderim. Fakat gözden kaçırdığın bazı şeyler var. Hem de çok önemli şeyler.”</p>

  <p class="normal1">Ondan sonra gölge bir süre öksürüğe tutuldu, ben de öksürüğünün geçmesini bekledim.</p>

  <p class="normal1">“Seninle geçen sefer görüştüğümüzde, bu şehrin doğa dışı olduğunu, yanlış olduğunu söyledim. Dahası, doğa dışı ve yanlış olduğu halde bütünlüğü olduğunu. Sen şimdi o bütünlük ve kusursuzlukla ilgili bir şeyler söyledin. O yüzden ben de doğa dışı, yanlış olan şeyler hakkında konuşacağım. Beni iyi dinle. Öncelikle, en önemli sorun şu ki, bu dünyada kusursuzluk mümkün olamaz. Önceki sefer söylediğim gibi sonsuza kadar hareketini sürdürecek bir makinenin olamaması gibi. Bunun mümkün olması için enerjinin devamlılığı gerekir. Bu şehir o enerjiyi nerden buluyor acaba? Gerçekten de bu şehirdeki insanlar, eh bekçiyi hariç tutarsak, birbirini yaralamıyor, birbirinden nefret etmiyor, ihtirasları da yok. Herkes dolu dolu, huzur içinde yaşıyor. Neden sence? Bunun tek nedeni yüreğin olmayışı.”</p>

  <p class="normal1">“Bunun çok iyi farkındayım” dedim.</p>

  <p class="normal1">“Bu şehrin kusursuzluğu, yüreğin olmayışı üzerine kurulu. Yüreğin ortadan kalkması sayesinde, her bir varlık sonsuza kadar uzatılmış zaman içerisinde hapsolmuş halde. O yüzden hiç kimse yaşlanmıyor, ölmüyor. Önce gölge gibi, benliğinin en önemli unsurunu kopartıp atıyor, sonra da ölmesini bekliyorsun. Gölge öldükten sonra geriye pek bir sorun kalmıyor. Günlük yaşamda arada sırada ortaya çıkan yürek kırıntılarını koklamakla yetiniyorsun.”</p>

  <p class="normal1">“Koklamak?”</p>

  <p class="normal1">“Onunla ilgili biraz sonra konuşalım. Önce yürek sorunu. Sen bana bu şehirde savaş, nefret ve ihtiras olmadığını söyledin. Ne güzel. Gücüm yerinde olsa alkış tutmak isterim. Fakat savaş, nefret ve ihtirasın olmaması demek, bunların zıddının da olmaması demektir. Bunların zıddı sevinç, mutluluk ve aşktır. Ancak ihtiras, yok oluş, üzüntü olursa, sevinç var olabilir. Umutsuzluk olmadan, mutluluk hiçbir yerde var olamaz. Bu benim sözünü ettiğim doğa işte. Şu senin sözünü ettiğin kütüphaneci kız için de durum aynı. Sen gerçekten de onu seviyor olabilirsin. Fakat bu duygun hiçbir yere ulaşmaz. Çünkü o kızın bir yüreği yok. Yüreğini yitirmiş insanlar hareket eden hayallerden farksızdır. Öyle bir şeyi elde etmenin ne anlamı olacak ki? Öylesi sonsuz bir yaşamı gerçekten istiyor musun? Sen de o hayallerden biri haline mi gelmek istiyorsun? Ben burada ölecek olursam, sen de onlara karışır, sonsuza dek bu şehirden çıkamazsın.”</p>

  <p class="normal1">Odayı insanın içini bunaltan bir sessizlik kaplayıverdi. Gölge yine birkaç kez öksürdü.</p>

  <p class="normal1">“Fakat o kızı burada bırakıp gidemem. O ne olursa olsun, ben onu seviyorum ve istiyorum. Kendi kendime yalan söyleyemem. Şimdi çıkıp gidecek olursam, sonradan pişman olurum, bir kez buradan çıkacak olursam da asla geri dönemem.”</p>

  <p class="normal1">“Off, of” diyen gölge yatakta belinden yukarısını doğrultup, duvara yaslandı. “Seni ikna etmek bir hayli eziyetli olacak. Eskiden beri birlikte olduğumuz için senin inatçı bir adam olduğunu çok iyi biliyordum, ama böyle dar bir zamanda, baş belası bir sorunla karşıma çıkıveriyorsun. Ne oldu sana böyle? Sen, ben ve o kız, üçümüz birlikte buradan kaçalım diyorsan, olmaz. Gölgesi olmayan insanlar dışarıda yaşayamazlar çünkü.”</p>

  <p class="normal1">“Bunu çok iyi biliyorum” dedim. “Benim söylemek istediğim, senin buradan tek başına kaçıp gitmen. Ben de yardım ederim.”</p>

  <p class="normal1">“Yahu sen hâlâ anlamıyorsun” dedi gölge, başını da duvara yaslayarak. “Benim kaçmamı sağlayıp, burada kalacak olursan, son derece umutsuz bir ortam içerisinde kalıverirsin. Bekçi bunu bana anlattı. Gölgelerin hepsi burada ölmek zorunda. Dışarı çıkarılan gölgeler de, ölüm anları yaklaştığında buraya gelip ölüyorlar. Burada ölmeyen gölgeler, ölseler bile arkalarında eksik bir ölüm bırakırlar. Yani sonsuza kadar yüreğini taşıyarak yaşamak zorunda kalırsın. Hem de ormanda. Orman gölgelerini tam olarak öldüremeyen insanların yaşadığı bir yer. Seni oraya sürerler, yüreğinde bir sürü duyguyla sonsuza kadar ormanda dolaşmak zorunda kalırsın. Ormanı biliyorsun değil mi?”</p>

  <p class="normal1">Başımı salladım.</p>

  <p class="normal1">“Fakat kızı alıp ormana götüremezsin” diye devam etti, gölge. “Çünkü kız kusursuz. Yani yürek taşımıyor. Kusursuz olanlar şehirde yaşar. O yüzden sen tek başına kalırsın. O şekilde burada kalmanın bir anlamı olmasa gerek.”</p>

  <p class="normal1">“İnsanların yürekleri nereye gidiyor peki?”</p>

  <p class="normal1">“Sen rüya okuyucu değil misin?” dedi gölge, yüzünü buruşturarak. “Öyle olduğun halde neden bilmiyorsun?”</p>

  <p class="normal1">“Bilmiyorum işte” dedim.</p>

  <p class="normal1">“Öğreteyim öyleyse. Yürekler hayvanlar tarafından surların dışına taşınıyor. İşte bu koklamak sözcüğünün anlamı. Hayvanlar insan yüreğini emiyor, topluyor, sonra da dış dünyaya götürüveriyor. Sonra da kış gelince o benlikleri vücutlarına depolamış halde ölüyorlar. Onları öldüren ne kışın soğuğu, ne de yiyecek kıtlığı. Onları öldüren şehrin onların omuzlarına yüklediği benliklerin ağırlığı. Sonra bahar gelince yeni yavrular doğuyor. Ölen hayvan sayısı kadar yeni yavru doğuyor. O yavrular büyüyünce de, insanların süpürülen benliklerini yüklenerek aynı şekilde ölüp gidiyorlar. Kusursuzluğun bedeli bu işte. Böyle bir kusursuzluğun ne anlamı olabilir? Güçsüz ve zayıf olana her şeyi yükleyerek ayakta tutulan bir kusursuzluğun?”</p>

  <p class="normal1">Hiçbir şey söylemeden ayakkabılarımın ucuna bakıyordum.</p>

  <p class="normal1">“Hayvanlar ölünce, bekçi kafalarını kesip ayırıyor” diye devam etti, gölge. “O kafataslarının içi benlikle yüklü oluyor çünkü. Kafatası güzelce temizleniyor, bir yıl boyunca toprağa gömülerek bekletilip o gücün durgunlaşması sağlanıyor ve sonra da kütüphanenin deposuna gönderiliyor, rüya okuyucu aracılığıyla havaya salınıveriyor. Rüya okuyucu dediğin, yani sen, gölgesi henüz ölmemiş, şehre yeni gelmiş insanların yaptığı bir iş. Rüya okuyucunun okuduğu benlikler havaya karışıp, bir yerlere kayboluveriyor. Bu da işte o ‘eski rüya’ dedikleri şey aslında. Kısacası sen, elektrik topraklaması işlevini yerine getiriyorsun. Söylediklerimin anlamını kavrayabildin mi?”</p>

  <p class="normal1">“Evet” dedim.</p>

  <p class="normal1">“Gölgesi ölünce, rüya okuyucu o işi bırakarak şehre karışıyor. Şehir böylelikle kusursuz halkasının içinde sonsuza dek dönüp duruyor. Kusurlu olan kısımlarını, kusurlu olan varlıklara yükleyip, bunun yalnızca kaymağını emerek yaşamını sürdürüyor. Bu doğru mu sence? Gerçek dünya bu mu? Her şeyin böyle olması mı gerek? Bana bak, durumu zayıf, kusurlu olanın tarafından görmeye çalış. Hayvanlar, gölgeler, ormandaki insanlar açısından.”</p>

  <p class="normal1">Gözlerim acıyana kadar bakışlarımı mumun alevinden ayırmadım. Sonra gözlüğümü çıkararak gözlerime dolan yaşları elimin tersiyle sildim.</p>

  <p class="normal1">“Yarın saat üçte gelirim” dedim. “Haklısın. Burası benim olmam gereken bir yer değil.”</p>
</body>
</html>
