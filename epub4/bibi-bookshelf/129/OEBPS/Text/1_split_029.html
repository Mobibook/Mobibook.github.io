<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:31ced687-337e-476c-89b4-f45e8a1a01d0" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_28"><br class="calibre2" />
  28<br class="calibre2" />
  Dünyanın Sonu</h1>

  <p><br class="chapter" /></p>

  <p class="kitapickapak1">Müzik aleti</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Santralın genç görevlisi ikimizi kulübesine davet etti. İçeriye girince önce sobanın durumuna bakıp, sonra kaynamış su dolu demlikle mutfağa geçerek çay hazırladı. Ormanın soğuğu içimize işlemişti, sıcak çay mükemmel bir ikramdı. Biz çayımızı içerken de, rüzgârın sesi kesilmeksizin devam ediyordu.</p>

  <p class="normal1">“Ormanda yetiştirilen çay” dedi adam. “Yaz boyunca gölgede kurutuyorum. Böylece kış boyunca aynı çayı içebiliyorum. Besin değeri yüksek, insanın içini de ısıtıyor.”</p>

  <p class="normal1">“Çok güzel” dedi kız.</p>

  <p class="normal1">Aromalı, hoş içimli bir çaydı.</p>

  <p class="normal1">“Ne bitkisi bu?” diye sordum.</p>

  <p class="normal1">“Adını bilmiyorum” dedi genç adam. “Ormanda yetişen bir ot. Kokusu güzel diye çay olarak denedim. Yeşil kısa boylu bir ot. Temmuz gibi çiçek açıyor. O sıralarda alçakta kalan yapraklarını toplayıp, kurutuyorum. Tekboynuzlar en çok o çiçeği severler.”</p>

  <p class="normal1">“Hayvanlar buraya kadar geliyor mu?” diye sordum.</p>

  <p class="normal1">“Evet, sonbaharın başlarına kadar gerçi. Kış yaklaşmaya başlayınca bıçakla kesilmiş gibi oluyor, artık ormana yaklaşmamaya başlıyorlar. Sıcak günlerde birkaç başlık gruplar halinde gelip benimle oynadıkları da oluyor. Ben de yiyecek veriyorum onlara. Ancak, kışları gelmiyorlar. Yiyecek bulabileceklerini bildikleri halde ormana yaklaşmıyorlar. O yüzden ben de kış boyunca yalnız başıma kalıyorum.”</p>

  <p class="normal1">“Arzu ederseniz öğlen yemeğini birlikte yiyelim” dedi kız. “Sandviç ve meyve getirmiştik yanımızda. İkimize fazla gelir. Ne dersiniz?”</p>

  <p class="normal1">“Harika olur” dedi adam. “Birilerinin hazırladığı bir yemeği yemeyeli uzun zaman oldu. Bende de orman mantarından yaptığım haşlama var. Yer misiniz?”</p>

  <p class="normal1">“Yerim” dedim.</p>

  <p class="normal1">Üçümüz kızın hazırladığı sandviçleri, haşlama mantarı ve yemek sonrasında da meyvelerimizi yiyip, çay içtik. Yemek esnasında pek fazla konuşmadık. Konuşmayınca da, rüzgârın sesi şeffaf bir suymuş gibi odadaki sessizliği dolduruyordu. Çatal ve bıçakların tabaklara değdiği zaman çıkardığı ses de, rüzgârın sesine karışınca gerçek dışı bir tınıymış gibi geliyordu.</p>

  <p class="normal1">“Ormandan hiç çıkmıyor musunuz?” diye sordum, santral görevlisine.</p>

  <p class="normal1">“Çıkmam” diye sakince yanıtlayarak, başını iki yana salladı. “Kural böyle. Sürekli burada kalıp santralle ilgilenmem gerekiyor. Bir gün birileri gelip bu işi benden devralabilir. O zaman ben de ormandan çıkıp şehre dönebilirim. Fakat o ana kadar mümkün değil. Ormandan dışarı bir adım bile atamam. Burada durup üç günde bir gelen rüzgârı bekliyorum.”</p>

  <p class="normal1">Başımı yukarıdan aşağı sallayarak çayımın kalanını içtim. Rüzgâr sesi başlayalı beri o kadar uzun bir süre geçmemişti. Ses iki, iki-buçuk saattir devam ediyor olmalıydı. Sese kulak verdikçe, vücudum yavaş yavaş o sesin içine çekiliyormuş gibi bir hisse kapılıyordum. Ormanın içerisinde bomboş bir santralde tek başına o sesi dinlemek, insana kendini çok yalnız hissettirirdi herhalde.</p>

  <p class="normal1">“Bu arada, siz herhalde buralara kadar yalnızca santralı gezmek için gelmemişsinizdir” dedi genç adam, bana. “Az önce söylediğim gibi, şehirliler buraya asla gelmezler.”</p>

  <p class="normal1">“Biz müzik aleti aramaya geldik” dedim. “Sana gelirsek, nerede müzik aleti bulunacağını biliyor olabileceğini söylediler.”</p>

  <p class="normal1">Adam birkaç kez başını yukarıdan aşağı sallayarak, bir süre tabağının içinde üst üste duran çatal ve bıçağa baktı.</p>

  <p class="normal1">“Doğru. Burada bazı müzik aletleri var. Eski şeyler olduğundan kullanılabilir durumda olup olmadığını bilemiyorum, ama eğer kullanabilecekseniz alabilirsiniz. Nasıl olsa ben hiçbir şey çalamam. Yan yana dizip bakıp duruyorum yalnızca. Görmek ister misiniz?”</p>

  <p class="normal1">“Lütfen” dedim.</p>

  <p class="normal1">Sandalyesini çekerek ayağa kalkınca, ben de ona uydum.</p>

  <p class="normal1">“Buyurun, bu tarafta. Yatak odasında süs olarak duruyor” dedi.</p>

  <p class="normal1">“Ben burada kalıp, sofrayı toplayarak kahve yapayım” dedi kız.</p>

  <p class="normal1">Adam yatak odasına geçilen kapıyı açıp, ışığını yakarak beni içeri buyur etti.</p>

  <p class="normal1">“Burada” dedi.</p>

  <p class="normal1">Yatak odasının duvarında farklı müzik aletleri asılıydı. Tümü de antika denecek ölçüde eski, çoğunluğu da telli çalgılardı. Mandolin, gitar, çello, küçük arp gibi şeylerdi. Tellerin büyük kısmı kırmızı pas tabakasıyla kaplanmış, kopmuş ya da tamamen kaybolmuştu. Herhalde şehirde tamir etmek mümkün olmayacaktı.</p>

  <p class="normal1">Aralarında benim hiç görmediğim bir müzik aleti de vardı. Şekli sanki çamaşır tokacı gibi ahşaptan yapılma bir aletti, üzerinde tırnak gibi metal çıkıntılar sıralanmıştı. O aleti elime alıp bir süre denedim, ama neredeyse hiç ses çıkmadı. Yan yana konulmuş küçük davullardan oluşan bir alet de vardı. O aletle kullanmak için özel bir çubuğu da vardı, ama bir melodi çıkarmak imkânsız gibiydi. Fagot benzeri kocaman bir alet de vardı, ama benim kullanabilmem imkânsızdı.</p>

  <p class="normal1">Santral görevlisi küçük ahşap yatağına oturmuş, aletleri teker teker incelememi izliyordu. Yatak örtüsü ve yastığı tertemizdi, yatak da güzelce düzeltilmişti.</p>

  <p class="normal1">“Aralarında kullanabileceğin türden olanı var mı?” diye sordu.</p>

  <p class="normal1">“Emin değilim” dedim. “Ne de olsa hepsi eski şeyler. İncelemem lazım.”</p>

  <p class="normal1">Adam yataktan kalkıp kapıya doğru giderek, kapıyı içeriden kapatıp geri döndü. Yatak odasında pencere olmadığından, kapı kapanınca rüzgârın sesi azaldı.</p>

  <p class="normal1">“Benim neden böyle şeyleri topladığım aklına takılmıyor mu?” diye sordu santral görevlisi, bana. “Bu şehirde hiç kimse böyle şeylerle ilgilenmez. Bu şehirdeki hiç kimsenin nesnelere merakı yoktur. Elbette yaşamları için gereken her şeyleri vardır. Tencere, bıçak, çarşaf, giysi gibi. Fakat bunların olması yeterli olur. İhtiyaçlarının görülmesi yeterlidir. Daha fazlasını hiç kimse istemez. Fakat ben öyle değilim. Benim bu tür şeylere merakım var. Neden öyle olduğumu kendim de bilemiyorum. Fakat bu tür şeyler beni çekiyor. Şekilleri farklı, güzel şeyler.”</p>

  <p class="normal1">Adam tek elini yastığın üzerine koyup, diğer elini pantolonunun cebine soktu.</p>

  <p class="normal1">“O yüzden bu santralı da seviyorum” diye konuşmasını sürdürdü. “Pervane, farklı ölçüm aletleri, transformatör gibi şeyler hoşuma gidiyor. Benim içimde aslen öyle bir eğilim olduğu için buraya gönderilmiş de olabilirim. Belki de buraya gelip, tek başına yaşamaya başlayınca o eğilimim doğmuş da olabilir. Buraya gelişim o kadar eski ki, daha öncesini tamamen unuttum. O yüzden arada sırada bir daha asla şehre dönemeyeceğim hissine kapılıyorum. Benim bu merakım olduğu müddetçe, şehir de beni kabul etmeyecektir zaten.”</p>

  <p class="normal1">İki teli kalmış kemanı elime alıp, elimle fiskeledim. Tok bir ses çıktı.</p>

  <p class="normal1">“Bu aletleri nereden buldun?” diye sordum.</p>

  <p class="normal1">“Farklı yerlerden” dedi. “Erzak getiren adama rica edip toplattım. Farklı evlerin yüklüklerinde ya da depolarından eski müzik aletleri çıktığı oluyor. Çoğunluğu hiç kullanılmadan yakacak yapıldı, ama hâlâ biraz vardı. Onları getirttim. Müzik aletlerinin şekilleri çok güzel. Kullanmasını bilmem, kullanmak isteğim de yok, ama sadece bakmakla bile güzelliği hissedebiliyorum. Şekilleri muntazam, üstelik gereksiz fazlalıkları da yok. Hep burada oturur dalgın dalgın izlerim. Bu bana yetiyor. Sizce tuhaf mı?”</p>

  <p class="normal1">“Müzik aletleri harika şeylerdir” dedim. “Ben tuhaf bir yan göremiyorum.”</p>

  <p class="normal1">Çello ile davul arasına sıkışıp kalan akordeon gözüme ilişince, tutup kaldırdım. Klavye yerine düğmeleri olan eski tiplerdendi. Körük kısmı sertleşmiş, üzerinde yer yer çatlaklar oluşmuştu, ama gördüğüm kadarıyla hava sızdırmıyor gibiydi. İki yanındaki bantlarından ellerimi geçirerek birkaç kez açıp kapattım. Düşündüğümden daha geniş açıyla yayıp kapatmak gerekiyordu, ama nota düğmeleri çalışıyorsa, çalabilmek mümkün olacaktı. Akordeon körüğü hava kaçırmadığı müddetçe az arıza yapan bir müzik aletiydi ve hava kaçırsa bile diğerlerine nazaran daha kolay onarılabilirdi.</p>

  <p class="normal1">“Sesine bakabilir miyim?” diye sordum.</p>

  <p class="normal1">“Buyurun, sorun değil. Zaten onun için yapılmış” dedi genç adam.</p>

  <p class="normal1">Körüğü yayıp kapatarak aşağıdan yukarı sırayla tuşlara bastım. Tuşlar arasında çok alçak sesler çıkaranları da vardı, ama genel olarak gam ayarı fena değildi. Bir kez daha, bu sefer yukarıdan aşağıya tuşları denedim.</p>

  <p class="normal1">“Garip bir sesi var” dedi genç adam, meraklı gözlerle. “Sanki ses renkleri değişiyormuş gibi.”</p>

  <p class="normal1">“Bu düğmeye basınca farklı perdelerden ses çıkarabiliyor” dedim. “Her biri farklıdır. Perdesine göre uygun olan, olmayan sesler vardır.”</p>

  <p class="normal1">“Uygun olan, olmayan ayrımını anlayamadım. Uygun olması nasıl bir şey? Birbirlerini istiyorlar mı yani?”</p>

  <p class="normal1">“Eh, onun gibi bir şey” dedim. Gelişigüzel bir akor girdim. Sesler tam olmasa bile, kulak tırmalamayacak ölçüde uygundu. Fakat şarkısını anımsayamadım. Yalnızca akor kalmış aklımda.</p>

  <p class="normal1">“Bu uygun ses mi şimdi?”</p>

  <p class="normal1">“Evet” diye yanıtladım.</p>

  <p class="normal1">“Ben pek anlayamıyorum” dedi. “Çıkan sesin garip bir tını olduğundan fazlasını bilemiyorum. İlk kez böyle bir ses duyuyorum. Ne söylemem gerektiğini bilemiyorum. Rüzgârın sesinden de, kuşların sesinden de farklı.”</p>

  <p class="normal1">Öyle dedikten sonra ellerini dizlerinin üzerine koyarak bir akordeona, bir de benim yüzüme baktı.</p>

  <p class="normal1">“Neyse. O aleti sana veriyorum. İstediğin kadar sende kalabilir. Böyle şeylerin kullanmayı bilenin elinin altında olması gerekir. Bende kalmasının bir anlamı yok” dedikten sonra, bir süre rüzgârın sesine kulak kesildi. “Ben bir kez daha makine odasına bakıp geleyim. Otuz dakikada bir kontrol etmek gerek. Pervanenin düzgün olarak dönüp dönmediğine, transformatörün sorunsuz çalışıp çalışmadığına bakmak için. Diğer odada bekleyebilir misiniz?”</p>

  <p class="normal1">Genç adam çıkıp gittikten sonra, ben de hem mutfak hem oturma odası olan odaya geçip, kızın hazırladığı kahveyi içtim.</p>

  <p class="normal1">“O müzik aleti mi?” diye sordu, kız.</p>

  <p class="normal1">“Müzik aleti türlerinden biri” dedim. “Müzik aletlerinin farklı türleri vardır. Her birinden de farklı sesler çıkar.”</p>

  <p class="normal1">“Körüğe benziyor.”</p>

  <p class="normal1">“Temel yapısı aynıdır.”</p>

  <p class="normal1">“Elime alıp bakabilir miyim?”</p>

  <p class="normal1">“Elbette” diyerek, akordeonu kıza verdim. Kız sanki kırılgan bir hayvan yavrusunu kucağına alırmış gibi, iki eliyle usulca alıp dikkatli gözlerle inceledi.</p>

  <p class="normal1">“Çok garip” dedi huzursuz bir gülümsemeyle. “Fakat, iyi oldu. Müzik aleti buldun işte. Sevinçli misin?”</p>

  <p class="normal1">“Buraya kadar gelmemiz bir işe yaradı işte.”</p>

  <p class="normal1">“Bu adam gölgesi tam olarak alınamayan bir adam. Çok az bir parça gölgesi kalmış” dedi kız, sesini alçaltarak. “Onun için ormanda kalıyor. Yüreği ormana girecek kadar güçlü değil, ama şehre de dönemiyor. Zavallı adam.”</p>

  <p class="normal1">“Sence annen de ormanda olabilir mi?”</p>

  <p class="normal1">“Belki öyledir, belki de değil” dedi kız. “Aslında ne olduğunu bilmiyorum. Bir an aklıma geliverdi öylesine.”</p>

  <p class="normal1">&nbsp;</p>

  <p class="normal1">Genç adam yedi, sekiz dakika sonra kulübeye döndü. Bavulu açıp içindeki hediyelerimizi masanın üstüne dizdim. Küçük seyahat saati, satranç tahtası ve benzinli çakmak. Onları kaynak malzeme odasındaki eşyaların arasında bulmuştum.</p>

  <p class="normal1">“Bunlar müzik aletine karşılık bir teşekkür. Lütfen kabul et” dedim.</p>

  <p class="normal1">Genç adam ilk başta reddeder gibi olduysa da, sonunda hediyeleri kabul etti. Saate baktı, çakmağa baktı, sonra satranç tahtasına.</p>

  <p class="normal1">“Nasıl kullanıldığını biliyor musun?”</p>

  <p class="normal1">“Buna gerek yok” dedi. “Oturup izlemek için bile yeteri kadar güzel. Nasıl kullanacağımı da zaman içerisinde bulurum. Ne de olsa fazlasıyla zamanım var.”</p>

  <p class="normal1">Ayrılma vaktimizin geldiğini söyledim.</p>

  <p class="normal1">“Aceleniz mi var?” dedi buruk bir yüz ifadesiyle.</p>

  <p class="normal1">“Gün batmadan önce şehre dönüp biraz uyuduktan sonra işe başlayacağım” dedim.</p>

  <p class="normal1">“Haklısınız” dedi genç adam. “Anlayabiliyorum. Yolcu edeyim. Aslında ormanın girişine kadar beraber gelmek isterdim, ama iş saatlerinde buradan ayrılamıyorum.”</p>

  <p class="normal1">Kulübenin önünde onunla vedalaştık.</p>

  <p class="normal1">“Yine gelin lütfen. O müzik aletinin sesini dinletirsiniz” dedi genç adam. “Ne zaman olursa olsun fark etmez.”</p>

  <p class="normal1">“Teşekkür ederim” dedim.</p>

  <p class="normal1">Santralden uzaklaştıkça, rüzgâr sesi yavaş yavaş azaldı, ormanın girişine geldiğimizde kesiliverdi.</p>
</body>
</html>
