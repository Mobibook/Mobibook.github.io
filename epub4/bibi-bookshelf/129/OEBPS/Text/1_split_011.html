<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:31ced687-337e-476c-89b4-f45e8a1a01d0" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_10"><br class="calibre2" />
  10<br class="calibre2" />
  Dünyanın Sonu</h1>

  <p><br class="chapter" /></p>

  <p class="kitapickapak1">Surlar</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Bulutlu bir öğleden sonra kapı bekçisinin kulübesine kadar indiğimde, gölgem o sırada bekçiye yük arabasını tamir etmesi için yardım ediyordu. İkisi arabayı meydanın ortasına kadar çekmiş, eskiyen zemin ve yan muhafaza tahtalarını söküp, yerlerine yenilerini takıyorlardı. Bekçi yeni tahtaları becerikli elleriyle rendeleyip düzeltiyor, gölge de çekiçle yerine çakıyordu. Gölgemin görüntüsü, benimle ayrıldığı andan bu yana pek fazla farklılaşmamış gibiydi. Vücudunda herhangi bir aksaklık yok gibiydi, ama hareketleri bir şekilde hantaldı sanki, gözleri de bitkinlikten çukura kaçmış gibiydi.</p>

  <p class="normal1">Ben yanlarına yaklaşınca, ikisi ellerindeki işi bırakıp yüzlerini kaldırdılar.</p>

  <p class="normal1">“Bir şey mi istiyorsun?” diye sordu kapı bekçisi.</p>

  <p class="normal1">“Evet, konuşmak istediğim bir konu vardı.”</p>

  <p class="normal1">“Birazdan işimizin bir bölümü bitecek. İçeride bekle” dedi kapı pekçisi, rendelediği tahtaya bakarak. Gölge yüzüme kısa bir bakış fırlattıysa da, hemen kendi işine döndü. Gölgem bana öfkelenmiş gibiydi.</p>

  <p class="normal1">Ben bekçinin kulübesine girip, masanın önündeki sandalyeye oturarak bekçinin gelmesini beklemeye başladım. Masasının üstü her zamanki gibi dağınıktı. Bekçi sadece üzerindeki kesici aletleri bileylerken masasının üzerini düzenliyordu. Kirli tabaklar ve fincanlar, pipo, kahve tozları ve ağaç kıymıkları darmadağın halde duruyordu. Yalnızca duvardaki rafta duran kesici aletler, muazzam bir düzenle sıralanmıştı.</p>

  <p class="normal1">Bekçi uzunca bir süre gelmedi. Sandalyenin arkalığına iyice yaslanıp, dalgın dalgın tavana bakarak zaman öldürdüm. Bu şehirde insanın istemediği kadar fazla zamanı oluyordu. İnsanlar son derece doğal olarak kendilerine özgü bir zaman öldürme tarzı geliştiriyorlardı.</p>

  <p class="normal1">Nihayet kapı açıldığında içeriye giren bekçi değil, gölgemdi.</p>

  <p class="normal1">“Uzun uzun konuşacak zamanım yok” dedi gölge, yanımdan geçip giderken. “Ambara çivi almaya geldim yalnızca.”</p>

  <p class="normal1">Gölge iç taraftaki kapıyı açıp, o kapının sağ tarafında bulunan ambardaki çivi kutusunu eline aldı.</p>

  <p class="normal1">“Bak şimdi. Beni iyi dinle” dedi gölge, kutunun içindeki çivilerin uzunluğunu kontrol ederek. “Önce bu şehrin haritasını çıkaracaksın. Bunu da başkalarına sorarak değil, kendin kendi ayaklarınla ve gözlerinle tek tek kontrol edip emin olarak yapacaksın. Gözüne ilişen her şeyi, istisnasız haritaya ekleyeceksin. Ek küçük şeyleri bile.”</p>

  <p class="normal1">“Çok zaman alır” dedim.</p>

  <p class="normal1">“Sonbahar bitene kadar bana ver” dedi gölge, hızlıca konuşarak. “Bir de, yazılı açıklamalar da gerekiyor. Özellikle ayrıntılarını istediğim surların şekli, doğu ormanı, ırmağın şehre giriş ve çıkışı. Yalnızca bunlar. Anlaşıldı mı?”</p>

  <p class="normal1">Sözlerini bitirir bitirmez, gölge yüzüme bile bakmadan kapıyı açarak çekip gitti. Gölge gittikten sonra, onun söylediklerini yavaşça aklımdan geçirdim. Surların şekli, doğu ormanı, ırmağın giriş ve çıkışı. Harita çıkarmak gerçekten iyi bir fikirdi. Şehrin kurgusunu yaklaşık olarak kavramak mümkün olacaktı ve artan zamanları da işe yarar halde kullanmayı sağlayacaktı. Her şeyin ötesinde, beni en çok sevindiren, gölgemin bana güvenini kaybetmemiş olduğunu görmekti.</p>

  <p class="normal1">Biraz sonra bekçi çıkageldi. Kulübeye girince, havluyla önce terini sonra da ellerinin kirini temizledi. Sonra karşıma geçerek, sandalyesine oturdu.</p>

  <p class="normal1">“Ee, konu nedir?”</p>

  <p class="normal1">“Gölgemle görüşmek istiyorum” dedim.</p>

  <p class="normal1">Bekçi başını birkaç kez yukarıdan aşağı salladıktan sonra piposuna tütün doldurup, kibritle yaktı.</p>

  <p class="normal1">“Henüz olmaz” dedi bekçi. “Üzüleceğini biliyorum, ama henüz erken. Bu mevsimde gölge hâlâ güçlü. Günler daha da kısalana kadar bekle. İsteğini yerine getirmeye çalışırım.”</p>

  <p class="normal1">Kibrit çöpünü parmaklarının arasında kıstırarak tam ortadan ikiye kırıp, masanın üzerindeki tabağın içine attı.</p>

  <p class="normal1">“Bu senin için de daha iyi. Şimdi henüz her şey net değilken, gölgeyi aklına takacak olursan, sonradan çok sıkıntı çekersin. Ben öylesi örnekleri çok gördüm. Ümitlerini boşa çıkarmak istemem, ama biraz daha sabret.”</p>

  <p class="normal1">Sessizce başımı sallayarak onayladım. Ben bir şeyler söylesem bile, dinleyecek bir adam değildi ve ne de olsa gölgemle konuşmayı da başarmıştım. Geriye bekçinin tanıyacağı fırsatı sabırla beklemekten başka bir şey kalmıyordu.</p>

  <p class="normal1">Bekçi ayağa kalkarak evyeye kadar gidip, kocaman bir kupayı birkaç kez doldurarak su içti.</p>

  <p class="normal1">“Eh, yavaş yavaş alışıyorum” dedim.</p>

  <p class="normal1">“Bu güzel haber” dedi bekçi. “En iyisi işini kendini vererek yapman. İşini kendini vererek yapamayan insanlar, gereksiz şeyleri akıllarına takarlar.”</p>

  <p class="normal1">Gölgem dışarıda çivi çakarken çıkan sesler içeriye kadar ulaşıyordu.</p>

  <p class="normal1">“Küçük bir yürüyüş yapalım mı? Ne dersin?” dedi bekçi. “İlginç bir şey göstereyim sana.”</p>

  <p class="normal1">Bekçinin ardı sıra dışarıya çıktım. Meydanda, gölgem arabanın üstüne çıkmış son yan bariyer tahtasını çakıyordu. Araba, kirişleri ve tekerlekleri dışında yepyeni olmuştu.</p>

  <p class="normal1">Bekçi meydandan geçerek, beni sur kulelerinden birinin aşağısına kadar götürdü. Nemli, ağır bulutlarla kaplı bir öğleden sonraydı. Bekçinin gömleği, terden sırılsıklam olmuş, devasa vücuduna yapışarak, kötü bir koku yaymaya başlamıştı.</p>

  <p class="normal1">“Bu surumuz” diyerek avuç içiyle at tokatlarmış gibi, birkaç kez surlara vurdu. “Yüksekliği yedi metre ve şehri tamamen çevreliyor. Bunu yalnızca kuşlar geçebilir. Giriş-çıkış kapısı olarak buradan başka bir yer yok. Eskiden doğu kapısı da vardı, ama şimdi tamamen kapatılıp, üzerine sıva çekilmiş halde. Surlar gördüğün gibi tuğladan yapılma, ama bunlar normal tuğla değil. Hiç kimse bu surları ne zedeleyebilir, ne de yıkabilir. Top atışı, deprem, fırtına vız gelir.”</p>

  <p class="normal1">Bekçi bu sözlerinden sonra ayağının dibinden bir tahta parçası alıp, bıçağıyla yontmaya başladı. Bıçak inanılmaz ölçüde iyi kesiyordu; ağaç parçası göz açıp kapayıncaya kadar tahta bir çiviye dönüşüverdi.</p>

  <p class="normal1">“Bak şimdi. İyi izle” dedi bekçi. “İki tuğla arasında harç yok. Çünkü gerek de yok. Tuğlalar tam olarak birbirine yapışıyor. Aralarına saç teli bile giremez.”</p>

  <p class="normal1">Bekçi, sivri tahta çivinin ucunu iki tuğlanın arasına saplamaya çalıştı, ama çivi bir milim bile ilerlemedi. Sonra, bekçi çiviyi atıp çakısının ucuyla tuğlayı kazıdı. Keskin, kulak tırmalayıcı bir ses çıktı, ama tuğlada tek bir çizik bile oluşmadı. Bekçi bıçağın ağzına şöyle bir baktıktan sonra, çakıyı kapatıp, cebine koydu.</p>

  <p class="normal1">“Hiç kimse bu sura zarar veremez. Tırmanamaz da. Neden? Çünkü bu sur mükemmeldir. Bunu aklından çıkarma. Buradan hiç kimse çıkamaz. O yüzden aklına gereksiz şeyler getirme.”</p>

  <p class="normal1">Sonra, bekçi o koca elini sırtıma koydu.</p>

  <p class="normal1">“Çektiğin acıyı ben de anlıyorum. Fakat bu herkesin başından geçiyor. O yüzden senin de katlanman gerek. Sonrasında kurtuluş geliyor. O zaman artık sen, hiçbir şeyi dert etmeyecek, üzülmeyeceksin. Hepsi kaybolup gider. Geçici heveslerin hiçbir değeri yok. Beni daha kötü konuşturma, gölgeyi unut. Burası dünyanın sonu. Dünya burada sona erer, ötesi yoktur. O yüzden sen de artık hiçbir yere gidemezsin.”</p>

  <p class="normal1">Bekçi öyle dedikten sonra, bir kez daha eliyle sırtıma vurdu.</p>

  <p class="normal1">&nbsp;</p>

  <p class="normal1">Oradan dönüş yolunda, eski köprünün ortalarında bir yerde korkuluklara yaslanarak ırmağa bakarken, bekçinin söylediklerini düşündüm.</p>

  <p class="normal1">Dünyanın sonu.</p>

  <p class="normal1">Fakat eski dünyayı terk edip, o dünyanın sonuna nasıl geldiğimi, bunun ne anlamı olduğunu, amacımın ne olduğunu bir türlü anımsayamıyordum. Bir şeyler, bir şeylerin gücü beni o dünyaya sürüklemişti. Her nasılsa, sıra dışı muazzam bir güç. Onun için ben gölgemi ve belleğimi kaybetmiştim, son olarak yüreğimi de kaybetmek üzereydim.</p>

  <p class="normal1">Ayaklarımın altındaki ırmağın akıntısı içimi rahatlatan sesler çıkarıyordu. Irmağın üzerinde bir ada vardı ve üstünde salkım söğütler yeşermişti. Suyun yüzüne eğilen söğüt dalları, kendilerini akıntıya uydurmak istermiş gibi usul usul salınıyordu. Irmağın suyu berrak ve güzeldi; su kayaların çevresinde bulanıklaşıyor ve buralarda balıklar oynaşıyordu. Irmağa bakarken, her zaman rahatlıyor, sakinleşiyordum.</p>

  <p class="normal1">Köprüden merdivenlerle iç adaya inilebiliyordu ve söğüt yapraklarının gölgesinde bir bank vardı. Çevresinde de birkaç tekboynuz dinleniyordu. Ben sık sık iç adaya iner, cebimdeki ekmeği koparır tekboynuzlara verirdim. Biraz çekinerek yaklaşır, boyunlarını uzatarak elimdeki ekmeği yerlerdi. Elimden ekmek yiyenler her zaman ya yaşlılar, ya da yavrular olurdu.</p>

  <p class="normal1">Sonbaharın geçtikçe, onların derin gölleri andıran gözlerindeki hüzün rengi de gitgide koyulaşıyordu. Ağaçların rengi değişen yaprakları, kuruyan otlar, onlara uzun sürecek acı ve açlık mevsiminin yaklaştığını bildiriyordu. Üstelik bu, yaşlı adamın kehaneti gibi, benim için de uzun ve sıkıntılı bir mevsim olacaktı.</p>
</body>
</html>
