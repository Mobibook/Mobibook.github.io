<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:31ced687-337e-476c-89b4-f45e8a1a01d0" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_39"><br class="calibre2" />
  39<br class="calibre2" />
  Haşlanmış Harikalar Diyarı</h1>

  <p><br class="chapter" /></p>

  <p class="kitapickapak1">Patlamış mısır, Lord Jim, yok oluş</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Parka giderken yol üzerinde bir içki dükkânına uğrayıp kutu bira aldım. Hangi bira markasını tercih ettiğini sorunca, kız köpüklü olup da bira tadı olduktan sonra markasının fark etmeyeceğini söyledi. Benim aklımda da yaklaşık olarak aynı düşünce vardı. Hava sanki o sabah yeni yaratılmış gibi, gökyüzünde tek bir leke bile yoktu, tam da ekim başlangıcına uygun bir havaydı. İçki dediğin köpüklü olup da bira tadı verdikten sonra, markasının hiçbir önemi yoktu.</p>

  <p class="normal1">Fakat üzerimde fazla para kaldığı için altı kutuluk ithal bira kolilerinden aldım. Miller Highlife’ın altın sarısı kutuları sonbahar güneşine ayak uydurmak istermiş gibi pırıl pırıl parlıyordu. Duke Ellington’un müziği de güneşli bir ekim sabahına tam olarak uygundu. Gerçi Duke Ellington müziği, yılın son gününde Güney Kutbu’nda bir üs için çok daha uygun olabilir.</p>

  <p class="normal1">“Do Nothing Till You Hear From Me”deki Lawrence Brown’un eşşiz trombon solosuna eşlik edip ıslık çalarak sürdüm arabayı. Sonrasında Johnny Hodges “Sophisticated Lady” ile soloyu devraldı.</p>

  <p class="normal1">Hibiya Parkı’nın kıyısında arabayı park edip, parkın çimenlerine uzanarak bira içtim. Pazartesi sabahı park, uçakları tamamen kalkmış bir uçak gemisinin güvertesi gibi bomboş ve sakindi. Güvercinler antrenman yapıyorlarmış gibi sağa sola gezinip duruyorlardı yalnızca.</p>

  <p class="normal1">“Tek bir bulut bile yok” dedim.</p>

  <p class="normal1">“Bak, şurada bir tane var” dedi kız, Hibiya Konferans Salonu’nun biraz üzerinde bir yeri işaret ederek. Gerçekten de, orada tek başına bir bulut vardı. Kâfur ağacının dallarının ucunda bir noktaya denk gelecek şekilde duran, pamuk parçası gibi bir buluttu.</p>

  <p class="normal1">“Bulut denecek bir hali yok” dedim. “Bulut sınıfına girmez.”</p>

  <p class="normal1">Kız elini gözlerine siper ederek buluta bakıyordu. “Haklısın, küçükmüş” dedi.</p>

  <p class="normal1">Uzunca bir süre tek kelime etmeksizin o küçük bulut parçasına bakıp, iki kutu bira açarak içtik.</p>

  <p class="normal1">“Neden boşandın?” diye sordu, kız.</p>

  <p class="normal1">“Yolculuklarda trenin cam tarafı koltuğuna oturamadığım için” dedim.</p>

  <p class="normal1">“Şaka yapıyorsun.”</p>

  <p class="normal1">“J.D. Sallinger’in romanında öyle bir replik vardı. Lisedeyken okumuştum.”</p>

  <p class="normal1">“Gerçekte neden ne peki?”</p>

  <p class="normal1">“Basit. Beş, altı yıl önce bir yaz günü çıkıp gitti. Gidiş o gidiş, bir daha da geri dönmedi.”</p>

  <p class="normal1">“Sonra hiç görüşmediniz mi?”</p>

  <p class="normal1">“Hayır” diyerek biramdan bir yudum aldım, yavaşça yuttum. “Görüşmemizi gerektiren bir neden de yoktu”</p>

  <p class="normal1">“Evlilik hayatınız yolunda gitmedi mi?”</p>

  <p class="normal1">“Her şey yolundaydı” dedim, elimdeki bira kutusuna bakarak. “Fakat bunun şeylerin özüyle bir ilgisi yok. İki kişi aynı yatakta yatar, ama gözlerini kapattığında yalnızsındır. Ne demek istediğimi anlıyor musun?”</p>

  <p class="normal1">“Evet, sanırım.”</p>

  <p class="normal1">“İnsanı genel olarak sınıflara ayırmak mümkün değildir, ama kişilerin sahip olduğu vizyon açısından sanırım iki büyük sınıfa ayırabiliriz. Kusursuz bir vizyon ve sınırlı bir vizyon. Ben hangisiyim diyecek olursan, sınırlı bir vizyon çerçevesinde yaşayanlardanım. Bu sınırlılığın meşruiyeti o kadar önemli bir sorun değil. Bir yerlerde çizgi olması gerektiği için o sınır çizgileri vardır. Elbette herkes böyle düşünmez.”</p>

  <p class="normal1">“Öyle düşünen insanların kendileri de çizgileri biraz daha ileriye taşımak için çaba göstermezler mi sence?”</p>

  <p class="normal1">“Olabilir. Fakat ben öyle değilim. Herkesin müziği stereo dinlemesi için hiçbir neden yok. Sol taraftan keman, sağ taraftan kontrabas duyulsa bile, müziğin özelliğini derinleştiren bir şey değildir. İmgeleri pekiştirmek için yöntemlerin karmaşıklaştırılmasından başka bir şey değildir.”</p>

  <p class="normal1">“Biraz fazla katı düşünüyorsun belki de.”</p>

  <p class="normal1">“O da aynı şekilde konuşurdu.”</p>

  <p class="normal1">“Karın mı?”</p>

  <p class="normal1">“Evet” dedim. “Tema net olduğunda esneklik kaybolur. Bira ister misin?”</p>

  <p class="normal1">“Teşekkürler” dedi kız.</p>

  <p class="normal1">Dördüncü Miller Highlife’ı açarak kıza uzattım.</p>

  <p class="normal1">“Sen kendi yaşamını nasıl buluyorsun?” diye sordu, kız. Biraya ağzını sürmeksizin, kutunun üzerinde açılan deliğe gözlerini ayırmadan bakıyordu.</p>

  <p class="normal1">“<span class="ideitalik">Karamazov Kardeşler</span>’i okudun mu?” diye sordum.</p>

  <p class="normal1">“Çok eskiden bir kez okumuştum.”</p>

  <p class="normal1">“Bir kez daha oku o zaman. O romanda çok farklı şeyler yazılıdır. Romanın sonunda Alyoşa, Kolya Klosotkin adlı genç öğrenciye şöyle der. ‘Bak Kolya, sen gelecekte çok mutsuz bir insan olacaksın. Fakat yaşamının tamamını kutlu kılmaya çalış.’</p>

  <p class="normal1">İkinci birayı bitirerek, bir an tereddüt ettikten sonra üçüncüsünü açtım.</p>

  <p class="normal1">“Alyoşa birçok şeyin farkında” dedim. “Fakat o kısmı okuduğumda aklımda kocaman bir soru oluştu. Mutsuz bir yaşamı genel olarak kutlu kılmak mümkün müdür?”</p>

  <p class="normal1">“O yüzden mi, kendine sınırlar çiziyorsun?”</p>

  <p class="normal1">“Belki de” dedim. “Benim aslında senin kocanın yerine otobüste kafama demir vazoyu yiyip ölmem gerekirdi. Esas öyle bir ölümün bana uygun olacağını sanıyorum. Doğrudan, anlık ve benim imajıma tam uygun. Hiçbir şey düşünecek zamanım olmazdı.”</p>

  <p class="normal1">Çimenlerin üzerine uzanmış halde gökyüzüne, az önceki bulutun bulunduğu yöne baktım. Bulut artık orada değildi. Kâfur ağacının dallarının arkasına saklanmıştı.</p>

  <p class="normal1">“Baksana, ben de senin o sınırlı vizyonunun içine dahil olabilir miyim acaba?”</p>

  <p class="normal1">“Herkes girebilir, istediği zaman da çıkıp gidebilir” dedim. “Bu nokta sınırlı vizyonun üstün noktası. Girerken ayakkabılarını iyice sileceksin, çıkarken de kapıyı iyi kapatman yeter. Herkes öyle yapar.”</p>

  <p class="normal1">Kız gülerek ayağa kalkıp, keten pantolonuna yapışan çimen parçalarını silkeledi. “Ben gidiyorum. Senin de saatin geldi değil mi?”</p>

  <p class="normal1">Saate baktım. 10.22’ydi.</p>

  <p class="normal1">“Eve bırakayım” dedim.</p>

  <p class="normal1">“Gerekmez” dedi kız. “Bu yakınlardaki bir alışveriş merkezinde uğrar, sonra da trenle dönerim. Öylesi daha iyi olur.”</p>

  <p class="normal1">“Burada vedalaşalım öyleyse. Ben biraz daha burada kalacağım. Kendimi çok iyi hissediyorum.”</p>

  <p class="normal1">“Tırnak makası için teşekkürler.”</p>

  <p class="normal1">“Bir şey değil” dedim.</p>

  <p class="normal1">“Döndüğünde telefon edersin değil mi?”</p>

  <p class="normal1">“Kütüphaneye gelirim” dedim. “İnsanların çalışırkenki halini görmeyi severim.”</p>

  <p class="normal1">“Hoşçakal” dedi kız.</p>

  <p class="normal1">&nbsp;</p>

  <p class="normal1">Kızın parkın içindeki dümdüz yolda uzaklaşmasını <span class="ideitalik">Üçüncü Adam</span>’daki Joseph Cotten gibi bakışlarımı ayırmadan izledim. Kız ağaçların gölgesinde görünürden kaybolunca, bu kez güvercinlere bakmaya başladım. Güvercinlerin her biri diğerlerinden biraz da olsa farklı yürüyorlardı. Biraz sonra yanında bir kız çocuğuyla gelen üstü başı düzgün bir kadın etrafa patlamış mısır saçınca, çevremdeki bütün güvercinler havalanıp o tarafa uçtular. Kız üç, dört yaşlarındaydı ve o yaşlardaki tüm kız çocuklarının yapacağı gibi kollarını açarak güvercinleri kucaklamaya gitti. Fakat elbette güvercinleri yakalayamadı. Güvercinlerin de kendilerine göre bir yaşam tarzları vardır. Üstü başı düzgün anne yalnızca bir kez benden tarafa kısa bir bakış fırlattıysa da, bir daha başını çevirip bakmadı. Pazartesi günü sabahı parkta uzanmış, yanına da beş boş bira kutusu sıralamış bir insan düzgün bir insan olamaz.</p>

  <p class="normal1">Gözlerimi kapatıp <span class="ideitalik">Karamazov Kardeşler</span>’deki üç kardeşin adını anımsamaya çalıştım. Mitya, İvan, Alyoşa ve evlilik dışı olan Smerdyakov. Şu alemde <span class="ideitalik">Karamazov Kardeşler’</span>deki kardeşlerin adlarını doğru bilebilecek kaç kişi çıkar acaba?</p>

  <p class="normal1">Bakışlarımı havadan ayırmadan öylece durdukça kendimi engin bir denizin ortasında başıboş kalmış bir kayıkmışım gibi hissetmeye başladım. Rüzgâr yok, dalga yok, yalnızca ben suyun üzerindeyim. “Okyanus üzerindeki kayıklarda özel bir yan vardır” diyen Joseph Conrad’dı. Lord Jim’in karaya oturduğu kısımda.</p>

  <p class="normal1">Hava açık, insanın kuşku duymasının mümkün olamayacağı net bir fikir gibi aydınlık ve parlaktı. İnsan yeryüzünden havaya baktığında, havanın tüm varoluşları bünyesinde topladığı hissine kapıldığı olur. Deniz de aynıdır. Günlerce denize bakıp durunca, dünyada denizden başka bir şey yokmuş gibi gelir. Joseph Conrad da benimle aynı şekilde düşünmüştü herhalde. Gemi gibi bir kurmaca içerisinden, göz alabildiğince uzanan denizin ortasına sürüklenen bir kayığın gerçektende özel bir yanı olur ve hiç kimse bu özellikten kaçamaz.</p>

  <p class="normal1">Yattığım yerde son kutu birayı bitirip, sigara içerek edebi düşünceleri kafamdan silip attım. Biraz gerçekçi olmam gerekiyordu. Geriye bir saatten biraz fazla bir zamanım kalmıştı yalnızca.</p>

  <p class="normal1">Doğrularak bira kutularını toparlayıp çöp kutusuna kadar götürerek attım. Sonra cüzdanımdan kredi kartımı çıkarıp yaktım. Üstü başı düzgün anne bana tekrar kısa bir bakış fırlattı. Doğru düzgün insanlar pazartesi sabahı parkta kredi kartı yakmazlar. Önce American Express’i, sonra da Visa kartımı yaktım. Kartlar parkın kül tablasında orijinal şekilleri bozulmadan güzelce yanıvermişti. İçimde Paul Stewart kıravatı yakmak için de güçlü bir istek vardı, ama biraz düşündükten sonra vazgeçtim. Çok fazla dikkat çekerdi, kıravatı yakmama da hiç gerek yoktu.</p>

  <p class="normal1">Sonra büfeden on paket patlamış mısır alıp, dokuz paketini güvercinler için yere boşalttıktan sonra geri kalan tek paketi banka oturup kendim yedim. Güvercin sürüsü <span class="ideitalik">Ekim Devrimi</span> belgesel filmindeki gibi üşüşüp patlamış mısırları yediler. Ben de güvercinlerle birlikte patlamış mısır yedim. Patlamış mısır yemeyeli uzun zaman olmuştu, tadı da çok güzeldi.</p>

  <p class="normal1">Üstü başı düzgün anne ile kızı fıskiyeye bakıyorlardı. Annenin yaşı herhalde benim kadardı. O kadına bakarken, devrimci eylemci ile evlenip iki çocuk yaptıktan sonra kayıplara karışan sınıf arkadaşım yeniden aklıma geliverdi. Onun artık çocuklarını alıp parka getirmesi bile mümkün değil. Ben elbette onun bu mesele hakkında neler hissettiğini bilemem, ama sanırım onunla kendi yaşantımın tamamen yok olup gitmesi konusunda paylaşabileceğim bir şeyler olsa gerek. Belki de, çok doğal bir şey elbette, o benimle bir şeyler paylaşmayı reddedebilir. Nerdeyse yirmi yıldır hiç görüşmemiştik ve o yirmi yıl içerisinde gerçekten birçok şey olmuştu. İçinde bulunduğumuz koşullar ve düşünce şekillerimiz de farklıydı. Üstelik aynı şekilde yaşantılarımızı elimizin tersiyle bir yana itmiş olsak bile, o kendi iradesiyle yapmıştı, benim durumumsa farklıydı. Benim durumum, ben uyurken birilerinin gelip altımdan çarşafı çekip almasından ibaretti.</p>

  <p class="normal1">O sınıf arkadaşım sanırım beni bu yüzden eleştirirdi. Seçimi sen mi yaptın ki? Öyle derdi bana herhalde. Haklı da olurdu. Ben hiçbir seçim yapmamıştım. Kendi irademle yaptığım seçimler, profesörü affetmek ve torunuyla yatmamaktı yalnızca. Fakat bunlar benim bir işime yarar mıydı acaba? Sınıf arkadaşım bu kadarcık bir şeyle, benim varlığım ve benim varlığımın yok olup gitmesindeki rollerine hak verir miydi acaba?</p>

  <p class="normal1">Bilemiyordum. Yirmi yıllık zaman bizi birbirimizden iyice uzaklaştırmıştı. Neye hak verip neye vermeyeceği, benim hayal gücü sınırlarımın dışında kalıyordu.</p>

  <p class="normal1">Benim sınırlarım içerisinde artık neredeyse hiçbir şey kalmamıştı. Güvercinler, çimenler, fıskiye, yanında çocuğuyla bir kadını görebiliyordum yalnızca. Fakat bu manzaraya bakışlarımı çivileyerek baktıkça, son birkaç gündür ilk kez o dünyadan silinip gitmek istemediğimi düşündüm. Benim daha sonra nasıl bir dünyaya gideceğimin bir önemi yok. Ömrümün ışıltılarının yüzde 93’ü otuz beş yıllık ilk yarıda tüketilmiş bile olsa, bunun da bir önemi yok. Ben o yüzde 7’lik kısma sımsıkı sarılarak bu dünyayı izlemiştim. Nedendir bilemiyorum, ama bunu yapmanın bana verilmiş bir sorumluluk olduğunu düşünmüştüm. Gerçekten de bir noktadan sonra kendi yaşantımı yaşama şeklimi eğip büküvermiştim. Bunu yapmak için de yeterince nedenim vardı. Başkaları beni anlayamasa bile, öyle yapmak zorundaydım.</p>

  <p class="normal1">Fakat o eğilip bükülmüş haldeki yaşantımı bırakarak silinip gitmek de istemiyordum. Sonuna kadar başında durma görevim vardı. Yaşantımı o haliyle bırakıp gidemezdim.</p>

  <p class="normal1">Silinip gitmem hiç kimseyi üzmese bile, birilerinin yüreğinde boşluğa yol açmasa bile, hatta kimse farkına varmasa bile, bu benim kendi sorunumdu. Gerçekten de birçok şey yitirmiştim. Üstelik geriye kaybedebileceğim kendimden başka bir şey de kalmamıştı. Fakat o yitirdiğim şeylerin kalıntısı bir kafes gibi içimde kalmış, o ana kadar yaşamamı sağlamıştı.</p>

  <p class="normal1">Dünyadan silinip gitmek istemiyordum. Gözlerimi kapatınca yüreğimdeki çalkantıyı net olarak hissedebiliyordum. Bu çalkantı, üzüntü ve yalnızlığın ötesine geçen, kendi varlığımı kökünden sarsan, derinlerden gelen büyük bir gümbürtüydü. Bu gümbürtü aralıksız sürüp gidiyordu. Dirseklerimi bankın arkalığına yaslayıp, bu gümbürtüye dayandım. Kimse bana yardım etmiyordu. Hiç kimse edemezdi de. Tam olarak benim hiç kimseye yardım edememem gibi.</p>

  <p class="normal1">Sesli sesli ağlamak istedim, ama ağlayamazdım. Gözyaşı akıtmak için fazlasıyla yaşlanmış, fazlasıyla deneyimlerden geçmiştim. Dünyada gözyaşı dökülemeyecek üzüntüler vardır işte. Bunu kimseye anlatamayacağınız gibi, anlatsanız bile hiç kimsenin anlayamayacağı türden şeylerdir. O üzüntü şekli hiç değişmeden, rüzgârsız bir gecede yağan kar gibi sessizce yüreğinizde birikir durur.</p>

  <p class="normal1">Daha gençken, bir şekilde üzüntüyü sözcüklere dönüştürmeyi denemiştim. Fakat sözcükleri ne kadar zorlarsam zorlayayım, o sözcükleri birilerine söyleyemediğim gibi, kendi kendime bile söyleyemediğimi düşünüp, bunu yapmaktan vazgeçmiştim. Öylece sözcüklerimi hapsetmiş, yüreğimi de kapatmıştım. Derin üzüntüler gözyaşı şekline bile dönüşmezler.</p>

  <p class="normal1">Sigara içmek istedim, ama sigara kutusu üzerimde değildi. Cebimde yalnızca kibrit kutusu vardı. İçinde de yalnızca üç kibrit kalmıştı. O üç kibriti sırayla yakıp yere attım.</p>

  <p class="normal1">Gözlerimi bir kez daha kapattığımda, o gümbürtü kaybolup gitmişti. Kafamın içini toz bulutu gibi bir sessizlik kaplamıştı. Uzunca bir süre o toz bulutuna tek başıma baktım durdum. Toz bulutu ne yükseliyor ne alçalıyor, öylece durduğu yerde duruyordu. Dudaklarımı hafifçe büzüp üflediğim halde, yine de kımıldamadı. En şiddetli rüzgârlar bile o toz bulutunu alıp götüremezdi herhalde.</p>

  <p class="normal1">Sonra aklıma az önce ayrıldığım kütüphaneci kız geldi. Bir de halının üstünde yığılı duran kadife tek parça elbisesi, külotlu çorabı ve külotu aklımdan geçiverdi. Hâlâ düzeltilmemiş halde bırakıldıkları yerde duruyorlar mıydı acaba? Dahası ben kıza acaba âdil davranabilmiş miydim? Hayır, öyle değil, dedim içimden. İyi de âdil davranılmasını isteyen oldu mu ki? Hiç kimse âdil davranılmasını istememişti. Benden başka öyle bir şeyi isteyen kimse yok. Fakat adaleti kaybolmuş bir yaşamın ne kadar anlamı olur ki? Benim ondan hoşlanmam gibi, o da çıkarıp yere attığı tek parça elbisesi ve iç çamaşırlarından hoşlanıyordu. Bu da benim adalet tarzımın bir şekli mi acaba?</p>

  <p class="normal1">Adalet son derece sınırlı dünyalardan başka yerde geçerli olmayan bir kavramdır. Fakat bu kavram tüm seviyelere ulaşır. Salyangozdan hırdavatçı tezgâhına, evlilik yaşamına varana kadar her yere ulaşır. Hiç kimse öyle bir şeyi istememiş bile olsa, benim ondan başka verebileceğim bir şey yoktu. O anlamda, adalet aşk duygusuna benziyor. Verilmek istenenle alınmak istenen örtüşmüyor. İşte o yüzden, bir sürü şey benim önümden, hatta içimden geçip gidiverdi işte.</p>

  <p class="normal1">Sanırım benim yaşantımdan pişman olmam gerekir. Bu da bir tür adalet olur. Fakat pişmanlık duyabileceğim hiçbir şey yoktu. Her şey rüzgâr gibi beni arkasında bırakarak esip gitse bile, bu benim de istediğim bir şeydi aynı zamanda. Üstelik geriye kafamın içinde beliren beyaz toz bulutundan başka bir şey de kalmamıştı.</p>

  <p class="normal1">&nbsp;</p>

  <p class="normal1">Parkın içindeki büfeden sigara ve kibrit aldıktan sonra, telefon kulubesinden emin olmak için son bir kez evime telefon ettim. Birilerinin çıkacağını sanmıyordum, ama yaşamımın sonunda kendi evime telefon etmek fena bir fikir de değildi. Evin içinde telefon zilinin uzun uzun çalışını hayal edebilirdim.</p>

  <p class="normal1">Fakat tahminlerimin aksine, telefon zili üç kez çaldıktan sonra birileri ahizeyi kaldırdı ve “Alo?” dedi. Pembe takım elbiseli tombul kızdı.</p>

  <p class="normal1">“Hâlâ orada mıydın sen?” dedim, şaşırarak.</p>

  <p class="normal1">“Yok canım” dedi kız. “Bir kez çıktım, sonra tekrar geri döndüm. Öyle oyalanacak halim yok zaten. Kitabın devamını okumaya geldim.”</p>

  <p class="normal1">“Balzac mı?”</p>

  <p class="normal1">“Evet, o. Bu kitap çok keyifli. Kaderin gücünü hissetmek mümkün.”</p>

  <p class="normal1">“Sonra” dedim. “Dedeni kurtarabildin mi bari?”</p>

  <p class="normal1">“Elbette. Çok kolay oldu. Su çekilmişti, o yoldan da ikinci kez geçiyordum. Elbette, iki de metro bileti almayı unutmadım. Dedem çok iyiydi. Sana selam söyledi.”</p>

  <p class="normal1">“Sağolsun” dedim. “Sonra ne yaptı deden?”</p>

  <p class="normal1">“Finlandiya’ya gitti. Japonya’da kaldığı müddetçe birçok sıkıntıdan dolayı araştırmasına kendini veremeyeceği için, Finlandiya’da laboratuvar kuracakmış. Çok sakin, iyi bir yermiş. Ren geyikleri falan varmış.”</p>

  <p class="normal1">“Sen gitmiyor musun?”</p>

  <p class="normal1">“Burada kalıp senin evinde yaşamaya karar verdim.”</p>

  <p class="normal1">“Benim evim mi?”</p>

  <p class="normal1">“Evet, öyle. Burası çok hoşuma gitti. Kapıyı yenilettiririm, buzdolabı, video gibi şeylerin de yenisini alırım. Birileri kırdı değil mi? Yatak örtüsü, çarşaf ve perdeleri pembeleriyle değiştirsem olur mu?”</p>

  <p class="normal1">“Fark etmez.”</p>

  <p class="normal1">“Gazeteye de abone olayım mı? Televizyon program sayfasına bakmak istiyorum.”</p>

  <p class="normal1">“Olur” dedim. “Fakat orada kalman tehlikeli olur. Sistem’in adamları, şifreciler gelebilir.”</p>

  <p class="normal1">“Öyle şeylerden korkum yok” dedi kız. “Onların istedikleri dedem ve sensin. Benimle ilgisi yok. Üstelik az önce tuhaf bir iriyarı adamla bücürün teki geldiler, ama kovaladım.”</p>

  <p class="normal1">“Nasıl?”</p>

  <p class="normal1">“Tabancayla iriyarı olanın kulağını vurdum. Kesin kulak zarı patlamıştır. Mesele değil.”</p>

  <p class="normal1">“Fakat apartman içerisinde tabanca patlatacak olursan, büyük patırtı kopar.”</p>

  <p class="normal1">“Bir şey olmaz” dedi kız. “Bir kere attım zaten, herkes egzoz patlaması sanmıştır. Eh, üst üste sıkmak sorun olur elbette, ama iyi nişancıyımdır, tek atış yeter.”</p>

  <p class="normal1">“Bak sen” dedim.</p>

  <p class="normal1">“Bu arada, sen bilincini kaybedince seni dondurmak niyetindeyim. Olur mu?”</p>

  <p class="normal1">“Nasıl istersen. Nasıl olsa artık hiçbir şey hissetmiyor olacağım” dedim. “Şimdi Harumi İskelesi’ne gideceğim, oradan alırsın beni. Beyaz renkte Karina 1 800 GT Twincam Turbo model bir arabadayım. Arabanın şeklini ben de anlatamayacağım, ama Bob Dylan kaseti çalıyor olacak.”</p>

  <p class="normal1">“Bob Dylan ne ki?”</p>

  <p class="normal1">“Yağmurlu günde...” dedim, ama açıklama yapmak eziyet haline gelecek diye vazgeçtim. “Boğuk sesli bir şarkıcı.”</p>

  <p class="normal1">“Dondurursak dedem mutlaka yeni bir yol bulup seni eski haline getirir. Pek fazla ümit beslemeni istemem, ama öyle bir olasılık da var.”</p>

  <p class="normal1">“İnsan bilincini yitirince, ümit etmesi de imkânsızlaşır” dedim. “Peki, beni sen mi donduracaksın?”</p>

  <p class="normal1">“Evet. Endişelenme. Dondurma işleminden iyi anlarım. Hayvan deneylerinde birçok kedi ve köpeği canlı halde dondurdum. Seni güzelce dondurup, kimsenin bulamayacağı bir yerde saklarım” dedi kız. “Peki her şey yolunda gider de, bilincin tekrar yerine gelirse, benimle yatar mısın?”</p>

  <p class="normal1">“Elbette” dedim. “Eğer o zaman bile hâlâ benimle yatmak istersen.”</p>

  <p class="normal1">“Hafife almazsın değil mi?”</p>

  <p class="normal1">“Teknik imkânların tamamını zorlarım” dedim. “Kaç yıl sonra olur bilemem gerçi.”</p>

  <p class="normal1">“Fakat her halükârda o zaman geldiğinde ben artık 17 yaşında olmayacağım” dedi kız.</p>

  <p class="normal1">“İnsanlar yaşlanır” dedim. “Dondurulsalar bile.”</p>

  <p class="normal1">“Hoşçakal” dedi kız.</p>

  <p class="normal1">“Sen de” dedim. “Sanırım seninle konuşmak beni biraz rahatlattı.”</p>

  <p class="normal1">“Bu dünyaya geri dönme olasılığın ortaya çıktı diye mi? Fakat henüz tam olarak kesin bir şey yok.”</p>

  <p class="normal1">“Hayır, o anlamda değil. Elbette öyle bir olasılığın varlığına sevindim. Fakat benim söylediğim o anlamda değil. Seninle konuşabilmiş olduğuma sevindim anlamında. Sesini duydum, şu an neler yaptığını öğrendim.”</p>

  <p class="normal1">“Daha uzun konuşmak ister misin?”</p>

  <p class="normal1">“Hayır, bu kadarı yeterli. Fazla zamanım yok.”</p>

  <p class="normal1">“Baksana” dedi tombul kız. “Korkma olur mu? Seni sonsuza kadar yitirsem bile, ölene kadar asla aklımdan çıkarmayacağım. Yüreğimden asla silinmeyeceksin. Bunu unutma olur mu?”</p>

  <p class="normal1">“Unutmam” dedim. Sonra da telefonu kapattım.</p>

  <p class="normal1">Saat on bir olunca yakınlardaki tuvalette çişimi yapıp parktan ayrıldım. Sonra arabanın motorunu çalıştırıp, dondurulma meselesi üzerine farklı şeyler düşüne düşüne limana doğru ilerledim. Ginza Caddesi takım elbiseler giymiş insanlarla doluydu. Trafik ışığını beklerken, onların içinde olması gereken kütüphaneci kızı aklımdan geçirdiysem de, ne yazık ki onu göremedim. Görebildiğim yalnızca hiç tanımadığım insanlardı.</p>

  <p class="normal1">Limana ulaşınca arabayı ıssız ambarlardan birinin yanına park edip, sigara içerek otomatik tekrara taktığım Bob Dylan kasedini dinledim. Koltuğu geriye yatırıp ayaklarımı ön panelin üzerine uzatarak sakin sakin nefes aldım. İçimden biraz daha bira içmek geliyordu, ama artık bira kalmamıştı. Geriye bir kutu bile kalmayacak şekilde, kızla birlikte parkta içmiştim. Güneş ışıkları ön camdan içeriye dolarak beni sarmalayıvermişti. Gözlerimi kapadığımda o ışıkların gözkapaklarımı ısıttığını hissedebiliyordum. Güneş ışıklarının uzun bir yoldan gelerek bu ufak gezegene düşüp, bir ucunun da benim gözkapaklarımı ısıttığını düşününce tuhaf duygulara kapıldım. Uzayın kuralları benim küçücük gözkapaklarımı bile dışarıda bırakmıyordu. Sanırım artık Alyoşa Karamazov’un duygularını biraz olsun anlayabiliyordum. Herhalde sınırlı yaşamlar, sınırlı şekilde kutsanıyordu.</p>

  <p class="normal1">Ardından profesör, tombul torunu ve kütüphaneci kızı da kendimce kutsadım. Başkalarını kutsama hakkım olup olmadığını bilemiyordum, ama neticede bir süre sonra silinip gideceğime göre, artık birilerinin beni bir şeylerden sorumlu tutma olasılığı da yoktu. Police ve reggae seven taksi şoförünü de listeme ekledim. Üstüm başım çamur içerisindeyken arabasına almıştı ne de olsa. Onu listeme eklememem için hiçbir neden yoktu. Adam herhalde yine bir yerlerde arabasının kasedinden rock müziği dinleyerek, genç bir yolcu bulmak için dolaşıp duruyor olmalıydı.</p>

  <p class="normal1">Tam karşımda denizi görüyordum. Yükünü indirip deniz üzerinde belirginleşen eski bir yük gemisi de manzaraya giriverdi. Sağında solunda beyaz lekeler gibi martılar tünemişti. Bob Dylan “Rüzgârla Savrulurken”i söylüyordu. O şarkıyı dinlerken, aklımdan salyangoz, tırnak makası, tereyağı soslu levrek buğulama ve tıraş kremi geçti. Dünya farklı şekillerdeki ilhamlarla doluydu.</p>

  <p class="normal1">Sonbahar başlangıcının güneşi dalgaların etkisiyle denizin yüzeyinde kesik kesik salınıyordu. Sanki birileri kocaman bir aynayı un ufak edip de oralara serpivermiş gibi bir görüntüydü. Öylesine un ufak edilmişti ki, artık kimse eski haline getiremezdi. Hangi kral hangi orduyla gelirse gelsin.</p>

  <p class="normal1">Bob Dylan’ın şarkıları bana araba kiralama şirketindeki kızı anımsattı. Öyle ya, onu da kutsamam gerek. Bende çok iyi bir izlenim bırakmıştı. Onu listemden eksik edemem.</p>

  <p class="normal1">Kızın halini aklımda canlandırmaya çalıştım. Kız sezon açılışındaki beysbol sahalarının çimini andıracak şekilde yeşil bir blazer ceket giymiş, beyaz gömleğinin üzerine siyah papyon takmıştı. Herhalde araba kiralama şirketinin üniformasıydı bu. Öyle olmasa hiç kimse yeşil blazer ceket giyip, siyah papyon takmaz. Üstelik o kız Bob Dylan’ın eski şarkılarını dinleyen, aklına yağmuru getirebilen bir kızdı.</p>

  <p class="normal1">Ben de aklımdan yağmuru geçirdim. Aklıma gelen yağıp yağmadığı belli olmayacak ölçüde ince bir yağmurdu. Fakat yağmur net olarak yağıyordu. Dahası salyangozları ıslatıyor, bahçe çitlerini ıslatıyor, inekleri ıslatıyordu. Yağmuru kimse durduramaz. Hiç kimse yağmurdan kaçamaz. Yağmur her zaman tüm adaletiyle yağar.</p>

  <p class="normal1">Nice sonra yağmur silik renkte bulanık bir perde haline gelerek bilincimi örtüverdi.</p>

  <p class="normal1">Uyku bastırmıştı.</p>

  <p class="normal1">Böylelikle yitirdiğim şeyleri yeniden kazanabilirim, dedim kendi kendime. Bir kez yitirmiş olsam bile, tamamen kaybetmiş değilim. Gözlerimi kapatıp, kendimi o derin uykunun kollarına bıraktım. Bob Dylan “Sert Yağmur”u söylemeye devam ediyordu.</p>
</body>
</html>
