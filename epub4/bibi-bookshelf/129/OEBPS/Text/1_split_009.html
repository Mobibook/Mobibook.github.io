<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:31ced687-337e-476c-89b4-f45e8a1a01d0" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_8"><br class="calibre2" />
  8<br class="calibre2" />
  Dünyanın Sonu</h1>

  <p><br class="chapter" /></p>

  <p class="kitapickapak1">Albay</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">“Muhtemelen gölgeni geri alma şansın yok” dedi Albay, kahvesini yudumlarken. Uzun yıllar insanlara emir vererek yaşamaya alışmış insanların çoğunda olduğu gibi, sırtı dimdik duruyor ve çenesini belirgin biçimde oynatarak konuşuyordu. Fakat mağrur bir duruşu ya da söylediklerini zorla kabul ettirmeye çalışma gibi bir tavrı yoktu. Uzun ordu yaşamının ona kazandırdıkları, o dimdik duruşu, düzenli yaşamı ve muazzam anılarıydı. Albay benim komşu olarak ideal diyebileceğim insanlardandı. Nazik ve sakindi, çok iyi de satranç oynuyordu.</p>

  <p class="normal1">“Tam olarak kapı bekçisinin söylediği gibi” diye devam etti Albay. “Prensip olarak da, gerçekte de artık gölgeni geri kazanmanın olasılığı yok. Bu şehirde olduğun sürece gölge sahibi olamazsın ve bir daha da asla bu şehirden çıkamazsın. Bu şehir, asker ağzıyla söyleyecek olursak, açmaz gibidir. Girmesine girersin, ama çıkamazsın. Şu surlar bu şehri çevrelediği müddetçe elbette.”</p>

  <p class="normal1">“Sonsuza kadar gölgemi yitireceğimi aklıma bile getirmemiştim” dedim. “Geçici bir önlem olduğunu sandım. Kimse işin doğrusunu söylemedi bana.”</p>

  <p class="normal1">“Bu şehirde hiç kimse bir şey söylemez” dedi Albay. “Şehir kendine özgü kurallarıyla hareket eder. Kimin neyi bilip neyi bilmediği şehrin umurunda olmaz. Gerçi sana acımıyor da değilim.”</p>

  <p class="normal1">“Gölge bundan sonra ne olacak peki?”</p>

  <p class="normal1">“Hiçbir şey olmaz. Yalnızca orada öylece durur. Ölene kadar. Daha sonra hiç gölgenle görüştün mü?”</p>

  <p class="normal1">“Görüşmedim. Birkaç kez görüşmeye gittim, ama kapı bekçisi görüştürmedi. Güvenlik nedenleriyle vs diyerek.”</p>

  <p class="normal1">“Eh, yapacak bir şey yok” dedi yaşlı adam, başını iki yana sallayarak. “Gölgelerin muhafazası kapı bekçisinin işidir, tüm sorumluluk onun omuzlarındadır. Benim elimden de bir şey gelmez. Kapı bekçisi senin de gördüğün gibi konuşulması zor, çabuk öfkelenen bir adamdır. Ayrıca başkalarının söylediklerine de kulak asmaz. Adamın keyfinin yerine gelmesini beklemekten başka çare yok.”</p>

  <p class="normal1">“Öyle yaparım” dedim. “Fakat neden endişeleniyor ki?”</p>

  <p class="normal1">Albay, kahvesinin tamamını içince fincanı tabağa koyup, cebinden mendilini çıkararak ağız kenarlarını sildi. Albay’ın üzerindeki elbiseler gibi, mendili de bir hayli kullanılmış eski bir şeydi, ama temiz ve ütülüydü.</p>

  <p class="normal1">“Sen ve gölgenin yapışmasından korkuyor. O durumda her şeye yeni baştan başlamak gerekir.”</p>

  <p class="normal1">O sözlerinden sonra, Albay dikkatini yeniden satranç masasına yöneltti. Bu satrançtaki oyuncuların türü ve hareketleri benim bildiğim satrançtakinden farklıydı ve çoğunlukla da Albay kazanıyordu.</p>

  <p class="normal1">“Maymun rahibi alacak, ama olur mu?”</p>

  <p class="normal1">“Buyurun” dedim. Sonra ben de suru oynatıp maymunun geri çekilme yolunu kestim.</p>

  <p class="normal1">Yaşlı adam birkaç kez başını yukarıdan aşağı sallayarak, tahtaya yönelttiği bakışlarını iyice sertleştirdi. Oyunun sonucu çoktan belli olmuş ve yaşlı adamın yeneceği kesinleşmişti, ama o yine de saldırıya geçmiyor, düşünüyor da düşünüyordu. Onun için oyun, karşısındakini yenmek değil, kendi yeteneklerinin sınırlarını zorlamak anlamına geliyordu.</p>

  <p class="normal1">“İnsanın gölgesiyle ayrılması, gölgesinin ölmesi üzücü olur” diyen yaşlı adam, süvariyi çapraz ilerleterek sur ve kralın arasını ustalıkla kapattı. Benim kral böylece çırılçıplak kalmıştı. Mat olmama üç hamle vardı.</p>

  <p class="normal1">“Üzüntü herkes için aynıdır. Aynı şeyleri ben de yaşadım. Hem de hiçbir şeyden haberi olmayan bir çocukken koparılıp alınsa; insan onu hiç tanımadan ölüverse neyse de, yaşlandıktan sonra ölmesi insanı yıkıyor. Gölgem öldüğünde atmış beş yaşındaydım. O yaşa gelinceye kadar bir sürü de anın oluyor.”</p>

  <p class="normal1">“Gölge kopartılıp alındıktan sonra ne kadar yaşıyor?”</p>

  <p class="normal1">“Gölgesine göre değişir” dedi yaşlı adam. “Sağlam gölgeler olduğu gibi, öyle olmayanları da vardır. Fakat kopartılıp alınan gölgeler bu şehirde pek uzun yaşamaz. Buranın koşulları gölgelere pek uygun değildir. Kış uzun ve eziyetlidir. Baharı iki kez görebilen gölge olmaz.”</p>

  <p class="normal1">Bir süre satranç tahtasına gözlerimi diktim ama çırpınmaktan vazgeçtim.</p>

  <p class="normal1">“Beş hamle kazanabilirsin” dedi Albay. “Denemeye değer. Beş hamlen olursa karşındakinin hata yapmasını bekleyebilirsin. Netice her şey sona erene kadar anlaşılmaz.”</p>

  <p class="normal1">“Deneyelim bakalım” dedim.</p>

  <p class="normal1">Ben düşünürken, Albay da pencereye kadar giderek, perdenin kenarını parmağıyla çekip dışarıya baktı.</p>

  <p class="normal1">“Şu aralar sana çok zor gelecek. Dişten farksızdır. Eski diş kaybolur, ama yerine yenisi gelmez. Ne demek istediğimi anlıyor musun?”</p>

  <p class="normal1">“Gölge kopartılıp alındı, ama hâlâ yaşıyor. Demek istediğiniz bu mu?”</p>

  <p class="normal1">“Evet, öyle” dedi yaşlı adam, başını yukarıdan aşağı sallayarak. “O tecrübeyi ben de yaşadım. Önceden olanlarla, şu andan itibaren olacakların dengesi bir türlü yerine oturmaz. O yüzden kafan karışır. Fakat dişlerin yeniden tamamlandığında eskisini unutursun.”</p>

  <p class="normal1">“Yürek silinip giden bir şey midir?”</p>

  <p class="normal1">Yaşlı adam bu sorumu yanıtlamadı.</p>

  <p class="normal1">“Bir sürü soru sordum, kusura bakmayın” dedim. “Fakat ben bu şehir hakkında neredeyse hiçbir şey bilmiyorum, pot kırıp duruyorum. Şehrin nasıl bir kurguda hareket ettiğini, neden o kadar yüksek surlar olduğunu, tekboynuzların neden her gün girip çıktığını, eski rüyanın nasıl bir şey olduğunu, hiçbirini ama hiçbirini anlayamıyorum. Soru sorabileceğim sizden başka kimse de yok.”</p>

  <p class="normal1">“Ben de o söylediklerinin tamamının ayrıntılarını bilmiyorum” dedi yaşlı adam, sakince. “Sözlerle tam olarak anlatamayacağım şeyler var, söylememem gereken şeyler. Fakat senin endişelenmeni gerektirecek bir şey yok. Şehir bir anlamda adaletlidir. Sana lazım olan şeyleri, senin bilmen gereken şeyleri, şehir birer birer önüne koyar. Senin de bunları kendi başına teker teker öğrenmen gerekir. Beni iyi dinle. Burası bütün bir şehirdir. Bütün demek, her şeyin olması demektir. Fakat burayı tamamen anlayamadığın sürece, burada hiçbir şey yoktur. Bütünlük hiçliğe dönüşür. Bunu aklından hiç çıkarma. Başkalarından öğrendiklerini çok çabuk unutursun, ama kendi başına öğrendiklerin kalıcı olur. Ayakta durmanı sağlar. Gözünü açıp, kulak kesilip, kafanı çalıştırıp şehrin önüne koyacağı şeylerin anlamını idrak etmen gerekir. Yüreğin varsa, henüz varken çalıştır. Sana öğretebileceğim tek şey bu.”</p>

  <p class="normal1">&nbsp;</p>

  <p class="normal1">Eğer kızın yaşadığı zanaatkârlar semti bir zamanlardaki ışıltıları karanlığa gömülmüş bir yerse, şehrin güneybatısına yayılan lojmanlar semti, kuru ışık altında rengi sürekli solup giden bir yerdi. Baharın getirdiği canlılığı yaz eritiyor, kış mevsimi de rüzgârına katıp götürüyordu. “Batı Tepesi” olarak adlandırılan hafif yükseltinin eğimi boyunca iki katlı beyaz lojmanlar sıralanmıştı. Aslında her birine üç aile yerleşecek şekilde tasarlanmışlardı ve yalnızca ortasından çıkıntı yapan giriş holleri ortak kullanım alanlarıydı. Ahşap duvarları, pencere pervazları, dar balkonları, pencere parmaklıkları beyaza boyanmıştı. Her yer beyazdı. Batı tepesinde her türden beyaz renk bir aradaydı. Boyası henüz yeni kurumuş doğallıktan uzak bir biçimde ışıldayan beyaz, uzun süre güneş ışığı altında kalarak solmuş beyaz, yağmurla karışık gelen rüzgârla her şeyini yitirmiş gibi duran beyaz... İşte böyle farklı türden beyaz renkler tepenin çevresini dolaşan çakıl yolun iki kıyısında göz alabildiğince uzanıyordu. Lojmanların bahçe duvarı yoktu. Dar verandalarının hemen aşağısından başlayan, eni bir metre kadar ince uzun çiçeklikler vardı. Hepsi de çok bakımlıydı; bahar geldiğinde çiğdemler, menekşeler ve kadife çiçekleri, son baharda ise kozmos çiçekleri açıyordu. Çiçekler açınca, binalar iyice terk edilmiş bir havaya bürünüyordu.</p>

  <p class="normal1">Bu semt, kısa bir süre önce şehrin en seçkin semtiydi herhalde. Tepenin etrafında yürüyüş yaparken, geçmişin izlerini hissedebilmek mümkündü. Bir zamanlar sokaklarında çocukların oynaştığı, piyano seslerinin yankılandığı, sıcak akşam yemeklerinin kokularının yayıldığı bir yer olmalıydı burası. Sanki şeffaf kapılardan geçiyormuş gibi, o bellek parçalarını doğrudan kendi tenimde hissedebiliyordum.</p>

  <p class="normal1">Lojman sözcüğüne uygun olarak, bir zamanlar bu semtte bürokratlar yaşıyordu. O kadar yüksek düzey bürokratlar değillerdi ama alt tabakadan da değillerdi. İnsanların masum yaşantılarını sürdürmek için çabaladıkları bir semtti.</p>

  <p class="normal1">Fakat artık burada onlardan eser yoktu. Nereye gittiklerini ben bilemiyorum.</p>

  <p class="normal1">Onların yerine gelenler emekli askerlerdi. Gölgelerini bırakıp, güneşli duvarlara yapışıp kalan böcekler gibi, güçlü mevsim rüzgârlarının estiği batı tepesi üzerinde, her biri sessiz yaşantılarını sürdürüyordu. Asker olarak korumaları gereken hiçbir şey yoktu. Her binada altı ila dokuz yaşlı asker kalıyordu.</p>

  <p class="normal1">Kapı bekçisinin kalmam için bana verdiği yer işte bu lojmanlarda bir odaydı. Aynı binada bir albay, iki binbaşı, iki üsteğmen ve bir de çavuş eskisi yaşıyordu. Çavuş yemekleri ve ayak işlerini hallediyor, albay da emirleri veriyordu. Ordudan farkı yoktu. İhtiyarların tamamı bütün hayatları boyunca savaş hazırlıkları, tatbikatlar, devrim ve karşıdevrimle uğraştıklarından aile kurma şansı bulamamış yalnız insanlardı.</p>

  <p class="normal1">Sabahın erken saatlerinde uyanıp, alışkanlıkla çabucak yemeklerini aradan çıkarıyor, hiç kimse onlara emir vermediği halde hemen işlerinin başına geçiyorlardı. Kimisi binanın eski boyasını spatulayla kazıyor, kimisi ön bahçedeki otları temizliyor, kimisi mobilyaları tamir ediyor, kimisi de el arabasıyla tepenin aşağısına tayın almaya gidiyordu. İhtiyarlar sabah işlerini bitirince, bir gölgede toplanıp eski anılarını konuşmaya dalıyorlardı.</p>

  <p class="normal1">&nbsp;</p>

  <p class="normal1">Bana verdikleri, ikinci katta doğuya bakan bir odaydı. Hemen önündeki tepeden dolayı manzarası pek iyi değildi, ama bir ucundan ırmak ve saat kulesi görülebiliyordu. Uzun süre kullanılmamış bir oda olacak, duvar sıvasının her tarafını siyah lekeler kaplamış, pencere pervazlarına toz birikmişti. Odada eski bir yatak, yemek masası ve iki sandalye vardı. Pencerede küf kokan, kalın bir perde asılıydı. Zemin tahtaları bir hayli aşınmıştı, yürüdükçe gıcırtılar çıkarıyordu.</p>

  <p class="normal1">Sabah olunca yan odada kalan Albay geliyor, birlikte kahvaltı ediyorduk. Öğleden sonra ise perdelerini kapattığım odada satranç oynuyorduk. Aydınlık öğleden sonraları satranç oynamaktan başka zaman geçirecek bir şey yoktu.</p>

  <p class="normal1">&nbsp;</p>

  <p class="normal1">“Havanın bu kadar açık olduğu bir günde perdeleri çekip, karanlık bir odaya kapanmak senin gibi genç bir insan için zor olsa gerek” dedi Albay.</p>

  <p class="normal1">“Haklısınız.”</p>

  <p class="normal1">“Eh, benim için satranca rakip çıkması iyi oluyor gerçi. Buradaki tiplerin hiç oyun merakı yoktur çünkü. Son zamanlarda satranç oynamak isteyen bir ben kaldım.”</p>

  <p class="normal1">“Siz neden ayrıldınız, gölgenizden?”</p>

  <p class="normal1">Yaşlı adam perdenin aralığından süzülen güneş ışıklarının altındaki parmaklarına bakıyordu, ama neden sonra pencereden uzaklaşarak, masada karşıma oturdu.</p>

  <p class="normal1">“Bilmem” dedi. “Herhalde çok uzun süre bu şehri koruduğum içindir. Bu şehri bırakıp gitsem, yaşamımın bir anlamı kalmaz diye düşündüm herhalde. Gerçi, şimdi artık bunun hiçbir önemi yok.</p>

  <p class="normal1">“Gölgenizi bıraktığınız için hiç pişman olmadınız mı?”</p>

  <p class="normal1">“Pişman olmam” dedi ihtiyar adam, başını birkaç kez iki yana sallayarak. “Bir kez bile pişmanlık hissetmedim. “Neden dersen, pişman olmamı gerektirecek hiçbir şey yok.”</p>

  <p class="normal1">Surla maymunu ezip, kralın hareket edebileceği alanı genişlettim.</p>

  <p class="normal1">“Güzel bir hamle” dedi ihtiyar adam. “Surla boynuzu engelleyebilirdin, kral da serbest kaldı. Fakat aynı zamanda, benim süvari de hareket edebilir hale geldi.”</p>

  <p class="normal1">Yaşlı adam tüm dikkatini verip bir sonraki hamlesini düşünürken ben de su kaynatarak, taze kahve hazırladım. Daha kim bilir kaç öğleden sonra böyle geçecek, dedim içimden. Yüksek surlarla çevrili bu şehrin içinde, benim tercih hakkım olan neredeyse hiçbir şey yok.</p>
</body>
</html>
