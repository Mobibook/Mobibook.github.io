<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:31ced687-337e-476c-89b4-f45e8a1a01d0" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_27"><br class="calibre2" />
  27<br class="calibre2" />
  Haşlanmış Harikalar Diyarı</h1>

  <p><br class="chapter" /></p>

  <p class="kitapickapak1">Ansiklopedi çubuğu, ölümsüzlük, ataşlar</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">“Off, of” dedim. “Gerçekten yapılabilecek hiçbir şey yok mu? Senin hesabına göre benim durumum nereye kadar ilerlemiştir?”</p>

  <p class="normal1">“Senin kafanın içindeki durum mu?” dedi profesör.</p>

  <p class="normal1">“Elbette” dedim. Başka hangi durum olabilirdi ki? “Kafamın içindeki tahribat hangi aşamadadır?”</p>

  <p class="normal1">“Hesaplarıma göre, senin eklem B yaklaşık olarak altı saat kadar önce kaynamıştır herhalde. Bu kaynama sözcüğü durumu anlatmak için. Yoksa gerçekten de beyninin bir kısmı erimiş değil. Yani...”</p>

  <p class="normal1">“Üçüncü devre sabitlendi. İkinci devre öldü. Öyle mi?”</p>

  <p class="normal1">“Evet, durum bu. O yüzden, az önce de söylediğim gibi, senin içinde yedek köprü aşaması başlamış durumda. Kısacası yeni belleğinin oluşumu başlamıştır. Bir eğretileme yapmama izin verirsen, senin bilinçaltındaki fil fabrikasının formatının değişimine uygun olarak, orayla yüzeysel bilinç arasını birleştiren bir tüp oluşuyor.”</p>

  <p class="normal1">“Yani” dedim. “Eklem A tam olarak işlevini yerine getirmiyor mu? Yani bilinçaltı devremden bilgi mi sızıyor?”</p>

  <p class="normal1">“İşin doğrusu öyle değil” dedi profesör. “Tüp en baştan beri vardı. Düşünce devreleri ne kadar bölünürse bölünsün, o tüpe varana kadar kesmek söz konusu olamaz. Bu da şundan, senin yüzeysel bilincin, yani birinci devrenin yüzey altı bilincinden yani ikinci devreden aldığı besinle oluşuyor. O tüp bir ağacın kökü, aynı zamanda toprağıdır. Bu olmadığı müddetçe insan beyni işlevlerini yitirir. O yüzden biz, o tüpü bıraktık. Minimum düzeyde, normal durumda gereksiz kaçaklar ve tersine akımlar olmayacak ölçüde. Ancak, eklem B’nin erimesi sonucunda oluşan elektriğin yarattığı enerji o tüpte anormal bir şok etkisi yaratıyor. Bu yüzden senin beynin de şaşırarak, yedek işlevlerini başlatıveriyor.”</p>

  <p class="normal1">“Öyleyse, bu yeni bellek şekillenmesi durmaksızın devam edecek anlamına mı geliyor.”</p>

  <p class="normal1">“Eh, öyle. Basite indirgersek <span class="ideitalik">deja vu</span> gibidir. Prensip olarak pek farklı değildir. Bu bir süre devam eder. Sonra sonuç olarak yeni belleğe bağlı dünyanın yeniden düzenlenmesi başlar.”</p>

  <p class="normal1">“Dünyanın yeniden düzenlenmesi?”</p>

  <p class="normal1">“Evet. Sen şu an başka bir dünyaya geçiş için hazırlık aşamasındasın. O yüzden senin şu an gördüğün dünya da bu dönüşüme paralel olarak yavaş yavaş değişiyor. Algılama öyle bir şeydir. Algılama yalnız başına dünyayı değiştirmeye yeter. Evet, dünya gerçekten burada durur. Ancak olgusal düzeyde bakıldığında, bu dünya sayısız olasılıktan yalnızca bir tanesidir. Biraz ayrıntıya girecek olursak, adımını sağa ya da sola atman neticesinde de dünya değişiverir. Belleğin değişimine bağlı olarak dünyanın da değişmesi garipsenecek bir durum değil.”</p>

  <p class="normal1">“Bu bana biraz kelime oyunuymuş gibi geliyor” dedim. “Fazlasıyla kavramsal. Sanırım zamansallığı görmezden geliyorsun. Söyledikleriniz ancak bir zaman paradoksunda söz konusu olabilir.”</p>

  <p class="normal1">“Bu bir anlamda zaman paradoksundan başka bir şey değil” dedi profesör. “Sen bellek üretimi yoluyla, sana ait bir paralel dünya yaratmış oluyorsun.”</p>

  <p class="normal1">“Öyleyse, benim tecrübe ettiğim bu dünya yavaş yavaş kayıyor mu yani?”</p>

  <p class="normal1">“Tam olarak bilemiyorum, hiç kimse de ispat edemez. Yalnızca bunun olasılık dahilinde olduğunu söylemeye çalışıyorum. Elbette ben bilimkurgu tarzı bir paralel dünyadan söz etmiyorum. Nihayetinde bu tamamen algı düzeyinde bir sorun. Algılama yoluyla edinilen dünya görüntüsü. Bu çok farklı şekillerde değişim gösterebilir diyorum.”</p>

  <p class="normal1">“Dahası bu değişimin sonunda eklem A devir atacak, tamamen farklı bir dünya ortaya çıkacak ve ben de orada yaşamaya başlayacağım. Öyle mi?”</p>

  <p class="normal1">“Evet, öyle.”</p>

  <p class="normal1">“O dünya ne kadar sürecek peki?”</p>

  <p class="normal1">“Sonsuza dek.”</p>

  <p class="normal1">“Anlayamıyorum” dedim. “Nasıl sonsuza dek? Bünyenin bir sınırı var. Bünye öldüğünde beyin de ölür. Beyin ölürse de bilinç sona erer. Öyle değil mi?”</p>

  <p class="normal1">“Değil. Düşüncenin bir zamanı yoktur. Bu düşünce ile rüyanın farklı noktasıdır. Düşünce dediğimizle bir an içerisinde her şeyi görebilmek mümkündür. Sonsuzu tecrübe etmek de mümkündür. Bir kapalı devre oluşturup sonsuza dek onun içerisinde dönüp durmak da mümkündür. Düşünce böyle bir şeydir işte. Rüya gibi ortasında kesilivermez. Ansiklopedi çubuğu gibidir.”</p>

  <p class="normal1">“Ansiklopedi çubuğu?”</p>

  <p class="normal1">“Ansiklopedi çubuğu bir bilim adamının icat ettiği bir teorik oyundur. Ansiklopediyi bir kürdana sığdırmaya dayanır. Nasıl olabilir sence?”</p>

  <p class="normal1">“Bilemiyorum.”</p>

  <p class="normal1">“Basit, bilgiyi, yani ansiklopedinin metnini tamamen sayılara çevirirsin. Her harf iki haneli bir sayıya dönüştürülür. A 01, B 02 gibi. 00 boşluktur, aynı şekilde nokta ve virgül de sayılaştırılır. Bunun üzerine uzun mu uzun kesirli sayılar ortaya çıkar. ‘0.17320000631’ gibi. Sonra bu sayıyı kürdanın denk gelen kısmına nokta olarak yerleştirirsin. Şöyle ki, 0.50000’a denk gelen kısım kürdanın tam ortasıdır. 0.3333 olursa başından üçte biri kadar mesafedeki noktadır. Anladın mı?”</p>

  <p class="normal1">“Evet.”</p>

  <p class="normal1">“Böylece üst üste kürdanın üzerinde uzun bilgiler işlenir. Elbette bunu nihayetinde teorik olarak düşün, gerçekte mümkün değildir. O kadar ayrıntılı noktaları işlemek bugünkü teknolojiyle mümkün değil. Fakat düşünce dediğimiz şeyin niteliğini anlaman için yeterli olur herhalde. Zaman kürdanın uzunluğudur. İçerisine işlenen bilgilerin miktarı kürdanın uzunluğuyla alakalı değildir. İstediğin kadar uzatabilirsin. Sonsuza yaklaştırmayı bile başarabilirsin. Sona ermez. Anlıyor musun? Sorun yazılımla ilgilidir. Donanımın bununla hiçbir alakası yoktur. İster kürdan, isterse 200 metre uzunluğunda bir ahşap, hatta ekvator çizgisi olsun hiçbir şekilde fark etmez. Senin vücudun ölse, bilincin yok olup gitse bile, düşüncen bir an önceki noktayı yakalar, sonra da o noktayı sonsuza kadar dilimlemeye başlar. Havada uçan okla ilgili eski paradoksu anımsa lütfen. Şu ‘uçan ok duruyordur aslında’ lafını. Vücudun ölümü uçan oktur. Bu senin beynini hedefleyerek düz bir çizgi üzerinde ilerler. Bundan hiç kimse kaçamaz. İnsan bir gün gelir ölür, vücudu mutlaka çöker. Zamansa önünde okla ilerler. Fakat az önce de söylediğim gibi, düşünce zamanı sonsuza dek parçalar. İşte o yüzden sözünü ettiğim paradoks gerçekte vardır. Ok hedefine ulaşmaz.”</p>

  <p class="normal1">“Yani” dedim. “Ölümsüzlük.”</p>

  <p class="normal1">“Evet, öyle. Düşüncenin içindeki insan ölümsüzdür. Aslında ölümsüz olmasa bile, ölümsüzlüğe çok yakındır. Sonsuz yaşam demek daha doğru olur.”</p>

  <p class="normal1">“Araştırmanın esas amacı da buydu öyleyse.”</p>

  <p class="normal1">“Hayır, öyle değil” dedi profesör. “Başlangıçta ben de farkında değildim. En başta tamamen merakla başladığım bir araştırmaydı. Fakat araştırma ilerledikçe bir anda kendimi bu noktada buldum ve keşfettim. İnsanoğlu zamanı uzatarak değil, zamanı parçalayarak ölümsüzlüğe ulaşabilir.”</p>

  <p class="normal1">“Sonra da beni o ölümsüz dünyaya çekiverdiniz.”</p>

  <p class="normal1">“Hayır, bu tamamen bir kaza. Buna asla niyet etmedim. İnan bana. Doğru söylüyorum. Seni bu hale getirmek gibi bir niyetim yoktu. Fakat şu an artık bir seçim yapma şansımız yok. Senin o ölümsüz dünyadan kaçabilmen için yalnızca tek bir yol var.”</p>

  <p class="normal1">“Nasıl bir yol?”</p>

  <p class="normal1">“Şimdi hemen ölmek” dedi profesör, resmi bir ses tonuyla. “Eklem A birleşmeden önce ölmek. Bu durumda geriye hiçbir şey kalmaz.”</p>

  <p class="normal1">Derin bir sessizlik mağaraya hâkim oluverdi. Profesör genzini temizlerken, tombul kız derince iç geçirdi, bense viskiyi çıkarıp içtim. Hiç kimse tek bir kelime etmedi.</p>

  <p class="normal1">“Nasıl bir dünya peki?” diye sordum, profesöre. “Şu ölümsüz olan.”</p>

  <p class="normal1">“Az önce de söylediğim gibi” dedi profesör. “Huzur dolu bir dünya. Senin yarattığın, senin kendine ait bir dünya. Orada sen kendin olabilirsin. Orada her şey olduğu gibi, aynı zamanda hiçbir şey yok. Öyle bir dünyayı hayal edebilir misin?”</p>

  <p class="normal1">“Edemem.”</p>

  <p class="normal1">“Fakat senin yüzey altı bilincin onu yaratıyor şu anda. Bu, herkesin yapabileceği bir şey değil. Tezatlarla dolu, bir anlamı olmayan kaos dünyalarında sonsuza dek sürüklenenler de olur. Ancak, sen farklısın. Sen ölümsüzlüğe layık bir insansın.”</p>

  <p class="normal1">“Bu dünya dönüşümü ne zaman gerçekleşecek?” diye sordu, tombul kız.</p>

  <p class="normal1">Profesör kol saatine göz attı. Ben de kol saatime baktım. 6.25’i gösteriyordu. Artık gün ağarmış olmalıydı. Gazetelerin sabah baskısı da dağıtıma geçmişti herhalde.</p>

  <p class="normal1">“Benim tahmini hesabıma göre, 29 saat 35 dakika sonra” dedi profesör. “Artı-eksi 45 dakikalık bir sapma olabilir, ama süre kesin. Rahat anlaşılabilmesi için tam öğlen saatine ayarladım. Yarın tam öğlen.”</p>

  <p class="normal1">“Başımı iki yana salladım. Rahat anlaşılması demek... Sonra tekrar viskiden bir yudum aldım. Fakat ne kadar içersem içeyim alkolün vücuduma girdiğini hissedemiyordum. Viskinin tadını bile alamıyordum. Sanki midem taşlaşmış gibi tuhaf hisler içerisindeydim.</p>

  <p class="normal1">“Ne yapacaksın şimdi?” diye sordu kız, elini dizimin üstüne koyarak.</p>

  <p class="normal1">“Hiç bilemiyorum” dedim. “Fakat ne şekilde olursa olsun, yeryüzüne çıkmak istiyorum. Böyle bir yerde her şeyi oluruna bırakarak beklemek istemiyorum. Güneşin göründüğü bir yere çıkalım. Sonrasını o zaman düşünürüm.”</p>

  <p class="normal1">“Açıklamam yeterli oldu mu?” diye sordu Profesör.</p>

  <p class="normal1">“Yeterli. Teşekkür ederim” dedim.</p>

  <p class="normal1">“Bana kızgın olmalısın.”</p>

  <p class="normal1">“Biraz” dedim. “Fakat kızmam hiçbir şeyi çözmez. Zaten her şey öylesine ani oldu ki, tam olarak kabullenebilmiş de değilim. Biraz zaman geçtikten sonra, daha fazla öfkelenirim belki. Gerçi o zaman da bu dünyada çoktan ölmüş olurum.”</p>

  <p class="normal1">“Aslında bu kadar ayrıntısıyla anlatmaya niyetim yoktu” dedi profesör. “Böyle şeyleri bilmezsen, her şey farkında olmadan bitiverir. Belki öylesi psikolojik olarak daha rahat da olabilir. Fakat ölmüyorsun. Yalnızca, bilincin sonsuza dek yok oluyor.”</p>

  <p class="normal1">“Aynı şey” dedim. “Fakat ne olursa olsun işin aslını öğrenmek istiyordum. En azından bu benim hayatım. Ben farkında olmadan düğmelerin kapatılıp açılmasını istemem. Kendi başımın çaresine bakabilirim. Çıkışı gösterin lütfen.”</p>

  <p class="normal1">“Çıkış?”</p>

  <p class="normal1">“Buradan yeryüzüne çıkış”</p>

  <p class="normal1">“Zaman alır. Karanlık karalarının yuvalarının yanından da geçmen gerekir.”</p>

  <p class="normal1">“Fark etmez. İş bu hale geldiğine göre artık korkacağım hiçbir şey yok zaten.”</p>

  <p class="normal1">“Tamam” dedi profesör. “Buradan inip suyun yüzeyine ulaşacaksınız. Su artık durgunlaşmıştır, kolayca yüzersin. Yüzeceğin yön güney-güneydoğu. Yönü ışıkla işaret ederim. Oraya kadar yüzünce, karşı taraftaki kaya duvarda su yüzeyinden biraz yukarıda küçük bir giriş var. Orayı takip edersen kanalizasyona çıkarsın. Kanalizasyondan dosdoğru ilerleyince de metro hattına ulaşırsın.”</p>

  <p class="normal1">“Metro?”</p>

  <p class="normal1">“Evet, öyle. Metro Ginza Hattı’nın Gaienmae ve Aoyama-iççome durakları arasında bir noktaya.”</p>

  <p class="normal1">“Neden metroya çıkıyor?”</p>

  <p class="normal1">“Çünkü karanlık karaları metro hatlarının hâkimidir. Gündüzleri olmasa bile, geceleri metroda sanki babalarının malıymış gibi dolaşırlar. Tokyo metro inşaasının karanlık karalarının faaliyet alanını müthiş genişlettiğini de söyleyebiliriz. Ne de olsa onlar için geçitler yapmaktan farksız bir durum. O tiplerin arada sırada bakım yapan adamlara saldırıp yedikleri de olur.”</p>

  <p class="normal1">“Bu neden açıklanmıyor peki?”</p>

  <p class="normal1">“Böyle bir şey açıklanacak olursa büyük olay olur. Öyle bir şeyi insanlar öğrenecek olursa kim metroda çalışmak ister ki? Hatta kim biner metroya? Elbette yetkililer bunu çok iyi bildiklerinden, duvarları kalınlaştırıp delikleri kapatarak, güçlendirilmiş ışıklarla işletmeyi sürdürüyorlar, ama bunlar bile karanlık karalarını engellemek için yeterli değil. Onlar bir gecede duvarları patlatabilir, elektrik kablolarını yiyip bitirebilirler.”</p>

  <p class="normal1">“ Gaienmae ve Aoyama-iççome durakları arasında bir noktaya çıkıldığına göre, şu an bulunduğumuz yer nereye denk geliyor peki?”</p>

  <p class="normal1">“Eh, Meici Anıtmezarı’nın Omote-sando tarafı falandır herhalde. Ben de tam olarak bilemiyorum. Neyse, yalnızca tek bir yol var. Bir hayli kıvrımlı bir yol ve zaman alır, ama kaybolmazsın. Sen önce buradan Sendagaya yönüne ilerleyeceksin. Karanlık karalarının yuvası ise devlet stadyumunun biraz berisindeymiş gibi düşün. Yol oradan sağa kıvrılıyor. Sağa kıvrılarak anıtmezar yönüne, oradan güzel sanatlar sergisi üzerinden Aoyama Caddesi altındaki Ginza Hattı’na çıkıyor. Buradan çıkışa kadar yaklaşık iki saat alır. Genel hatlarıyla anladın mı?”</p>

  <p class="normal1">“Anladım.”</p>

  <p class="normal1">“Karanlık karalarının yuvalarının olduğu yerleri hızlı geç. Oralarda oyalanmanın sana hiçbir faydası olmaz. Sonra bir de metroda dikkatli ol. Yüksek gerilim hattı da geçiyor, sık sık tren de gelir. Ne de olsa tam işe gitme saati. Canla başla çabalayıp buradan çıktıktan sonra trenin altında kalman pek hoş olmaz.”</p>

  <p class="normal1">“Dikkatli olurum” dedim. “Peki siz ne yapacaksınız?”</p>

  <p class="normal1">“Ayağımı burktum. Şimdi dışarı çıkacak olursam ‘Sistem’ ve şifrecilerle kovalamaca oynamaktan başka işim yok. Bir süre burada saklanırım. Burada olduğum sürece kimse gelemez. Şansıma yiyecek de getirdiniz. Fazla yemek yiyen bir insan değilimdir, bu kadarı bana üç, dört gün yeter” dedi profesör. “Sen yolune git. Benim için endişelenme.”</p>

  <p class="normal1">“Karanlık karası kovucu alet işi ne olacak? Çıkışa kadar gidebilmem için bana ikisi de gerekiyor, ikisini de ben alırsam size kalmayacak.”</p>

  <p class="normal1">“Torunumla birlikte git” dedi profesör. “Seni götürdükten sonra tekrar beni almaya gelir.”</p>

  <p class="normal1">“Öylesi daha iyi” dedi kız da.</p>

  <p class="normal1">“Fakat eğer onun başına bir şey gelirse ne olacak? Diyelim yakalandı ya da öyle bir şey işte.”</p>

  <p class="normal1">“Yakalanmam” dedi kız.</p>

  <p class="normal1">“Endişeye gerek yok” dedi profesör.</p>

  <p class="normal1">“Bu kız yaşına göre çok sağlamdır. Ona güveniyorum. Üstelik gerektiğinde başvurabileceğim acil durum yöntemleri de var. Aslında pil, su ve metal bir plaka olursa hemen bir karanlık karası kovucu yapabilirim. Prensip olarak basit bir şeydir. Sizdeki aletler kadar güçlü olmaz, ama ben buraları iyi bildiğim için onları atlatabilirim. Buraya gelene kadar yol üzerine, hani şu metal parçalarını serpmiştim ya, onları serpince karanlık karaları pek bulaşmıyor. Etkisi on beş, yirmi dakika ancak sürüyor gerçi.”</p>

  <p class="normal1">“Metal parçaları dediğiniz, ataşlar mı?” diye sordum. “Evet, evet. O ataşlar en uygun malzeme. Ucuz, taşınabilir, hemen de mıknatıslanıyor. Halka haline getirip boynuna da takabilirsin. Neyse, en iyisi o ataşlar işte.”</p>

  <p class="normal1">Rüzgârlığımın cebinden bir tutam ataş çıkarıp profesöre uzattım. “Bu kadarı yeterli olur mu?”</p>

  <p class="normal1">“Oo, şu işe bak!” dedi profesör, şaşırarak. “Bu çok işime yarar. Aslında geliş yolunda biraz fazla serpmiştim, elimdeki sayının yetmeyeceğinden endişeleniyordum. Çok düşüncelisin. Gerçekten çok teşekkür ederim. Bu kadar kafası çalışan biri pek bulunmaz.”</p>

  <p class="normal1">“Biz artık çıkalım dedeciğim” dedi kız. “Pek fazla zamanımız kalmadı.”</p>

  <p class="normal1">“Dikkatli gidin” dedi profesör. “Karanlık karaları sinsi tiplerdir.”</p>

  <p class="normal1">“Merak etme. Geri geleceğim” dedi kız, profesörün yanağına hafif bir öpücük kondurarak.</p>

  <p class="normal1">“Son olarak, sana gerçekten özür borçluyum” dedi profesör, bana. “Yerine geçebilecek olsam, senin yerine ben geçmek isterdim. Ben yaşamdan alacağımı fazlasıyla aldım, içimde ukde kalacak hiçbir şey yok. Senin için biraz erken olmuş olabilir. Böyle birdenbire oluverince, kendini tam olarak da hazırlayamamışsındır. Bu dünyada yapmak istediğin daha birçok şey vardır mutlaka.”</p>

  <p class="normal1">Yanıt vermeden, başımı evet anlamında salladım.</p>

  <p class="normal1">“Fakat fazla korkma” dedi profesör. “Korkacak bir şey yok. Bak şimdi, bu ölüm değil. Ölümsüz yaşam. Üstelik sen orada kendin olabileceksin. Orayla karşılaştırıldığında bu dünya sahte bir hayalden öteye geçmez. Bunu unutma.”</p>

  <p class="normal1">“Haydi, gidelim” diyen kız, kolumu tuttu.</p>
</body>
</html>
