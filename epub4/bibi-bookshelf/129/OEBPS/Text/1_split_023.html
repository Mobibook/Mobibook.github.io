<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:31ced687-337e-476c-89b4-f45e8a1a01d0" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_22"><br class="calibre2" />
  22<br class="calibre2" />
  Dünyanın Sonu</h1>

  <p><br class="chapter" /></p>

  <p class="kitapickapak1">Boz dumanlar</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Yaşlı adamın önceden söylediği gibi, dumanlar neredeyse her gün yükseldi. O gri dumanlar elma korusu civarında bir yerden yükseliyor, öylece havadaki ağır bulutlara karışıyorlardı. Bu görüntüye baktıkça, sanki tüm bulutlar elma ağaçlığı içerisinde yapılıp da havaya salınıyormuş gibi bir duyguya kapılıyordum. Dumanlar öğleden sonra üçte yükselmeye başlıyordu ve bu durumun ne kadar süreceği de ölen tekboynuzların sayısına bağlıydı. Şiddetli tipilerin ya da dondurucu soğukların olduğu gecelerin sabahında volkan ağzı gibi kalın dumanlar yükseliyordu.</p>

  <p class="normal1">İnsanların neden onları ölümden kurtaracak bir şeyler yapmadığını anlayamıyordum.</p>

  <p class="normal1">“Neden bir yerlere kulübe gibi bir şey yapılmıyor ki?” diye sordum yaşlı adama, satranç arasında. “Tekboynuzlar neden rüzgârdan ve kardan korunmuyor? Öyle ahım şahım bir şey olmasa da olur. Bir çatı ve dört duvar olsa birçoğunun canı kurtulur.”</p>

  <p class="normal1">“Bu bir işe yaramaz” dedi yaşlı adam, bakışlarını satranç tahtasından ayırmadan. “Öyle bir yer yapılsa bile tekboynuzlar gelip içine girmezler. Onlar kadim zamanlardan beri açık havada uyurlar. Bu canlarına mal olsa bile, onlar dışarıda uyur. Karı ve rüzgârı vücutlarında doğrudan hissederek.”</p>

  <p class="normal1">Albay, başpiskoposu kralın karşısına koyarak, zaten yeterince sert olan savunma bloğunu güçlendirdi. Onun iki yanına da kalelerle ateş hattı oluşturmuştu. Benim saldırıya geçmemi bekliyordu.</p>

  <p class="normal1">“Sözlerinizden, tekboynuzlar sanki kendi istekleriyle sıkıntı ve ölümü seçiyorlarmış gibi bir anlam çıkıyor” dedim.</p>

  <p class="normal1">“Bir anlamda öyle de olabilir. Fakat bu onların doğalarının sonucu. Soğuk ve sıkıntı. Belki onlar için bir kurtuluş da olabilir.”</p>

  <p class="normal1">Yaşlım adam suskunlaşınca ben de maymunu surun yanına yerleştiriverdim. Suru harekete geçirmek niyetindeydim. Albay o tuzağa düşecekmiş gibi olduysa da, bir an düşünüp vazgeçti, süvarisini bir kare geri çekerek savunma hattını kirpi gibi iyice büzdü.</p>

  <p class="normal1">“Sen de işin hilelerini öğrenmeye başladın” dedi yaşlı adam, gülerek.</p>

  <p class="normal1">“Henüz seninle boy ölçüşebilecek durumda değilim” dedim, ben de gülerek. “Az önce kullandığınız kurtuluş sözcüğünü hangi anlamda söylediniz?”</p>

  <p class="normal1">“Ölüm sayesinde kurtuluyor olabilirler, anlamında söyledim. Hayvanlar gerçekten ölüyorlar, ama bahar geldiğinde yeniden canlanıyorlar. Yeni yavrular olarak.”</p>

  <p class="normal1">“Sonra o yavrular büyüyor, aynı sıkıntıları çekerek ölmüyorlar mı? Sıkıntıyı neden bu kadar çok istiyorlar?”</p>

  <p class="normal1">“Kural böyle” dedi yaşlı adam. “Sıra sende. Başpiskoposumu alamadığın sürece yenme ihtimalin yok.”</p>

  <p class="normal1">&nbsp;</p>

  <p class="normal1">Kar üç gün boyunca aralıklarla yağdıktan sonra, aniden her şey tersine dönüvermiş gibi hava açılıverdi. Güneş beyaz buza kesmiş şehrin üzerine ışıklarını saçarken, karların erirken çıkardığı sesler ve göz kamaştırıcı ışıltılar etrafı kaplayıverdi. Ağaç dallarından öbek öbek düşen karların yankıları her taraftan duyuluyordu. Bense ışıktan kaçmak için perdelerimi kapatıp, odama kapanıp kaldım. Odanın penceresini tamamen kapatan kalın perdelerin arkasında bile ışıktan kaçmayı başaramadım. Buz kesen şehir, ustaca kesilmiş bir mücevher gibi güneş ışıklarını farklı açılardan yansıtıyor, tuhaf bir şekilde bir yolunu bulup içeri giren ışıklar odanın içine doluyor, gözlerim yanıyordu.</p>

  <p class="normal1">Ben işte bu halde öğleden sonra boyunca yatağımda sürekli yüzüstü yatarak, yastığımla gözlerimi kapatıp kuşların sesine kulak verdim. Farklı türden, farklı farklı öten kuşlar penceremin önüne geliyor, sonra bir başka pencereye uçuveriyorlardı. Lojmanlarda yaşayan ihtiyarların pencerelerinin önüne ekmek kırıntıları bıraktığını kuşlar çok iyi biliyorlardı. Lojmanın önünde güneş alan bir yere oturmuş, kendi aralarında konuşan yaşlıların sesleri de geliyordu. Yalnızca ben, sıcak güneşin lütfundan yoksun bırakılmıştım.</p>

  <p class="normal1">Güneş batınca yatağımdan kalkıp kızaran gözlerimi soğuk suyla yıkayarak siyah gözlüklerimi taktım, kar tutmuş yokuş yoldan aşağı kütüphanenin yolunu tuttum. Fakat gözlerimin güçlü ışığa maruz kaldığı günlerde hep olduğu gibi, pek fazla rüya okuyamadım. Bir iki kafatasını ancak tamamlayabilmiştim; o eski rüyalardan çıkan ışıkla bile gözbebeklerim iğneler batıyormuş gibi acıyordu. Sonra gözlerim sanki kumla doldurulmuş gibi ağırlaşıyor, bununla birlikte parmak uçlarımın duyarlılığını da yitiriyordum.</p>

  <p class="normal1">Böyle anlarda, kız gözlerimi ıslak, soğuk bir havluyla ovalıyor, sulu bir çorba ya da süt ısıtarak içiriyordu. Çorba da, süt de bana nedense pütür pütür geliyordu ve dilime değdiğinde huylanıyordum, yumuşak bir tat vermiyordu ama birkaç kez içtikten sonra yavaş yavaş alışmış, o hallerinde bile bir lezzet bulmaya başlamıştım.</p>

  <p class="normal1">Bu düşüncemi söyleyince kız sevinçle gülümsedi.</p>

  <p class="normal1">“Bu senin bu şehre gitgide alışmaya başladığına işaret” dedi. “Bu şehrin yiyecekleri başka yerlerden biraz farklıdır. Ben çok az çeşitli malzemeyle çok farklı yemekler yapabiliyorum. Et gibi görünen et değil, yumurta gibi görünen yumurta değil, kahve gibi görünen kahve değil. Hepsini onlara benzeterek yapıyorum. Bu çorba da vücuda çok iyi gelir. Biraz ısındın, kafanın içi rahatladı değil mi?”</p>

  <p class="normal1">“Eh, evet” dedim.</p>

  <p class="normal1">Gerçekten de çorba sayesinde vücudumun sıcaklığı geri gelmiş, başımdaki ağırlık da öncesine nazaran hafiflemişti. Çorba için teşekkür ederek gözlerimi kapattım, vücudumu ve başımı dinlendirdim.</p>

  <p class="normal1">“Acaba sen şu an bir şeyler istiyor olabilir misin?”</p>

  <p class="normal1">“Ben mi? Senden başka mı?”</p>

  <p class="normal1">“Tam olarak anlayamıyorum, ama bunu hissedebiliyorum. O şey her neyse, senin olursa kış yüzünden sertleşen yüreğin de biraz olsun açılır gibi geliyor bana.”</p>

  <p class="normal1">“İstediğim tek şey güneş ışıkları” dedim. Sonra siyah gözlükleri çıkararak camlarını bezle silip, geri taktım. “Fakat buna imkân yok. Gözlerime güneş ışığı değmemesi gerekiyor.”</p>

  <p class="normal1">“Belki de daha küçük bir şey. Yüreğini açabilecek, gerçekten ufacık bir şey. Az önce parmaklarımla gözlerine yaptığım masaj gibi, yüreğini açabilecek bir şeyler mutlaka olmalı. Anımsayamıyor musun? Senin önceden yaşadığın dünyada yüreğin sertleştiğinde ne yapardın acaba?”</p>

  <p class="normal1">Bellek kırıntılarımı bir süre yokladım, ama onun söylediği gibi bir şey yoktu.</p>

  <p class="normal1">“Olmuyor. Hiçbir şey anımsamıyorum. Yerinde olması gereken belleğimin büyük kısmını yitirmiş durumdayım.”</p>

  <p class="normal1">“Herhangi ufacık bir şey bile olabilir. Aklına gelirse söyle. İkimiz birlikte düşünelim. Küçük de olsa, senin için bir şeyler yapmak isterim.”</p>

  <p class="normal1">Başımı tamam anlamında sallayarak, bir kez daha zihnimi yoğunlaştırarak eski dünyamda gömülü kalan belleğimi kazıp çıkarmaya çalıştım. Fakat kaya yüzeyi öylesine sertti ki, her ne kadar tüm gücümü kullansam bile yerinden milim kımıldamıyordu. Başım yeniden ağrımaya başladı. Gölgemden ayrıldığım anda kendimin de büyük bir kısmını yitirmiştim herhalde. İçimde yalnızca bulanık, şekilsiz bir yürek kalmıştı. Üstelik o yürek bile kışın soğuğu yüzünden tamamen sertleşmek üzereydi.</p>

  <p class="normal1">“Bu kadarı yeterli. Düşünmeyi sonraya bırakalım. Zaman içinde aniden bir şeyler anımsayıverirsin belki.”</p>

  <p class="normal1">“Son bir eski rüya daha okuyacağım” dedim.</p>

  <p class="normal1">“Çok yorgunsun. Devamını yarına bıraksak daha iyi olmaz mı? Kendini zorlamana gerek yok. Nasıl olsa eski rüyaların bir yere gittiği yok.”</p>

  <p class="normal1">Bir süre yüzüme baktı sonra da kabullenmiş gibi masadan kalkıp depoya gitti. Bense dirseklerimi masaya koyup başımı ellerimle destekleyerek gözlerimi kapatıp, kendimi karanlığın içerisine bıraktım. Kış ne kadar sürecekti acaba? Uzun ve zorlu geçer, demişti yaşlı adam. Üstelik kış daha yeni başlamıştı. Gölgem o uzun kışı atlatabilecek miydi acaba? Hayır, esas ben darmadağın olan dengesiz yüreğimle kışı geçirebilecek miydim acaba?</p>

  <p class="normal1">Kız kafatasını masaya bırakıp, her zamanki gibi nemli bezle tozunu aldıktan sonra kuru bezle sildi. Oturuşumu hiç bozmaksızın kızın parmak hareketlerini izledim.</p>

  <p class="normal1">“Senin için yapabileceğim bir şey var mı acaba?” dedi kız, başını kaldırarak.</p>

  <p class="normal1">“Sen her şeyi yapıyorsun zaten” dedim.</p>

  <p class="normal1">Kız kafatasını silmeyi bırakarak sandalyeye oturup, tam karşımdan yüzüme baktı. “Ben ondan bahsetmiyorum. Çok daha özel bir şeyler. Mesela senin yatağına girmek gibi.”</p>

  <p class="normal1">Başımı iki yana salladım. “Hayır, seninle yatmak istiyor değilim. Böyle söylemene sevindim gerçi.”</p>

  <p class="normal1">“Neden? Beni istemiyor musun?”</p>

  <p class="normal1">“İstiyorum. Fakat en azından seninle yatamayacağımı biliyorum. Bu istemek istememek meselesi değil.”</p>

  <p class="normal1">Bir süre düşüncelere dalıp gittikten sonra yeniden kafatasını silmeye başladı. Ben de o arada başımı yukarı kaldırıp yüksek tavana ve oraya asılı sarı ışığa baktım. Yüreğim ne kadar korku içerisinde olursa olsun, kış beni ne kadar bunaltırsa bunaltsın, onunla yatamazdım. Öyle bir şey yapacak olursam, yüreğim daha da karmaşıklaşır, içimdeki yitirmişlik hissi derinleşirdi herhalde. Onlar için de yüreğimi ele geçirmek o derece kolaylaşırdı.</p>

  <p class="normal1">Kız parlattığı kafatasını önüme koydu, ama ben hiç dokunmaksızın kızın masanın üzerindeki parmaklarına baktım. O parmaklardan bir anlam çıkarmaya çalıştım, ama bir işe yaramadı. On narin parmaktı sadece.</p>

  <p class="normal1">“Anneni anlatsana bana” dedim.</p>

  <p class="normal1">“Annemin neyini anlatayım?”</p>

  <p class="normal1">“Ne olursa.”</p>

  <p class="normal1">“Ne anlatsam?..” dedi parmaklarıyla masanın üstündeki kafatasına dokunarak. “Sanırım anneme karşı başkalarına karşı hissettiklerimden farklı duygular besliyordum. Elbette çok uzun zaman önceydi, tam olarak anımsayamıyorum, ama sanırım öyleydi. Babama, kız kardeşlerime karşı hissettiklerimden farklıydı. Nedendir bilemiyorum.”</p>

  <p class="normal1">“Yürek öyle bir şey işte. Asla belirli bir ölçüsü yoktur. Irmağın akışıyla aynıdır. Yer şekillerine göre akış şeklini değiştirir.”</p>

  <p class="normal1">Gülümsedi. “Bu hiç de adil değil.”</p>

  <p class="normal1">“Öyle işte” dedim. “Sen şimdi de anneni seviyorsundur.”</p>

  <p class="normal1">“Bilemiyorum.”</p>

  <p class="normal1">Kafatasını masanın üzerinde çevirerek farklı açılardan baktı.</p>

  <p class="normal1">“Soru çok mu belirsiz geldi?”</p>

  <p class="normal1">“Evet, sanırım öyle.”</p>

  <p class="normal1">“Öyleyse tamamen farklı bir şeyler konuşalım” dedim. “Annenin ne gibi şeylerden hoşlandığını anımsıyor musun?”</p>

  <p class="normal1">“Evet, hem de çok iyi. Güneş, yürüyüş, yazın suda oynama, bir de tekboynuzlarla oynamaktan da hoşlanırdı. Sıcak günlerde bol bol yürüyüş yapardık. Bu şehrin insanları pek yürüyüş yapmazlar. Yürüyüş yapmayı sen de seviyorsun değil mi?”</p>

  <p class="normal1">“Evet” dedim. “Güneşi de severim, suda oynamayı da. Başka bir şey anımsamıyor musun?”</p>

  <p class="normal1">“Evet, annem evin içinde sık sık kendi kendine konuşurdu. Bunun sevdiği şeylerden biri olduğunu söylemek doğru mudur bilemiyorum, ama hep kendi kendine konuşur dururdu.”</p>

  <p class="normal1">“Neler konuşurdu?”</p>

  <p class="normal1">“Anımsamıyorum. Fakat bildiğimiz türden kendi kendine konuşmalar değildi. Tam olarak açıklayabileceğimi sanmıyorum, ama sanırım bu annem için çok özel bir şeydi.”</p>

  <p class="normal1">“Özel?”</p>

  <p class="normal1">“Evet. Çok tuhaf bir aksanla sözcüklerin seslerini uzatıp kısaltırdı. Sanki rüzgârın esişi gibi yükseltir alçaltırdı...”</p>

  <p class="normal1">Ellerinin arasındaki kafatasına bakarak, öylesine belleğimi yoklamaya çalıştım. Bu sefer yüreğimde kımıldanan bir şeyler oldu.</p>

  <p class="normal1">“Şarkılar” dedim.</p>

  <p class="normal1">“Sen de konuşabilir misin aynı şekilde?”</p>

  <p class="normal1">“Şarkı konuşma şekli değildir. Melodisiyle söylenir” dedim.</p>

  <p class="normal1">“Şarkı söylesene bana” dedi.</p>

  <p class="normal1">Bir kez derin nefes alarak bir şeyler söylemeye çalıştım, ama tek bir parça bile gelmedi aklıma. Benliğime ait tüm şarkılar yitip gitmişti. Gözlerimi kapatarak iç geçirdim.</p>

  <p class="normal1">“Olmuyor. Şarkıları anımsayamıyorum” dedim.</p>

  <p class="normal1">“Anımsaman için ne yapmak lazım?”</p>

  <p class="normal1">“Bir pikap olsa çok iyi olurdu. Burada yoktur herhalde. Bir müzik aleti de olur. Müzik aleti olursa ses çıkardıkça şarkılardan birini olsun anımsayabilirim sanıyorum.”</p>

  <p class="normal1">“Müzik aleti dediğinin nasıl bir şekli vardır?”</p>

  <p class="normal1">“Müzik aletlerinin yüzlerce türü vardır, tek bir sözcükle anlatmak mümkün değil. Türüne göre kullanma şekli, çıkardığı sesler farklılaşır. Dört kişinin birlikte ancak taşıyabileceği büyüklüklerde olabileceği gibi, avuç içine sığacak büyüklükte olanları da vardır. Büyüklükleri, şekilleri farklıdır.”</p>

  <p class="normal1">Bunları söyledikten sonra belleğimin iplerinin çok az da olsa çözülmeye başladığına dair bir his uyandı içimde. Bu belki de iyiye işaret olabilirdi.</p>

  <p class="normal1">“Belki bu binanın iç tarafındaki kaynak malzeme odasında öyle bir şeyler olabilir. Kaynak malzeme dediysem de, eskiden kalma ıvır zıvır şeyler var. Ben de yalnızca bir kez şöyle bir gördüm. Bakmak ister misin?”</p>

  <p class="normal1">“Bir bakalım” dedim. “Nasıl olsa bugün daha fazla rüya okuyamam herhalde.”</p>

  <p class="normal1">İkimiz kafataslarının boydan boya sıralandığı depodan geçerek başka bir koridora çıkıp, kütüphanenin girişiyle aynı şekilde buzlu camdan yapılmış kapıyı açtık. Pirinç tutamağın üzeri ince bir tozla kaplanmıştı, ama kilitli değildi. Kız el fenerinin düğmesini çevirip de sarı ışık ince uzun odayı aydınlatınca yere yığılmış cisimlerin gölgesi beyaz duvarlara vurdu.</p>

  <p class="normal1">Yerdeki şeylerin çoğu bavul ya da çantaydı. Aralarında çanta içerisinde daktilo ve tenis raketi gibi şeyler de vardı, ama bunlar istisnalardı. Odanın büyük bölümü farklı büyüklüklerdeki çanta türleriyle kaplanmıştı. Yüz kadar vardı herhalde. Çantaların neredeyse tamamı kaderlerine terk edilmiş gibi toz tabakasıyla kaplanmıştı. O çantaların nasıl olup da oraya kadar getirildiğini bilemiyordum, ama tek tek açıp bakmak bir hayli zahmetli olacak gibiydi.</p>

  <p class="normal1">Çömelip daktilo kutusunu açtım. Çığ dumanı gibi beyaz bir toz bulutu yükseliverdi. Daktilo yazarkasalar kadar büyük, tuşları yuvarlak eski tiplerdendi. Uzun zaman kullanışmış olacak, siyah boyası yer yer dökülmüştü.</p>

  <p class="normal1">“Bunun ne olduğunu biliyor musun?”</p>

  <p class="normal1">“Bilmiyorum” dedi kız, yanımda dikilip, kollarını göğsünde kavuşturarak. “Daha önce hiç görmedim. Müzik aleti mi?”</p>

  <p class="normal1">“Hayır, daktilo. Yazı yazılır. Çok eski bir şey.”</p>

  <p class="normal1">Daktilo çantasının kapağını kapatıp, bu kez hemen yanındaki hasır sepeti açtım. Sepetin içinde piknik takımı vardı. Çatal ve bıçaklar, tabak ve bardaklar, sonra rengi atarak sararmış beyaz bir peçete takımı eksiksiz olarak sepete yerleştirilmişti. Hepsi de çok eski zamanlardan kalmaydı. Alüminyum tabaklar ve kâğıt bardaklar çıktıktan sonra hiç kimse o tür malzemeleri taşımaz olmuştu.</p>

  <p class="normal1">Domuz derisi büyük bir bavulun içinde çoğunlukla giysiler vardı. Takım elbise, ceket, kravat, çorap, iç çamaşırı... Çoğunu böcekler yemiş, yüzüne bakılmayacak hale gelmişti. Giysilerin yanında temizlik takımı ile viski koymak için yassı bir matara da vardı. Diş fırçası, tıraş fırçası iyice sertleşmişti, mataranın ağzını açtığımda da içinden koku gelmedi. Başka bir şey yoktu. Ne kitap, ne defter, ne de günlük.</p>

  <p class="normal1">Açtığım diğer birkaç bavulun içi de aşağı yukarı aynı durumdaydı. Giysiler ve ufak tefek gereçler... Üstelik hepsi de aceleyle, anlık bir fikirle çıkılan yolculuklar için hazırlanmış gibiydi. Her birinde yolculuğa çıkan insanların normalde yanlarına aldığı bir şeyler eksikti ve bu da, içine bakan insanda bir şeylerin yolunda gitmediği izlenimini bırakıyordu. Hiç kimse yanına yalnızca giysi ve temizlik malzemeleri alarak yolculuğa çıkmaz. İşin aslı, bavulların içinde sahiplerinin kişiliklerini ve özel yaşamlarını hissettirecek hiçbir şey yoktu.</p>

  <p class="normal1">Giysiler de her yerde bulunan, sıradan türde şeylerdi. Az bulunur pahalı şeyler olmadığı gibi, yırtık pırtık şeyler de değildi. Her birinde ait oldukları dönem, mevsim, kadın-erkek, yaşa bağlı tür ve tarz farklılıkları vardı, ama özel bir izlenim bırakmıyorlardı. Kokularına varana kadar aynıydılar. Çoğunu da güve yemişti. Hiçbir giysinin üzerinde isim de yazmıyordu. Sanki birileri her bir eşyadan isimleri, kişisel farklılıkları kasıtlı olarak koparıp almış gibiydi. Geriye kalan, her bir çağın ürünü olabilecek, isimsiz temel ihtiyaç malzemeleriydi.</p>

  <p class="normal1">Beş altı bavulu açtıktan sonra, şansıma küserek devam etmekten vazgeçtim. Çok feci toz kalkıyordu ve o bavulların içinde herhangi bir müzik aleti olduğunu da hiç sanmıyordum. Eğer şehirde bir yerlerde müzik aleti varsa bile, o odada olmadığı kesindi.</p>

  <p class="normal1">“Çıkalım buradan” dedim. “Toz çok feci. Gözlerim acımaya başladı.”</p>

  <p class="normal1">“Müzik aleti çıkmayınca hayal kırıklığına mı uğradın?”</p>

  <p class="normal1">“Eh, biraz. Fakat sonra başka yerlere de bakarız” dedim.</p>

  <p class="normal1">&nbsp;</p>

  <p class="normal1">Kızdan ayrıldıktan sonra tek başına batı tepesini tırmanırken, arkamdan gelen rüzgâr sanki beni takip ediyormuş gibi esiyor, korunun içinde havayı yırtıyormuş gibi tiz sesler çıkarıyordu. Arkamı dönüp baktığımda yarısı eksilen ay, saat kulesinin üzerinde asılı kalmış, etrafı kalın kar tabakası kaplamıştı. Ay ışığında bakılınca, ırmağın yüzeyi sanki katran akıyormuş gibi siyahtı.</p>

  <p class="normal1">Aniden aklıma kaynak malzeme odasında gördüğüm kalın kaşkol geldi. Güve yediği için üzerinde irili ufaklı delikler açılmıştı, ama birkaç kat sarılırsa soğuğu bir hayli keseceği kesindi. Kapı bekçisine sorarsam birçok şeyi daha net anlayacağımı hissediyordum. O eşyaların sahipleri kimlerdi, içindeki şeyleri kullanmamın bir sakıncası var mıydı? Rüzgârda kaşkolsüz durunca, kulaklarım bıçakla kesiliyormuş gibi acıyordu. Sabah bekçinin yanına gitmeye karar verdim. Gölgemin ne halde olduğunu da öğrenmem gerekiyordu.</p>

  <p class="normal1">Şehre tekrar sırtımı dönerek, buz kesmiş yokuşta lojmanlara doğru tırmandım.</p>
</body>
</html>
