<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:31ced687-337e-476c-89b4-f45e8a1a01d0" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_16"><br class="calibre2" />
  16<br class="calibre2" />
  Dünyanın Sonu</h1>

  <p><br class="chapter" /></p>

  <p class="kitapickapak1">Kışın gelişi</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Gözlerimi açtığımda yataktaydım. Yatakta özlem duyduğum bir koku vardı. Kendi yatağımdı. Oda da kendi odam. Fakat her şey, öncesinden biraz farklı gibiydi. Sanki belleğime göre yeniden yaratılmış bir manzara gibiydi. Tavandaki lekeler, duvar sıvasının çatlakları, her şey, ama her şey.</p>

  <p class="normal1">Pencerenin dışında yağmur yağdığını görebiliyordum. Buz gibi ağır kış yağmuru yeryüzüne düşüyordu. Yağmur damlalarının çatıya çarpış sesini de duydum. Fakat mesafe algımı yitirmiştim. Çatı hemen kulağımın dibinde de olabilirdi, bir kilometre uzağımda da.</p>

  <p class="normal1">Pencerenin yanında Albay’ı gördüm. Yaşlı adam pencerenin yanına çektiği sandalyeye oturmuş, sırtı her zamanki gibi dümdüz bir halde, hiç kımıldamadan yağmura bakıyordu. Yaşlı adamın neden öylesine kapılmış bir halde yağmura baktığını anlayamıyordum. Yağmur, yağmurdu işte. Çatıya düşüyor, toprak anayı ıslatıyor, ırmağa karışıp gidiveriyordu yalnızca.</p>

  <p class="normal1">Kolumu kaldırıp elimle yüzüme dokunmak istediysem de, kolum yerinden kalkmadı. Her şey feci bir şekilde ağırlaşmıştı. Seslenip, durumumu yaşlı adama anlatmak istedim, ama sesim bile çıkmadı. Ciğerlerimdeki havayı itip dışarı çıkaramıyordum. Vücudumun işlevleri baştan sona kaybolmuştu. Yalnızca gözlerimi açıp pencereye, yağmura ve yaşlı adama bakabiliyordum. Vücudumun hangi nedenle böylesine hasar gördüğünü, bir türlü anımsayamıyordum. Düşünmeye çalıştıkça, başım çatlayacakmış gibi ağrıyordu.</p>

  <p class="normal1">“Kış” dedi ihtiyar adam. Sonra parmağının ucuyla pencerenin camına vurdu. “Kış geldi işte. Böylelikle sen de, kışın korkunçluğunu anlarsın.”</p>

  <p class="normal1">Başımı hafifçe salladım.</p>

  <p class="normal1">Evet, kış havasına giren surlar canımı yakmıştı. Sonra ormandan çıkıp kütüphaneye ulaşmıştım. Kızın saçlarının yanaklarımda bıraktığı dokunuşu bir an anımsayıverdim.</p>

  <p class="normal1">“Kütüphaneci kız seni buraya kadar getirdi. Kapı bekçisinin yardımıyla. Ateşin çok yüksekti. Çok feci terliyordun. Kova dolusu ter attın. Önceki gündü.”</p>

  <p class="normal1">“Önceki gün...”</p>

  <p class="normal1">“Evet, öyle. İki gün boyunca uyudun” dedi yaşlı adam. “Sonsuza kadar uyanmayacaksın sanmama sebep olacak kadar. Ormana mı gittin yoksa?”</p>

  <p class="normal1">“Özür dilerim” dedim.</p>

  <p class="normal1">Yaşlı adam sobanın üzerinde ısıttığı tencereyi indirip, içindekini tabağa boşalttı. Sonra beni kucaklar gibi doğrultup, sırtımı yatak başlığına yasladı. Başlık birbirine sürten kemikler gibi bir ses çıkardı.</p>

  <p class="normal1">“Önce yemek” dedi yaşlı adam. “Düşünmek de, özür dilemek de sonraki iş. İştahın var mı?”</p>

  <p class="normal1">“Yok” dedim. Soluk almak bile eziyet haline gelmişti.</p>

  <p class="normal1">“Fakat en azından bunu içmek zorundasın. Yalnızca üç yudum yeter. Gerisini içmesen de olur. Üç yudum iç bitecek. İçebilirsin değil mi?”</p>

  <p class="normal1">Başımı salladım.</p>

  <p class="normal1">Şifalı otlarla yaptığı çorbanın tadı midemi kaldıracak kadar buruktu, ama bir gayretle üç yudum içtim. İçip bitirdiğimde, vücudumdaki tüm güç çekilip gidiyormuş gibi oldu.</p>

  <p class="normal1">“Yeter” dedi yaşlı adam, kaşığı tabağa geri koyarak. “Biraz buruk bir tadı vardır, ama bu çorba vücudundaki kirli teri atar. Eğer güzel bir uyku daha çekersen, uyandığında kendini çok daha iyi hissedersin. Rahat rahat uyu. Uyandığında da burada olacağım.”</p>

  <p class="normal1">&nbsp;</p>

  <p class="normal1">Uyandığımda, pencerenin dışı iyice kararmıştı. Güçlü rüzgâr, yağmur damlalarını pencere camına çarpıyordu. Yaşlı adam başucumdaydı.</p>

  <p class="normal1">“Nasıl oldun? Biraz iyileştin mi?”</p>

  <p class="normal1">“Az öncesine nazaran çok daha rahatladım” dedim. “Şimdi saat kaç?”</p>

  <p class="normal1">“Akşamın sekizi.”</p>

  <p class="normal1">Yataktan kalkmaya çalıştım, ama vücudum biraz yalpalıyordu.</p>

  <p class="normal1">“Nereye gidiyorsun?” diye sordu ihtiyar adam.</p>

  <p class="normal1">“Kütüphane. Rüya okumaya gitmem gerek” dedim.</p>

  <p class="normal1">“Aptal aptal konuşma. Şu anki halinle beş metre bile gidemezsin.”</p>

  <p class="normal1">“Fakat dinlenemem.”</p>

  <p class="normal1">Yaşlı adam başını iki yana salladı. “Eski rüyalar bekler. Üstelik kız da, kapı bekçisi de senin uzunca bir süre buradan kımıldayamayacağını biliyor. Kütüphane de açık değildir zaten.”</p>

  <p class="normal1">Yaşlı adam derince iç geçirerek sobanın başına gidip, fincana çay doldurarak geri geldi. Rüzgâr belirli aralıklarla pencereyi dövüyordu.</p>

  <p class="normal1">“Anladığım kadarıyla sen o kızdan hoşlanıyorsun” dedi yaşlı adam. “Sormak niyetim yoktu, ama soramadan da edemedim. Sürekli yanındaydım ne de olsa. Ateşi yükselince, insan sayıklıyor. Utanacak bir şey de değil. Her genç insan âşık olur. Değil mi?”</p>

  <p class="normal1">Sessizce başımı evet anlamında salladım.</p>

  <p class="normal1">“İyi kız. Üstelik senin için çok endişelenmişti” diyen yaşlı adam, çayından bir yudum aldı. “Fakat senin ona âşık olman işlerin gidişatı açısından pek uygun olmayabilir. Böyle bir şeyi pek söylemek istemem, ama sanırım sana bir şeyler anlatmamın zamanı geldi.”</p>

  <p class="normal1">“Neden uygun olmaz?”</p>

  <p class="normal1">“O senin duygularına karşılık veremez de ondan. Fakat bu kimsenin suçu değil. Senin suçun da değil, onun suçu da değil. Bir suçlu aramak gerekirse, sorun dünyanın hali. Dünyanın hali değiştirilemez. Irmağın akıntısının yönünün tersine çevrilemeyeceği gibi.”</p>

  <p class="normal1">Yatağın üzerinde doğrulup, ellerimle yanaklarımı ovuşturdum. Sanki yüzüm bir boy küçülmüş gibiydi.</p>

  <p class="normal1">“Senin söylemek istediğin sanırım yürekle ilgili.”</p>

  <p class="normal1">Yaşlı adam başını sallayarak onayladı.</p>

  <p class="normal1">“Benim yüreğim var, o kızınsa yok. O yüzden ben onu ne kadar seversem seveyim, elime hiçbir şey geçmez. Öyle mi demek istiyorsun?”</p>

  <p class="normal1">“Evet, öyle” dedi yaşlı adam. “Sürekli kaybedersin yalnızca. Senin de söylediğin gibi, o kızın yüreği yok. Benim de yok. Hiç kimsenin yok.”</p>

  <p class="normal1">“Fakat sen bana karşı çok şefkatli davranıyorsun. Benim için endişeleniyor, uyumadan bana bakıyorsun. Bu yüreğin bir ifadesi değil midir?”</p>

  <p class="normal1">“Hayır, yanlış. Şefkat ve yürek tamamen farklı şeylerdir. Şefkat bağımsız bir işlevdir. Daha net söylemek gerekirse, yüzeysel bir işlevdir. Bu yalnızca bir alışkanlıktır, yürekten farklıdır. Yürek dediğimiz daha derin, daha güçlü bir şeydir. Üstelik her şeyle de çelişir.”</p>

  <p class="normal1">Gözlerimi kapatıp, dört bir yana dağılan düşüncelerimi tek tek topladım.</p>

  <p class="normal1">“Düşünüyorum da” dedim. “İnsanların yüreğini kaybetmesi, gölgeleri öldükten sonra oluyor herhalde. Yanlış mı?”</p>

  <p class="normal1">“Haklısın.”</p>

  <p class="normal1">“O kızın gölgesi de öldüğü için, yüreğini geri kazanamayacak demektir öyleyse.”</p>

  <p class="normal1">Yaşlı adam başıyla onayladı. “Memuriyete kadar giderek, kızın gölgesiyle ilgili kayıtlara baktım. O yüzden kesin. O kız on yedi yaşındayken gölgesi ölmüş. O gölge kurallar gereği elma korusunun içine gömülmüş. Cenaze kayıtları da vardı. İşin ayrıntı kısmını kızın kendisine sor. Öylesi benim ağzımdan dinlemekten daha ikna edici olur. Fakat eklemem gereken bir diğer nokta, kız daha neyin ne olduğunu bilmezken gölgesini kopartmışlar. O yüzden, bir zamanlar kendi içinde yürek olduğunu bile hatırlamıyordur. Benim gibi yaşlandıktan sonra, kendi iradesiyle gölgesini terk edenlerden farklı. Ben yine de senin yüreğinin hareketlerini tahmin edebilirim, ama o kız edemez.”</p>

  <p class="normal1">“Fakat o, annesini çok iyi anımsıyor. Kızın söylediklerine bakılırsa, annesinin yüreği varmış. Gölgesi öldükten sonra da. Neden öyle olduğu bilinmiyormuş gerçi. Bu ümit verici olamaz mı? Belki kız da yüreğinin bir parçasını hâlâ taşıyordur.”</p>

  <p class="normal1">Yaşlı adam, soğuyan çayını fincanın içerisinde birkaç kez dolaştırdıktan sonra bir dikişte içti.</p>

  <p class="normal1">“Bana bak” dedi Albay. “Surlar en ufak bir yürek parçasını bile gözden kaçırmaz. Bir ihtimal öyle bir şey, bir parça kalmış olsa, bile surlar soğurup bitirir. Soğuramadığı zamansa sürgün eder. O kızın annesinin de başına geldiği gibi.”</p>

  <p class="normal1">“Hiçbir şey ümit etmememi söylüyorsun yani.”</p>

  <p class="normal1">“Senin hayal kırıklığına uğramamanı istiyorum yalnızca. Bu şehir güçlü, sense zayıfsın. Bu son olayla, sen de çok iyi anlamışsındır.”</p>

  <p class="normal1">Yaşlı adam bakışlarını hiç ayırmadan elindeki içi boş fincana bakıyordu.</p>

  <p class="normal1">“Fakat sen, onu elde edebilirsin.”</p>

  <p class="normal1">“Elde etmek?” diye sordum.</p>

  <p class="normal1">“Evet öyle. Sen onunla yatabilir, birlikte yaşayabilirsin. Bu şehirde, sen istediğin her şeyi elde edebilirsin.”</p>

  <p class="normal1">“Fakat o durumda yürek olmayacak, değil mi?”</p>

  <p class="normal1">“Yürek yok” dedi yaşlı adam. “Fakat zamanla senin yüreğin de silinip gidecek. Yüreğin silinip gittiğinde yitirmişlik hissi de kalmaz, çaresizlik de. Gidecek yeri olmayan aşk da kaybolur gider. Geriye yaşam kalır. Sessiz ve durgun bir yaşam. Sen kızdan hoşlanırsın, o da senden hoşlanır. Dilediğin buysa, senindir. Elinden kimse zorla alamaz.”</p>

  <p class="normal1">“Garip” dedim. “Benim henüz yüreğim var, ama buna rağmen, arada sırada yüreğimi hissedemediğim zamanlar oluyor. Hayır, belki de hissedemediğim zamanlar çok daha fazla. Fakat bir zaman gelip de yerli yerine döneceğine güvenim öylesine sağlam ki, o güven varlığımı ayakta tutuyor. O yüzden, insanın yüreğini kaybetmesinin nasıl bir şey olduğunu, hayalimde doğru dürüst canlandıramıyorum.”</p>

  <p class="normal1">Yaşlı adam sessizce, başını birkaç kez yukarıdan aşağı salladı.</p>

  <p class="normal1">“Çok iyi düşün. Fazlasıyla düşünecek zamanın var.”</p>

  <p class="normal1">“Öyle yapacağım” dedim.</p>

  <p class="normal1">&nbsp;</p>

  <p class="normal1">Daha sonra uzunca bir süre güneş ortaya çıkmadı. Ateşim düşünce yataktan çıkıp, pencereyi açarak dışarıdaki temiz havayı ciğerlerime doldurdum. Ayağa kalkabilir hale geldiysem de, iki gün boyunca gücüm eski yerine gelmediği için, merdiven korkuluğunu ya da kapı kolunu bile doğru dürüst tutamıyordum. Albay o süre boyunca, bana her akşam o acı şifalı ot çorbasını içirdi, pirinç lapası hazırladı. Sonra gelip başucumda eski savaş anılarını anlattı. Bir daha ne kız hakkında, ne de surlar hakkında konuştu; ben de üzerine düşüp sormadım. Bana söylemesi gereken bir şey olsaydı, çoktan söylerdi.</p>

  <p class="normal1">Üçüncü gün, yaşlı adamın bastonunu ödünç alıp, lojmanın çevresinde tur atabilecek kadar düzelmiştim. Yürüdüğümde, vücudumun feci bir şekilde hafiflediğinin farkına vardım. Herhalde ateş yüzünden vücut ağırlığım azalmış olmalıydı, ama tek nedenin bu olmadığına dair bir his de vardı içimde. Kış, çevremdeki her şeye tuhaf bir ağırlık kazandırmıştı ve yalnız ben, o ağırlaşan dünyaya dahil olamıyordum.</p>

  <p class="normal1">Lojmanların bulunduğu tepenin yamacından şehrin batı yarısını görebilmek mümkündü. Irmak, saat kulesi, surlar, en uzakta ise batı kapısını andıran bir karaltı görülebiliyordu. Siyah gözlükler taktığım zayıf gözlerimle daha küçük ayrıntıları birbirinden ayırt edemiyordum, ama kış havasının şehre o ana kadar olmayan net bir siluet kazandırdığını anlayabiliyordum. Sanki kuzey zirvelerinden esen rüzgâr şehirde biriken tozları dip köşe süpürüp götürmüş gibiydi.</p>

  <p class="normal1">Şehre bakarken, gölgeme vermek zorunda olduğum harita aklıma geldi. Yatıp kaldığım için, haritayı gölgeme vermek için söz verdiğim günü bir hafta geçirmiştim. Gölgem benim için endişeleniyor olabilirdi ya da onu yüzüstü bıraktığımı düşünerek, şansına küsmüş de olabilirdi. Bu düşünceler aklıma gelince, içimi bir sıkıntı kapladı.</p>

  <p class="normal1">Yaşlı adamdan eski ayakkabılarından birini alıp, taban kaplamasını açarak, güzelce katladığım haritayı içine yerleştirdikten sonra, ayakkabının tabanını yeniden eski haline getirdim. Gölgenin o ayakkabıyı paramparça etmek pahasına bile olsa, haritayı bulacağından emindim. Sonra ayakkabıyı yaşlı adama emanet edip, buluşup doğrudan gölgeye verip veremeyeceğini sordum.</p>

  <p class="normal1">“O hep hafif spor ayakkabıları giyiyor, kar tuttuğunda ayaklarına bir şey olmasından endişeleniyorum” dedim. “Kapı bekçisine güvenemiyorum. Sen gölgeyle görüşebilirsin nasıl olsa.”</p>

  <p class="normal1">“İş buysa mesele yok” diyen yaşlı adam, ayakkabıyı aldı.</p>

  <p class="normal1">Akşam olduğunda geri dönen yaşlı adam, gölgeyle görüşüp ayakkabıyı verdiğini söyledi.</p>

  <p class="normal1">“Senin için endişelenmişti” dedi yaşlı Albay.</p>

  <p class="normal1">“O nasıldı peki?”</p>

  <p class="normal1">“Biraz soğuktan etkilenmiş gibiydi. Fakat sorun yok. Endişelenecek ölçüde değildi.”</p>

  <p class="normal1">Ateşimin çıkmasından on gün sonra, nihayet tepeden inerek kütüphaneye gidebildim.</p>

  <p class="normal1">Kütüphanenin kapısını açtığımda, içerideki hava öncekinden de ağır bir hale gelmişti. Uzun süredir terk edilmiş bir ev gibi, içeride insan varlığını hissedebilmek mümkün değildi. Sobanın ateşi sönmüş, üzerindeki demlik de soğumuştu. Demliğin içindeki kahve, beyaz bulanık bir hal almıştı. Işıklar da yanmıyor, yalnızca ayakkabılarımdan çıkan sesler, o loş karanlık içerisinde tozlu yankılar bırakıyordu. Kız yoktu, bankonun üzerini ince bir toz tabakası kaplamıştı.</p>

  <p class="normal1">Ne yapacağımı bilemediğimden, ahşap bankın üzerine oturarak kızın gelmesini beklemeye başladım. Kapı kilitli olmadığına göre, mutlaka gelmesi gerekiyordu. Soğuktan titreyerek, sabırla bekledim. Fakat ne kadar beklediysem de, kız görünmedi. Sadece her geçen saniye, karanlık biraz daha koyulaşıyordu. Geride yalnızca ben ve kütüphane kalmış da, dünyadaki geri kalan her şey uçup gitmiş gibi bir hisse kapıldım. Dünyanın sonunda yalnız başına kalakalmıştım. Elimi ne kadar uzaklara uzatırsam uzatayım, artık dokunabileceğim hiçbir şey kalmamıştı.</p>

  <p class="normal1">Evet, oda da kışın ağırlığından nasibini almıştı. Odanın içerisindeki her şey, zemin ve masaya çiviyle çakılmış gibiydi. Tek başına karanlıkta oturdukça, vücudumun farklı yerleri normal ağırlığını kaybederek, kendiliğinden uzayıp kısalıyormuş gibiydi. Bu, yamuk bir aynanın karşısında vücudu oynatmaya benziyordu.</p>

  <p class="normal1">Banktan kalkıp lambayı açtım. Sonra kovaya kömür doldurarak sobaya atıp, kibritle tutuşturduktan sonra tekrar banka döndüm. Lambayı açınca, karanlık daha da ürkütücü bir hal almış, sobayı yakınca soğuk daha da şiddetlenmişti sanki.</p>

  <p class="normal1">Belki de iç dünyama haddinden fazla gömülüp kalmışımdır. Veyahut vücudumun iliklerinde kalan uyuşmaya benzeyen his beni kısa bir uykunun içine çekmiş olabilir. Fakat kendime geldiğimde, kız karşımda sessizce durmuş bana bakıyordu. Sarı toz gibi zerrelere bölünen lambanın ışığını arkadan alınca, kızın silueti hayal meyal görünen bir gölgeye dönüşmüştü. Ben de bir süre kızın o görüntüsüne baktım. Her zamanki mavi mantosunu giymiş, tek bağla birleştirdiği saçlarını yine önüne dökerek, mantosunun içine sokmuştu. Vücudundan kış rüzgârının kokusu geliyordu.</p>

  <p class="normal1">“Artık gelmeyeceksin sandım” dedim. “Uzun zamandır burada bekliyordum.”</p>

  <p class="normal1">Kız demliğin içerisindeki eski kahveyi evyeye boşaltıp suyla yıkadıktan sonra içine yeni su doldurarak sobanın üzerine koydu. Sonra saçlarını yakasının içerisinden çıkarıp, mantosunu çıkararak askıya astı.</p>

  <p class="normal1">“Neden artık gelmeyeceğimi sandın?” dedi kız.</p>

  <p class="normal1">“Bilmiyorum” dedim. “Yalnızca öyle bir his doğdu içimde.”</p>

  <p class="normal1">“Sen istediğin müddetçe ben buraya gelirim. Beni istiyorsun değil mi?”</p>

  <p class="normal1">Başımı salladım. Gerçekten de onu istiyordum. Onunla bir araya gelmek içimdeki yitirmişlik hissini ne kadar derinleştirirse derinleştirsin, ben onu istiyordum.</p>

  <p class="normal1">“Bana gölgeni anlatmanı istiyorum” dedim. “Belki de benim eski dünyamda karşılaştığım senin gölgen olabilir.”</p>

  <p class="normal1">“Evet, olabilir. Ben de en başta öyle düşündüm. Sen benimle daha önce karşılaşmış olabileceğini söylediğinde.”</p>

  <p class="normal1">Sobanın önünde oturup bir süre alevleri izledi.</p>

  <p class="normal1">“Dört yaşındayken gölgem kopartılıp surların dışına çıkarılmış. Sonra gölge dışarıdaki dünyada yaşarken, ben de içeride yaşadım. Onun orada ne yaptığını bilmiyorum. Onun benim hakkımda hiçbir şey bilmediği gibi. On yedi yaşına geldiğimde, gölgem şehre geri döndü ve öldü. Gölgeler ölmelerine yakın, hep şehre geri gelirler. Sonra da kapı bekçisi, onu elma korusunun içine gömdü.”</p>

  <p class="normal1">“Böylece sen de, tamamen bu şehrin bir sakini oluverdin.”</p>

  <p class="normal1">“Evet. Taşıdığım yüreğimle birlikte gölgem de gömülüverdi. Sen yüreğin rüzgâr gibi bir şey olduğunu söylemiştin, ama rüzgâra benzeyen ben kendimimdir belki de. Biz hiçbir şey düşünmeden geçip gidiyoruz yalnızca. Ne yaşlanıyor, ne de ölüyoruz.”</p>

  <p class="normal1">“Gölgen geri döndüğünde onunla görüştün mü peki?”</p>

  <p class="normal1">Kız başını iki yana salladı. “Hayır, görüşmedim. Onunla görüşmemi gerektirecek bir sebep olmadığını düşündüm. O benden tamamen farklı bir şeydi çünkü.”</p>

  <p class="normal1">“Fakat belki de tamamen sen de olabilir.”</p>

  <p class="normal1">“Belki de” dedi. “Ama ne olursa olsun şimdi artık fark etmez. Artık halka kapandı çünkü.”</p>

  <p class="normal1">Sobanın üstündeki demlikten sesler gelmeye başlamıştı, ama o sesler, bana kilometrelerce uzaktan duyulan rüzgâr sesi gibi geliyordu.</p>

  <p class="normal1">“Buna rağmen beni istiyor musun?”</p>

  <p class="normal1">“İstiyorum” dedim.</p>
</body>
</html>
