<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:31ced687-337e-476c-89b4-f45e8a1a01d0" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_17"><br class="calibre2" />
  17<br class="calibre2" />
  Haşlanmış Harikalar Diyarı</h1>

  <p><br class="chapter" /></p>

  <p class="kitapickapak1">Dünyanın sonu, Charlie Parker, saatli bomba</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">“Lütfen!” dedi tombul kız. “Bir şeyler yapmazsak dünya sona erecek.”</p>

  <p class="normal1">Dünyaya ne olacağı hiç umurumda değildi. Karnımdaki yara yüzünden cin çarpmış gibiydim, canım yanıyordu. Sağlıklı iki ikiz erkek çocuk dört ayaklarıyla benim sınırlı ve dar hayal gücü çerçevemi var güçleriyle tekmelemişlerdi sanki.</p>

  <p class="normal1">“Bir şey mi oldu? Bir yerin mi rahatsız?”diye sordu kız.</p>

  <p class="normal1">Sakince derin bir nefes alıp, yanımda duran tişörtümü alarak, etek kısmıyla yüzümün terini sildim.</p>

  <p class="normal1">“Birileri karnımı bıçakla altı santim kesip gitti” dedim, havayı üflermiş gibi bir sesle.</p>

  <p class="normal1">“Bıçakla mı?”</p>

  <p class="normal1">“Kumbara ağzı gibi.”</p>

  <p class="normal1">“Öyle vahşice bir şeyi kim, neden yapar ki?”</p>

  <p class="normal1">“Hiç bilemiyorum” dedim. “Deminden beri ben de onu düşünüyordum. Fakat bilemiyorum. O soruyu benim sormam gerek aslında. Neden herkes kapı paspası gibi ezip geçiyor beni?”</p>

  <p class="normal1">Kız başını iki yana salladı.</p>

  <p class="normal1">“Belki de diyordum, o iki adam senin tanıdıklarındır. Öyle düşünüp duruyordum. Şu bıçak kullanan iki adam.”</p>

  <p class="normal1">Tombul kız bir süre yüzüme bir anlam verememiş gibi baktı. “Neden öyle düşünüyorsun?”</p>

  <p class="normal1">“Bilmiyorum. Herhalde birilerini sorumlu tutmak istedim. Bir anlam veremediğim şeyleri, birilerine yıkınca kendimi daha rahat hissediyorum.”</p>

  <p class="normal1">“Bu hiçbir şeyi çözmez.”</p>

  <p class="normal1">“Evet, çözmez” dedim. “Fakat tüm bu olanlar benim suçum değil. Bunları ben başlatmadım. Senin deden benzin koyup kibriti çaktı. Ben de zorla dahil oldum. Neden benim çözmem gereksin?”</p>

  <p class="normal1">Yeniden şiddetli bir acı gelip saplanınca, ağzımı kapatarak demiryolu makasında beklermiş gibi, acının geçmesini bekledim.</p>

  <p class="normal1">“Bugün olanlar da öyle. Önce sabahın köründe sen telefon ettin. Sonra dedenin kaybolduğunu, yardım etmemi istediğini söyledin. Koşa koşa gittim, ama sen gelmedin. Eve dönüp de uyurken, iki tuhaf adam gelerek evimi darmadağın ettiler, bıçakla karnımı kestiler. Sonra Sistem’in adamları gelip beni soru yağmuruna tuttular. Şimdi de sen geliyorsun. Sanki belli bir program dahilindeymiş gibi değil mi? Basketbol oyunundaki takım kurgusu gibi. Sen konunun ne kadarını biliyorsun?”</p>

  <p class="normal1">“Dürüstçe söylemem gerekirse, benim bildiklerim senin bildiklerinden pek de fazla değil. Ben dedemin araştırmasına yardım edip ne derse onu yapıyordum. Şunu getir, bunu getir, şunu al bunu ver, telefon et, mektup yaz... Böyle şeyler işte. Dedemin ne yapmaya çalıştığı hakkında aynen senin gibi, hiçbir fikrim yok.”</p>

  <p class="normal1">“Fakat sen araştırmasına yardım ediyordun değil mi?”</p>

  <p class="normal1">“Yardım ediyordum dediysem de, verilerin derlenmesi gibi teknik konularda. Benim uzmanlık bilgim neredeyse hiç yok. Söylediklerini dinlesem bile hiçbir şey anlamıyordum.”</p>

  <p class="normal1">Tırnağımla ön dişlerime vurarak aklımdakileri toparlamaya çalıştım. Bir çıkış gerekiyordu. Çevremdeki koşullar beni tamamen içine hapsetmeden önce, o koşulları biraz olsun gevşetmem gerekiyordu.</p>

  <p class="normal1">“Az önce sen, bir şeyler yapmazsak dünyanın sonunun geleceğini söyledin. Neden öyle? Neden ve ne şekilde gelecek, dünyanın sonu?”</p>

  <p class="normal1">“Bilmiyorum. Dedem söyledi. Bana şimdi bir şey olursa dünyanın sonu gelir, diyordu. O tür şeyleri şaka olsun diye konuşan bir insan değildir. Eğer o, dünyanın sonu gelecek derse, dünyanın sonu gerçekten gelir. Gerçekten. Dünyanın sonu gelir.”</p>

  <p class="normal1">“Bir türlü anlayamıyorum” dedim. “Dünyanın sonunun gelmesi, nasıl bir şey? Senin deden ‘dünyanın sonu gelecek’ mi dedi? ‘Dünya yok olacak’ ya da ‘dünya yakılıp yıkılacak’ değil de?”</p>

  <p class="normal1">“Evet, öyle. ‘Dünyanın sonu gelecek’ dedi?”</p>

  <p class="normal1">Dişlerime vurarak, dünyanın sonu ifadesini düşündüm.</p>

  <p class="normal1">“Eh... Peki şu... Dünyanın sonu, bir yerlerde benimle bağlantılı o zaman?”</p>

  <p class="normal1">“Evet. Sen anahtarsın. Dedem öyle söylüyordu. Yıllarca öncesinden beri, araştırmasını sana odaklanarak sürdürmüş.”</p>

  <p class="normal1">“Bir şeyler daha anımsamaya çalış” dedim. “Saatli bomba ne anlama geliyor peki?”</p>

  <p class="normal1">“Saatli bomba?”</p>

  <p class="normal1">“Karnımı bıçakla kesen adam öyle dedi. Benim işlediğim, profesörün verileri saatli bomba gibiymiş ve zamanı gelince patlayacakmış. Ne gibi bir anlamı var bu sözlerin?”</p>

  <p class="normal1">“Bu benim tahminim yalnızca ama...” dedi tombul kız. “Dedem sürekli insan bilinci üzerine araştırma yapıyordu. Karma işlemini geliştirdikten sonra da sürdürdü. Karma işlemi sanırım her şeyin başlangıcı. Neden dersen, karma işlemini geliştirdiği sıralarda, dedem bana birçok şey anlattı. Kendi araştırmasıyla ilgili olarak, o an ne yaptığını, yaptığı şeyin ne işe yarayacağını falan işte. Az önce söylediğim gibi benim uzmanlık bilgim hiç yok, ama yine de, dedemin anlattıkları çok rahat anlaşılıyordu ve eğlenceliydi. Dedemle birlikte o tür şeyler konuşmayı çok severdim.”</p>

  <p class="normal1">“Fakat karma işlemini geliştirdikten sonra, aniden suskunlaşıverdi. Öyle mi?”</p>

  <p class="normal1">“Evet, öyle. Dedem sürekli yeraltı laboratuvarına kapanmaya başladı, bana işiyle ilgili hiçbir şey anlatmaz oldu. Ben bir şeyler sorsam bile, gelişigüzel yanıtlar veriyordu sadece.”</p>

  <p class="normal1">“Sen de kendini yalnız hissetmeye başladın.”</p>

  <p class="normal1">“Evet, yalnızdım. Hem de çok” dedi kız, yine bir süre yüzüme gözlerini ayırmadan bakarak. “Yatağa yanına girebilir miyim? Burada durunca çok üşüyorum.”</p>

  <p class="normal1">“Yarama dokunmayacak, vücudumu sarsmayacaksan olur” dedim. Nedense dünyadaki tüm kızlar gelip yatağıma girmeye çalışıyorlarmış gibi bir hisse kapıldım.</p>

  <p class="normal1">Yatağın ters tarafına dolaşarak, pembe takım elbisesini çıkarmadan yorganın altına dalıverdi. Üst üste koyarak kullandığım yastıklardan birini verince, kız yastığı eliyle tokatlayarak şişkinleştirdikten sonra başının altına koydu. Boynu ilk karşılaştığım günkü gibi kavun kokuyordu. Sıkıntıyla da olsa, vücudumu çevirerek ondan tarafa döndüm. Böylece, ikimiz yatağın üzerinde yönümüzü birbirimize dönmüş olduk.</p>

  <p class="normal1">“Ben ilk kez bir erkekle bu kadar yakınlaşıyorum” dedi tombul kız.</p>

  <p class="normal1">“Ciddi olamazsın” dedim.</p>

  <p class="normal1">“Şehre neredeyse hiç çıkmazdım. O yüzden sözleştiğimiz yeri de bulamadım. Nasıl gideceğimi sormak isterken ses de kesiliverdi zaten.”</p>

  <p class="normal1">“Taksi şoförüne gideceğin yeri söylesen götürürdü seni oysa.”</p>

  <p class="normal1">“Neredeyse hiç param yoktu. Zaten çok telaşla çıkmıştım. Para gerekeceğini tamamen unutmuştum. O yüzden yürüyerek gitmekten başka çarem yoktu” dedi.</p>

  <p class="normal1">“Başka akraban yok mu?” diye sordum.</p>

  <p class="normal1">“Ben altı yaşındayken annem, babam ve kardeşlerim trafik kazasında öldüler. Arabadayken arkalarından kamyon çarpmış, benzin deposu alev almış, yanarak ölmüşler.”</p>

  <p class="normal1">“Bir tek sen mi sağ çıktın?”</p>

  <p class="normal1">“Ben o zaman hastanede yatıyordum, onlar da beni görmeye hastaneye geliyorlardı.”</p>

  <p class="normal1">“Şimdi anlaşıldı” dedim.</p>

  <p class="normal1">“Ondan sonra sürekli dedemin yanındaydım. Okula gitmediğim gibi, dışarıya da neredeyse hiç çıkmadım. Arkadaşım da olmadı...”</p>

  <p class="normal1">“Okula gitmedin mi?”</p>

  <p class="normal1">“Evet” dedi sanki çok normal bir şeymiş gibi. “Dedem okula gitmeme gerek olmadığını söyledi. Derslerin tamamını dedem öğretti. İngilizce, Rusça ve anatomiye varana kadar. Bir de, yemek, dikiş gibi şeyleri teyze öğretti.”</p>

  <p class="normal1">“Teyze?”</p>

  <p class="normal1">“Ev işleri, temizlik falan yapmak için yatılı olarak yanımızda kalan teyze. Çok iyi bir insandı. Üç yıl önce kanserden öldü. Teyze öldükten sonra dedemle yalnız kaldık.”</p>

  <p class="normal1">“Yani, altı yaşından beri hiç okula gitmedin mi?”</p>

  <p class="normal1">“Evet, öyle. Fakat bu kadar önemli bir sorun değil. Ne de olsa şimdi her şeyi yapabiliyorum. Dört yabancı dil biliyorum, piyano ve saksofon çalabiliyorum, telsiz cihazı kurabiliyorum, rota çizmeyi ve halat bağlamayı da öğrendim. Çok sayıda kitap da okudum. Sandviçler de güzeldi değil mi?”</p>

  <p class="normal1">“Evet” dedim.</p>

  <p class="normal1">“Okul eğitiminin on altı yıl boyunca insan beynini törpülemekten başka bir şey olmadığını söylerdi dedem. Dedem de neredeyse hiç okula gitmemiş.”</p>

  <p class="normal1">“Müthiş” dedim. “Fakat aynı yaşta arkadaşlarının olmaması, insana kendini yalnız hissettirir.”</p>

  <p class="normal1">“Bilmem. Ben de çok meşgul olduğum için, öyle şeyler düşünecek zamanım yoktu. Üstelik benim yaşıtlarımla anlaşabilmem de zor olurdu...”</p>

  <p class="normal1">“Hmm” dedim. Haklı olabilirdi.</p>

  <p class="normal1">“Fakat sen, çok ilgimi çekiyorsun.”</p>

  <p class="normal1">“Neden?”</p>

  <p class="normal1">“Hem yorgun gibisin hem de yorgunluğun bir tür enerjiye dönüşüyormuş gibi. Böyle şeyleri bir türlü anlayamam. Bildiğim insanlar arasında o türden bir kişi bile yok. Dedem asla yorulmaz, ben de. Gerçekte yorgun musun?”</p>

  <p class="normal1">“Gerçekten yorgunum” dedim. Yirmi kez üst üste tekrar edebilecek kadar yorgundum.</p>

  <p class="normal1">“Yorgunluk nasıl bir şey acaba?” diye sordu.</p>

  <p class="normal1">“Duyguların birçok kısmı bulanıklaşıyor. Kendine acıma, başkalarına karşı öfke, başkalarına acıma, kendine yönelik öfke... Böyle şeyler işte.”</p>

  <p class="normal1">“Bunların hiçbirini tam olarak anlayamıyorum.</p>

  <p class="normal1">“Sonunda her şey anlaşılmaz hale gelir. Üzerinde birçok farklı renk olan bir topacı çevirmek gibidir. Devir hızlandıkça, renkleri ayırmak da o ölçüde güçleşir, sonunda ortaya kaos çıkar.”</p>

  <p class="normal1">“Eğlenceli olabilir” dedi tombul kız. “Öyle şeyleri çok iyi biliyorsundur, kesin.”</p>

  <p class="normal1">“Evet” dedim. “Ben insan ömrünü törpüleyen yorgunluk hissi hakkında ya da insan ömrünün çekirdeğinden kaynayıp taşan yorgunluk hissi hakkında yüz farklı tanımlama yapabilirim. Böyle şeyler de okul eğitimi çerçevesinde öğretilmez.”</p>

  <p class="normal1">“Saksofon çalabilir misin?” diye sordu kız.</p>

  <p class="normal1">“Çalamam” dedim.</p>

  <p class="normal1">“Charlie Parker plağın var mı?”</p>

  <p class="normal1">“Sanırım var, ama şu an bulabileceğimi hiç sanmıyorum. Zaten pikabımı da kırdılar. Nasıl olsa dinleyemeyiz.”</p>

  <p class="normal1">“Başka bir müzik aleti çalabilir misin?”</p>

  <p class="normal1">“Hiçbir şey çalamam” dedim.</p>

  <p class="normal1">“Vücuduna dokunabilir miyim?”</p>

  <p class="normal1">“Olmaz” dedim. “Dokunacağın yere göre çok canım yanabilir.”</p>

  <p class="normal1">“Yaran düzeldiğinde dokunabilir miyim?”</p>

  <p class="normal1">“Yaram düzelir, dünyanın sonu da gelmemiş olursa evet. Neyse. Şimdi asıl konumuza dönelim. Sanırım dedenin karma işlemi sistemi tamamladıktan sonra değiştiği yere kadar gelmiştik.”</p>

  <p class="normal1">“Evet, öyle oldu. Ondan sonra dedem çok değişti. Pek konuşmuyordu, hep düşünceliydi, kendi kendine konuşmaya da başlamıştı.”</p>

  <p class="normal1">“O, yani senin deden, karma işlemi hakkında bir şeyler söyledi mi? Anımsıyor musun?”</p>

  <p class="normal1">Tombul kız, kulağındaki altın küpelere parmaklarıyla dokunarak bir süre düşündü.</p>

  <p class="normal1">“Karma işlemi sisteminin yeni dünyaya açılan bir kapı olduğunu söylemişti. Başlangıçta bilgisayara girilen verileri başka bir şekilde kurgulamak için ikincil bir yöntem olarak geliştirmişti, ama kullanım şekline göre, o sistem dünyayı yeniden kurgulayabilecek bir güce sahip olunmasını sağlayabilir, diyordu. Tam olarak atom fiziğinin, nükleer bombaları doğurması gibi.”</p>

  <p class="normal1">“Yani karma işlemi sistemi yeni bir dünyaya açılan kapı ve ben de onun anahtarıyım.”</p>

  <p class="normal1">“Genel olarak bakacak olursak, öyle.”</p>

  <p class="normal1">Tırnağımın ucuyla dişime vurdum. Büyük bir bardağa konmuş buzlu viski içmek istiyordu canım, ama evimdeki buz da viski de uçup gitmişti.</p>

  <p class="normal1">“Dedenin amacının dünyayı sona erdirmek olabileceğini hiç düşündün mü?” diye sordum.</p>

  <p class="normal1">“Hayır. Hiç sanmıyorum. Dedem gerçekten de zor, kafasına göre hareket eden ve insanlardan hoşlanmayan bir adamdır, ama aslında çok iyi bir insandır. Benim ve senin olduğun gibi.”</p>

  <p class="normal1">“Sağ ol” dedim. Böyle bir sözü doğduğumdan beri ilk kez duyuyordum.</p>

  <p class="normal1">“Üstelik dedem, araştırmasının birilerinin eline geçip de, kötü amaçlarla kullanılmasından çok korkuyordu. O yüzden, araştırmasını kötü amaçlarla kullanacağını hiç sanmıyorum. Dedemin Sistem’den ayrılmasının nedeni de, araştırmasına orada devam ederse Sistem’in o araştırmayı kötü amaçlarla kullanmasından endişe etmesidir. O yüzden, onlardan ayrılıp, araştırmasına kendi başına devam etmeye karar verdi.”</p>

  <p class="normal1">“Fakat Sistem, dünyanın iyi tarafında. Bilgisayarlardan bilgi çalarak karaborsada satan şifrecilerin örgütünün karşısına çıkıp, meşru bilgi haklarını korumaya çalışıyor çünkü.”</p>

  <p class="normal1">Tombul kız yüzüme dik dik bakıp, sonra omuzlarını büzdü. “Fakat dedem, neyin iyi neyin kötü olduğuna pek aldırış etmiyordu. İyi ve kötü dediğin insanın temel niteliği düzeyinde var olan kavramlardır ve mülkiyetin ait olduğu yönün ne olduğundan farklı bir sorundur, derdi.”</p>

  <p class="normal1">“Eh, haklı olabilir” dedim.</p>

  <p class="normal1">“Bir de dedem, hiçbir otorite türüne inanmazdı. Evet, gerçekten de bir süre Sistem’e bağlı kalmıştı, ama bu bolca veri ve deney malzemesi ile büyük ölçekli simülasyon makinelerini rahatça kullanabilmek içindi. O yüzden, karmaşık karma işlemi sistemini tamamladıktan sonra, araştırmasını kendi kendine tek başına ilerletmenin çok daha rahat ve etkin olacağını söylüyordu. Bir kez karma işlemi sistemine vakıf olunduktan sonra artık ekipmanlar gereksiz kalır, düşünce boyutunda ilerlemek mümkün olurmuş.”</p>

  <p class="normal1">“Hmm” dedim. “Deden Sistem’den ayrılırken, benimle ilgili kişisel verilerin bir kopyasını da yanına almış olabilir mi?”</p>

  <p class="normal1">“Bilmiyorum” dedi. “Fakat öyle bir şey yapmak istese rahatlıkla yapardı herhalde. Neden dersen, dedem Sistem’in araştırma enstitüsünün müdürü olarak, verilerin saklanması ve kullanımıyla ilgili tam yetkili kişiydi.”</p>

  <p class="normal1">Sanırım tahmin ettiğim gibi, diye geçirdim aklımdan. Profesör benim bireysel verilerimi yanına almış, o verileri kendi özel araştırması için kullanmış, beni ana örnek olarak karma teorisini iyice uç noktalara kadar ilerletmişti. Bu her şeyi açıklıyordu. Bücür’ün söylediği gibi, profesör araştırmasının çekirdeğine ulaşınca beni çağırmış, bana gelişigüzel veriler vererek, onların benim karma işlemi yapmam durumunda içlerinde saklı özel şifreye bilincimin tepki vereceği şekilde her şeyi ayarlamıştı.</p>

  <p class="normal1">Eğer bu doğruysa, bilincim –belki de bilinçaltım– artık tepki vermeye başlamış demekti. Saatli bomba, demişti Bücür. Karma işlemini yaptıktan sonra geçen zamanı, kafamın içinden kabaca hesapladım. Karma işlemini bitirdikten sonra ayıldığımda dün gece 12 olduğuna göre üzerinden yirmi dört saat geçmişti. Uzun bir zamandı. Bombanın hangi zamana ayarlandığını bilemiyordum, ama halihazırda, saatin ibreleri yirmi dört saatlik bir süre ilerlemişti.</p>

  <p class="normal1">“Bir sorum daha var” dedim. “Sen ‘dünyanın sonu gelecek’ dedin değil mi?”</p>

  <p class="normal1">“Evet, öyle. Dedem öyle söylemişti.”</p>

  <p class="normal1">“Dedenin ‘dünyanın sonu gelecek’ demesi, benim verilerimi araştırmaya başlamadan önce miydi? Yoksa sonra mı?”</p>

  <p class="normal1">“Sonra” dedi. “Sanırım öyleydi. Zaten dedemin net olarak ‘dünyanın sonu’ lafını etmeye başlaması, hemen bu yakınlarda oldu. Neden? Bunun bir şeyle ilgisi mi var?”</p>

  <p class="normal1">“Tam olarak bilemiyorum. Fakat bir şeyler kafamı kurcalıyor. Şöyle ki, benim karma işlemi şifrem ‘dünyanın sonu’. Yalnızca bir tesadüf olduğuna inanmak güç.”</p>

  <p class="normal1">“Senin şu ‘dünyanın sonu’nun nasıl bir içeriği var?”</p>

  <p class="normal1">“Onu da bilmiyorum. Benim bilincim olmasına rağmen, elimin uzanmayacağı bir yere gizlenmiş durumda. Bildiğim tek şey, o ‘dünyanın sonu’ lafı.”</p>

  <p class="normal1">“Geri alman mümkün değil mi?”</p>

  <p class="normal1">“İmkânsız” dedim. “Bir tabur askeri devreye soksak bile, onu Sistem’in yeraltı kasasından çıkarabilmek mümkün değil. Hem önlemler çok sıkı, hem de özel düzeneklerle korunuyor.”</p>

  <p class="normal1">“Dedem yetkisini kullanarak çıkarmış olmalı.”</p>

  <p class="normal1">“Galiba. Yalnız, bu tahminden öte bir şey değil. Gerisini doğrudan dedene sormaktan başka çare yok.”</p>

  <p class="normal1">“Öyleyse, dedemi karanlık karalarının elinden kurtaracak mısın?”</p>

  <p class="normal1">Elimi yaramın üstüne bastırarak, yatağın üzerinde doğruldum. Kafam, içine iğneler saplanıyor gibi ağrıyordu.</p>

  <p class="normal1">“Yapacak başka bir şey yok” dedim. “Dedenin sözünü ettiği ‘dünyanın sonu’ lafının ne anlama geldiğini bilemiyorum, ama umursamazlık da edemeyiz. Birileri önlem alıp bir şeyler yapmazsa, başka birilerinin başına feci şeyler gelecekmiş gibi bir his var içimde.” O başına feci şeyler gelecek olan kişi de benim herhalde.</p>

  <p class="normal1">“Her halükârda, bunu yapabilmek için, senin dedemi kurtarman gerek.”</p>

  <p class="normal1">“Üçümüz de iyi insanlar olduğumuz için mi?”</p>

  <p class="normal1">“Evet” dedi tombul kız.</p>
</body>
</html>
