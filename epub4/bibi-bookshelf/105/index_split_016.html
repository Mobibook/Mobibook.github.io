<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Bismillahirrahmanirrahîm</title>
    <meta name="generator" content="pdftohtml 0.36"/>
    <meta name="author" content="IBM Notebook"/>
    <meta name="date" content="2018-06-18T19:50:04+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre2" id="calibre_pb_16">Mazlum olmak gerekir</p>
<p class="calibre1">6)</p>
<p class="calibre1">Duanın kabul edilmesinin recasıyla, ricada hitab ile  duanın kabul edileceğinin imanıyla dua edilmelidir.</p>
<p class="calibre1">7)</p>
<p class="calibre1">Dua eden, dua ettiği muradı için amelde gayret göstermesi iledir.</p>
<p class="calibre1">Duanın sonucunda duanın kabulü Hakk‟ın şanındandır. Duanın kabul edilişi ise kulun duada murad ettiğine kavuşmasıdır.</p>
<p class="calibre1">Nasıl  ki  dua  kulun  Hakk  ile  konuşmasıdır,  duanın  kabulü  sonucunda  kulun  duada murad ettiğini bulması Hakk‟ın kula kelam edişidir.</p>
<p class="calibre1">Duası  kabul  edilen  kula,  Hakk  Teâla  da,  hikmet  dili  ile  “<b class="calibre3">yanındayım</b>”,  duanın karşılığını vermekle de “<b class="calibre3">sana kelam etmekteyim</b>” buyurmuş olur.</p>
<p class="calibre1">48 / 358</p>
<p class="calibre1"><a id="p49"></a>Kulun kendi nefsi için değil başkaları için yaptığı hayır dualar, kabulü erken olan ve dua eden için de kabul edilmiş olan dualardır.</p>
<p class="calibre1"><b class="calibre3">Reca </b></p>
<p class="calibre1">Reca umut etmek anlamını taşır. Kul her ne kadar duanın kabul edilmesi recasında bulunsa  da  kimi  velayet  ehli  veliler  için  dua  edenin  kendi  nefsi  için  taleplerde bulunmasının  recaya  muhalefet  olduğunun  kanısı  vardır.  Çünkü  Hakk  biliyor  ve görüyor  iken  kulun  Hakk‟a  yalvararak  reca  ile  duada  bulunması  O‟na  acziyet  hâlini hatırlatmasının,  unutmayan  Hakk‟a  edepsizlik  olması  doğrultusunda  umutsuzluktan kaynaklandığını işaret ediyordur. Çünkü umud eden sebattadır, acelecilikte değil.</p>
<p class="calibre1">Bu anlatılan hadise, hâlde latifleşmenin zevki olsa da kulun dua etmesi Hakk‟ın emri olduğundan dolayı farzdır. Zevk nafile ibadet hâli olup, farzın yerine geçmez.</p>
<p class="calibre1">Bu zevkten farklı olarak Hakk emir verdiği için dua etmek niyetinde bulunarak Hakk‟a acziyetimizi  sunma  hâli  üzeri  kulluğumuzu  göstermek  ile  daha  kâmil  bir  zevkte bulunabiliriz.</p>
<p class="calibre1">Reca  hâli  sadece  duada  oluşan  bir  hâl  değildir;  kulun  tövbesinin  kabulü  recasında bulunması, dara düştüğünde Hakk‟ın yardım edeceğinin recasında bulunması, Hakk‟a vuslat  edeceğinin  recasında  bulunması  ibadetlerinin  kabulü  recasında  bulunması, seyr-ü  seferinde  acziyet  ve  mazlumiyet  hâli  üzeri  yaşadığı  reca  hâl eridir.  Recada bulunan mümine raci denir.</p>
<p class="calibre1"><b class="calibre3">Sebat ve Sabır </b></p>
<p class="calibre1">Müminin, imtahan edilirken karşılaştığı zorluklara telaş ve feryad etmeden tahammül etmesine sabır denilir. Müminin, Hakk‟a vuslat ve hizmet için ayrıca sabrında sabit ve devamlı olmasına da sebat denir.</p>
<p class="calibre1">Sebat,  sabır  edenin  mücadele  ve  mücahedesindeki  kararlılığının  manevi  hâline  de işaret eder.</p>
<p class="calibre1">Sabır ehlinde Hakk‟a sitem olmaz. Sabır ehli sireten sebatta, sebatının sonucunda ise beklentilerinde recadadır.</p>
<p class="calibre1">Sebatında recası biten sitemdedir. Sitemde bulunan bir kişi ise sabır elbisesi hâlinden soyunmuştur.  Böylesi  kişiler  mazlum  veya  naz  ehli  değiller  ise  eğer  sitemleri  ile Hakk‟a küfürdedirler.</p>
<p class="calibre1"><b class="calibre3">Rücu </b></p>
<p class="calibre1">Geri dönme mânasına gelen rücu, sufilerin günah ve masivadan tövbe ederek Hakk‟a yönelişleri için kullandıkları bir kavramdır. Rücu tövbenin niyet hâlidir.</p>
<p class="calibre1"><b class="calibre3">Tövbe (Tevbe) </b></p>
<p class="calibre1">Kulun  işlediği  günah  ve  yaşadığı  masiva  durumlarından,  pişmanlık  üzeri  niyette Hakk‟a  rücu  etmesi  amelde  işlediği  günah  ve  masivalara  dönmemek  için  azm etmesine tövbe denir.</p>
<p class="calibre1">Sufiler tövbeyi tasavvuf yoluna girmek olarak anlamlandırırlar. Çünkü  avam ehli olan kişinin havas ehli olan erenler meclisine girişi ve azmidir ki kişiyi ahlaken günahtan ve masivadan kurtarır.</p>
<p class="calibre1">49 / 358</p>
<p class="calibre1"><a id="p50"></a>İnsanın  terbiyesi  insanladır.  İnsan  iyilerin,  sıddiklerin,  fetâların,  kudret  aynası  olan insan-ı  kâmillerin  meclisinde  ahlaken  günahlarının  kefaretini  vererek  masivadan uzaklaşarak  tövbede  bulunabilir.  Lakin  insan  terbiye  olmadan  günah  ve  masivaya dönerek  tövbesini  de  bozabilir.  Sufiler  için,  her  tövbe  bozuşunun  sonucunda pişmanlıkta tövbe ile Hakk‟a sığınarak O‟na rücu şarttır.</p>
<p class="calibre1">Her tövbe Allah katında kabul edilebilir. Lakin tövbenin kabulü, tövbe edenin tövbesini bozmayacağı anlamını taşımaz.</p>
<p class="calibre1">Tasavvuf,  bir  ömür  boyu  günah  ve  masivadan  tövbe  ederek,  kulun  tövbesinin azminde takva üzeri yaşamasıdır.</p>
<p class="calibre1">Tövbeye  sebep  Hakk‟tan  korkmak  ve  Hakk‟ı  sevmektir.  Kimi  zaman  toplumsal sorumluluklar sebebi ile de günah hükmündeki amellere tövbe edilebilinir.</p>
<p class="calibre1">Tövbenin  kabulü  pişmanlık  ve  nasuh  hâller  üzeri  Hakk‟a  reca  ile  yönelmekle mümkündür.  Nasuh  bir  kalb  ile  yani  pak  ve  temiz  niyetle  ihlas  ile  kararlı  olmak tövbenin  kabulü,  pişmanlıktaki  yanış  günahın  kefareti  olarak  günah  ve  masivadan arınmak  ve  reca  ile  tövbede  azmetmek,  Hakk‟a  esma-i  hassımız  üzeri  vuslat  için gereklidir.</p>
<p class="calibre1">Tövbeden maksat, kulun Hakk‟a şerrden pişman olarak yükselmesidir. Tevbe Hakk‟a dönüştür.  Bu  dönüşte  kul,  Hakk‟ı  sığındığı  mevlası  olarak  manen  var  kılmanın dönüşündedir.</p>
<p class="calibre1">Kul için tövbe hata ve günahlarından yana Hakk Teâla‟ya yönelişi olarak dönüşüdür.</p>
<p class="calibre1">Hakk için ise tövbe kendine tövbe ve dua ile yönelerek dönen kullarına Rabb, Mevla, Afüvv, Gaffar, Gafir vb. esmalarının tavırları üzeri yönelen anlamını taşır.</p>
<p class="softbreak"> </p>
<p class="calibre1"><b class="calibre3">Ahh </b></p>
<p class="calibre1">Kulun pişmanlığındaki tövbe edişinin dile gelişine sufiler “ahh” demişleridr. Ahh etmek sufinin  hatasına  dikkat  ettiği  anlamına  da  gelir.  Sufi  ahhında  hem  pişmanlığını  dile getirir hem de nasuh bir hâl üzeri azmini dile getirir.</p>
<p class="calibre1"><b class="calibre3">Korku (Havf, Haşiyet, Heybet) </b></p>
<p class="calibre1">İnsanın  mevcudiyetine  zarar  geleceği  çekincesine  korku  denir.  Refleks olarak  korku hariç,  bu  korku  tanımına  girecek  olan  her  türlü  korku  durumu  (ölüm,  fakirlik, evhamlanmak,  cehenneme  gitmek  vb)  sufilerin  kalblerini  meşgul  edecek  bir  önem taşımaz.</p>
<p class="calibre1">Lakin  müslimler  için,  Allah‟ın  inanmayanları  cehennem  ile  korkutması  haricinde inananlar  olarak  cehennemden  korkmaları  Allah‟a  ve  gaybına  imandır.  Böylesi  bir biçimde Allah‟tan korkmaya sufiler havf derler.</p>
<p class="calibre1">Allah‟ı  varlık  seyrinde  müşahede  etme  imanına  varmış  alimlerin  Allah‟tan,  O‟nun uluhiyet sıfatlarının tecellisi sebebi ile korkmalarına haşiyet denmiştir.</p>
<p class="calibre1">Müminlerin,  Allah‟ı  varlık  seyrinde  müşahede  ederken  O‟nun  azameti  kibriyası karşısında nefsinden korkmaları korku durumuna heybet denilmiştir.</p>
<p class="calibre1">50 / 358</p>
<p class="calibre1"><a id="p51"></a>Havf  hariç  haşiyet  ve  heybet  korku  durumlarında  müminin  Allah‟tan  korkması mevcudiyetine  bir  zarar  geleceğinin  bir  çekincesi  üzeri  değil,  Allah‟ın  uluhiyetinde müşahede edilmesinin hâli gerekliği olan muhabbetin sonucu oluşan bir durumdur.</p>
<p class="calibre1">Müminlerin Hakk‟ı haşiyet ve heybet korkuları üzeri müşahede edişi uluhiyette Hakk‟ı müşahede etmenin ekmelliğini sağlar.</p>
<p class="calibre1">Müminlerin  Hakk‟ı  hayret,  hayranlık,  sekr,  cezbe  vb  muhabbetleri  üzeri  aşk-ı ilahide müşahede etmeleri, rububiyette Hakk‟ı müşahede etmenin ekmeliyetini sağlar.</p>
<p class="calibre1">Hakk‟a aşkı ve korkusu tam olanın seyr-ü seferi de ekmel olur.</p>
<p class="calibre1">Haşiyet  ve  heybeti  anlamak  adına  bir  örnek verirsek:  Hz.  Resulullah  efendimizin ilk vahiy  aldığı  ve  vahiy  sonrası  korkusu  tecelli  gereği  haşiyettendir;  Hz.  Resulullah efendimizin mir‟açta Hakk‟ı müşahedesindeki korkusu zuhur gereği heybettendir.</p>
<p class="calibre1">Haşiyette  kişi  kendi  üzerinde,  heybette  ise  kişi  korkusunun  nesnesi  üzerindedir.</p>
<p class="calibre1">Heybette kişi Hakk‟ın zuhûrundan, haşiyette ise tecellisinden korkar.</p>
<p class="calibre1">Korku,  aşk,  tövbe,  dua,  müşahede  vb  seyir  durumları  ile  kulunda  tecelli  ederek, kuluna verdiği iman  hâli üzerinden kendini kuluna dışsal bir varlıkmışcasına (kuluna dışkın  olarak)  müşahede  ettiren  Allah‟tır.  Bunlar  ve  bunlara  benzer  seyirler  (feta, temkin, telvin, sabır vb) üzeri kulun kulluk perdesinde müşahede seyri tevhidi özgün bir biçimde içselleştirmenin yaşam seyridir.</p>
<p class="calibre1">Yukarıda anlatılan korku hâl erinin dışında, salikin ilahi aşk üzeri yaşadığı korkular da vardır. Bunlar, 1) Allah‟a vasıl olamama korkusu, 2) Allah‟a layık olamama korkusu ve 3) masivaya ve günaha düşerek şeytanlaşma korkusu.</p>
<p class="calibre1">Böylesi  korkular,  takvanın  temelini  oluştururlar.  Takva,  Allah‟tan  böylesi  korku  üzeri korkarak günah ve masivadan ibadetin hizmeti ile korunmaktır.</p>
<p class="calibre1">Böylesi  korkularda  salikler  takva  üzeri  Allah‟ın  rahmetini  reca  ederek,  Allah‟tan korkarlar.  Bu  korkular,  müminin  geleceğine  dair  korkulardır.  Böylesi  korkuların sonucunda  müminin  korkusu,  reca ile  Allah‟ın  rahmetini  ummasının  takva  hâli  üzeri duasında  da  biçimlenir.  Bu  da  Fatiha,  Felak  ve  Nas  surelerinde  net  bir  şekilde görülür.</p>
<p class="calibre1">Fatiha  suresinde  kul  kendi  üzerinden  Hakk‟a  duacı  olarak  yoldan  çıkmışların  yolu üzeri olmamayı  murad eder. Felak ve Nas surelerinde ise kul, yoldan çıkmış şeytan ahlakında  bulunanların,  kendisini  Hakk  yolundan  çıkarmak  istemelerinin  şerrinden, Allah‟tan korkarak Allah‟a recada bulunurlar.</p>
<p class="calibre1">“<b class="calibre3">Kimden  korkar  isen  rabbin  odur</b>.”  Bu  kelam  üzeri  anlamak  gerekir  ki  korku  bizi korktuğumuza  yönelten  bir  meleke  hâlidir.  Bu  sebepten  dolayı  Allah‟tan  korkarak, korkunun  bizi  Allah‟a  yönlendirmesi  ile  de  Allah‟a  yol  tutmak  gerekir.  Allah‟tan korkumuz ile Allah ile yüzleşiriz. Bu yüzleşme müşahede yüzleşmesidir.</p>
<p class="calibre1">Bu babda “<b class="calibre3">korku hikmetin başıdır. </b>” (Hz. Ali) sözünü de hususen belirtmek gerekir.</p>
<p class="calibre1"><b class="calibre3">Şükür </b></p>
<p class="calibre1">Hakk‟ın  kuluna  verdiği  minetlere  karşı  kulun  memnunluk  hâli  üzeri  Hakk‟a  minnet hissiyatı ile şükranda bulunması şükürdür.</p>
<p class="calibre1">51 / 358</p>
<p class="calibre1"><a id="p52"></a>Şükür, Hakk‟ın verdiği maddi ve manevi her türlü rızkın Hakk‟tan olduğunun bilinci ile El-Rezzak esması üzerinden Hakk‟a minnette olarak tevhidde bulunmaktır.</p>
<p class="calibre1">Rızık  Hakk‟tandır.  Rızkımızı  verenin  Hakk  olduğunu  bilmek,  şükrün  başıdır.  Rızkın verilmesine  karşı  sirette  minnet  duymak  şükrün  gereğidir.  Verilen rızkı,  Hakk‟ın  razı olduğu  doğrultuda  hayır  üzeri  ihtiyaçlı  olanlarla  paylaşmak,  şükrün  amelde  ibadet olarak  görülmesidir.  Kulun,  verilen  rızka  minnetini  dilde  sunuşu  şükrün  dilde gösterilmesidir.</p>
<p class="calibre1">Şükür, kulun rızkının Rabb tarafından verildiğini tasdik etmesi olduğu içindir ki tevhid seyridir.</p>
<p class="calibre1">Sufiler  için  şükür,  Hakk‟ın  verdiğini  O‟nun  için,  O‟nun  uğrunda,  mal  ve  servet  ise hayırda  harcayarak,  ilim  ise  hayırda  kullanarak,  beden  ise  bir  ömür  boyu  ibadette (hizmette) bulunarak, dert ise sebat ile sabır ederek, feda-i nefs ve feda-i can ile hayır ve cömertlikte yaşamaktır. Böylesi şükür fütüvvet ehlinin şükrüdür.</p>
<p class="calibre1">Müslimlere  “<b class="calibre3">siz  nekadar  az  şükrediyorsunuz</b>”  (Mülk,  23)  ayetindeki  uyarı  hitabını, dilde  minnet  etmenin  şükrüde  yeterli  olmadığının  söylevi  olarak  anlamak  gerekir.</p>
<p class="calibre1">Şükür ehli hizmet ehlidir. Hakk‟a hizmetleri ile bir ömür boyu şükürdedirler.</p>
<p class="calibre1">Minnet  ile  kalbte,  dil  ile  kâlde,  hizmet  ile  amelde  şükür  eden  bir  kulun  rızkına  Hakk kefildir.</p>
<p class="calibre1">Sufiler  dünya  nimetlerinden  daha  çok  islam  olarak  tasavvuf  yolunda  verilen  manevi hâl, mertebe ve makamlara şükür ederler. Bu şükür hâlin ise Dünya nimetini Allah için hizmette  harcamaları  ile  bulurlar.  Dünyalığından  Hakk  için  harcamayan,  şükrün manevi  minnet  tadından  nasiplenemez.  Tasavvuf  yolunun  nimetlerinden  de habersizdir. Şükür, Hakk‟ın kullarına verdiği hayırlara karşı kulun ahd-ü vefasıdır.</p>
<p class="calibre1">Rahman  suresinde  Rabb-ül  Âlemin‟in  verdiği  rızıkları  anlatışında  ve  mealen “<b class="calibre3">Rabbinizin  hangi  nimetini  inkar  edeceksiniz</b>”  (Rahman,  59)  söylevi  ile  aslında sizler Rabbinizin size nimet verdiğini şükür ile tasdik etmeyecekmisiniz, size verene şükür ederek ahd-ü vefada bulunmayacakmısınızın söylevindedir.</p>
<p class="calibre1">Hakk‟ın bizden beklediği bir ahd-ü vefadır.</p>
<p class="calibre1">Yok  idik,  var  edildik,  şu  an  da  Hakk  ile  varız.  Varlıkta  mevcud  oluşumuza  şükr etmenin  ölçüsü  yoktur.  Hiçbir  şükür  Rabb‟in  bizi  mevcud  kılışına  karşılık  gelemez.</p>
<p class="calibre1">Hakk‟a  şükürde  aciz  düşmek  de  şükürdendir.  Şükürde  aciz  kalışımız  hakkı  ile şükredişimiz olur. İnşallah.</p>
<p class="calibre1"><b class="calibre3">Ahd-ü Vefa </b></p>
<p class="calibre1">Dervişin tövbe ahdinden sonra Hakk‟a olan muhabbetinde sebat ile devam etmesine ahd-ü vefa denilebilinir.</p>
<p class="calibre1">Lakin ahd-ü vefa, cennete Cenab‟ı Hakk‟ın  ruhlara “<b class="calibre3">Ben sizin rabbiniz değil miyim</b>”</p>
<p class="calibre1">(elestü  bi  rabbiküm)  (Araf,  172)  diye  buyurduğunda  ruhların  “<b class="calibre3">evet</b>”  (belâ)  demeleri (kâlu) ile ruhlardan onların Rabbi olduğunun ahdini alışı sebebiyle, küre-i arzda kulun Hakk‟a  olan  ahdine  vefa  göstererek  O‟nun  Rabb‟i  olduğunu  iman  ve  muhabbet  ile kabul  etmesidir.  Böylece  “<b class="calibre3">evet  Rabbimizsin</b>”  (Araf,  172)  diyerek  kul,  “<b class="calibre3">Kâlu  bela</b>”yı yani “evet” demesini küre-i arzda yaşamış olur.</p>
<p class="calibre1">52 / 358</p>
<p class="calibre1"><a id="p53"></a>Kulun  imanın  şartlarında  imanı,  bela  (evet)  diyerek  ahdini  yerine  getirişidir.  Kulun islamın  şartlarında  ihsan  üzeri  muhabbette  yaşayışı  vefadandır.  İslam  ve  imanın şartlarında ihlas ile yaşayan her müslim ahd-ü vefadadır.</p>
<p class="calibre1">Lakin  sufiler  için  bu  ahd-ü  vefa  yeterli  gelmez.  Sufiler  Hakk‟ın  verdiği  iman  ve  bu imanın  sonucunda  tasavvufta  yaşadıkları  hâl  seyirleri  üzeri,  tevhid  ile  âlemler  ve O‟nun  veli  kullarında  sıfat,  esma  ve  ayet  tecellisinde  buluşunun  fiilde  zuhûrunda muhabbet üzeri sebat ile müşahede edişleri “<b class="calibre3">evet şahidiz sen bizim Rabbimizsin</b>”</p>
<p class="calibre1">demeleridir.  Bu  da  salikin  yaşamında  salâtta  olarak  ahd-ü  vefasıdır.  Ahd-ü  vefa, taliplerin  pirlerine  biat  edişlerinin  ahdinde  kararlı  olarak,  onlara  muhabbet  üzeri dostlukta sebat edişlerinin seyir hâline de denir.</p>
<p class="calibre1">Pirine ahd-ü vefası olmayan talibin hâli Azazi‟lin hâline benzer. Azazil de Hakk‟ı tanır idi. “belâ” derdi ama vefası hiç yok idi. Zaten ahd-ü vefası olmayan bir kişiye talip de denmez.</p>
<p class="calibre1">Ahd-ü vefa ehline sıddıklar da diyebiliriz.</p>
<p class="calibre1"><b class="calibre3">Vefa </b></p>
<p class="calibre1">Vefa,  kulun  vicdanen  minnet  hissiyatı  ile  muhabbet  ve  dostlukta  sebat  etmesidir.</p>
<p class="calibre1">Vefada kul, vicdanen Hakk‟a ve O‟nun sevdiklerine meyillidir.</p>
<p class="calibre1"><b class="calibre3">Sıddîkıyet </b></p>
<p class="calibre1">Allah‟ın iradesi  doğrultusunda,  Allah‟ın iradesine  muhabbetle teslim  olarak  yaşayan, tevekkülde  bulunan,  Allah‟a  sadık,  sadakat  ve  doğruluk  ehlinin  mertebe  hâline sıddîkıyet denir.</p>
<p class="calibre1">Sıddîkıyet  ehline  sıddik  denir.  Sıddikler,  Allah‟a,  resulüne  ve  biat  ettikleri  pirlerine sadık, sadakat ehli olarak vefâkar olmaları ile ahd-ü vefa ehlidirler.</p>
<p class="calibre1">Sıddikler, ilahi iradenin emir  ve  yasaklarında  resullerin  ahlakında içtihad,  mücadele, mücahede  ve  cihatta  bütün  mevcudiyetlerini  feda  ederek  her  şeyi  Hakk  rızası  için yapan velayet hâlinde Hakk‟a rücudadırlar.</p>
<p class="calibre1">Sıddiklerin  hâlini anlayabilmek  için  sufilerin  hâl  mertebelerinden  olan  velayette  seyir eden velilerin hâli ile karşılaştırmak gerekir.</p>
<p class="calibre1">Sıddikler  de  velayet  ehli  gibi  velilerdir.  Lakin  velayet  ehli  Hakk‟a  vuslat  niyetinde amellerdedirler; sıddikler ise Hakk için Hakk razı olsun yani Hakk mevcudiyetlerinden değil Hakk kendinde hoşnut olsun niyeti ile ameldedirler.</p>
<p class="calibre1">Velayet ehli, Hakk‟a bakan yakinlik ehli olmaları ile sekr, şirb, cûş, cezbe ehli olmaları ile tek kanatlı gibidirler. Sıddikler ise sekr ve şirbde bulunsalar da idrakin sahv hâlinde Hakk‟a  hizmette  iki  kanatlı  kuş  gibidirler.  Sıddiklerde  cûş  ve  cezbe  hâli  aşklarında settar olmaları sebebi ile içsel coşkunlukta yaşanır. Sekr ve şirbde bulunuşlarında ise sahv  üzeri  amellerde  bulunmaları  sebebi  ile  sekr  ve  şirbde  değilmişlercesine görünürler.</p>
<p class="calibre1">Sıddikler,  peygamberlerin  ahlakı  üzeri  sahvda  onların  şuuru  üzeri  devamlıdırlar.</p>
<p class="calibre1">Velayet  ehli  ise  sıddiklerin  yaşam  amellerindeki  sahv  hâlini  hatm-i  meratiplerini bitirdikten sonra kazanırlar.</p>
<p class="calibre1">53 / 358</p>
<p class="calibre1"><a id="p54"></a>Velayet  ehli  yokluk  ehli  olarak  müşahedede yakinleri ile  seyir  bulurlar.  Bu  sebepten keramet  şahikalarında  seyir  ederler.  Sıddikler  ise  yokluk  hâlini  sahv  ile  peygamber şuurunda yaşadıkları için müşahede ve yakinliklerinde sebep ve vesilelere göre Hakk ahlakı üzeri hareket ederek fazla keramet göstermezler. Lakin müşahedeleri idrakte sahv  hâli  sebebi ile  velayet  ehlinden  üstündür.  Sıddikler  idrakin  sahvında  ferasetleri ile  kavrayış  müşahedelerinde  bulunurlar.  Velayet  ehlinde  ise  feraset  sekr,  gaybet hâlleri  sebebi  ile  yoklukta  telepatik  hassasiyetler  olarak  görünür.  Sıddikler  velayet ehlinin feraset hâlinde de bulunabilirler.</p>
<p class="calibre1">Sıddikler, mücadele ve mücahedelerinde emir ve yasaklarda doğruluk üzeri sebat ve tâatkâr  olurlarsa  eğer,  sıddiki  ekber  makamında  Hz.  Resulullah  efendimizin ruhundan  feyizlenirler.  Hz.  Sıddiki  ekber  Eba  Bekir  bu  makamın  sureten biçimlenişidir. Hz. Ali de bu makamda bulunur.</p>
<p class="calibre1">Velayet  ehli  ise  sekr,  gaybet  ve  muhabbetlerinde  mücadelerince  mücahedelerinde tâatkâr  olurlarsa  eğer  şah-ı  velayet  makamından  Hz  Resulullah  efendimizin velayetinden  nasiplenebilirler.  Velayet  ehli  sahv  hâlini  Hz. Fatma  (r.a.)  ve  Hz  Hasan (r.a.) kaynaklı olarak elde ederler.</p>
<p class="calibre1">Her  veli  aslında  bir  nevi  sıddiktir.  Lakin  velayet  ve  sıddîkıyet  mertebelerinde  seyir eden  velilerin  sıddîkıyetleri  farlkı  hâl er  üzeri  gerçekleşir.  Her  veli  sıddîkıyetten nasibince velilik makamında bulunur.</p>
<p class="calibre1">Sıddîkıyet mertebesinin velayet mertebesinden üstünlüğü yukarıda anlatılanlar sebebi iledir.</p>
<p class="calibre1">Sıddik doğru  olan  anlamını  taşır.  Doğruluk ise  sebep  ve  vesileler  dairesinde  idrakin sahv hâli üzeri olur. Sıddiklerin sıddîkıyetini temellendirici manevi hâl sahv hâlidir.</p>
<p class="calibre1">Sahv  hâlinde  seyir  eden  kâmil  bir  sıddik,  sükûtu  üzeri  hikmette,  tâatı  üzeri  ihsanda ilahi tecellilerin müşahedesindedir.</p>
<p class="calibre1">Sıddiklerin  seyr-ü  seferinde  ilahi  aşk  doğrultusunda,  sükût  ve  tâat  hâl eri  sebebi  ile sıddik olduklarını da belirtmek yerinde olur.</p>
<p class="calibre1">Sıddiklerde  Hakk‟a  sitem  görünmez.  Velayet  ehlinde  ise  sekr  ve  naz  hâlinde  iken sitem görülebilir. Velayet ehlinde yakinden sonra ibadeti terk görülebilir, Sıddikler ise bu hâlden uzaktırlar.</p>
<p class="calibre1"><b class="calibre3">Sitem </b></p>
<p class="calibre1">Sitem  her  şeyi  Hakk‟tan  bilen  salikin,  Hakk‟tan  geldiğinin  imanı  ile  karşılaştığı imtahanlardaki müsibet ve belalara karşı yakarma ve yalvarma ile Hakk‟a rücu hâlidir.</p>
<p class="calibre1">Bu  hâli  anlayabilmek  adına  Anadolu‟daki  Hakk  erenlerin  türkü  adında  toparlanmış</p>
<p class="calibre1">deyişlerine bakmak yerinde olur.</p>
<p class="calibre1"><b class="calibre3">Naz </b></p>
<p class="calibre1">Kulun Hakk‟a olan muhabbeti sebebi ile Hakk‟ın tecellileri karşısında muhabbetindeki samimiyet  ile  aksi  tavır  sergilemesine  naz  denir.  Naz,  salikin  kendini beğenmişliğinden ve şımarıklığından değil Hakk‟a olan muhabbetinin samimiyetinden kaynaklanır.</p>
<p class="calibre1">54 / 358</p>
<p class="calibre1"><a id="p55"></a>Naz,  saliklerin  bazen  muhabbetin  coşkunluğu  sebebi  ile  üzerlerinde  tecelli  eden  bir hâldir. Kimi müminin ise devamlı kaldığı bir tecelli hâli olarak makamdır.</p>
<p class="calibre1">Bu  makamda  bulunanlar,  Hakk‟ın  gönül  dergahı  izzet-i  şerifinde  Hakk‟ın  her  türlü tecellisini,  kulun  Hakk‟a  varmasının  cilvesi  olarak  görürler  ve  bu  cilve  onlarda aşklarına sebeptir. Bazen de olur ki bu ehil sitem ve gına üzeri nazda bulunur.</p>
<p class="calibre1">Naz  ehli  erenler,  Hakk‟ın  muhabbeti  ile  hareket  ettiklerinden  âlemlerde  sebep  ve vesilelere  bağlı  olay  ve  olgulara  (tecelli  olan  hadiseler)  yani  sünnetullaha  aykırı iradede,  ve  kâlde  aksi  tavır  sergileseler,  sergiledikleri  tavır  üzeri  Hakk  tecellide bulunur. Bu sebepten dolayı naz ehlinin nazıdır (şımarıklığıdır) ki Hakk katında kabul görür.</p>
<p class="calibre1"><b class="calibre3">Tâat </b></p>
<p class="calibre1">Tâat, Hakk‟ın iradesine itâat etme durumudur. Tâat ehli sebat ve sabır ehlidir. Bu ehil Hakk‟ın her türlü emir ve yasaklarına takva ile uyar.</p>
<p class="calibre1">Tâat ehlinin hususi hâli sükut ve sabat üzeri sabırlı oluşlarıdır. Sükutu, sebatı ve sabrı olmayanın  Hakk‟a  tâatı  olmaz.  Hz.  Ebu  Bekir‟in  (r.a.)  hayatına  bakıldığında  evvela tâatı sebebi ile kendisine sıddik denilmiş olduğunu belirtmek gerekir.</p>
<p class="calibre1">Bir  hadis-i  şerifte  “<b class="calibre3">Tâat  üçtür.  İbadetlere  tâat;  hastalık  ve  fakirliğe  tâat  ve</b> <b class="calibre3">horlanma, alay edilme, hakîr görülmelere tâat</b>” olarak buyurulmaktadır.</p>
<p class="calibre1">İbadetlerde  tâat,  Hakk‟ın  emrine  itâat  etmektir;  hastalık  ve  fakirliğe  tâat,  her  işin Hakk‟ın  emri  ile  gerçekleşmesi  sebebiyle  kader  ve  kazadaki  takdire  itâat  etmektir; horlanma, alay edilme, hakir görülme diğer musibetlere tâat da takdire itâat etmekle alakadardır.</p>
<p class="calibre1">İbadetlere tâat amel ile; hastalık ve fakiriğe tâat sebat ve muhabbet ile; horlama, hakir görülme ve alay edilmelere tâat ise hüzünde sabır iledir.</p>
<p class="calibre1"><b class="calibre3">Sükût (Samt) </b></p>
<p class="calibre1">Susma,  konuşmama  anlamına  gelen  sükût,  sufiler  için  sıdkiyetin  bir  hâli  olup  ilahi emir ve yasaklara karşı itâat etme, haramlardan ve masivadan uzaklaşarak, azalarda ve kalbte sükûnete varma hâlidir.</p>
<p class="calibre1">Sükûtun sonucu mühâdaradır (muhâzara/ huzur).</p>
<p class="calibre1">Her bir insan azasının ayrı bir günahta  kullanılması ve masivada bulunması durumu vardır.  Mideye  oburluk  ve  haram  lokmanın  girişi,  gözün  hakkı  dışında  şehvet, açgözlülük  (tamah)  ve  haince  bakışlarda,  elin  ve  dilin  küfür  ve  öfke  sonucunda bozgunculukta,  elin  kişinin  hakkı  dışında  olan  malı  gasp  etmesinde  kullanılması  vb örnek gösterilebilinir.</p>
<p class="calibre1">Her  bir  insan  azasının  nefs  terbiyesi  sonucunda  gereğinin  dışında  kullanılmaması, günah ve masivadan yana sükûta erilmesidir. Bu da insan azalarının hâli olan işlevsel kelamlarında hakları üzeri işleyişlerinde sükût etmeleridir.</p>
<p class="calibre1">Sükût, aklen feraset ile Hakk‟ı müşahede etmenin de zorunluğudur.</p>
<p class="calibre1">55 / 358</p>
<p class="calibre1"><a id="p56"></a>Sükûtu  Hakk  huzurunda  kâmil  olmayanın  Hakk‟ı  müşahede  etmesi  söz  konusu değildir.  Sükût  Hakk  huzurunda  bulunmanın  yani  muhâdarada  bulunmanın  edep hâlidir.</p>
<p class="calibre1">Hakk  huzurunda  bulunan  veya  Hakk‟ın  huzurunda  bulunmayı  bir  mürşidi  kâmil yanında  bulması  ile  edinen  bir  derviş  için  sükût,  kendi  iradesi  ve  akli  zanlarından soyunarak,  Hakk‟ın  iradesi  veya  iradesi  mürşidi  kâmilin  iradesinde  tecelli  eden Hakk‟ın iradesinde sonlanmasına ayrıca Hakk‟ın hakikat beyanları ve mürşidi kâmilin üzerinde  dili  olduğu  veli  kulundan  beyanlarında  düşünce  zanlarının  kalbine  ağır gelmeden sonlanmasına denir.</p>
<p class="calibre1">Dervişin ibadet ve riyazat ile azalarını ahlakında sükût ettirişi muhâdara için gereklidir.</p>
<p class="calibre1">Böylesi sükûtun sonucu tecellide değil zuhûrda Hakk‟ı müşahedeye sebeptir. Dervişin her türlü muhâdara hâli, sükût ile günah ve masivaya örtünerek huzurda bulunuşudur.</p>
<p class="calibre1">Dervişin ibadet ve riyazat ile azalarını ahlakında sükût ettirişi mühâdara için gereklidir.</p>
<p class="calibre1">Lakin  böylesi  sükût,  kulun  azalarının  nur  kapıları  olması  sebebi  ile  Hakk‟ın  nuru  ile kulun azalarından tecelli etmesi için gereklidir.</p>
<p class="calibre1"><b class="calibre3">Kapı </b></p>
<p class="calibre1">Kapı, Hakk‟a varmak için ve Hakk‟ın tecellisinde zuhûruna vesile olan her türlü berzah durumudur.</p>
<p class="calibre1"><b class="calibre3">Berzah </b></p>
<p class="calibre1">İki  durum  arası  geçit  olan  tecellilere  denir.  Kapı  hükmünce  bütün  âlemler  ve mertebeler Hakk‟a varmanın ve Hakk‟ı müşahede etmenin nesneleridirler.</p>
<p class="calibre1"><b class="calibre3">Eşya </b></p>
<p class="calibre1">Hakk‟ın  kendi  nuru ile  tecellisi  sonucu  (sünnetullah  üzeri)  var ettiği  mahlukatının  bir birlerinin  varoluşunun  nesnesi  olmaları  ve  Hakk  ile  var  olan  mahlukattan  Hakk‟ın varlık  seyrinde  (ahlakullah  seyri)  tecelli  etmesinin  nesnesi  olmaları  durumuna  eşya denir.</p>
<p class="calibre1">Ayrıca  kulun  Hakk‟ı  iman  doğrultusunda,  mahlukatın  mevcudiyeti  üzerinden müşahede  etmesi  ve  O‟na  ermesine  araç,  vesile  edilmesi  sebebi ile  mahlukat  eşya seyrindedir.</p>
<p class="calibre1">Bütün  kâinat  insana  binek  olmuşi  yeter  ki  Hakk‟a  varsın  diye.  Bu  babta  “<b class="calibre3">Kâinatı</b> <b class="calibre3">insan için, insanı kendim için yarattım</b>” hadis-i kudsisini belirtmek gerekir.
</p><p class="calibre1">
</p><p class="scenebreak">***</p>

Kapı  mahiyetinde  insan  berzah-ı  kebirdir.  Eşya  tabiatı  ile  insan,  eşref-i  mahlukattır.<p class="calibre1"></p>
<p class="calibre1">Hakk‟ın bilinmeklik, halifelik, ibadet iradesinin ereğinde bulunan insan, Hakk‟ı iradesi üzeri  hizmette  bulunarak  O‟nun  tecellisi  ve  zuhûrunda  müşahedesinin  ve yaşanmasının kıvamında halk edilişinin fıtratı ile ahsen-i takvimdir.</p>
<p class="calibre1">Bütün  kâinat  insanın  Hakk‟a  varmasına  araç  olduğu  gibi,  insan  üzerinden,  insanda Hakk‟ın sıfat, esma ve ayetleriyle tafsilatı ile cem‟de tecelli ederek küre-i arzda zuhûr etmekte olması sebebiyle Hakk‟a rücu etmesi mahiyetinde aslı olan Hakk‟a döner ve yükselir.</p>
<p class="calibre1">56 / 358</p>
<p class="calibre1"><a id="p57"></a>Bunun  içindir  ki  kâinatın  miracı  insana,  insanın  miracı  ise  Hakk‟adır.  Her  şey  bu âlemde insan olabildiği kadarı ile Hakk olan aslına döner.</p>
<p class="calibre1">Kapı olan insanın azaları dahilinde üç yüz altmış altı adet nur tecellisi olan merkeze de  kapı  denlmiştir.  Başka  bir  deyişle  insanda  üç  yüz  altmış  altı  tane  enerji  merkezi bulunur da diyebiliriz.</p>
<p class="calibre1">İbadet (zikir dahilinde) ve riyazat ile azalarda sükût, azalarda Hakk‟ın nurunun tecellisi içindir. Hakk nurunun tecelli ettiği bu kapılar; beyin, kalb (et olan azamız anlamında), el ayaları, ayak ayaları, gözler, ense, başın üstü vb diğer azalarımızdır. Hakk nurunun azalarımızda hususen tecelli etmesi için azalarımızın sükutu şarttır.</p>
<p class="calibre1">Velayet  ehli,  Hakk  nurunun  azalarında  tecelli  ettiği  kadar  meşrebleri  gereği  velayet hâllerinde (feraset, tasarruf, müşahede vb) seyir ederler.</p>
<p class="whitespace3"> </p>
<p class="calibre1"><b class="calibre3">Nur </b></p>
<p class="calibre1">Hakk‟ın  dirilik  ve  şuur  özdeşliğindeki  yek  vücud  olan  ve  yek  vücud  hareket  eden nokta-i  melâike  varlık  hâline  nur  denir.  Başka  bir  deyişle,  kuantum  düzeyinde  her enerji durumu nurdur.</p>
<p class="calibre1">“<b class="calibre3">Allah yerlerin ve göklerin nurudur</b>” (Nur, 35). Yani Hakk‟ın nuru yerlerin, göklerin ve aradakilerin mevcud oluş kaynakları, varoluş canları, ikame, idare ve idame eden kuvvetleridir. Başka bir deyişle de nur enerjidir.</p>
<p class="calibre1">Seyr-ü sefer, Allah‟ın  nurani varlık hâli ile, kendi nur varlığında, nuru ile âlemleri var edişinin  örtünüşündeki  ayrılık  hikayesinin  küre-i  arzda  cemattan  itibaren  nebat, hayvan, cin ve insana kadar gelen bir yükseliş ile insanın vuslat hikayesidir. Ve her insan, mümin oluşu ile seyr-ü seferinde kendi vuslat hikayesini okur.</p>
<p class="calibre1">Nur tecelli etmeyen bir kalbin vuslatından bahis edilemez. Kul, Hakk‟ın nur tecellisi ile Hakk‟ı  imanı  doğrultusunda  müşahede  eder.  Ve  O‟nun  nur  deryasında  O‟nunla, dünya hayatının uykuda olunan yaşamında ölerek, O‟nun varlık hakikatinde dirilerek uyanmanın aydınlanışında bulunur.</p>
<p class="calibre1"><b class="calibre3">Ayrılık </b></p>
<p class="calibre1">İnsanın Hakk‟tan gelerek küre-i arzda Hakk‟a bilinçte örtünüşüne ayrılık denir.</p>
<p class="calibre1">Her  türlü  masiva  ve  günah  hâl eri,  kulun  Hakk‟a  olan  ayrılığındaki,  kul  ile  Hakk arasındaki keyfi ve zanni olan zihni algı ve vehimlerinden ibarettir.</p>
<p class="calibre1">Kulun  tevhitte  değil  olay  ve  olguların  neden-sonuç  ilişkileri  sonucunda  masivada, sebep ve vesilelerden (hadiselerden) algılayışta olarak hissiyatta vehimlenmesi (zihni düşünce) zanları ve nefsinin keyfi ihtiyaçları olan hevalarıyla aldanışta olması ayrılık hâlleridir.</p>
<p class="calibre1">Ayrılık  Hakk‟tan  geliş,  vuslat ise  Hakk‟a  dönüştür.  Her  şey  aslı  olana  rücu  eder.  Bu sebepten dolayı insanın Hakk‟tan ayrılığının sonrasında O‟na vuslatı her hâl-ü kârda, küre-i arzda veya mahşerde meşrebi ve nasibi doğrultusunda haktır.</p>
<p class="calibre1">57 / 358</p>
<p class="calibre1"><a id="p58"></a>Lakin  kimisi  O‟na  şaki  olarak  döner,  kimisi  de  said  olarak  döner.  Hakk‟a  ister  şaki, ister said olarak dönülmüş olunsun, esma tecellisi gereği herkes vuslatta bulunur ve hususen herkes ahiretinde vuslatta bulunacaktır.</p>
<p class="calibre1">Vuslat, hususen la keyfi ve la misli bir durumda Hakk‟ı müşahede etme ve O‟na erme şuurlanışının  seyri  olduğundan  saidlerin  ve  şakilerin  vuslatı  karıştırılmamalıdır.</p>
<p class="calibre1">Hakk‟ın  hakikatine  müminler  burada  ererler  ve  nasiplerince  müşahedededirler.</p>
<p class="calibre1">Hakikate  örtülü  şakiler  ise  mahşerde  hakikat  ile  yani  Hakk‟ın  varlığı  ile  yüzleşirler.</p>
<p class="calibre1">Lakin zevkte müşahedeleri olmaz.</p>
<p class="calibre1"><b class="calibre3">Riyâzat </b></p>
<p class="calibre1">Bedende  Hakk  nurunun  tecellisi,  nefsin  Allah‟ın  ahlakı  ile  ahlaklanması,  aklın  daha rahat  tefekkür  edebilmesi,  nefsin  riyada  kırılarak  Hakk‟a  rücu  etmesi  için  beden  ve nefsin  helal  olan  zorunlu  ihtiyaçları  dışında  bütün  zararlı  ve  keyfi  gereksinimlerini karşılamayarak yapılan perhiz hâline riyâzat denir.</p>
<p class="calibre1">Nefsinin keyfi iradeleri üzeri hevada bulunan insanın tefekkür etmesi, obur bir insanın Hakk nurunun tecellisi ile şereflenmesi -istisnalar hariç-mümkün değildir.</p>
<p class="calibre1">Riyazat oburluk ve her türlü eğlence ile vakit geçirme hastalığına çaredir ve insanın duygusallaşmasına yardımcı olur.</p>
<p class="calibre1">Riyazat bedeni ve nefsi arınmanın başıdır. Kalben duygularda arınmak ise ilahi aşk, pişmanlık ve hüzün ile gerçekleşir. Aklen zanlardan arınmak ise kişinin itikatta kendini sınırlamaması  ile  mümkündür.  Belli  bir  itikatta  kendini  sınırlamak  kişinin,  hakikat sınırsızca yaşanıyorken, kendisini hakikate sınırlandırmasıdır. Riyazat halk içinde de yapılabilinir. Saliğin kendisi riyazatında ve ibadetlerinde devamlı olmalıdır.</p>
<p class="whitespace4"> </p>
<p class="calibre1"><b class="calibre3">İ’tikâf </b></p>
<p class="calibre1">İ‟tikâf,  sufilerin  yalnız  kalacakları  her  hangi  bir  yerde  riyazat  ile  Kur‟an  okumasına, zikir etmesine ve farzları dahilinde diğer nafile ibadetlerde bulunmasına denir. İ‟tikâfta devamlı ibadet üzeri olunur. Sufiler i‟tikâfta tefekkürde de bulunurlar.</p>
<p class="calibre1">Riyazatın  temeli  açlık  ve  eğlenceden  uzaklaşmak,  i‟tikâfın  temeli  yalnız  ibadete çekilmektir.</p>
<p class="calibre1">Riyazat  ve  i‟tikâfta  ibadet  ile  gün  geçiren  salik,  günahlarının  kefaretini  ödemekte bulunur.  Riyazat  ve  i‟tikâf  ile  salik,  işlediği  günah  ve  masiva  hâllerinin  bedeninde oluşturduğu, kendisini Hakk‟a örtük kılan olumsuz enerji yoğunlaşmalarından arınır.</p>
<p class="calibre1">Bu  arınışın  sonucu  da  günahtan  arı  salik,  yaptığı  riyazat  ve  i‟tikâf  ile  oluşan  Hakk melâikelerinin meleke olması ile velayet seyrine başlar.</p>
<p class="calibre1">Bu  da  “<b class="calibre3">Âdem’e  ruhumdan  üflediğimde</b>”  (Hiç,  29)  ayetinin  tevilen  mânası  itibarıyla tecellisidir.  Bu  ayetin  tecellisine  yöntemsel  olarak  riyazat  ve  i‟tikâf  ibadet biçimdelerinde ulaşılacağı gibi riyazat ile Hakk‟ı her an tefekkür etmek ile de ulaşılır.</p>
<p class="calibre1">58 / 358</p>
<p class="calibre1"><a id="p59"></a>Bu  yöntem  sıddiklerin  nafile  ibadet  biçimidir.  Lakin  ilahi  aşk  olmaz  ise  eğer emellerimizin neticesine ulaşmak çok zordur.</p>
<p class="calibre1">Hakk‟ın  nurani  tecellisi  sonunda  melâike  temelli  meleke  edinilen  bir  aşk  ve  şevkle, melâikelere  buyurulan  “<b class="calibre3">secde  ediniz</b>”  (Bakara  34)  ayetinin  tecellisinde  seyir  etmiş</p>
<p class="calibre1">olunur.</p>
<p class="calibre1">Riyazat,  i‟tikâf  ve  tefekkür  sonucunda  kulun  Hakk  ile  nefeslenmesinin  en  büyük sebebi, kulun Hakk aşkı ile yanışı ile gözyaşı dökerek, kalben abdest alıp ihlasında arı ve duru oluşu sebebi iledir.</p>
<p class="calibre1">Kulun Allah‟a şevki, Allah‟ın kuluna şevkindendir.</p>
<p class="calibre1">Nafile  ibadetten  olan  riyazat,  i‟tikâf  necasetten  (bedende)  taharettir  (tahirlenmek, temizlenmek).  “<b class="calibre3">Akletmezmisiniz</b>”  (Kassas,  60)  ayetinin  tefsiren  aklediniz  emrini içermesi  sebebi  ile  farz  ibadet  olan  tefekkür  de  hadesten  (idrakte,  fikretmede) taharettir. Bu da kevser suresinin tevil anlamı itibarıyla tecellisidir.</p>
<p class="calibre1">“<b class="calibre3">Akletmezmisiniz</b>”  ayeti  kerîmesi,  “<b class="calibre3">Ben  gizli  bir  hazine  idim,  bilinmeyi  istedim</b>”</p>
<p class="calibre1">hadis-i  kudsisinin  Kur‟an  ayeti  olarak  biçimlenmiş  şeklidir.  Zaten  Kur‟an  bütünü  ile Hakk‟ın  hakikatini  tavırlarda  anlattığı  ilahi  kitap  olarak  yukarıda  zikredilen  hadis-i kudsisinin  tafsilatı  değilmidir!  Zaten  tasavvufun  anlayış  ekolünü  biçimlendiren  ve saliklerin  seyr-ü  sefer  etmelerine  yön  veren  yukarıda  belirtilen  hadis-i  kudsinin samimiyet  üzeri  aşk  ve  meraktan  sebebiyet bilme  ihtiyacı,  vb  tecellilerde  biçimlenişi değilmidir!</p>
<p class="calibre1">“<b class="calibre3">Âdem’e ruhumdan  üflediğimde</b>” ayeti ve melâikeye “<b class="calibre3">Secde ediniz</b>” emir ayeti de “<b class="calibre3">Kulum nafile ibadetlerle Bana o kadar yakinleşir ki Ben onu severim; sevdiğim</b> <b class="calibre3">kulumun  gören  gözü,  duyan  kulağı,  tutan  eli,  yürüyen  ayağı,  konuşan  dili,</b> <b class="calibre3">düşündüğünde  ise  mânasını  veren  Ben  olurum</b>”  hadis-i  kudsisinin  biçimlendiği ayetlerdir.  Bu  hadis-i  kudsi  “<b class="calibre3">Yakin  gelene  kadar  Rabbine  ibadet  et</b>”  (Hicr,  99) ayetinde de ayet tecellisinde biçimlenmiştir.</p>
<p class="softbreak"> </p>
<p class="calibre1"><b class="calibre3">Nafile İbadet </b></p>
<p class="calibre1">Nafile,  nafi  (menfaatli,  yararlı,  faydalı)  kökünden  kinaye  mecburiyet  olmadığı  hâlde fazladan yapılan işe denir.</p>
<p class="calibre1">Bu  bağlamda  nafile  ibadet  ise  farzlar  haricinde  kulun  aşk  ve  şevk  veya  nefsine muhalefet gereği cebr ile yaptığı tevekkül ve tefekkür hâlleri üzeri gerçekleşen riyazet, itikaf,  zikir,  muhabbette  bulunma,  sadaka  verme  vb  her  türlü  salih  amelde  Hakk‟a hizmet  ettiği  ibadet  durumlarına  denir.  Bu  bağlamda  gülümseme  dahi  nafile ibadettendir.</p>
<p class="calibre1"><b class="calibre3">Farz İbadetler </b></p>
<p class="calibre1">Bir  kimsenin  yapmaya  memur  olduğu  vazifeye  veya  vazifelere  farz  denir.  Bu bağlamda  dinde  farz  ibadetler  Hakk‟a  hizmet  olması  dahilinde  Hakk‟ın  kullarını yapmakla  mükellef  kıldığı,  dinin  gereği  olarak  yapılması  zorunlu  olan  emir  ve yasaklara denir.</p>
<p class="calibre1">59 / 358</p>
<p class="calibre1"><a id="p60"></a>Dindeki  bütün  emir  ve  yasakların  amacı  ise  ibadetler  dahilinde  arınmayla  insanın güzel ahlaka sahip olması içindir.</p>
<p class="calibre1">Farzlar,  farz-ı  ayn,  farz-ı  kifaye  ve  farz-ı  nebevi  olmak  üzere  genel  anlamda  üç düzeyde toparlanırlar.</p>
<p class="calibre1">Farz-ı  ayn:  her  müslümanın  islamın  şartları  doğrultusunda  yapması,  imanın  şartları doğrultusunda imanınca yaşaması gereken farzlara denir. Ayrıca belirtmek gerekir ki yalan  söylememek,  haksız  yere  cana  kıymamak,  zina  ve  fuhuş  yapmamak  vb yasaklar da farz-ı ayndandır.</p>
<p class="calibre1">Farz-kifaye:  kifaye  kafi  kökünden  kinaye  yeterli  gelen  anlamında  kullanılır.  Bu bağlamda  farz-ı  kifaye,  yapılması  gerekli  olmakla  beraber  müslümanların  bir bölümünün  yapması  ile  öteki  müslümanları  sorumluluktan  kurtardıkları  görev düzeyindeki  farzlara  denir.  Bunlar  yılda  kalmışa  yardım  etme,  ihtiyaçlının  ihtiyacını giderme, cenaze namazını kılma, selam verme, selam alma vb farzlardır.</p>
<p class="calibre1">Farz-ı nebevi: peygamber sünnetine her ne kadar farz-ı nebevi denilmiş olsa da farz-ı nebevi  Hz.  Peygamberin  hüsn-ü  zann,  Hakk  ve  halka  hizmet  ve  fakr  peygamber ahlakının, peygamberin İslam ahlakı gereği sünnetinin İslami yükümlülüklerden olan farzlara ve onun dinde terk-i zarar, yapılması yararlı olan emir ve tavırlarına denir.</p>
<p class="calibre1">Ayrıca dinde vacib düzeyinde bireysel ve toplumsal olarak yapılan, farz-ı ayndan olan ibadetler  vardır  ki  bazı  mezhepler  ve  cemaatler  düzeyinde  meşreblerce  farzlardan bilinirler.  Bunlar  kurban  kesmek,  teheccüd  namazı,  zikir,  dua,  hamd,  tevbe  etmek, iyiliği emretmek ve kötülüğü men etmek vb farzlardır.</p>
<p class="softbreak"> </p>
<p class="calibre1"><b class="calibre3">Çile </b></p>
<p class="calibre1">Çile kelimesi Farsça‟da kırk anlamına gelir. Sufilerin Hakk‟a vuslat için günahlarında arınmasının  kefareti  olan  zühd,  fakirlik  ve  melamet  üzeri  horlandıkları  ve  hakir görüldükleri eziyetli ve sıkıntılı yaşam biçimlerine çile denir.</p>
<p class="calibre1">Çile  tarike  yeni  girmiş  kişinin  riyazat  ile  i‟tikâfta  en  az  kırk  en  fazla  mürşidin  uygun gördüğü gün sayısında geçirdiği vakite denir. Müridin çile zamanına çile çıkarma, çile çıkardığı yere çilehane denir. Müridin en az kırk gün çilehanede çile çıkartması “<b class="calibre3">Kırk</b> <b class="calibre3">gün  ihlas  ile  Hakk’a  ibadet  edenin  kalbinde  hikmet  pınarları  fışkırır</b>”  hadisinde işaret edilen kırk gün sebebi iledir. Anlatılanlar bağlamında “<b class="calibre3">kırk günü geçmez ki bir</b> <b class="calibre3">mümine bir sıkıntı ve zahmet ulaşmasın</b>” hadis-i şerifini yad etmek yerinde olur.
</p><p class="calibre1">
</p><p class="scenebreak">***</p>

Tasavvufta  taharet  yukarıda  anlatıldığı  gibi  olsa  da  kulun  gerçek  tahareti  abdest mahiyetinde  bir  defa  alınır.  Bu  da  kulun  hayâ‟  ile  yanışının  edebinde,  ilahi  aşk  ile döktüğü  gözyaşının  dökülüşünde  Hakk‟ın  aşikar  nur  tecellisi  ile  kulunu  şeytanlıktan cüda  kılışı  ile  kendine  kabul  edişi  abdesti  iledir.  Bu  biçimde  abdest  bir  defa  alınır.<p class="calibre1"></p>
<p class="calibre1">Bundan  sonra  alınan  her  türlü  abdest  kulun  taharetlenmek  için  aldığı  muhabbet  ile abdestini tazelemesidir.</p>
<p class="calibre1">Abdestin  tazelenmesi  gibi  kişinin  imanında  tazelenmesi  ve  kalbte  tazelenmesi  de vardır.</p>
<p class="calibre1">60 / 358</p>
<p class="calibre1"><a id="p61"></a><b class="calibre3">İmanda Tazelenme </b></p>
<p class="calibre1">İmanda  tazelenmei  kulun  kabz  hâli  sırasında  gınâ‟da  iken  Cenab‟ı  Hakk‟ın  kuluna himmet vermesi iledir.</p>
<p class="calibre1"><b class="calibre3">Kalbte Tazelenme </b></p>
<p class="calibre1">Kalbte  tazelenme,  kulun  kalben  buğzda  (gönül  soğukluğu)  bulunuşundan  Cenab‟ı Hakk‟ın  hususi  bir  tecellisi  sonucunda  kuluna  himmet  vermesi  ile  muhabbetteki coşkunluk ve cezbe iledir. Her iki tazelenme samimiyet üzeri olan kulun sevgi ve aşk hâllerinde gerçekleşir.</p>
<p class="calibre1"><b class="calibre3">Gınâ’ </b></p>
<p class="calibre1">Gınâ‟,  çilede  bulunan  kulun  muhabbetinin  bitmesi  sonucunda  kalbinde  tecelli  eden bıkkınlık ve yorgunluk hâlidir. Bu hâl Hakk‟ın rahmetinin bereketinden, kuluna ganîlik (zenginlik)  ikram  edişinin  sonucunda  kaynaklanır.  Gınâ‟  ile  buğz  sıddilklerde  tecelli etmez.</p>
<p class="calibre1"><b class="calibre3">Himmet </b></p>
<p class="calibre1">Kulun  eziyet  ve  sıkıntılarında  gına  veya  buğz  ve  kabz  hâl erinde  kendinden  iradi olarak  veya ilahi bir  tecelli  sonucunda bütün  kuvveti ile  Hakk‟a  yönelmesine  yardım edilmesine himmet denir. İmanda ve kalbte tazelenme de himmettendir.</p>
<p class="calibre1">Himmet, talibin pirinin tasarruf kuvveti dahilinde de dervişlerine yardım edişi lütfudur.</p>
<p class="calibre1">Himmet,  hizmet  etmenin  sonucunda  yardımcı  bir  meleke  olarak  dervişlerin  kalbinde belirir.</p>
<p class="whitespace3"> </p>
<p class="calibre1"><b class="calibre3">Hayâ’ </b></p>
<p class="calibre1">Hayâ‟ utanma ile çekinme anlamına gelir. Sufilerin dilinde ise  hayâ‟, imanın bir cüzü olarak iman eden mümin dervişin, Hakkın her yerde olduğunun anlayışı üzeri O‟ndan ve  O‟nun  tecellisi  olan  her  türlü  mahlukatından  ve  kendi  nefsinden  bile  utanarak kendini setr ettiği; siretinde yanış, suretinde kızarma, amelinde ise ahlaken çekingen olduğu iman elbisesidir.</p>
<p class="calibre1">Zevken biliyorum ki  hayâ‟ örtüsü içinde setr olmuş  müminler Allah‟ın sevgi elbisesini giymiştirler.</p>
<p class="calibre1">Hayâ‟ müminin Hakk‟ın huzurunda bulunmasını sağlar. Günahkar, masivada bulunan bir kul, tarike girmesi sonucunda hayâ‟ya ulaşırsa, hayâ‟ ile yanışı da günahlarının ve masivada  bulunuşunun  ölçüsünce  kuvvetli  olur.  Hayâ‟daki  yanışının  sebebi,  kulun günahları ve masivada bulunduğu durumlar ile Hakk‟ın huzurunda bulunma hâlidir.</p>
<p class="calibre1">Kim  ki  hayâ‟nın  yanış  elbisesini  giyer,  bilsin  ki  nefsinde  ölmüş,  beden  kabrinde toprağı  ile  örtünmüş  ve  yeniden  diriltilmiş  vicdan  meydanı  olan  mahşer meydanındadır. Böylece “<b class="calibre3">yer başka bir yer olmuştur</b>”.</p>
<p class="calibre1">Mahşerin  her  yerinde  Hakk,  azameti  ile  tecelli  ederek  görünür.  Salikin,  mahşer meydanında her yerde azameti ile tecelli eden Hakk‟ın huzurunda olmanın  hâli üzeri geçmişinde yaptığı iyi ve kötü her şeyle yüzleşmesi gerçekleşir. Bu da “<b class="calibre3">oku kitabını,</b> 61 / 358</p>
<p class="calibre1"><a id="p62"></a><b class="calibre3">hesap görücü olarak nefsin yeter</b>” (İsra, 14) ayetinin tevil anlamı itibarıyla, salikte tecellisidir.</p>
<p class="calibre1">Hakk‟ı  her  yerde  müşahede  etmenin  sonucunda  kaçacak  yeri  olmayan  salik, kötülükleri  sebebi  ile  iyi  olan  hiçbir  hâlini  görmez.  Sadece  vicdan  hâli  üzeri  adalet sıfatında El Adl esması ile tecelli eden Hakk‟ın, kendisinde El Hakîm esmasi ile hakim olarak  tecellisi  ile  belirişindeki  kulluğunda  kendi  muhasebesini  kendisi  görerek hesabının cezası olan hayâ‟ yanışında, kötülüklerinin sebebi ile yanar.</p>
<p class="calibre1">Hayâ‟,  aşk,  pişmanlık,  fakirlik  (yoksulluk)  ve  kendi  mevcudiyetini  Hakk‟a  layık görememe sebebi ile yetersizlik ve kendi mevcudiyetini kabul edememenin hâlleri hep içsel  bir  cehennem  yanışıdır.  Bu  da  Kur‟anın  cehennem  ayetlerini  ve  kulun  akibeti olan  cehennemi  küre-i  arzda  yaşamasıdır.  Bu  hâl er  cehennem  tecellisinin  kahr tecellisinde kulun yanış durumudur.</p>
<p class="calibre1">Allah sevdiği kuluna küre-i arzda seyr-ü seferin başında kahr sıfatı ile tecelli eder.</p>
<p class="calibre1">Cehennemin  üşüten  ve  donduran  tecellisi  ise  hüzün,  gınâ,  melamet,  yoksunluk,  çile vb hâller üzerinden insanda görünür.</p>
<p class="calibre1">Gönül,  madalyonun  iki  yüzü  gibi  bir  tarafı  ile  yukarıdaki  hâl er  ile  cehennemde,  bir tarafı ile de  cehennemin sonucu olarak Hakk‟a vuslat ile cennetin selamet  hâli üzeri huzurda  bulunduğumuz  varlık  mertebemizdir.  Bizler  bedenen  yaşlanırız  ama  gönül kalıcı  irade  ve  hâl erde  devamlılık  arzetmesi  ve  ilkeler  üzeri  biçimlenmiş  veçheler seyriyle, bazı istisnalar (yaşlılık sonucu hastalıklar, bunaklık vb) dışında yaşlanmaz.</p>
<p class="calibre1">Hayâ,  huzurda  bulunmamız  ile bizi  muhasebeye  sevk  eden  yanış  melekemizdir.  Bu meleke ile vicdanda kendi kendimizi edebte irşad ederiz.</p>
<p class="calibre1">Hayâ‟nın cennet tarafı ise kulun, Hakk‟ın huzurundaki vuslat  hâlinde hayâ‟ melekesi sebebi ile bulunmasıdır.</p>
<p class="calibre1">Hususen  de  belirtmek  gerekir  ki  “<b class="calibre3">her  nefs  cehennemden  geçecektir</b>”  hadis-i şerifinin tevil mânasını da bu bağlamda anlamak gerekir.</p>
<p class="calibre1"><b class="calibre3">Hüzün </b></p>
<p class="calibre1">Hüzün, müminin çileli yaşam döneminde beden kabuğunda, sebat ve sabır hâli üzeri kederli ve sıkıntılı olduğu kabz hâlidir. Aşık kulun, Hakk‟tan ayrılığı sebebi ile sebat ve sabır hâli üzeri kederli ve sıkıntılı olduğu kabz hâline de hüzün denir.</p>
<p class="calibre1">Hüzün  ehli,  sireten  yâri  olan  Hakk‟tan  ayrı  olmaları  sebebi  ile  sureten  ise  çileli yaşamları  sebebi  ile  Hakk‟a  eşyanın  karanlığında  uruç  ederler.  Hüzün,  Hakk‟a yükselten bir melekemizdir. Zaten miraç dahi hüzün senesinde gerçekleşmemişmidir!</p>
<p class="calibre1"><b class="calibre3">Edep </b></p>
<p class="calibre1">Edep, Hakk‟a muhabbetimiz sebebi ile O‟ndan korkma ve hayâ‟ etme melekelerimizin sonucunda  oluşan,  kendimizi  kontrol  ve  disiplin  altına  alma  melekemizle,  Hakk‟ın huzurunda  sireten  dünyevi  ve  nefsani  iradelerimiz  (heva)  ve  akla  gelen  vesveseleri kontrol ile savmamızla, amelen ise bedenimizi keyfi hareketlerden yana disiplin altına alarak kontrol ediş amellerimizin ahlak biçimine denir. Bu velayette edep hâlidir.</p>
<p class="calibre1">62 / 358</p>
<p class="calibre1"><a id="p63"></a>Edebin  zıddı  olan  hâl  şımarıklık  ve  küstahlıktır.  Edepte  esas  olan,  kişinin  kendisine varlık  vermemesi  hâl erinde  incelmesidir.  Kişinin  fütüvvetinde  tevazu,  nezaket  ve letafetle lütufkar oluşu ve kavl-i leyyinde (tatlı dille) belagatla konuşma da peygamber ahlakı olarak nübüvetin hizmet edebindendir.</p>
<p class="calibre1">Velayette  edebin  kemâlatı  sükûttadır;  nübüvette  ise  tevazu,  merhamet,  nezaket  ile lütufkar  olarak  kulları  muhatap  almak  ile  hizmet  etmektir.  Başta  edep  olmak  üzere hayâ,  sükût,  tevazu,  huzur,  Hakk‟a  bakan  iman  yönümüz  olarak  Hakk‟ın,  üzerinde zuhûra geldiği mürşidi kâmil huzurunda, O‟nun ahlak seyrindeki nazarı ile kemâlatını bulan hâllerdir.</p>
<p class="calibre1">Çünkü  talip  olan  tenzihteki  Hakk  inanışı  ile  kendine  uzak  Rabb‟ine,  her  ne  kadar O‟nun  kendisini  gördüğüne  ve  bildiğine  iman  etmenin  itikatı  hâlinde  bulunsa  da nefsinin kötü hâl erine sınır vurarak helallerde edep ile fiilde bulunamaz. Talip Hakk‟ın ilahi  tecellisi  üzeri  yaşayan  veli  bir  kul  olan  mürşidi  kâmilin  muhabbet  nefesinde Hakk‟ın  zuhûruna  şahid  olur.  Böylece  teşbihte  Hakk‟ı  müşahede  eden  kul  olarak, şahadet  şerbetini  içerek  manevi  hâl erinde  olgunlaşır.  Çünkü  mürşidi  kâmile biatından  önce  kul  Rabb‟inin  kendisini  gördüğünü,  duyduğunu,  bildiğini  ilm-el  yakin bilir.  Lakin  mürşidi  kâmilin  biatından  sonra  Hakk‟a  talip  olan  kul,  Hakk‟ı  mürşidi kâmilin  muhabbet  nefesinde  zuhûrda  müşahede  eder.  Ve  talip,  mürşidi  kâmilin muhabbet  nefesinde  feraset  seyrinde  ayn-el  yakin  olarak  kendisini  gören,  duyan  ve bilen Hakk‟a, huzurunda olmanın yakinliğinde iman ederek günah ve masivadan uzak edepte  bulunur.  Kul  muhabbette  görüldüğünü  gördüğü,  duyulduğunu  duyduğu, bilindiğini bildiği ferasete varır ise eğer, yakin geldiği Hakk‟a şımarmadan, tevazu ile edeplenerek,  ahlakında  olgunlaşır  (kemâle  erer).  Bu  sebepten  dolayı  “<b class="calibre3">mürşidi</b> <b class="calibre3">olmayanın mürşidi şeytandır</b>” denilmiştir.</p>
<p class="calibre1">Mürşidi  kâmilin  muhabbet  nefesi,  “<b class="calibre3">Âdeme  ruhumdan  üflediğimde</b>”  ayetinin  tevil mânası itibarıyla bekâ tecellilerindendir; muhabbette bulunan salik ise bu ayetin fenâ tecellisinde seyreder.</p>
<p class="calibre1">Pirsiz  bir  tasavvuf  düşünülemez.  Mürşidi  kâmile  biat  “<b class="calibre3">Resule  itâat,  Allah’a</b> <b class="calibre3">itâattir</b>”(Nisa,  80)  ayetinin  tevil  mânası  itibarıyla  ilahi  emirlerdendir.  Allah‟a  bu düzeyde  itâat  eden  kul  ise  pek  zor  bulunur.  Bir  mürşidi  kâmilin  hak  nefesi  ve  bir hüsn-ü nazarıdır ki kulu Hakk‟a vasıl eyler; O‟nun kahrda bir nazarı ise kulu Hakk‟a cüda eyler.</p>
<p class="calibre1"><b class="calibre3">Vasıl </b></p>
<p class="calibre1">Ulaşan, kavuşan mânası doğrultusunda Hakk‟a varan kula denir.</p>
<p class="calibre1"><b class="calibre3">Biat </b></p>
<p class="calibre1">Hakk‟a olan iman bağlılığı doğrultusunda, bir mürşidi kâmile tabî olmaya biat denir.</p>
<p class="calibre1">Biat talibin mürşidi kâmile ikrarıdır. Biat etmeye “<b class="calibre3">Allah’ın eli onların eli üzerindedir</b>”</p>
<p class="calibre1">(Fetih,  10)  ayetinin  tevil  mânasıı  itibarıyla  el  tutma  da  denir.  Çünkü  mürşidi  kâmil yedullahtır  (Allah‟ın  eli).  Yani  Allah‟ın  dünyada  insanların  içinde  insanlara  uzanan elidir.</p>
<p class="calibre1">Anlatır olduğum pir, mürşidi kâmil olan pirdir, mürşid değil.</p>
<p class="calibre1"><b class="calibre3">Mürşid </b></p>
<p class="calibre1">63 / 358</p>
<p class="calibre1"><a id="p64"></a>Hakk‟ın  varlığını,  esma-ı  hassının  fenâ  seyrinde  bildiren,  öğretici  olan,  doğru  yol olarak ahlak yoluna sevk eden irşad ehline mürşid denir.</p>
<p class="calibre1"><b class="calibre3">Mürşidi Kâmil </b></p>
<p class="calibre1">Esma-i  hassının  bekâ  seyrinde  Hakk‟ın  üzerinde  ilahi  sıfatları  ile  tecelli  ettiği, peygamber  varisi  olan,  muhabbet  ve  hizmetinde  ferasetinin  yetkinliği  ve  tasarruf melekeleri ile salikleri irşad eden pirlere mürşidi kâmil denir.</p>
<p class="calibre1">Her  zaman  bir  yada  birkaç  tane  bulunurlar.  Mürşidi  kâmil er  tasavvuf  edebi  ile söylemek gerekirse naib-i resuldürler.</p>
<p class="calibre1">Mürşid  ve  mürşidi  kâmili  bir  birinden  ayıran  en  büyük  özellik;  mürşid,  meşrebi doğrultusunda  bulunan  talipleri  irşad  eder,  mürşidi  kâmil  ise  meşrebleri doğrultusunda  farklı  meşreblerde  bulunan  her  türlü  talibi  irşad  edebilirler.  Bu  da “<b class="calibre3">dönüşünüz banadır</b>” (Hac, 48) ayetinin tevil mânası tecellilerindendir. Salikleri hem irşad  eder  hem  de  Hakk‟a  vasıl eder.  Mürşidlerin  kendi  mertebeleri  dışında  bulunan Hakk taliplerini irşad ettikleri de olur, ama onları Hakk‟a vasıl edemezler.</p>
<p class="calibre1">Mürşidlik  velayet  ile  birlikte  veli  kulun,  peygamber  mesleği  olan  nübüvetin  velayet hâllerinden  nasiplenmesine  sebeptir.  Lakin  her  veli  mürşid,  her  mürşid  de  mürşidi kâmil olma özelliğinde halk edilmemiştir.</p>
<p class="calibre1"><b class="calibre3">İrşad </b></p>
<p class="calibre1">Taliplerin,  Hakk‟ın  varlığından  yana  hakikatten  haberdar  edilmesinin,  Allah‟ın  ahlakı ile ahlaklanmasının doğru yolunda yaşamaya sevk edilmelerine irşad denir.</p>
<p class="calibre1">Eş  deyişle  Hakk‟tan gafil  olan  talibin  Hakk‟ın  varlığının  farkındalığına  gelişine  ve  bu doğrultuda  ahlaklanmasına  irşad  denir.  Bu  bağlamda  irşad,  mürşid  veya  mürşidi kâmillerin kadim bilgeliklerindeki zevklerinde talipleri hakikatin farkındalığa getirmeleri ile gerçekleşir.</p>
<p class="calibre1">İrşad  iki  basamakta  gerçekleşir.  İrşadın  birinci  basamağı,  talibin  Hakk‟ın  hakikatinin farkındalığına  gelişiyle  gerçekleşir;  ikinci  basamağı  ise  talibin  Allah‟ın  ahlakı  ile ahlaklanmasını,  mitler,  ibadetler,  nasihatler  ve  mürşidin  ahlaki  yaşam  biçiminin nasihat olan mesajı ile doğruluğa sevk edilmesi doğrultusunda Hakk‟a vasıl olmasını sağlamak ile gerçekleşir.</p>
<p class="calibre1"><b class="calibre3">Pir </b></p>
<p class="calibre1">Üstad  mânasına  gelen  pir,  seyr-ü  seferi  sonucu  hatm-i  meratip  etmiş,  Hakk‟a yetiştirebilme  kabiliyeti  bulunan  Hakk  yolu  üstadına  denir.  Pir,  mürşid  ve  mürşidi kâmillere  tarik  üstadı  olarak  verilen  ortak  isimdir.  Özellikle  tarik  kurucu  Mürşidi kâmiller için kullanılması uygundur. Mürşidi kâmil olarak pir, Hakk‟la bir, yaşamı ve varlığı ile talibin ereği olan yaşam yoludur.</p>
<p class="calibre1">Yörelere  kültürlere  ve  hâle  bağlı  olarak  pirlere  şeyh,  hayran,  efendi,  canan,  kurban denildiği de görülür.</p>
<p class="calibre1">Bu  yaşam  yolunda  pir,  müridlerin  kendilerinde  doğurdukları,  muradların  ise kendisinden doğdukları muhabbet erenleridirler.</p>
<p class="calibre1"><b class="calibre3">Tarik </b></p>
<p class="calibre1">64 / 358</p>
<p class="calibre1"><a id="p65"></a>Tarik yoldur. Yol ise Hakk‟a piri ile istikamet edinen talibin ibadet ve ahlak ile tevhid üzeri  çalışmasının  amellerinde  bulunmasıdır.  Tarikten  murad  edilen  ise  talibin pirinden tecelli eden Hakk‟a meşrebi üzeri varmasıdır.</p>
<p class="calibre1">Pirin  yaşamının  örnek  alınarak  yaşanması  sonucunda  pirde,  nuru  ve  o  nurunun tecellisi ile  esma,  ve  ayet  tavırlarında  bulunan  Hakk‟a  pir  muhabbeti ile  varılmasına tarik  denir.  Tasavvufta  yol  tutmak,  pirde  tecelli  eden  Hakk‟a  yol  tutmak  olarak  pirin fikren, ahlaken, ve velayet hâl eri üzeri yaşanmasıdır. Pirden Hakk tecelli ettiği içindir ki pirler kadim bilgelerdir.</p>
<p class="calibre1"><b class="calibre3">Kadim </b></p>
<p class="calibre1">Lügat  tanımı  ile  kadim;  eski,  eski  zaman,  öncelikli  olan,  başlangıcı  bilinmeyen anlamlarında kullanılır.</p>
<p class="calibre1">Kadim  kavramı  içeriği  aynı  harf  kökenlerinden  türemiş  olan  kadem  ve  kıdem sözcüklerinin anlam içerikleri doğrultusunda bir anlam ifade eder.</p>
<p class="calibre1">Kadem;  ayak,  adım  anlamına  gelir.  Bu  anlam  doğrultusunda  kadem  varoluşun başlangıcı  anlamında  kullanılır.  Bu  bağlamda  kadem  kavramını  erenler  varoluşun başlangıcı olan ilkeler ve ilkelerin biçimlendiği mertebeler düzeyindeki meşrebler için kullanmışlardır.  Mesela  erenlerin  birbirleri  için  sıkça  kullandığı  hangi  peygamberin kademe altında oldukları söylevini örnekleyebiliriz. Hangi peygamberin kademi altında bulunmak ayağı altında bulunmak anlamında değil kinayen erenin hangi peygamberin ilkesel  olarak  varoluş  sıfatı  ve  ahlakı  üzeri  bulunduğu  belirtilerek,  arketipal  olarak varoluşuna sebep veren, varoluşunun başlangıcı olan ilkesel meşreb durumunun ne olduğu kastedilir.</p>
<p class="calibre1">Lügat anlamı itibariyle kıdem; öncelik ve eskilik anlamına gelir. Bu bağlamda eskilik anlamında  değil  öncelik  anlamı  doğrultusunda  kıdem  Hakk  Teâla  için  varlığının evveliyatı  olmayan  ezeli  olan  olarak  mevcudiyete  kıyasen  varoluşun  başlangıcı olması  anlamlarında  kullanılır.  Yani  mevcudiyetin  varoluşuna  kıyasen  varlık  olarak öncelikli  var  olan  Hakk  Teâla  olduğundan  dolayı  O‟nun  varlığının  varlıksal  olarak başlangıç  dayanağı  ve  zamansal  olarakta  varoluşunun  başlangıcının  olmaması sebebiyle önceliğini kendi şahsında bulan olmasından sebebiyet Hakk Teâla için sıfat kavram olarak kullanılır. O, kendi varlığının evvel mahiyetinde önceliği kendisi olması sebebiyle kıdem sıfatında bulunur. Bu bağlamda Hakk  Teâla  için kıdem kavramının anlam  içeriğinin  betimlenişi  her  şeyin  evveli  ve  varlığının  varoluşunun  başlangıcı olmayan olarak ezel oluşu sebebiyle evvel ve ezel kavramlarıyla yapılır. Ayrıca Hakk Teâla varlığının varoluşu nedenini başkasından değil kendinden bulduğundan dolayı eksilmeyen  ve  noksanlaşmayan  yani  varlığından  bir  şey  kaybetme  aziyetinde bulunmadığından  dolayı  ebedidir.  Bu  bağlamda  kıdem  sıfatı  anlam  sonucu  olarak bize ebedinin anlamını da verir.</p>
<p class="calibre1">Kadem ve kıdem için anlatır olduğumuz anlamlar bağlamında kadim kavramı anlam kazanır.  Bu  doğrultuda  kadim  kavramsal  olarak  sıfat  düzeyinde  Hakk  Teâla  için kullanılmaktan  daha  çok  varoluşun  başlangıcı  anlamında  kademi  Hakk‟a  dayanan Hakk‟tan  Hakk‟ın  varlık  hareketi  sonucu  varolan  ve  varoluşunun  başlangıcının  asli kaynağını kendinde bulan ilkelerle biçimlenen hakikatlerdir.</p>
<p class="calibre1">65 / 358</p>
<p class="calibre1"><a id="p66"></a>Başka  bir  deyişle  kadim  olan  nakil  edilen  değil,  kaynak  olarak  asıla  dayanması sonucu ebedi olan başlangıcını kendimizde bulduğumuz ilkeler olan hakikatlerdir. Bu bağlamda  ilkeler  üzeri  tavırlarda  bulunan  Hakk  Teâla‟dan  hareketle  ilkelerle düşünmek ilkelerle varlık bulmak ilkelerle yaşamak kaynağından varlık bulmak olarak kadim olmamıza sebeptir. Buna örnek verirsek, ilmi nakil ile bilmek kadimlik içermez.</p>
<p class="calibre1">Hakk  Teâla‟nın  katından  ilim  verdiği  birisi  olarak  ilmi  dolayımsız  bilme  ile varlığımızdan  akan  olarak  bulmakla  bilgide  öncelikli  olan  olarak  kadim  oluruz  ve kadim  bilgi  üzeri  yaşarız.  Diriliği  gıda  nakli  ile  dolayımlı  olarak  bulmamız  kadimlikle alakadar  değildir.  Lakin  diriliği  Hakk‟ın  nurundan  Hakk‟ın  bize  başlangıcı  bizden olarak varlık verişinde bulmamız kadim hayatı buluşumuz olur. Bu irade ve kelam ve benzeri  sıfatlar  içinde  böyledir.  İradeyi  ve  kelamı  da  başlangıcı  Hakk  olarak başlangıcını  kendi  üzerimizde  bulmak  ve  yaşamak  gerekir.  Hususen  belirtmek gerekirki  şahsımızı  dahi  varoluşumuza  sebep  zannettiğimiz  eşya,  beden  ve  bedeni sıfatlarımızda  bulmak  kadimlikten  uzaktır.  Varlığımızın  başlangıcı  olan  şahsımızın başlangıcını  Hakk‟tan  Hakk  olarak  bulmak,  sıfat  ve  tavırlarımızın    başlangıcını kendiliğimizden  olarak  şahsımızdan  bulmak  ve  dirilik  üzeri  şahısta  yaşamak kadimlikle alakadardır.</p>
<p class="calibre1">Bizlerin  kadim  oluşu  her  türlü  ilkeler  düzeyinde  sıfat  ve  tavırlarımızı  Hakk‟tan  Hakk oalrak buluşumuzla alakadardır.</p>
<p class="calibre1">Anlatılanlar bağlamında belirtmek gerekir ki kadim olmak demek başlangıcı ilahi olan, belirişinde  rabbani  olan,  sonucunda  ise  haklar  üzeri  etkileyici,  işleyici,  yönlendirici olarak  gerçekliğinde  hakimiyet  gösteren  hüküm  olarak  başlangıç  olan  rahmet hakikatleridir.  Bu  da  kadim  olmanın  ilahi  olmayla  alakadar  olduğunun anlamlandırılışıdır.  Bu  doğrultuda  “<b class="calibre3">Habibim  evliyanın  ahvali  bendendir. </b>”  hadisi kutsisinde işaret edilen evliyanın ilahi ve rabbani sıfatlarda gerçeklik üzeri ilkeler olan haklarda  haklarınca  hükümde  insanlık  yaşantısının  halifetullahları  olarak  kadimler olduğunu  belirtmek  yerinde  olur.  Hususende  belirtmek  gerekir  ki  kıdem  sıfatı sebebiyle  kadim  olan  ebedi  olanın  ilkeleri  üzeri  ebediyet  taşıdığı  için  her  zamanda hüküm  ve  nasihatler  olarak  gerçekliğini  arzetmesi  sebebiyle  korur  ve  nakil  ile  değil ilahiyattan  nuzul  ile  bulunur.  Bu  sebepten  dolayı  kadim  olan  olguları  bizler  nakil  ile öğrenerek değil kadimlik üzeri yaşayan bir pire bağlı oluşumuzla yaşayarak kendi asli varlığımız  olan  Hakk‟a  varımımız  sonucunda  kadim  oluşumuzla  bulabiliriz.  Yani varoluşumuzun sıfatlarının ilahi düzeye taşınması sonucunda başlangıcı dışsal değil, kendi üzerimizde içsel ve aşkın olan bir düzeyde varlığımızı asliyetimizle buluşumuz bizleri kadim eder.</p>
<p class="calibre1">Kadimlik  sıfatı  üzeri  bulunan  kişiler  geçmişte  bu  sıfat  üzeri  bulunan  karakterlerden ilahi kaynaktan başlangıcı kendilerinden olmak üzere ilkeler düzeyinde beslenmeleri sebebiyle  birbirlerinden  habersiz  olarak  aynı  şeyleri  farklı  tarza  söyleyebilir,  irade edebilir  ve  yaşayabilirler.  Çünkü  beslendikleri  kaynak  olarak  varlığın  şahsı  ilkeler düzeyinde hep aynı tavırlar ve bilgi açılımı üzeridir. Bu bağlamda tarihsel karakterler değişebilir ama kadimlik değişmez.</p>
<p class="calibre1">Kadim  olmaklık  başlangıcı  kendinden  olarak  ilkeler  üzeri  gerçeklilikte  varoluş</p>
<p class="calibre1">bulurken varolan her şeyin başlangıç nedeni de olmaktır.</p>
<p class="whitespace"> </p>
<p class="calibre1">66 / 358</p>
<p class="calibre1"><a id="p67"></a><b class="calibre3">Kadim Bilgelik </b></p>
<p class="calibre1">Kadim bilgelik tasavvufta kullanılan bir kavram olmasa da erenlerin irfan düzeyindeki bilgeliklerini anlamlandırmak adına irdelemek gerekir.</p>
<p class="calibre1">Hakk  nuru  ile  nurlanmanın  sonucunda  hakikat  bilgisine  erenlerin  Hakk  katından beslenerek  edindikleri  ilmi  yaşam  öğretisinde  zevkleri  doğrultusunda  farklılıklar  arz ederek  ahlak  ve  keşf  usulü  ile  sunuşları  bilgeliğinde  bulunmalarına  kadim  bilgelik denir.</p>
<p class="calibre1">Aslında ise kadim bilgelik, pirin kendisinde tecelli eden Hakk‟ın ezeli bilgisinde bilen olarak kuluna, halk ettiği meşrebi üzerinden kendisinin hakikat bilgisini her zamanda farklı usuller üzeri sunarken kuluna verdiği zevkin bilgelik olarak görünmesi sonucu, kulun kadim bilgi üzeri bilge oluşu seyridir.</p>
<p class="calibre1">Kadim  bilgelikte  bilgenin  bilgeliği,  kadim  bilgiyi  zevk  edişi  ve  kadim  bilgi  üzeri deneyimlerde bulunarak, bilgiyi sunuşundadır.</p>
<p class="calibre1">Kadim bilgelikte esas olan kadim bilgi kaynağından beslenilmesi ve edinilen bilginin zevk  üzeri  sunuluşudur.  Nakil  üzeri  değil,  Allah  katından  olarak  kişinin  bilgiyi dolayımsız,  başlangıcı  kendi  özünden  olmak  üzere  buluşu  kadim  bilgeliğin  temel belirleyici sıfatıdır. Kadim bilgeliğin tariki celvet ve halvet olmak üzere ikidir.</p>
<p class="calibre1"><b class="calibre3">Halvet - Celvet </b></p>
<p class="calibre1">Salikin  halktan  uzaklaşarak  tek  başına  yalnızlıkta  Hakk  ile  olması  doğrultusunda riyazat  ve  i‟tikâfta  ihlas  ile  mücahede  etmesi  sonucunda  Hakk  nurunun  tecellisi  ile bilgi edindiği Hakk‟a varma yoluna halvet denir.</p>
<p class="calibre1">Salikin halvetten sonra veya halkın içinde iken  Hakk ile olmasına ilahi aşkta tefekkür ile  halktan  ayrı  halvette  bulunmasının  sonucunda  halka  dönüşünde  sahv  hâlinde feraseti ile âlemleri ciraç mertebesinde müşahede edişi ve Hakk‟a, âlemlerdeki fiilleri üzeri vuslat edişinin deneyiminde bilgi edinişinin yoluna celvet denir.</p>
<p class="calibre1">Genel  anlamda  dikkat  edildiğinde,  Hakk‟a  vardıran  yaşam  biçimi  tarzında  yollar  iki noktada toplanırlar. 1) halvete çekilerek Hakk‟a varım, 2) celvette Hakk‟a varım.</p>
<p class="calibre1">Halvete çekilerek Hakk‟a varım yolunda, taliplerin halktan uzaklaşarak tekke, dergah gibi yerlerde farz ibadetler dahilinde riyazat, zikir ve benzeri nafile ibadetler aracılığı ile arınarak, kendi üzerlerinde Hakk‟a varımı gerçekleşir.</p>
<p class="calibre1">Celvette Hakk‟a varımda ise talipler halk içinde, kendi nefslerinin keyfi durumlarından, farz  ibadetler  dahilinde,  hak  olan  toplumsal  sorumluluklarını  hakkaniyetle  yerine getirmek sureti ile arınarak muhabbetullah‟a ermeleri ile Hakk‟a varımları gerçekleşir.</p>
<p class="calibre1">Celvet, yerini yurdunu terk etmektir. Kişinin nefis temelli varlığını terk etmesi, böylece asli varlığına kavuşması tasavvufta celvet kavramı ile karşılanır.</p>
<p class="calibre1">Celvette  kişi,  halk  içinden  ayrılarak  halvete  girmeden  halk  içinde  kendi  varlığında halvet bulur.</p>
<p class="calibre1">Celvette olan halk içinde Hakk ahlakı üzeri yaşar. Bu da Hakk ile olmaktır.</p>
<p class="calibre1">67 / 358</p>
<p class="calibre1"><a id="p68"></a>Toplum içinde Hakk‟ın buyruğu üzeri helallerde yaşamaya çalışan derviş, yaşamında hak  olan  sorumlulukları  yerine  getirmenin  kulluğunda  ilahi  sıfat  ve  esmaların  tecelli mahalli olması ile Hakk‟ı kendinde bulur.</p>
<p class="calibre1">Tasavvuf  geleneğinde  genelde  bir  çok  tarik,  halvet  üzeri  Hakk‟a  varımdadır.</p>
<p class="calibre1">Nakişbendiye ise celvet üzeri Hakk‟a varımdadır.</p>
<p class="calibre1">Ehli olana da ayandır ki, günümde Nakşibendi ve Kadiri tarikatlarının kutup pirlerinin ruhani  vazifelerinden  emekli  olmaları  sebebi  ile  tarik  hükümleri  kalmamıştır.  Böyle olmasına  rağmen,  bu  tarikatlara  mensup  şeyhlerin  bundan gafil  olmaları  da  pek  acı bir gerçektir.</p>
<p class="calibre1">Celvet  yolu,  Hakk‟ı  halk  içinde  yaşama  yoludur.  Hakk‟ı  ilahi  sıfat  ve  esmaları doğrultusunda ayet hükmünde yaşayan halk içinde kulluğu üzerinden yaşayan birisi resullük  mertebeleri  lütuflarında  gezinir.  Bu  sebepten  dolayı  celvet,  nübüvetin faziletleri üzeri biçimlenmiştir.</p>
<p class="calibre1"><b class="calibre3">Dört Kapı Kırk Makam </b></p>
<p class="calibre1">Erenlerin  dört  kapıdan  kasıtları  şeriat,  tarikat,  hakikat  ve  marifet  mertebeleridir.  Kırk makamdan  kasıtları  ise  bu  dört  mertebede  edinilecek  olan  ahlaki  hâl  makamları  ve Hakk,  hakikat  bilgisidir.  Dört  kapı  kırk  makam  Bektaşi  tarikinin  bir  söylevi  olarak tasavvufta  zevk edilir  olmuştur.  Bu  sebepten  dolayı  Bektaşi  geleneğine  bağlı  olarak dört kapıdaki kırk makamı yorum yapmadan beyan etmek yerinde olur. Ehli olan dört kapı kırk makamı hakklarınca daha farklı bir şekilde de zevk edebilir.</p>
<p class="calibre1">Şeriattaki  on  makam;  1)iman  getirmek  2)ilim  öğrenmek  3)islamın  şartlarını  yerine getirmek 4)helal kazanmak ve faizi haram bilmek 5)nikah kıymak 6)hayız ve lohusalık hâllerine  riayet  etmek  7)cemaat  sünnetine  riayet  etmek  8)şefkatli  olmak  9)temiz yemek ve temiz giyinmek 10)iyiliği emredip kötülüğü men etmektir.</p>
<p class="calibre1">Tarikattaki  on  makam;  1)tövbe  etmek  2)mürid  olmak  3)saç  kesmek  4)nefsi olgunlaştırmak için mücahede etmek 5)hizmet etmek 6)Hakk‟tan korkmak ve ümidvar olmak  7)tarikatın  gereği  olan  zikir  ve  sohbet  meclislerinde  bulunarak  ibret  almak  ve imtihan  üzeri olduğunu  bilerek hidayete ermek  8)nasihat  ve  muhabbet  sahibi  olmak 9)aşk  ve  şevk  hâliyle  fakir  olmak,  zühtü  takva  üzeri  bulunmak  10)şevk  üzeri  Hakk‟a meyil etmek, pir ile can bulmak</p>
<p class="calibre1">Marifetteki  on  makam;  1)edep  2)korku  3)perhizkarlık  4)sabır  5)utanmak  6)cömertlik 7)Hakk‟tan  yana  ilm  sahibi  olmak  8)miskinlik  (dervişin  dünyaya  meyilinin  kesilmesi Hakk‟a rücu etmesi) 9)Hakk‟ı Hakk ile bilmek marifet sahibi olmak 10)kişinin kendini bilmesidir.</p>
<p class="calibre1">Hakikatteki  on  makam;  1)turab  olmak  2)Hakk‟tan  olduğu  için  herkese  aynı  gözle bakıp  ayıplamamak  3)iyilikte bulunmak  iyilikte  gayretkar  olmak  4)vahdet  deryasında seyrettiğini  bilerek  Hakk  ile  ve  O‟nun  yarattığı  bütün  mahlukat  ile  muhabbet  bulmak 5)her şeyin faniliğinden ve zararından yana selamet bularak özgüven ve sulh bulmak 6)sohbet  etmek  ve  hakikat  sırlarını  taliplere  beyan  etmek  7)seyrü  sulukta  hatm-i meratip  etmek  9)acizliğini  bilip  hakikat  sahibine  rücu  ederek  duada  bulunmak,  her şeyi  O‟ndan  beklemek  ve  O‟ndan  bilmek  10)Allah‟ın  varlığını  müşahede  etmek  ve O‟na ulaşmaktır.</p>
<p class="calibre1">68 / 358</p>
<p class="calibre1"><a id="p69"></a><b class="calibre3">Hatm-i Meratip </b></p>
<p class="calibre1">Tasavvuf  hâl,  makam  ve  mertebe  basamaklarında  (miraç  ve  ciraç)  salikin  seyr-ü seferini,  meşrebi  üzeri  kendine  özgün  biçimde  bitirmesine  (hatim  etmesine)  hatm-i meratip  denir.  Hatm-i  meratip,  sonucunda  hatim  edilen  hâl,  makam  ve  mertebeler salikte  sonlanması  ile  ekmel  (tam)  olur.  Böylesi  hatm-i  meratip  sonucunda  saliğe kâmil denir.</p>
<p class="calibre1">Kur‟an  hâl,  makam  ve  mertebelerin  tamamının  cem‟i  olduğundan  yani  makamlar makamı,  mertebeler  mertebesi  ve  hâlleri  beyan  eden  kitab  olduğundan  dolayı tasavvuf Kur‟anı hatm-i meratip etme yoludur.</p>
<p class="calibre1">Kur‟anı  yaşamında  hatm-i  meratip  edende  Kur‟an  hıfz  edilmiş  (muhafaza  edilmiş</p>
<p class="calibre1">anlamında) ve Kur‟an sonlandırılmıştır.</p>
<p class="calibre1">Kur‟anın  sonlandırıldığı  bir  kâmilin,  Kur‟andaki  makamlar  makamıdır,  mertebeler mertebesidir,  hâller  de  hâlidir.  Aslında  hatmedilmesi  gereken  de  Hakk‟ın  böylesine tecelli  ettiği  bir  kâmilin  hatm-i  meratip  edilmesidir.  Mürşidi  kâmilin  pir  olması  ile  yol edinilmesi de bu sebeptendir. Lakin yaşam yolunda ifrit, cin ve insan şeklinde bulunan şeytanlar vardır. Ve imtihan için o şeytanların musallat olmalarından korunmanın bir yolu da mürşidi kâmilin himmet nazarı altında rabıtadan kopmamaktır.</p>
<p class="calibre1"><b class="calibre3">Rabıta </b></p>
<p class="calibre1">Ribattan kinaye rabıta bağlılık ve yakinlikte bağ kurmak anlamını taşır.</p>
<p class="calibre1">Sufi dilinde rabıta iman, Hakk‟a tefekkür ve tevekkül etmek ve ilahi aşkta bulunmaktır.</p>
<p class="calibre1">Rabıtanın  temeli  muhabbettir,  ilahi  aşktır.  Hakk‟a  aşkı  ve  muhabbeti  olmayanın rabıtası olmaz. Rabb‟e aşk ve muhabbetle rabıtası olan tarik ehlidir.</p>
<p class="calibre1">Tarik, aşk ve muhabbetteki rabıta ile Hakk‟a vardırtan yol olma özelliğini taşır. Aşkı ve muhabbeti olmayanın hususen Hakk‟a yol tutmasından bahsedilemez.</p>
<p class="calibre1">Tariklerde  pire,  aşk  ve  muhabbetle  olan  bağlılığa  da  rabıta  denir.  Tariklerde  pirin ruhaniyeti  ile  iletişimde  olmak  için  pirin  hayaline  odaklanarak  murakabede  bulunma yöntemine de rabıta denir.</p>
<p class="calibre1">Rabıtadan  murad,  Hakk‟ın  nurani  tecellisinden  beslenmektir.  Pire  yapılan  rabıtadan murad  edilen,  pirin  ruhaniyetinin  rahmet  bereketinden  muhabbet  ile  beslenmektir.</p>
<p class="calibre1">Çünkü  sevgi  düzeyinde  muhabbet,  seven  ile  sevilen  arasında  telepatik  bir  bağ</p>
<p class="calibre1">kurulmasına  sebeptir.  Bu  sebepten  dolayı  mealen  “<b class="calibre3">rabıta  ediniz</b>”  (Al-i  İmran,  200) emri  ilahisine  uymak  farzdır.  Bu  da  ayetin  tevil  mânası  itibarıyla  Hakk‟a  muhabbet duymanın farz olduğuna işaretir.</p>
<p class="calibre1">Bu  ayet  indiğinde  ashabın  “ribat  nedir”  diye  sorması  üzerine  Hz.  Resul  “<b class="calibre3">zor  ve</b> <b class="calibre3">sıkıntılı  zamanlarda  güzelce  abdest  almak,  kalbin  mescidlere  bağlı  olması,</b> <b class="calibre3">ibadet  yerlerine  çokca  gidip  gelme  ve  bir  namazı  kıldıktan  sonra  diğer  namaz</b> <b class="calibre3">vaktini gözlemek var ya işte sizin ribat budur</b>” hadisi ile cevap verir, bu da tefsiren ibadetler  üzerinden  Hakk  ile  bağ  kurulması  anlamını  taşır.  Bu  doğrultuda  Hakk‟ı muhabbetle tefekkür etmek de rabıtadan olup bu ayetin anlamlarındandır.</p>
<p class="calibre1">Aşk  ise  farz  hükmünde  bulunan  muhabbetin şiddetli  hâli  olarak  nafile ibadet  hâlidir.</p>
<p class="calibre1">Hakk‟ın  buğz  edenleri  sevmemesi  sebebiyle  yani  Hakk‟ı,  sevdikleri  dahilinde 69 / 358</p>
<p class="calibre1"><a id="p70"></a>sevmemek sevilmemeye sebeptir. Bu doğrultuda Hakk‟ın muhabbeti üzeri veli kulları olan  mürşidi  kâmil ere  buğz  etmeyerek  mühabbetlerinde  bulunmak  rabıtanın gereğidir. Bizim buğzumuz kudret aynası olan kâmilin gönlüne sirayet eder ise onun buğzuna sebebiyet verir. “<b class="calibre3">Kâmile hoşça nazar eyle, gördüğün rahman olur</b>” (Lütfi Filiz)  er  sözünü  de  bu  bağlamda  belirtmek  yerinde  olur.  Kâmile  rabıta,  kâmilin sohbetinde  muhabbetten  ibarettir.  Sevgi  rabıtası  ile  olan  muhabbette  murabıt olduğumuz  Hakk  Teâla‟dır  ki  böylesi  muhabbette  Hakk‟ı  zuhurda  müşahede edebiliriz.</p>
<p class="calibre1"><b class="calibre3">Muhabbet </b></p>
<p class="calibre1">Sevgi,  sevmek  mânalarına  gelen  muhabbet  sufinin özü  itibarıyla  Hakk‟a  meyletmesi ve sohbetinde bulunması anlamını taşır.</p>
<p class="calibre1">Muhabbet iki hâl üzeridir. Bunlar: 1) Hakk sevgisi ile kulun Hakk sohbetinde bulunuşu, 2)  sufinin  Hakk‟a  olan  muhabbetinin  şiddeti  sonucunda  Hakk‟ın  kendisinde  tecelli etmesi  kadar,  sufinin  coşkunlukta  konuşurken,  konuşanın  Hakk  olması  sebebi  ile O‟nun sohbetinde bulunmasıdır.</p>
<p class="calibre1">Birinci  muhabbette  kişi  muhabbetteki  sevgisi  kadar  nasiplenir.  İkinci  muhabbette  ise sufi kendisinde tecelli eden Hakk‟ın muhabbetinin bereketinden nasiplenir.</p>
<p class="calibre1">Sufinin  Hakk‟a  olan  muhabbetinin  çokluğu,  şiddeti  ilahi  aşktır.  İlahi  aşka  eren  sufi Hakk‟ı  zuhûrda  müşahede  etme  bereketine  erişmesi  ile  muhabbetullaha  ermiş  olur.</p>
<p class="calibre1">Pir muhabbetinde, muhabbetteki sevginin şiddeti kadar sevenin, sevilen ile arasında telepatik  bir  bağ  kurulur.  Bu  ferasette  seyir  etmektir.  Böylesi  muhabbette  talip, muhabbeti  kadar  pirinin  sohbet  muhabbetinde  kendi  nefsi  ile  yüzleşir.  Pirin muhabbetinin  ayna  olmasında,  kendi  ile  kendisinde  yüzleşen  talip,  varsa  kusuru, pişmanlık veya hayâ yanışı ile düzelir. Talip muhabbette samimi değil ise eğer kudret aynası olan pir muhabbetinin ayna oluşuna tahammül edemez.</p>
<p class="calibre1">İnsana bu yolda en zor gelen hadiselerden bir tanesi de, muhabbeti yoksa eğer kendi nefsi ile yüzleşmeye tahammül edememesidir.</p>
<p class="calibre1">Pir,  muhabbetinde  sahv  hâli  üzeridir.  Salik  ise  Hakk‟ı  müşahedenin  sekrinde  yada kendi hâli üzeri cüş ve cezbededir.  Bazı pirlerde gaybet  hâli üzeri doğuşatların vuku bulması ile sohbet mahiyetinde muhabbet etmeleri de vakidir.</p>
<p class="calibre1">Muhabbet  dediğimiz  yerlerin  ve  göklerin  bir  olduğu,  göklerde  olanın  yerde  zuhurda aşikar  bulunduğu,  veli  kulun  dilinden  Hakk  Teâla‟nın  kelam  buyurduğu  bir  andan ibarettir ki; bu anda Hakk Teâla‟ya talip olan kullar, kişiliklerine ve bütün iradi beklenti durumlarına  aşkın,  ruhaniyetlerine  içkin  bütûnsal  varlık  durumları  ile  sakinede  var iken,  Hakk  Teâla‟yı  ilahi  kavrayışta  müşahede  ederler.  Bu  durum  surette  kılınan namazın hâli olmasa da salâttan murad edilen gaye olarak salât hâlidir.</p>
<p class="calibre1">Talip  kişi  ilahi  müşahedede  Hakk‟ı,  varlığının  üzerindeki  hak  sıfatınca  müşahede eder. Böylesi muhabbette tecelli eden ilahi nur, ilimde ve hâl dediğimiz ilahi nişan ve mânalarda talip olan kula, talep ettiği Hakk ile yüzleşmesini nasip ettirir. Bu da talip kulun  sakinede,  varlığının  asli,  ilahi  ve  pek  yüce  olan  varlığı  yani  Hakk  Teâla‟yı suretlere  aşkın  mâna  ve  müşahede  hâl  nişanları  üzeri  zevk  edişi  olup;  bu  biçimde Hakk katı olan kâmil insandan edinilen ilm-i ledûn bilgisi, talip kulun irfan bilgisi olur.</p>
<p class="calibre1">Ve bizim muhabbet dediğimiz, böylesi biçimde irfan bilgisi edinilen iman, aşk ve sevgi 70 / 358</p>
<p class="calibre1"><a id="p71"></a>temelli  sohbet  edilen  durumlardır.  Erenler  Hakk‟ın  veli  kulunun  dilinden  tecelli  ettiği muhabbet sohbeti için kazası olmayan namazdır derler.</p>
<p class="calibre1"><b class="calibre3">Sekr </b></p>
<p class="calibre1">Salikin  Hakk‟a  olan  muhabbetinin  şiddeti  kadar,  Hakk‟ın  müşahede  edilmesi sarhoşluğunda  bulunuşuna  sekr  hâli  denir.  Sekir  hâlinde  bulunan  sekire,  serhoş</p>
<p class="calibre1">denir.</p>
<p class="calibre1"><b class="calibre3">Cûş </b></p>
<p class="calibre1">Salikin  kimi  zaman  muhabbet  hâli  sebebi  ile  kimi  zaman  ise  cehri  (sesli)  yapılan zikirler  sebebi  ile  içi  içine  sığamıyormuşcasına  coşkunluk  göstermesi  hâllerine  cûş</p>
<p class="calibre1">denir. Cûşta edebe aykırı (elbise yırtmak, dövünmek vb) hareketlerde bulunulmasına taşkınlık  denir.  Bu  sekr  hâli  üzeri  gerçekleşiyorsa  eğer  cezbeden  sayılır.  Sekr  hâli üzeri gerçekleşmiyorsa eğer şımarıklıktan sayılır.</p>
<p class="calibre1"><b class="calibre3">Vecd </b></p>
<p class="calibre1">Salikin  gaybet  hâline  gelmeden  önceki  ilahi  aşkta  kendini  kaybedecek  muhabbet hâlinde bulunuşuna vecd denir.</p>
<p class="calibre1"><b class="calibre3">Cezbe </b></p>
<p class="calibre1">Sekr  ve  muhabbetin  sonucunda,  kulun  zikr  esnasında  veya  kulun  Hakk‟ı  bir tecellisinde tefekkür ve müşahede edişi hâli üzeri kendinde Hakk‟a çekildiği, sükûnet veya cûş ile kendinden geçme hâline cezbe denir.</p>
<p class="calibre1"><b class="calibre3">Hâl-i İstiğrak </b></p>
<p class="calibre1">Cezbe  hâli  sonucunda  hâl-i istiğrâk  oluşur.  Bu  da  Hakk‟ın  cezbe ile  kulunu  kendine çekişi  ile  kendi  tecellisine  gark  edişinin  sonucunda  sükunette  kulunun  gözlerinde nazar edişi hâlidir.</p>
<p class="calibre1">Salik,cûşta kendi üzerindedir, cezbede ise Hakk‟ın tecellisi salikin üzerindedir.</p>
<p class="calibre1"><b class="calibre3">Gaybet </b></p>
<p class="calibre1">Sekrin  fazlalığı,  muhabbetin  fazlalığındandır.  Sekr  hâlinde  bulunan  salikin  ya  sekrin cûşlarında  ya  da  müşahede  cezbesinde iken  eşyanın  kendisinden  gayb  oluşu,  olay ve olguların hissiyatından soyunuşu hâline gaybet denir.</p>
<p class="calibre1">Gaybet,  sekirdeki  sufinin  muhabbetinin  cûşlarında  ve  müşahedenin  cezbe  hâlinde Hakk  nurunun  tecellisi  sonucunda,  eşyanın  algısından  soyunarak,  eşyanın  değil kendinde  algının  gayb  oluşunda  gerçekleşir.  Sufinin  müşahededeki  cezbesinde, eşyaya  aşkın  bir  bakışım  hâli  olan  Hakk‟ın  tecellileri  ve  zuhûru  seyirleri  de gaybettendir.</p>
<p class="calibre1">Böylesi gaybette eşya unutulmuş, ve algılanmaz olduğundan fenâ bulmuştur.</p>
<p class="calibre1">Böylesi gaybet hâlinde bulunan sufinin halk arasındaki ismi mecnundur.</p>
<p class="calibre1">Gaybette bulunan sufi, “<b class="calibre3">O’nun veçhinden başka her şey helak olucudur</b>” (Kassas, 88)  ayetinin  tevil  mânası  tecellilerinden  ve  “<b class="calibre3">her  nereye  dönerseniz  Allah’ın  veçhi</b> <b class="calibre3">oradadır</b>” ayetinin tefsir mânası tecellisinde seyir ediyordur.</p>
<p class="calibre1">71 / 358</p>
<p class="calibre1"><a id="p72"></a>Gaybet iki hâl üzeridir. Bunlar sufinin cezbe sonucunda eşyadan yana gaybda oluşu ve  eşyadan  yana  gaybda  oluşu  ile  beraber  Hakk‟ın  huzurunda  bulunuşu  hâlleridir.</p>
<p class="calibre1">Zaten  ayn-el  yakin  ve  hak-el  yakin  müşahede  Hakk‟ın  huzurunda  kulun  bulunuş</p>
<p class="calibre1">hâlleridir.  Böylesi  Hakk‟ın  huzurunda  bulunan  kul,  Hakk‟ın  tecelli  ve  zuhûr veçhelerinin  seyrindedir.  Gaybetin  şiddetli  oluşu  Hakk‟ın  veçhelerinde  seyir  etme muhabbetinin ekmel olmasını sağlar.</p>
<p class="calibre1">Gaybet hâlinde bulunan kulun müşahede seyri iki iman hâli üzeri gerçekleşir.</p>
<p class="calibre1">Sufi,  kendisi  ve  üstadı  da  dahil  olmak  üzere  âlemler  üzerinden  (eşya  üzerinden  de denilebilir)  sıfat,  ayet  ve  esma  tecellisinde  seyreden  Hakk‟ın  tavırlarını,  eşyanın üzerinden  tecelli  eden  Hakk  olarak  müşahedesi  gaybetteki  birinci  iman  seyridir.</p>
<p class="calibre1">Sufinin,  Hakk‟ın  âlemlerdeki  ulvi  varlıksal  seyrinin  kendisinde,  eşyanın vehmedilmesinden uzak eşya üzerindeki aşkın oluşunun fiili  hâli üzeri, tavırlarda fail olan Hakk‟ı zuhur hâlinde aşikâr müşahede edişi, gaybetteki ikinci iman seyridir.</p>
<p class="calibre1">Birinci  tevhid  seyrinde  salik  tecellinin,  ikinci  tevhid  seyrinde  ise  zuhura  gelişin  hâl müşahedesindedir.  Birincide  salik  kendisi,  üstadı  ve  eşyadan  tecelli  eden  Hakk‟a iman  ile  şahittir,  ikincide  ise  salik  eşyanın  değil  sadece  Hakk‟ın  zuhuruna  iman  ile şahittir.</p>
<p class="calibre1">Birinci seyirde salik, iman etmenin tevhid seyrinde teşbihtedir, ikinci seyirde ise salik, iman etmenin tevhid seyrinde tenzihtedir.</p>
<p class="calibre1"><b class="calibre3">Teşbih </b></p>
<p class="calibre1">Teşbih,  Hakk‟ın  şahsını  değil,  Hakk‟ı  sıfat,  esma  ve  ayet  tecellilerindeki  fiillerinde tavırda bulunan şahıs varlık olarak müşahede etme seyrine denir. Teşbih esmalar ve ayetler  üzeri  bakışım  edinen  salikin  eşyaya  aşkın,  eşya  üzerinden  tecelli  eden Hakk‟ın müşahedesidir.</p>
<p class="calibre1"><b class="calibre3">Tenzih </b></p>
<p class="calibre1">Başta  iman-ı  gaybi  düzeyinde  Hakk‟ı  âlemlere  aşkın  bilerek  O‟na  noksan  bir  sıfat yakıştırmama  hâline  tenzih  denir.  Lakin  hakikatte  ise  âlemlere  aşkın  olan  Hakk‟ı, esma  ve  ayet  üzeri  bakışım  edinilmesi  sonucunda  eşyaya  gaybet  hâlinde  iken Hakk‟ın  zuhura  gelişinin  iman  seyir  (müşahede)  hâl eridir.  Çünkü  âlemlerden  cüda olma  noksanlığında  bulunmayan  Hakk‟ı,  âlemlerden  gayb  oluşumuz  ile  âlemler  ve âlemlerdeki  olay  ve  olguları  sınırlı  varlık  oluşları  sebebiyle  O‟nun  varlığına yakıştırmadan, zuhurda O‟nu müşahede etmek tenzihtir.</p>
<p class="calibre1">Alemleri  ve  âlemlerdeki  olay  ve  olguları  mevcud  durumlarına  göre  Hakk  görmek şirkten olup, onları haklarının dışında görmenin, mecudiyetlerini yalanlamak olduğunu da belirtmek gerekir.</p>
<p class="calibre1">Esmalar  ve  ayetler,  hem  Hakk‟ın  şahsını  işaret  etmeleri  sebebi  ile  tenzih  seyrinde hem  de  Hakk‟ın  âlemler  üzerinden  tecellisini  işaret  etmeleri  ve  kavrayışta  ilahlık tavırlarında  müşahede  edilmesinin  aracı  olmaları  sebebiyle  teşbihte  bulunmanın zorunlu ilkeleridir.</p>
<p class="calibre1">Esmasız,  ayetsiz  ve  sıfatsız  teşbih  ve  tenzih  seyrinden,  gaybetin  cezbe  hâli  hariç, bahsedilemez. Sıfatlar, esmalar ve ayetler dildeki tevhidin zorunlu ilkeleri olup, iman ile de tevhidin müşahede ilkeleridir.</p>
<p class="calibre1">72 / 358</p>
<p class="calibre1"><a id="p73"></a>Anlatılanlar  doğrultusunda  Hakk,  şahsı  ile  sıfat,  ayet  ve  esmadan  münezzeh,  lakin sıfat,  esma  ve  ayet  tavırları  seyrinde  sıfat,  esma  ve  ayet  ile  tenzih  ve  teşbihte müşahede edilir demek de gerekir.</p>
<p class="calibre1">Sıfatlar,  esmalar  ve  ayetler,  Hakk‟ı  bilmenin  epistemolojik  (bilim  bilgisi)  ilkeleri; tevhitte  iman  ile  Hakk‟ı  müşahede  etmek  de  yaşamanın  ontolojik  (varlık  bilgisi) illkeleridir.</p>
<p class="calibre1">Bu  bağlamda  sıfat,  esma  ve  ayetler,  mevcudatın  varoluş  nedenselliğinin,  melâike düzeyinde  fiilde  belirişinin  ilk  örnekleri  (arketip)  ve  mevcudatın  varoluşu  ile  ne-için‟liğinin meleke düzeyinde fiilde devindikleri ve yaşayacakları sonuç örnekleridirler.</p>
<p class="calibre1">Bu  doğrultuda  sıfatlar,  esmalar  ve  ayetler,  varoluşun  başlangıcının  ve  sonucunun ilkeleri olarak, yaşamda ise ereğinde seyir edildiği evrensellerdirler.</p>
<p class="calibre1">Hakk  bu  düzeyde ilkeler  üzeri  varlık  seyrinde  mevcudata  aşkın  varlık  olarak  vahittir lakin  tevhitte  bulunmaz.  Çünkü  tevhid,  kesrette  bulunan  (ikilikte,  analitik  bakışımda düşünen)  kulun  birleme  düzeyinde,  her  şeyle  bir  olan  vahidi  tavırlarında  müşahede etmesidir. Bu da kulun kulluk perdesi üzerinden gerçekleşir.</p>
<p class="calibre1">Kâmil bir tevhid seyri ise kulun kulluğundan düşüncede gayboluşunun yani Hakk-kul ikiliğinde fenâ bularak ikiliğin yokluk buluşu üzeri gerçekleşir.</p>
<p class="calibre1"><b class="calibre3">Vech </b></p>
<p class="calibre1">Salikin, Hakk‟ı sıfat, esma ve ayette biçimlendiği tavırlarında ferasetinin yetkinliği ile müşahede  edişinde  beliren  ilahi  tavırlarının  zuhur  hâline  vech  denir.  Bu  bağlamda vech  ile  suret  bir  birleri  ile  karıştırılmamalıdır.  Suret,  mümkinatın  görünüşleri  ile alakadar bir kavramdır, vech ise Hakk‟ın suretler üzerinden ulvi tavırlarda bulunuşuyla fiilde manen biçimlenişi tavırlarına denir.</p>
<p class="calibre1">Vechte seyir eden salik, ihsanın nihayetindedir. Çünkü vechte müşahede hâli, salikin melekeleri  üzerinden  Hakk‟ı  görür  gibi  olmanın  ihsan  hâlinde  seyir  etmesi  değil meleklerin melâikeler olarak, Hakk‟ın sıfat, esma ve ayet tavırlarında karakterize olan biçimlenişlerine yani vechelenişlerine ayn-el yakin ve hak-el yakin şahid olması ihsan hâlinde seyir etmesidir.</p>
<p class="calibre1">Böylesi  ihsanda  sufi,  melekeleri  ile  Hakk‟ı  sıfat,  ayet  ve  esma  tavırlarında  melâike durumunda müşahede eder.  Bu da Hakk‟ın mümin kulun müşahedesinde sıfat, ayet ve esmada hüküm veren ilahlık tavrında bulunuşudur.</p>
<p class="calibre1">Kulun başta imanı olmak üzere aşk, korku,  hayâ vb melekeleri ile Hakk‟ı, sıfat esma ve ayette vechelenişinin melâike tavırında olarak müşahede etmesi, ahadiyeti sebebi ile  Hakk  şahsının  müşahede  edilmemesi,  bundan  dolayı  da  O‟nun  bilinmek  için melâike tavırlarında bulunması zorunluluğu sebebiyledir.</p>
<p class="calibre1">Salik  kul,  Hakk‟ı  müşahede  edişi  durumlarında  O‟nu,  melâike  tavırlarında vechhelenişinin zuhurunda bulur.</p>
<p class="calibre1">Hakk‟ın  baki  olan  vechi  ise,  kulun  Hakk‟ı  her  vechesinde  müşahede  edişinde  sıfat, esma,  ayet  ve  melâikenin  farkındalığında  olmadan  onlara  gaybette  bulunuşu  ile, Hakk‟ı tavırlarında değişmeyen varlık oluşunda müşahede edişidir.</p>
<p class="calibre1">73 / 358</p>
<p class="calibre1"><a id="p74"></a>Vecheler ve vechelerin melâike durumu değişir, ama Hakk vechelerinde, değişmeyen varlık olarak bâki olandır.</p>
<p class="calibre1">Veçhelerine  ve  vechelerini  oluşturan  melâikelerine  aşkın  olan  veche  sahibine suretsiz, hissiyatı ile kalbi yalanlamadan, göz kaymadan iman ile bakabilmek gerekir.</p>
<p class="calibre1">Böylesi bakışta Hakk vechede melâike tavrı olarak müşahede edilemez. Hakk kulun böylesi hâl-i istğirâk bakışında kendisini, kulunun bakış melâikesi üzeri vechelendirir.</p>
<p class="calibre1"><b class="calibre3">Şe’n (Tavır) </b></p>
<p class="calibre1">Her  şey  Hakk‟ın  tecellisindeki  varlık  seyri  biçimleridir.  Hakkın  varlık  seyrinde melâikeleri  üzeri  sıfat,  esma  ve  ayet  biçimlenişlerinde  tavırlarda  Her  şey  Hakk‟ın tecellisindeki  varlık  seyri  biçimleridir.  Hakkın  varlık  seyrinde  melâikeleri  üzeri  sıfat, esma ve ayet biçimlenişlerinde tavırlarda bulunuşuna şe‟n denir.</p>
<p class="calibre1">Kulun muhabbeti sonucunda Hakk, kabz ve bast esmalarında tavırda olarak, kulunun telvin  hâli  üzeri  hâlden  hâle  geçmesi  ile  kendisini  ulvi  sıfatlarının  tavır  biçimlerinde müşahede etmesini sağlar.</p>
<p class="calibre1">Telvinde salik, Hakk‟ın her an yeni bir şe‟nde bulunması ile O‟nu müşahedededir.</p>
<p class="calibre1"><b class="calibre3">Huzur </b></p>
<p class="calibre1">İmanı  ile  salikin  aşk,  korku,  hayâ,  edep,  gaybet  vb  hâl er  üzeri  Hakk‟ın  varlığı karşısında bulunduğu duruma huzur denir.</p>
<p class="calibre1">Huzurda  olan  müşahedededir.  Müşahedede  bulunan  ise  haşiyet,  heybet,  hayâ, muhabbet, gaybet, sekr, şirb, sahv vb hâllerde celali veya cemali vech seyirindedir.</p>
<p class="calibre1">Hakk‟ın huzurunda bulunmak, O‟nu müşahede etmenin hoşnutluğu sebebi ile huzurlu olmaya da sebeptir. Bu sebepten huzur gönül rahatlığı anlamında da kullanılır.</p>
<p class="calibre1"><b class="calibre3">Şirb </b></p>
<p class="calibre1">İçmek  anlamına  gelen  şirb,  salikin  her  an  Hakk‟ın  muhabbetinde,  ilahi  aşk  ile bulunmasının  göz  yaşı  döküşü  hâlinde  aşk  ile  serhoş  oluşuna  denir.  İrfan  zevkinde bulunmanın sonucunda da şirb oluşur.</p>
<p class="calibre1">Aşık kulun aşkı şirbidir. Yani aşkı içer. Şirb ehli tefekküründe zevktedir, tevekkülünde ise  rızadadır.  Şirb  ehline  aşk  ve  irfanın  zevki,  kendilerine  yeterli  gördükleri içecekleridir.</p>
<p class="calibre1"><b class="calibre3">Bevâdih </b></p>
<p class="calibre1">Kulun  kalbini  ilham  ve  hâtır  üzeri  hadiseler  veya  hakikat  bilgisi  üzeri  istila  eden manâlara bevâdih denir. Bevâdihin kalbte vuku bulan, salikin her türlü kabzı dolayısı ile üzüntü, hüzün vb veya bastına sebep sevinç ve muhabbet vb hâl erdir.</p>
<p class="calibre1">Salikin kalbinde bevâhid fazla durmaz. Bevâdih telvinde, fiilde yaşayış durumudur.</p>
<p class="softbreak"> </p>
<p class="calibre1"><b class="calibre3">Hücûm </b></p>
<p class="calibre1">Salikin  kalbini  istila  eden  mânalar  dışında  kâinatta  tasavvur  eden  hadiselerin sonucunda kalbte beliren mânadır. Hücûm, bevâhidi giderici kalıcı hâl erdendir.</p>
<p class="calibre1">74 / 358</p>
<p class="calibre1"><a id="p75"></a>Bevâdihe  örnek  olarak  bulunduğumuz  hâle  göre  olay  ve  olguların  ilişkileri  ve sonuçlarının  ayan  olmasını,  hücûma  örnek  olarak  da  mevsimlere  göre insan  hâlinin değişmesini  ve  ibadetlere  göre  her  ibadetin  nişanı  doğrultusunda  kulun  hâlinin değişmesini gösterebiliriz.</p>
<p class="calibre1">Bevâdihte  salik,  kendi  nefsi  hâli  üzeri;  hücûmda  ise  üzerinde  vuku  bulan  hâlde bulunur.</p>
<p class="calibre1"><b class="calibre3">Mahv </b></p>
<p class="calibre1">Kulun  kötü  huylarının  kalkmasına,  harab  olmuş  anlamında  mahv  denir.  Bu  duruma mahv  denilmesinin  sebebi,  kötü  huyların  bırakılmasının  acı  ve  sıkıntılı  bir  süreç sonucunda gerçekleşmesi sebebi ile olduğu zevkindeyim.</p>
<p class="calibre1"><b class="calibre3">İsbât </b></p>
<p class="calibre1">Mahv sonucunda salikin doğru yolda olduğunun isbatı olarak, kötü huylarının yerine güzel  ahlak  ve  diğer  ibadetler  üzeri  oluşuna  denir.  Kulun  isbâtı,  güzel  ahlakında edebinde; ibadetlerindeki samimiyetinde ise gayretinde görünür.</p>
<p class="calibre1">Mahv  kötü  huylarından  pişman  olan  nefsin  gayreti,  isbât  ise  Hakk‟ın  hakikat farkındalığına gelerek nefsini kınaması doğrultusunda Hakk‟ı istikamet edinmiş nefsin gayreti sonucunda oluşur.</p>
<p class="calibre1"><b class="calibre3">Setr </b></p>
<p class="calibre1">Avam ehlinin Hakk‟a masiva ile perdeli oluşuna örtülü, örtünen anlamında setr denir.</p>
<p class="calibre1">Setr sufiler için ise başkalarının günah ve kusurlarını onlara ve dedikodu mahiyetinde üçüncü  şahıslara  horlayarak  söylemenmemesi,  ayrıca  Hakk‟ın  hakikat  sırlarını hakikate direnerek kendini örten (setr) avama anlatmaması anlamlarını taşır. Bu da El Settar esmasının tecellisindendir.</p>
<p class="calibre1">Sufinin  kendi  manevi  hâl erini  avama  ve  havasa  saklamasına  da  setr  etme  denir.</p>
<p class="calibre1">Böylesi  sufiler  ferasetleri  ile  her  doğruyu  her  yerde  söylememe  hâlleri  ile  de tartışmadan uzaktırlar.</p>
<p class="calibre1"><b class="calibre3">Avam </b></p>
<p class="calibre1">Hakk‟a  örtülü,  tarike  karşı  olan,  iman-ı  gaybi  düzeyinde  imanı  olan  veya  imanı bulunmayan sıradan veya irfandan yoksun halk ehline avam denir.</p>
<p class="calibre1"><b class="calibre3">Havas </b></p>
<p class="calibre1">Tecelliye  eren  zevk  ehline  havas  denir.  Bunlar  ariflerdir.  Havas  ehli  Hakk‟ın  seçkin olan, irşad ve ahlak ehlidir.</p>
<p class="calibre1"><b class="calibre3">Havas-ül Havas </b></p>
<p class="calibre1">Zuhur  makamına  gelen  ve  marifetullah  üzeri  mevcudiyetlerinde  yaşayan  arif  bi-llahlara denir.</p>
<p class="whitespace"> </p>
<p class="calibre1"><b class="calibre3">Huşû </b></p>
<p class="calibre1">75 / 358</p>
<p class="calibre1"><a id="p76"></a>Korkudan oluşan çekinme ile edepte, muhabbetten kaynaklanan rağbetin sonucunda sakinede  Hakk‟ın  huzurunda  O‟nu  gözlemenin  hâline  huşû  denir.  Huşû  edebin  bir cüzü,  edep  ise  takvânın  bir  cüzüdür.  İbadet  etmenin  temeli  de  huşûdur.  İbadette huşû, ibadette sebatkâr olmayı sağlar.</p>
<p class="calibre1"><b class="calibre3">Tevazu </b></p>
<p class="calibre1">Huşu  sahibi  sufinin  amellerinde  edepli  olarak  kendine  varlık  vermemesine  tevazu denir.  Tevazu  ehli,  alçak  gönüllü  ve  kibirsizdir.  Sufinin  mahvdan  sonra  kavuştuğu huşû siret hâlidir, tevazu ise huşû sonucu amellerinin suretteki hâlidir.</p>
<p class="calibre1">Edep  tevazu  ve  huşûda  makbuldür.  Kişinin  ibadetlerinde,  halkla  ilişkilerinde  alçak gönüllü olarak şımarmadan ve kibirlenmeden amellerde bulunuşu tevazuyu gösterir.</p>
<p class="calibre1">Tevazu salikin tarikte yürümesinin himmet hâlidir. Salik aşkı ile tariktedir, tevazusu ile de himmet bulmuş olarak tariktedir. Salik aşkı ile Hakk üzerinden varlık bulan olarak Hakk‟ı gözler. Tevazusunda ise halka, Hakk‟a olan sevgisi sebebiyle mütevazi olması ile varlık bularak amellerdedir.</p>
<p class="calibre1">Tevazu  ehli  tâat  ehlidirler.  Allah‟a  ibadette (hizmet)  itâatkardırlar.  İtâatkar  olmak  ise kibirlenmeye  engel  olarak  tevazuya  sebeptir.  Derviş  itâatkar  bir  hâlde  pir muhabbetinde tevazudadır. Talibin itâatkarlığı tevazusunda görülür.</p>
<p class="calibre1">Hususen  belirtmek  gerekir  ki  tâat  ehlinin  bir  hâli  de  imtahan  edildikleri  hâl  üzeri karşılaştıkları  olay  ve  olguları  değerlendirmeleridir.  Tâat  ehli  imtihan  edildiğinin  hâli üzeri yaşamına tevazu ile yön verir. Tevazu ehlinin en güzel hâl erinden bir tanesi de hakikat karşısında mahvlarını sağlayacak her türlü ameli tereddütsüz yapmalarıdır.</p>
<p class="calibre1">Salikin  karşılaştığı  musibetler  karşısında  tevazusunu  koruyarak  Hakk‟tan  razı  oluşu gönül genişliğine işaret eder. Tevazu gönül genişliğinin de işaretçisidir.</p>
<p class="calibre1"><b class="calibre3">Musibet </b></p>
<p class="calibre1">Belâ, felaket, hastalık, dert  mânasına gelen musibet, bedenen ve aklen yaşamımızı zorlaştıran  nefsimizin  hevalarını  kıran,  nefsimizin  karşı  karşıya  kaldığı  zorluklardır.</p>
<p class="calibre1">Musibetler  yaşamımızda  yaşamak  zorunda  kaldığımız,  aşmamız  gereken  hayat yokuşlarıdır. Ve sonuçta yaşanan acılardır.</p>
<p class="softbreak"> </p>
<p class="calibre1"><b class="calibre3">Acı (Elim) </b></p>
<p class="calibre1">Kalbe  ve  bedene  ağır  gelen,  yanış  içeren  sıkıntılı  duruma  acı  denir.  Acı  beden  ve kalbte,  acziyetimiz  ve  çaresizliğimiz  ile  yüzleştiren,  varoluşumızı  hissettiren,  geçici olan Hakk‟ın şevk tokadıdır. İman ehli için acılar, Hakk‟a çaresizliğimizle dönmemizin yönlendirici melekesidirler.</p>
<p class="calibre1">Hususen  belirtmek  gerekir  ki  Hakk  ve  hakikat  bilgisi  üzeri  kişinin  zanni  bilgisi  ile yüzleşmesi sıkıntı ve acıya sebeptir. Zaten insana kalben acı veren şeyler iradesi ve zanni bilgisi ile örtüşmeyen hak ve hakikat bilgisidir. Acı “<b class="calibre3">Hak geldi batıl zail oldu</b>”</p>
<p class="calibre1">ayetinin  tevil  mânası  itibarıyla  tecellisinin  kulda,  kulun  hak  olmayan  keyfi  irade  ve zanlarının zail oluşunun acı üzerinden gerçekleşmesi sonucu vuku bulur.</p>
<p class="calibre1">Salik musibetler karşısında sireten dert insanıdır.</p>
<p class="calibre1">76 / 358</p>
<p class="calibre1"><a id="p77"></a><b class="calibre3">Dert </b></p>
<p class="calibre1">Musibetlerin  saliğin  kalbinde  oluşturduğu  keder,  kaygı  ve  tasa  hâl erinin  sıkıntıda kabz  olmuşluğunun  hâli  üzeri  acı,  çaresizlik  ve  acziyet  hâl erine  sebep  olan musibetleri dert kılar.</p>
<p class="calibre1">Sireten yaşam koşulları ve musibetler karşısında dertli oluşu sufiyi tarikten alıkoyar.</p>
<p class="calibre1">Çünkü  kaygı  ve  tasa,  recâ  hâlinin  zıdları  olarak  recâ  hâlini  kırarlar.  Recâsız  kişinin kaygı,  tasa  üzeri  Hakk‟tan  razı  olması  beklenemez.  Tarikte  bir  amaç  ise  Hakk‟ın rızasını kazanmaktır.</p>
<p class="calibre1">Bu anlatım üzeri dertler için belirtiriz ki sufinin imtahanı dertleridir. Geçmişin salihleri gibi dertlerde denenen ve cennet karşılığında dert ateşlerine atılan sufi pek de kolay gidilecek bir yolda değildir.</p>
<p class="calibre1">Lakin  sufinin,  yolu  kolaylaştıran  feraset  bakışı  ile  Hakk‟ın,  dertleri  kendisine  lütuf mahiyetinde,  hikmet  üzeri  takdir  etmesi  anlayışına  varışıyla  dertler  dert  olmaktan çıkarlar.</p>
<p class="calibre1">Bir  salik  dertleri  sebebi  ile  kederlenme  hakkına  sahiptir,  lakin  dertleri  sebebi  ile tasalanma ve kaygılanma hakkı yoktur.</p>
<p class="calibre1">Dertlerin salike veriliş nedeni şunlardır:</p>
<p class="calibre1">1)</p>
<p class="calibre1">İmtahan edilmesi,</p>
<p class="calibre1">2)</p>
<p class="calibre1">Günahlarının kefareti olması,</p>
<p class="calibre1">3)</p>
<p class="calibre1">Masivadan kurtuluş,</p>
<p class="calibre1">4)</p>
<p class="calibre1">Cennet denilen ilahi lütuf ve nimet seyrine erilmesi, 5)</p>
<p class="calibre1">Hakk‟a uruç edilmesi,</p>
<p class="calibre1">6)</p>
<p class="calibre1">Hakkın rızasının kazanılması</p>
<p class="calibre1">7)</p>
<p class="calibre1">Bedende Hakk‟ın tecelli ettiği nur kapılarının açılması 8)</p>
<p class="calibre1">Dua edilmesi,</p>
<p class="calibre1">9)</p>
<p class="calibre1">Verilen nimetlere şükür edilmesi,</p>
<p class="calibre1">10)</p>
<p class="calibre1">Hakk‟tan başka dost olmadığının farkına varılması, 11)</p>
<p class="calibre1">Dost olan Hakk‟a yönelinmesi ve O‟na rağbet edilmesi, 12)</p>
<p class="calibre1">Hakk‟a vuslatın sağlanılması,</p>
<p class="calibre1">13)</p>
<p class="calibre1">Kulun acziyetini kavrayarak edebi gözetmesi,</p>
<p class="calibre1">14)</p>
<p class="calibre1">Nefsin kulluğunun ikrarında bulunması,</p>
<p class="calibre1">15)</p>
<p class="calibre1">Anlatılan sebeplerle beraber derdin dert değil, Hakk‟ın muhabbetinin şevki ile kulunu zulmetten kurtarma merhameti ile tecellisi olduğunun öğrenilmesi, 16)</p>
<p class="calibre1">Kendisi  için  seçtiği  kulunu  Hakk‟ın  kendi  ile  şehid  kılması  için  rahmet olduğunun anlaşılması,</p>
<p class="calibre1">17)</p>
<p class="calibre1">Kulun rahmet olan dertlerinde şükretmesi,</p>
<p class="calibre1">18)</p>
<p class="calibre1">Kulun Hakk‟a hüzün ve aşkta gözyaşları ile muhabbetinin artması, 19)</p>
<p class="calibre1">Kulun dertler sebebi ile günah işlemeye fırsat bulamaması ile takvasına sebep olması,</p>
<p class="calibre1">Anlatılan  sebeplerden  dolayı  sufi,  derdi  dert  olarak  görmez.  Sufi  için  musibet  ve musibet  sonucu  dert,  günaların  ve  masivanın  musibet  oluşu,  bu  musibet  sebebiyle Hakk‟tan  ayrı  ve  O‟na  yetişememesinden  dolayı  keder,  tasa  ve  kaygılanmalarının 77 / 358</p>
<p class="calibre1"><a id="p78"></a>acziyetinde bulunuşunun dert oluşudur. Bundan dolayı sufi, manevi dertlerine dünyevi dertlerini çare olarak görür.</p>
<p class="calibre1">“<b class="calibre3">Kulum benden yana bir derde tutulursa bilsin ki Ben onun yanındayım. </b>” Hadis-i kudsisinde  belirtilen  derdin  manevi  dert,  kulun  yanında  Hakk‟ın  hazır  bulunuşu  ise dünyevi dert iledir.</p>
<p class="calibre1">Dünyevi dert tasalanma, kaygılanma, sitem ve küfre varmalara sebep olması ile kişiyi yoldan çıkarır. Kişinin manevi derdi sebebi ile dünyevi derdi, manevi derdinin dermanı olması mahiyetinde hidayetine sebeptir.</p>
<p class="calibre1">Zaten her şeyi Hakk‟tan bildikten sonra Hakk‟tan ikram edilen derdi iman ve edeple kabul etmemek edepsizliktendir.</p>
<p class="calibre1">Dünya derdi bulursa eğer bir kişiyi iman, edep ve hayır üzeri sabır ile gayret kişinin Hakk‟a varımı olan kurtuluşuna sebeptir. Bu doğrultuda horlanmalar, hakir görülmeler gibi melamet hâlleri de derde sebep dünyevi dertlerdendir.</p>
<p class="calibre1">Dert  yolu,  tevekkül  ve  tevekkülün  sonucunda  kavuşulan  himmet  yoludur.  Dertler ayrıca feyz-i mukaddesten bereketlenmemize sebeptir.</p>
<p class="calibre1">Yardım  etme  anlamını  taşıyan  himmet,  Hakk‟ın  salike  kendisine  yönelme  ve  vuslat melekelerini  vermesi,  manevi  dertlerinden  dünyevi  dertler  ile  kurtarması  lütuflarında bulunarak huzuru ihsan edişidir de denilebilinir.</p>
<p class="calibre1"><b class="calibre3">Tevekkül </b></p>
<p class="calibre1">Tevekkül,  her  şeyi  Hakk‟tan  bilen  sufinin  Hakk  iradesine,  ilahi  emir  ve  yasaklar doğrultusunda  salih  ameller  üzeri  yaşamına  yön  vererek,  teslim  oluşu  ile  Hakk‟a beklentilerini değil, kendini O‟na adayışı ile kendini O‟na ısmarlayışıdır.</p>
<p class="calibre1">Tevekkül  ehli  sufiler,  Hakk‟a  adanmışlıkları  ile  yaşamda  karşılaştıkları  dünyevi  ve manevi  dertlerinden  kendilerini  Hakk‟a  ısmarlarlar.  Dertlerinden  dolayı  dünyevi  ve uhrevi  beklentilerde  bulunmazlar.  Onlar  sadece  Hakk‟a  ait  ve  Hakk‟a  aidiyetin adanmışlıkta biçimlenmesi ile Hakk‟a dönme gayretinde bulunurlar.</p>
<p class="calibre1"><b class="calibre3">Vakfetmek </b></p>
<p class="calibre1">Kulun  Hakk‟a  kendisini  adaması  ve  tevekkülü  ile  Hakk‟a  hizmette  (ibadet)  gayret, mücadele,  mücahede  ve  cihad  etmesiyle  kendisini,  karşılığını  beklemeden  Hakk‟a ısmarlayışı bağışlamasına vakfetme denir.</p>
<p class="calibre1"><b class="calibre3">Vakf </b></p>
<p class="calibre1">Karşılığını  beklemeden  yalnızca  Hakk‟a  hizmet  için  servetini  hayır  yolunda  bağış</p>
<p class="calibre1">edilmesine denir.</p>
<p class="calibre1"><b class="calibre3">Vâkıf </b></p>
<p class="calibre1">Canı  ve  serveti ile  Hakk‟a  beklentisiz  olarak kendisini  adayan  tevekkül  ehline  denir.</p>
<p class="calibre1">Vakıf, sıddiklerin yaşam biçimlerindeki ahlaklarına işaret eden manevi ünvanlarıdır.</p>
<p class="calibre1">Vakıf  bilen,  kavrayan,  teferruatı  ile  meseleleri  bilen  anlamları  doğrultusunda;  Hakk‟ı Hakk nurunun tecellisi sonucunda Hakk ile bilen müşahede ehli olan ariflere de denir.</p>
<p class="calibre1">Böylesi vâkıflık tefekkürde bulunan ariflerin manevi ünvanlarıdır.</p>
<p class="calibre1">78 / 358</p>
<p class="calibre1"><a id="p79"></a>Sufinin  Hakk‟a  tevekkülde  bulunarak  dertli  yaşantısında  Hakk‟tan  razı  oluşu muhabbetin sonucudur.</p>
<p class="calibre1">Zaten aşksız gerçekleşecek bir tefekkürden  ve tevekkülden  bahsedilemez. Tefekkür (derin  düşünce  hâli)  ve  yukarıda  anlatılan  mânada  tevekkül  Hakk  muhabbeti olmayanlarda görünmez.</p>
<p class="calibre1">İmanı,  ilahi  aşkta  şiddetli  ve  kuvvetli  olanın  tefekkürü  geniş  ve  derin  anlamlar  üzeri sonsuzu  seyir  etmenin  temaşa  kapısı,  tevekkül  ise  feda-i  nefs  ve  feda-i  can  üzeri vuslata sebep sonsuzu deneyimde yaşamanın gerçek hayat kapısıdır.</p>
<p class="calibre1"><b class="calibre3">Zi’n Nureyn </b></p>
<p class="calibre1">Burada  hususen  sıddikiyet  ve  velayetin  farklı  hâlleri  üzeri  cem‟  edildiği  zi‟n  nureyn mertebesine deyineceğim.</p>
<p class="calibre1">Can ve mallarını Hakk‟a hizmet için Hakk‟a muhabbetleri sonunda vakfeden vakıf ehli bu hâl eri üzeri sıddikiyet mertebesinde sıddik makamında bulunurlar.</p>
<p class="calibre1">Bu  ehil,  edep  ve  hayâ  üzeri  olan  muhabbetlerinin  sonucunda  ahlakullahta yaşamalarının  vuslat  seyrinde  velayet  mertebesinin  velilik  makamında  bulunurlar.</p>
<p class="calibre1">Sıddık ve veli makamlarında bulunmaları sebebiyle bu ehile zi‟n nureyn yani çift nurlu denir.  Bu  mertebenin  islamda  başlangıcı  Hz.  Osman  (r.a.)  iledir.  Bu  mertebenin makam olarak başlangıcı ise Hz. Nuh iledir.</p>
<p class="calibre1"><b class="calibre3">İmtihan </b></p>
<p class="calibre1">İmtihan denemek ve tecrübe etmek anlamındadır.</p>
<p class="calibre1">Sufi  dilinde  imtihan  Hakk‟a  iman  eden  kulun,  iman  etmesi  sebebiyle  imanındaki kararlılığın dertler ve hile-i rabbaniler ile denenmesidir.</p>
<p class="calibre1"><b class="calibre3">Hile-i Rabbani </b></p>
<p class="calibre1">Hile, kişinin hayrı için bir şey üzerinden tedbir alması ve tedbir aldığı şey üzerinden aldatmada bulunması anlamına gelir. Yani maksad üzeri kişinin maksadını örtüğü ve maksadına ulaşmasını sağlayan eylemlerine hile denir.</p>
<p class="calibre1">Hile-i  rabbani ise  Hakk‟ın  bilinmeklik iradesi  temeli  ile  halk  edişinde  sebep  ve  vesile dairesinde  sünnetullahta  örtünüşü  ile  sünnetullahı  üzerinden  bilinişi  ve  sünnetullahı üzeri ahlakullah seyrinde müşahede edilerek bilinmesi tavır seyirleri hikmetidir.</p>
<p class="calibre1">Sufilerin hile-i rabbaniye cilve dedikleri de olmuştur. İman eden kulun Hakk‟ın hakikat bilgisine ulaşarak hakikat bilgisi üzeri O‟na vuslatı ve vuslatı üzeri O‟nu yaşayışı hep hile-i rabbani ile gerçerkleşir.</p>
<p class="calibre1">Şöyleki, sebep ve vesilelerin neden sonuç ilişkisinde olay ve olgular üzeri halk edilmiş</p>
<p class="calibre1">insan,  Hakk‟a,  halk  edildiği  olay  ve  olgular  üzerinden  masiva  ve  günahta  örtünür.</p>
<p class="calibre1">İnsan varlığına iman ettiği Hakk‟a örtündüğü geçmiş sürecindeki bütün olay ve olgular üzerinden  Hakk‟a  rücu  eder,  ve  O‟nu  örtündüğü  her  türlü  olay  ve  olgu  üzerinden müşahede  eder.  Sonuçta  ise  insan  Hakk‟a  rücusu  ile  O‟nu,  üzerinden  müşahede ettiği her türlü durum (sıfat, esma ve ayet seyri dahil) üzerinden varoluşu ile yaşar. Bu da  hile-i  rabbani  seyridir.  Dertler  seyirde  hile-i  rabbanidendir.  Dertlerde  dertler  ile 79 / 358</p>
<p class="calibre1"><a id="p80"></a>örtünen  Hakk‟tır.  Lakin  dertler  üzerinden  iman  eden  kulunu  maksadına  iye  kendine çeken, örtülerinden soyunduran da Hakk‟tır.</p>
<p class="calibre1">En  büyük  iki  hile-i  rabbani  ise  kulluk  ve  imandır.  Hakk  kuluna  kulluk  perdesinde örtünür,  Hakk  kuluna  kulluk  perdesi  üzerinden  görünür.  İman  kulun  ahadiyete örtündüğü lakin ahadiyete ermesine vesile olan hile-i rabbanidir. Hakk‟ın ahadiyetine varan  için  iman  seyri  bitmiştir.  Lakin  ahadiyete  eren  kul,  marifetulaha  ermesinin sonucunda kulluk perdesinde halka yönlendirilirse eğer iman ile eminlikte bekâbillah seyirlerinde bulunur.</p>
<p class="calibre1">Cenab‟ı Hakk, hadis-i kudside “<b class="calibre3">Kulum şahsıma varana kadar hileme aldanmasın</b>”</p>
<p class="calibre1">buyurmaktadır.</p>
<p class="calibre1">İmtihanlar, Hakk‟ın kuluna sebep ve vesile dairesindeki gerçekleşen her türlü olay ve olgu  üzerinden  (dertler  dahildir,  pirin  kendisi  dahildir)  örtünerek,  örtündüğü  olay  ve olgular üzerinden kulunun imanını denediği ve deneme sonucunda örtündüğü olay ve olgular üzerinden bilinmeyi ve müşahede edilmeyi murad ettiği, müşahedeye tecrübe denemeleri mahiyetinde hile-i rabbanilerdir.</p>
<p class="calibre1">Yukarıda  anlatılanlar  dahilinde  bakıldığında  görülecektir  ki  hile-i  rabbanideki  seyir işleyişinin  mekaniği  sibernetiktir.  Böylesi  sibernetik  işleyişteki  dönüşüm  iradi  olarak tinseldir.</p>
<p class="calibre1">Tâat ehli, karşılaştıkları hadiselerde imtahan edildiklerinin  hâli üzeri tevazu ile Hakk‟ı gözlerler.</p>
<p class="calibre1"><b class="calibre3">Gaflet </b></p>
<p class="calibre1">Tâat ehlinin, imtahan ehli olarak karşılaştıkları hadiselerde Hakk‟ı gözlerken, Hakk‟a gafil olup (dikkat etmemek, farkındalığa gelmemek anlamında kullanılmıştır) sebep ve vesilelerde masivaya düşmesine gaflet denir. Gaflette olana gafil denir.</p>
<p class="calibre1"><b class="calibre3">Rıza </b></p>
<p class="calibre1">Memnun  kılmak,  memnun  edilmek  anlamlarını  taşır.  Sufiler  için  rıza,  Hakk‟ın memnuniyetini  gözlemek  ve  Hakk‟ın  kendilerinden  memnuniyeti  ile  memnun  olmak anlamını  taşır.  Aslında  ise  Hakk‟ın  iradesini  yerine  getirerek  hoşnutluğunu  ve kendilerinden  memnuniyeti  için  ihlasla  niyet  ve  salih  amellerde  bulunmalarıyla edindikleri bir makamdır.</p>
<p class="calibre1">Bu da mealen “<b class="calibre3">inanıp salih ameller işleyenler için rahman bir sevgi (muhabbet)</b> <b class="calibre3">halkedecektir</b>”  (Meryem,  96)  ayetinin  tevil  mânası  itibarıyla  tecellisine  sebeptir.</p>
<p class="calibre1">Çünkü salih amellerde bulunan kulundan Hakk razıdır (memnundur). Ve razı olması ile  de  kulunda  kendisine  karşı  veya  yaptığı  ameli  yapmasının  sevinci  olarak  bir muhabbet hâli var eder.</p>
<p class="calibre1">Rıza hayır işlerinde çalışmak ve yarışmak ile elde edilir, gına ve sitem ile yitirilir.</p>
<p class="calibre1"><b class="calibre3">Razı </b></p>
<p class="calibre1">Hoşnut  olmak  ve  hoşnutluğunda  itâat  etmek  anlamını  taşır.  Tasavvufta  razı  olmak Hakk‟tan  razı  olmak  ve  Hakk‟ın  kulundan  azı  olması  için  kullanılır.  Kulun  Hakk‟ın iradesi  doğrultusunda  şevkle  O‟ndan  hoşnut  olarak  O‟na  itaat  edişi  Hakk‟tan  razı olması anlamını taşır.</p>
<p class="calibre1">80 / 358</p>
<p class="calibre1"><a id="p81"></a>Kulun Hak‟tan razı olduğunu göstermesi şu hâl er üzeri gerçekleşir.</p>
<p class="calibre1">1)</p>
<p class="calibre1">Kulun mevcudiyetinin her hâlinden memnun olması, 2)</p>
<p class="calibre1">Kulun yaşamında karşılaştığı her türlü dert hâlini Hakk‟tan bilerek razı oluşu, 3)</p>
<p class="calibre1">Kulun  dünyevi  nimetlerden  kanaat,  uhrevi  nimetlerden  ise  tevazu  ile  Hakk‟a teslim olarak Hakk‟ın rızasını arayışı, rızasında Hakk‟tan razı oluşu, 4)</p>
<p class="calibre1">Kulun anlatılan rıza hâlleri üzeri Hakk‟ın varlığından razı oluşu.</p>
<p class="calibre1">Bu da kulun seyr-ü sefer yaşantısında çilenin kendisinde iken, Hakk‟ın “<b class="calibre3">sen Ben’den</b> <b class="calibre3">razı mısın? </b>” kelamının Kur‟andaki karşılığı olarak “<b class="calibre3">onlar Allah’tan razı olmuşlardır</b>”</p>
<p class="calibre1">(Maide,  119)  ayetinin  tevil  mânası  itibarıyla  tecellisidir.  Bu  mertebe  nefs-i  raziye mertebesidir.</p>
<p class="calibre1">Hakk‟ın  kulundan  razılığı  ise  Hakk‟ın  kulun,u  rıza  hâline  kalblere  hükmeden  olarak getirişi  sonucunda;  kulunun  muhabbet  ile  yukarıda  anlatılan  O‟nun  varlığında  ve tecelli durumları üzerinden, tecellisinden razı oluşundan razı oluşudur. Bu da “<b class="calibre3">Kulum,</b> <b class="calibre3">Ben  de  senden  razıyım</b>”  kelamının  Kur‟andaki  karşılığı  olarak  “<b class="calibre3">Allah  da  onlardan</b> <b class="calibre3">razı  olmuştur</b>”  (Maide,  119)  ayetinin  tevil  mânası  itibarıyla  tecellisidir.  Bu  mertebe nefs-i marziye mertebesidir.</p>
<p class="calibre1">Karşılıklı hoşnutluk (rıza) sebebi ile sulh olur. Bu sulh, Hakk‟ın sulhu değil kulun kendi yaşamı ve kendisinden razı oluşu sebebiyle kulda beliren bir hâldir.</p>
<p class="calibre1"><b class="calibre3">Sulh (Barış) </b></p>
<p class="calibre1">İradelerin bir biri ile örtüşmesi sonucunda karşılıklı anlaşmaya sulh denir.</p>
<p class="calibre1">Tasavvufta  sulh,  kulun  kendi  iradelerinde  ilkeli  oluşu  (Hakk‟a  iman  hâli)  ile  Hakk‟ı istikamet edinişinde ahlaklanması sonucunda  kâmil oluşu (irade bütünselliği)  hâli ve kulun  kâmil  oluşunda  Hakk‟ın  iradesi  ile  örtüşen  bir  ahlak  üzeri  bulunuşu  (Hakk  ile irade  bütünselliği)  hâlinde,  öz  güveni  ile  eminlikte  (mümin),  korkudan  uzak  sükûnet bulduğu selamet hâline denir. Sulh, temkin hâlinde ekmelleşerek kalıcılık arz eder.
</p><p class="calibre1">
</p><p class="scenebreak">***</p>

Aslında  “<b class="calibre3">sen  Ben’den  razı  mısın? </b>”,  “<b class="calibre3">razıyım  ya  Rabb</b>”, “<b class="calibre3">öyle  ise  Ben  de senden</b> <b class="calibre3">razıyım</b>”  diyaloğu  kul  ile  Hakk‟ın  irade  bütünselliğinde,  Hakk‟ın  kuluna  selamet, sükûnet ve Hakk‟ın varlığından eminlik hâlleri ihsanında bulunuşu sonucunda yaptığı selamet  ahidleşmesidir.  Bu  da  “<b class="calibre3">onlara  korku  da  yoktur</b>”  (Bakara,  62)  ayetinin  tevil mânasında tecellisidir.<p class="calibre1"></p>
<p class="calibre1">Zaten Hakk‟ın muradı, kulunun kendisini bilmesi ve kendisine  kavuşmasıdır. Hakk‟ın tecellisine  varan  bir  kul  Hakk‟ın  böylesi  iradesinin  ereğine  varmasında bulunduğundan dolayı Hakk‟ın rızası üzeredir. Hakk bir kulundan razı değil ise eğeri kul  O‟ndan  günah  ve  masivalarla  uzaklaşmıştır.  Hakk‟ın  kulundan  razı  oluşunun başlangıç işareti ise kulun günah ve masivadan kurtulma gayretinde mahv oluşudur.</p>
<p class="calibre1">Hakk kulundan üç türlü razıdır.</p>
<p class="calibre1">1)</p>
<p class="calibre1">Kulundan,  kulunun  mevcudiyeti  üzerinde  Hakk‟ın  kendi  ulvi  sıfatları  tecelli ettiğinden dolayı kulunun tecellisinden razı oluşu.</p>
<p class="calibre1">Hakkı‟ın  böylesi  razılığı  tecellideki  iradesini  yerine  getirme  olarak  kendinden  razı oluşu  sebebi  ile  bütün  mahlukat  için  geçerlidir.  Bu  razılık  Hakk‟ın  rahman  sıfatında 81 / 358</p>
<p class="calibre1"><a id="p82"></a>esma  tecellisinde  bulunarak  her  şeyi  kendisi  ile  ikame,  idare  ve  idame  edişinde görünür.</p>
<p class="calibre1">2)</p>
<p class="calibre1">Kulun  Hakk‟a  iman  etmesi  ihsanına  ermesi  ile  Hakk‟ı  bilmesi  ve  O‟na  vuslat şevkinde bulunmasından dolayı Hakk‟ın kulundan razı oluşu.</p>
<p class="calibre1">Bu rızada Hakk‟ın bilinmeyi murad etmesi iradesinin sonuçlanması sebebi ile Hakk‟ın tecelli ettiği kulundan, kulunun kendi iradesi ile örtüşen hâl erinden razı oluşu görünür.</p>
<p class="calibre1">Bu  rızalıkta  kul,  seven  olarak  Hakk‟ın  kendisinden  razılığını  bulunur.  Bu  rıza mertebesinde  bulunan  kullar  müridtir.  Hakk‟ın  razı  olması  sonucunda  mürid  olan kullar Hakk‟a hâlil olan veliler olurlar.</p>
<p class="calibre1">Müridlik Hz. İbrahim‟in Hakk‟ı talep ettiği hâl er üzeri biçimlenir. Hakk‟ın rızası için her türlü günah ve masivadan nefsine muhalefet ederek, mahv olmak müridliğin ahlakıdır.</p>
<p class="calibre1">Bu da “<b class="calibre3">bıraktığınız kadar erersiniz</b>” dersinin tecellisindedir.</p>
<p class="calibre1">Hakk‟a  mürid  olmak,  hanif  olmanın  gerekliğidir.  Hakk‟a  mürid  olmayan  kul  Hakk‟ı bulamaz</p>
<p class="calibre1">Anlatılan sebepten dolayı müridlik bir pire tabi olanın sıfat ismi olmasından daha çok kulların  Hakk‟ı  talep  etmesinin  ve  bu  doğrultuda  şevk  ile  Hakk‟ın rızasına  varmanın çalışmalarında bulunma ahlakının sıfat ismi olmalıdır.</p>
<p class="calibre1">Müridlikte  kul,  günah  ve  masivadan  kurtulmanın  iradesinde  amellerdedir.  Anlatır olduğumuz Hakk‟ın bu rıza hâli rahim sıfatında, El Rahim esması ile tecelli edişidir.</p>
<p class="calibre1">3)</p>
<p class="calibre1">Hakk‟ın kulundan, kuluna olan muhabbeti ölçüsünde razı oluşudur.</p>
<p class="calibre1">Bu  rızalıkta  Hakk,  kulun  hâli  üzeri,  kulundan  razı  oluşu  hâlinde  değil  kendi  varlığı üzerinden  kuluna  olan  muhabbeti  ile  kulundan  razıdır.  Bu  da  kulun  Hakk‟a  murad olmasını sağlar.</p>
<p class="calibre1"><b class="calibre3">Murad </b></p>
<p class="calibre1">Hakk‟ın kendi hususi muhabbeti ile kendine dilediği kullarına denir.</p>
<p class="calibre1">Müridler  de  Hakk‟ın  muhabbeti  sebebi  ile  Hakk‟a  muhabbet  etmelerinden  dolayı  bir nevi muradtırlar. Mürid Hakk‟ı talep edene, murad ise Hakk‟ın kendisine talep ettiğine denir. Murad olan kullar, Hakk‟ın rızası sonucunda Hakk‟ın habibi olan veliler olurlar.</p>
<p class="calibre1">Dilde ise murad, Hakk‟ın muhabbeti doğrultusundaki irade hâl erine denir.</p>
<p class="calibre1">Muradlık  islamiyette,  Hakk  Teâlâ‟nın  Hz.  Muhammed‟e  olan  muhabbeti  sebebi  ile O‟na  vardiği  ahlak,  hikmet,  mir‟aç  ve  ciraç  seyrindeki  ferdi  hikmet  kemâlatında görünür.  İslam  olan  muradlar,  Hz.  Muhammed  Mustafa  ahlakı  üzeri  yaşayışları  ile habiblik makamında bulunurlar.</p>
<p class="calibre1"><b class="calibre3">Halîl </b></p>
<p class="calibre1">Dost  anlamına  gelir.  Evliyaullahın  Hakk‟a  muhabbet  ve  gayretleri  sonucunda vardıkları velilik makamıdır.</p>
<p class="whitespace3"> </p>
<p class="calibre1">82 / 358</p>
<p class="calibre1"><a id="p83"></a><b class="calibre3">Habîb </b></p>
<p class="calibre1">Sevgili anlamına gelir. Hakk‟ın hususi muhabbeti sonucunda kulun, gayreti ve gayreti dışında vardığı velilik makamıdır.</p>
<p class="calibre1">Yaşamında  Hakk‟a  halil,  siretinde  ise  Hakk‟ın  habîbi  olmak  her  velinin  arzusu olmalıdır. Bu da sıddîkıyetin gerekliğindendir. Bu bağlamda sıddiyet, her en kadar Hz.</p>
<p class="calibre1">Ebu  Bekir‟in  yaşamı  doğrultusunda  biçimlenen  bir  mertebe  olsa  da,  Hz.  Musa‟nın mertebesidir.  Çünkü  “<b class="calibre3">ben  sana  acele  ettim  ki  Rabbim  hoşnut  olasın</b>”  (Taha,  84) diyen Hz. Musa Hakk‟ın rızası için iş görürken, Hakk‟ı da talep eden olarak müriddir, “<b class="calibre3">Ben  seni  kendim  için  yetiştirdim</b>”  (Taha,  41)  ayetinin  işaret  ettiği  anlatımdan anlaşılır  ki  o  muradlık  makamında  da  bulunur.  Hususen  de  belirtmek  gerekir  ki,  Hz Sıddık, Hz. Harun gibi sıddîkıyet mertebesinin cemali, Hz Musa ise celali tarafındadır.</p>
<p class="calibre1">Ayrıca belirtmek gerekir ki Hz. Musa‟nın Hz. Hızır ile tersleşmesi de Hz. Hakk‟a olan, cebr üzeri kendinde karakterize olmuş sıddikıyetindendir.</p>
<p class="calibre1">Anlatılanlar  doğrultusunda  rıza,  iradenin  ereğinde  bulunduğu  durumlarda sonuçlandığı  ve  bu  sonucun  oluşturduğu  Hakk‟ta  melâike,  kulda  ise  meleke  olan hoşnutluk tecellisidir.</p>
<p class="calibre1"><b class="calibre3">İrade </b></p>
<p class="calibre1">İrade istek ve istenç anlamına gelir.</p>
<p class="calibre1">Hakk‟ta  irade,  Hakk‟ın  zatını  işareten  istenç  temelli  nefs  hâline  bürünüşünün (vechelenişinin)  melâike tavrıdır. Kulda ise irade, kulun şahıs olarak ben düzeyinde, istenç temelli nefs hâlinde varoluşuna sebep meleke durumudur.</p>
<p class="calibre1"><b class="calibre3">İrade-i Külliye </b></p>
<p class="calibre1">Hakk‟ın  nefsinde  irade  ettiği  ve  halk  edişi  ile  mevcuda  getirdiği,  her  an  iradesinin ereğinde  bulunduğu,  bütün  mevcudatın  varoluşuna  sebep,  her  an  mekanikte devindikleri varoluşlarının gayesi olan ilkelerde ve yasalarda biçimlenmiş evrensellere irade-i külliye denir.</p>
<p class="calibre1">İrade-i külliye seyri, Hakk‟ın hikmet seyridir.</p>
<p class="calibre1"><b class="calibre3">İrade-i Cüz’iye </b></p>
<p class="calibre1">Mevcudatın kendi varoluşu sınırlarında gerçekleşen istenç meleke durumuna irade-i cüz‟iye denir. Cüz‟i irade, Hakk‟ın külli iradesine iye, irade-i külliyenin dahilinde olarak, irade-i  külliyenin  mevcudattan hile-i  rabbani olarak  görünüşüdür.  Bu  da  “<b class="calibre3">Allah  irade</b> <b class="calibre3">etmeden  siz  irade  edemezsiniz</b>”  (Tekvil,  29)  ve  “<b class="calibre3">yerlerde  ve  göklerde  bulunan</b> <b class="calibre3">canlılar ve melekler Allah’a secde ederler</b>” (Nahl, 49) ayetlerinin tefsir mânasıdır.</p>
<p class="calibre1">İrade-i  cüz‟iye,  Hakk‟ın  mahlukatı  üzerinde  irade-i  külliyesini  örttüğü  ve  bu  örtme sonucunda  irade-i  külliyesiyle  hem  mevcudata  varlık  verdiği  (ikame)  hem  de mevcudatı  irade-i  külliyesi  doğrultusunda  yaşattığı  (idare  ve  idame),  irade-i külliyesinin tecelli ettiği (dışlaşma da denilebilinir) hile-i rabbanidir.</p>
<p class="calibre1">Kul  için  hile-i  rabbanide  mühim  olan  hileyi  değil  Rabb‟i  müşahede  etmektir.  Zaten tevhid de bundan ibarettir.</p>
<p class="calibre1">83 / 358</p>
<p class="calibre1"><a id="p84"></a>Bu mânada tevhid, Hakk‟a yakin buldurtan, yakinlikte ise kul-Hakk ikiliğindeki uzaklık sebebiyle  kulun  kul  oluşunun  hile-i  rabbanisinde  seyir  ettiği  kavrayış  ve  yaşam durumlarıdır.</p>
<p class="calibre1">Anlatılanlar doğrultusunda belirtmek gerekir ki hile-i rabbani Hakk‟ın hikmet seyridir.</p>
<p class="calibre1"><b class="calibre3">Hikmet  </b></p>
<p class="calibre1">“<b class="calibre3">oyun olsun diye  yaratmadık</b>” (Embiya, 16)  ayeti tefsiren Hakk‟ın  her şeyi olay ve olgular düzeyinde nedenler üzeri halk ettiğine işaret eder.</p>
<p class="calibre1">Bilinmenin  nesnesi  olan  ne-olmak‟lığında  olgu  ve  olayların  mevcudiyetlerinin varoluşunun  tözsel  nedenselliği  (cevher  üzeri  halk  edişi)  varoluşlarının  mümkinatta (aklen  ve  vicdanen  kabul  edilebilinecek  imkan  dahilinde  olabilmesi  durumu)  nasıl gerçekleştiği,  varoluşlarının  iradi  bağlamda  ne-içinliği‟nin  bilinmesinin  sorgulayışı üzeri düşüncede oluşan varlıksal nedenselliğine bakışım sebebi ile olay ve olguların varoluşsal durumlarına hikmet denir.</p>
<p class="calibre1">Bu  bağlamda  hikmet,  olay  ve  olgular üzerinden  oluşan  bilme  durumudur  da.  Çünkü bilen ve kavrayan, hikmetini bildiği olay ve olgunun bilinmesi hikmetinde bulunur.</p>
<p class="calibre1">Bu düzeyde hikmet, bilmenin nesnesi olan olay ve olgular üzerinden edinilen bilginin de  nesnellik içermesi  sebebi  ile  bilim  ve  felsefe  insanlarının  meşguliyet  alanıdır.  Bu meşguliyette  insan,  varlık-bilimsel  ve  bilgi-bilimsel  olarak  olay  ve  olguların varoluşunun nedensellik sorgulamalarında bulur.</p>
<p class="calibre1">Bu  düzeyde  varoluşsal  nedenselliği  sorgulanan  olay  ve  olguların  hikmeti  evrensel yasalarda bulunur ve anlamlandırılır.</p>
<p class="calibre1">Bu  yasasını  bulma  hikmet  seyri,  bilim  adamlarında  fiziğin,  kimyanın,  sosyolojinin, siyasetin  vb  bilimlerin  ilkelerinde  ve  mantıksal  gereksinimi  olan  mekaniklerinde (değişim, dönüşüm işleyiş) bulma, bilme ve mekaniği üzeri eşyada materyalize etme dönüştürülmesinde bulunma seyridir.</p>
<p class="calibre1">Bu  bağlamda  hikmet  seyri,  doğa  felsefesinin  bilimde  biçimlenişidir.  Bu  da  insan hayatının fizik ve kimyanın sonucu olarak sanayi ve teknolojide, sanayi ve teknolojinin sonucu  olarak,  modernizmde  biçimlenerek  sosyalize  ve  konfor  düzeyinde  eşyada materyalize edilmesi sonucunu doğurmuştur.</p>
<p class="calibre1">İnsan hayatı siyaset ile sosyalize, modernizmin sonucu olan konfor ile de materyalize olmamaktır. Bu da iktisat bilimi çerçevesinde ticaretle ekonomik işleyişin mekaniği ile sağlanmaktadır.</p>
<p class="calibre1">İnsanlığın evrenseller olarak bildiklerini madde üzerinden materyalize etmesi sonucu sosyalizasyonu, insanın tinsel nedenselliğinin hikmetinden fazlası ile koparmıştır.  Bu da insanlığın tinselliğinde dibe vuruşudur.</p>
<p class="calibre1">Kanaatim  şudur  ki  insan  tinsel  nedenselliğine,  bu  dibe  vuruş  sonucunda  aç  kaldığı içindir ki dibe vuruşunda bireysel olarak kurtulma feryadı ile kurtuluş aramaktadır. Bu da hikmetin mekanik cihetinde kalınmasında sebebiyettir.</p>
<p class="calibre1">İnsan  zenginlik  sonucu  menfaatlarda  materyalize  olmuş  yani  dünyevileşmiş</p>
<p class="calibre1">(sekülerize)  yoz  dinlerde  bu  kurtuluşu  bulamadığından,  dilin  ve  ritüellerin sembolizmasında cazibe arz eden mistik öğretilere yönelmektedirler.</p>
<p class="calibre1">84 / 358</p>
<p class="calibre1"><a id="p85"></a>Bu  yüzdendir  ki  kurtuluş  arayan  insanlar  için  islamın  menfaatler  doğrultusunda siyasette  araç  edilmesi  ile  dünyevileştirilmesine  dikkat  etmek  gerekir.  (islami milliyetçlik  akımları,  radikal  islam,  ılımlı  islam,  islami  kapitalist  menfaatçi  akımlar, islami terör vb)</p>
<p class="calibre1">İslam  olanlar  bilmelidirler  ki</p>
<p class="calibre1">İslam  dini,  siyasi  menfaatler  sebebiyle</p>
<p class="calibre1">dünyevileştirilemez.  Çünkü  iman  temelli  islam  ibadetin  ve  imanın  şartları doğrultusunda  sosyalize  olmayı  öngörerek  dünyada  insanları  maddi  ve  manevi ihtiyaçlarına  yönelten,  iman  ve  salih  ameller  ile  sosyal  yaşamda  kişinin  ahiretinde kurtuluşunu  sağlar.  Bu  da  insanın  halk  ve  Hakk  yönleri  ile  dünyada  tinsel nedenselliğinde yaşamasını sağlar.</p>
<p class="calibre1">Bunun içindir ki bid‟atlara dikkat etmemiz gerekir.</p>
<p class="calibre1"><b class="calibre3">Bid’at </b></p>
<p class="calibre1">Sonradan  icad  edilen  adetlere  bid‟at  denir.  Dinde  ise  Kur‟an  ve  sünnete  aykırı  farz gibi gösterilen nafile ibadetlerin önerilmesi değil, dikte edilmesine ve dine aykırı adet ve görüşlerin icad edilmesine denir.
</p><p class="calibre1">
</p><p class="scenebreak">***</p>

İnsanın  modernizm  ile  dibe  vuruşundan  toplumsal  olarak  kurtuluşu  ise  insanların ekonomi  aracı  ile  birbirleriyle  sulhu  sonucunda  tanışmalarıyla  mümkündür.  Çünkü ticaret  sulhta  yapılır  ve  ticaret  sonucunda  insanlar  ilişkilerinde  güven  edinerek başkasılaşmaktan  kurtulur.  Böylece  kendinde  eksikliğini  gördüğü  diğer  kültürleri yaşama kolaylığını bulur. Bu da büyük sermaye sahiplerinin önderliğinde devletlerin küreselleşme projesi ile daha rahat gerçekleşir.<p class="calibre1"></p>
<p class="calibre1">Aksi bir gelişmeyle milliyetçilik ve ulusalcılık zihniyetlerinin yükselmesi olmaz ise eğer sermaye  sahiplerinin  menfaatleri,  insanlık  ufkunun  açılmasına  hizmet  eder.  Lakin küreselleşmenin  insanı,  sermaye  sahiplerinin  tekelleşmesi  ile  çağdaş  toplumsal kölelere çevirmemesine de dikkat edilmelidir.</p>
<p class="calibre1">Bizler  islamın  şartları  ve  imanın  şartları  ile  Hakk‟a  ahd-ü  vefa  ederek  küreselleşen dünyada  Hakk  için  yaşayışımızın  mesajı  ile  kurtuluş  arayan  insanlara  islamı, hakikatleri  ışığında  tinselliğimizin  nedensellikleri  doğrultusunda  ekonomi,  ırk  ve ruhbancılık ile materyale olmayan, herkesin manevi dini olduğunu anlatmalıyız.</p>
<p class="calibre1">Bazı  alp erenlerin  emevi  zihniyeti  dediği de hırs ile  menfaatler,  ruhbancılık  (halifelik iddiası) ve ırk üzeri dinin materyale edilmeye çalışılmasıdır. Bu sebepten dolayı bizler ihlas  ve  salih  ameller ile  Kur‟an  ve  sünnet  ışığında  olay  ve  olguları  değerlendirerek yaşamımıza zamandaki ahkâm üzeri yön vermeliyiz.</p>
<p class="calibre1"><b class="calibre3">Alp Erenler </b></p>
<p class="calibre1">Zulüme karşı kâli ve hâli mücadele ve cihad eden, bu sebeple de hicret eden savaşçı erenlere denir. Bu ehile Ebu Zer Gıffari (r.a.) ve Horasan erenleri güzel bir örnektir.</p>
<p class="calibre1">Yukarıdaki  anlatım  sonucunda  belirtelim  ki  anlatır  olduğum  üslubun  dışında  olay  ve olguları, nesnel ilişkileri sonucunda felsefenin kendi dili üzeri aklın yasaları dahilinde yasalarla neden-sonuç ilişkilerini anlamlandırmak felsefenin işi olmuştur.</p>
<p class="calibre1">85 / 358</p>
<p class="calibre1"><a id="p86"></a>Bilim  hikmeti  ölçüde  arar,  felsefe  ise  ilişkilerinde  arar.  Bu  bağlamda  felsefe,  çocuğu olan bilim ile ayrılmaz bir ikilidir.</p>
<p class="calibre1">Dini  özü  itibarıyla  yaşama  sanatı  olan  tasavvufta  ise  hikmet,  öznel  değil  nesnel  bir düzeyde hikmetin öznesi olan Hakk‟ın şahsını kıyas  alarak O‟nun mevcuda getirdiği olay  ve  olgular  üzerinden  O‟nu  bilmek,  O‟nu  müşahede  etmek  ve  O‟nun  hayırda oluşumuzla  bizde  tecelli  eden  nuru  ile  olay  ve  olguların  ahvalini,  ayetler  hükmünde okuyarak  nedensellik,  nasıllık  ve  “ne  için”liğin  Hakk  ile  anlamlandırılmasıdır.  Bu  da Hakk‟ı  sıfat,  esma  ve  ayet  tavırları  üzeri  ilkesellikte  müşahede  edişimizin  hikmet oluşudur.</p>
<p class="calibre1">Dinde hikmet sahibi, hayır verilmiş olan, hayırda iş gören kişilerdir de.</p>
<p class="calibre1">Zaten  hayır,  Hakk‟ın  iradesi  ile  örtüşen  amellerimiz  olarak  Hakk‟ın  rızasına  eren kulunda  Hakk‟ın  nuru  ile  tecelli  etmesi  sonucunda  edinilen  irfan  ve  ahlak  bilgisine sebeptir. Bu da Hakk‟ı hikmeti ile bilmeye ve müşahedeye sebeptir. Bu da akli olarak nesnel  olmaktan  daha  çok  yaşamın  kendisinde  deneyim  bilgisi  ile  hayatın  ve varoluşun, kulun öznel katılışı ile anlamlandırılmasıdır.</p>
<p class="calibre1">Bu  bağlamda  hikmet,  nedeninde  Hakk‟ın  bulunduğu  nasıllığında  meliakenin tavırlarının bulunduğu “ne için”liğinde ise irade-i külliyenin ereğinde seyir ettiği olay ve olguları, irade-i külliye dahilinde  melâikesinin  melekemiz olarak bize yön vermesi ile feraset bakışında Hakk‟ı bilmek, bulmak, kavuşmak ve olmak düzeyinde yaşamak ve bu yaşamın oluşturduğu bakışım ile anlamlandırmaktır.</p>
<p class="calibre1">Bilim ehline alim, felsefe ehline filozof, tasavvufla ilgilenen tasavvuf ehline mutasavvıf, Hakk ile hikmete vakıf mutasavvıfa da arif denir.</p>
<p class="calibre1">Filozofların ve ariflerin bilgeliklerini bir birlerinden ayıran; filozofların bilme konusunu nesne temelli irdelemeleri ile yasalarla anlamlandırmaları, ariflerin ise bilme konusunu Hakk  ile  şahıs  düzeyinde  katılımcı  olarak  özne  temelli  irdelemeleri  ve  Hakk‟ın  sıfat, esma ve ayetleri üzeri anlamlandırmalarıdır.</p>
<p class="calibre1">Arif  ve  filozofların  ortak  özellikleri  ise  bilmenin  kavrayış  zevki  ve  sevincidir.  Çünkü bilmek  kavrayışın  sevincinde  tinsellik  içerir.  Bu  da  ilahiyatın  kürsü-i  alâdan  mâna tecellisi sonucu kalbi melekelerde coşkunlukta sevinç melekesinin oluşmasına sebep bilginin  hıfz  edilmesi  ve  içselleştirilmesi  ile  kişinin  meşrebi  üzerinden  bilgiyi özgünleştirmesi içindir.</p>
<p class="calibre1">Zaten  bilmenin  sonucunda  oluşan  sevinç  melekemiz  ile  kavrayış  zevkine  devam ederiz.</p>
<p class="calibre1">Duygulara hitap etmeyen bilginin zevkinden bahis edilmez.</p>
<p class="calibre1">Zevkî olan bilgi sonucunda yaşamımız bilgi ışığında anlamlanır. Zevkî olmayan, bizde sevinç  melekesi  oluşturmayan  bilgi,  yaşamımızda  yaşama  anlamımızı  yitirmemize sebep olabilir.</p>
<p class="calibre1">Bilme  sevinci  Hakk‟ın  kulun  kalbinde  “<b class="calibre3">sevgi  halk  ederiz</b>”  ayetinin  tecellisindendir.</p>
<p class="calibre1">Hikmet  hayrın  sonucunda  arifin  kalbinde  arifin  sıfatları  üzeri  özgünleşmesinde karakterize olan irfan bilgisi olarak, Allah‟ın katından verdiği Hakk ile bilme ilimidir.</p>
<p class="calibre1"><b class="calibre3">İlm-i Ledûn </b></p>
<p class="calibre1">86 / 358</p>
<p class="calibre1"><a id="p87"></a>Allah‟ın esrar-ı gaybisinde her şeyin ilmini bilen alim olarak, bilgisini istediği kadar ve istediği  biçimde  nurani  tecelli  ile  kulunun  kalbinde  vuku  ettirmesi  sonucunda,  kulun edindiği  hikmet  bilgisine  ilm-i  ledûn  denir.  İnsan  mevcudiyeti  ile  “<b class="calibre3">kaniatı  yarattım</b> <b class="calibre3">sığmadım,  mümin  kulumun  kalbine  sığdım</b>”  kelamında  bulunan  Hakk‟ın  küre-i arzda tecelli ettiği varlık katıdır.</p>
<p class="calibre1">Hakk  katı  olan  insan,  Hakk‟ın  kendisinde  nurani  tecellisi  sonucu  hikmete  ulaşır.</p>
<p class="calibre1">Hikmet sahibi mümin, hikmette feraset sahibi olan irfan ehlidir.</p>
<p class="calibre1">İnsan,  Allah  katı  olması  ile  fıtratı  gereği  islam  oluşunun  hayır,  niyet  ve  amelleri doğrultusunda Hakk‟a kendi mevcudiyetinde ulaşır. Hakk‟ı âlemler üzeri bilebilir veya müşahede edebiliriz. Lakin Hakk‟ı âlemler üzerinden bilmemiz ve müşahede edişimiz, bizde  bize  nuru  ile  tecelli  eden  Hakk  iledir.  Madden  ve  manen  varoluşumuzun kaynağı  olan  Hakk‟ı  mümin  olarak  kendimizde  bulmamız  ve  O‟na  vuslatımız  bizde cereyan eden vakitte O‟nunla kıyam edişimizdir.</p>
<p class="calibre1"><b class="calibre3">Dehr </b></p>
<p class="calibre1">Dehr zaman, devir, çağ anlamlarına gelir.</p>
<p class="calibre1">Ehli  için  dehr, insan  ile  vakit  farkındalığı  oluştuğundan  dolayı insanın  zaman  varlığı olduğu  anlamında  kullanılır.  Bu  sebepten  dolayı  dehr  insandır.  İnsan  ise  vaktin koşulları  doğrultusunda  vakit  (zaman)  ile  biçimlenen  yaşantısı  ise  suret-i  dehrdir.</p>
<p class="calibre1">Çünkü nefsi ile irade ve akli temelli kalbi ile de ilimden ibaret olan insan irade ve ilmin kendindeki  biçimlenişini  ve açılımını  kendinde  bulur.  Bunun içindir  ki  suret-i  dehrdir.</p>
<p class="calibre1">Dehr ile vakit arasındaki fark, vakitin irade doğrultusunda belirlenen içinde bulunulan zaman  süreci  anlamını;  dehrin  ise  daha  kapsamlı  olarak  devir  anlamı  itibarıyla kapsayıcı  zaman  anlamını  taşımasıdır.  Vakir  dehrin  hareket  süreçlerinde yaşanmasıdır. Dehr ise vakitin genel olarak bağlı olduğu külli hareketin zaman olarak anlamlandırılmasıdır. Bu bağlamda her vakitte bulumuşumuz dehre iyedir.</p>
<p class="calibre1">Dehr,  olay  ve  olguların  sebep  ve  sonuç  ilişkileri  üzerinden  fiilde  beliren  vakit sürekliliğine (anın zamlanması nüktesi olarak zaman) denir. Bu bağlamda Hakk için dehr,  kudreti  ile  vakit  sürekliliğinde  devr-i  daimde  tavırlarda  bulunması  sebebi  ile Hakk‟ın  tavırları  olan  olay  ve  olguların  sebep  ve  sonuç  ilişkileri  üzerinden  kader-i mutlak ve kader-i muğlakta takdirde bulunduğu sıfat durumudur. Yani Hakk için dehr, külli  hareketlilikte  vaktin  sürekliliğinde  tavırlarda  bulunduğu  sıfat  durumudur.  Zaten olgu  düzeyinde  harekette  mevcudiyet  bulan  dehr,  hareketin  bir  varlığın  fiili  üzeri meydana  gelmesinden  dolayı  mevcudiyetini kendinde  bulmayan  yokluk  hükmündeki bir olgu olmaktan ibarettir.  Hareketin kendi varlığı yoktur, bir varlığın hareketi vardır.</p>
<p class="calibre1">Bu  sebepten  dolayı  varlığı  yokluktan  ibaret  olan  dehr,  bir  varlığın  fiilde  külli hareketlilikte  tavırlarının  sürekliliğinde  mevcudiyet  bulan  bir  olgu  olarak  aslında Hakk‟ın varlık olarak fiilde tavırlarında vakit sürekliliğinde kudretinde külli hareketlilikte aşkın varlık olarak belirişinin sıfat durumudur. Yani vakitin devr-i daim üzeri sürekliliği külli hareketin dehr oluşunda bizlere devamlı varlık tavırlarında bulunan Hakk Teâla‟yı işaret  eder.  Bu  bağlamda  dehr,  külli  hareketlilik  olarak  zaman  bağlamında  Hakk‟ın sıfat tavrıdır.</p>
<p class="calibre1">Anlatılanlar  doğrultusunda  belirtmek  gerekir  ki  vakit  olgusu  üzeri  mekansallıkta beliren  her  türlü  olay  ve  olgu  üzerinden  insanların  beklentilerini  bulamaması  ve 87 / 358</p>
<p class="calibre1"><a id="p88"></a>iradesi ile örtüşmeyen hadiseler sebebiyle dehre küfürde bulunmasından dolayı Hakk Teâla  insanlığa  “<b class="calibre3">ademoğlu  dehre  küfür  etmekle  beni  ezalandırır,  halbuki  dehr</b> <b class="calibre3">Benim,  her  emir  Benim  elimdendir,  geceyi  gündüzü  Ben  idare  ederim</b>”  hadisi kudsisinde sıfat tavrı olan dehre sövülmemesi gerektiğini buyurur.</p>
<p class="calibre1">Hz. Resul ise bir hadisinde “<b class="calibre3">dehre sövmeyin çünkü Allah dehrdir</b>” buyurur. Çünkü dehre küfür etmek, vücud olarak varlığı olmayan bir olguya küfür etmek olduğundan dolayı  dehr  sıfatında  kudreti  ile  külli  hareketlilikte  tavırlarda  bulunan  Hakk‟a  küfür etme durumunda bulunulmuş olunur. İnsanoğlu dehre küfürde iken külli hareketlilikte, vakit  sürekliliğinde  takdirde  bulunan  Hakk‟a  dolaylı  yoldan  küfür  etmiş  olur.  Bu sebepten  dolayı  mevcudiyeti  kendinden  olmayan  dehre  küfür  zımnen  Hakk‟a  küfür olduğundan  dolayı  Hakk‟tan  razı  olarak  dehre  küfür  etmeyerek,  Hakk‟ın  uluhiyetine karşı edepli olmak gerekir. Dehre küfürle Hakk‟a eza etmek, uluhiyetle tersleşmek ve tevhid  üzeri  Hakk‟ı  müşahede  edememek,  sıfatlarda  sebepler  dairesinde  takılmak olarak  masivaya  düşmek  sebebiyle  Hakk‟ı  hakkıyla  bilemeyişimiz  ve  müşahede edemeyişimizin  azamete  dokunulmuş  olması  anlamını  taşır.  Ayrıca  dehre  varlık vererek uluhiyet ile tersleşmek ise rahmate muhalefet olarak insanı gaflet ve delalete sürükler. Herşeyin sebebini dehrden bilmek de tevhide aykırı olarak Hakk‟a dehri şirk koşmak  olduğundan  dolayı  Hakk‟a  küfürdür.  Yani  Hakk‟ın  varlığına  insanın örtünüşüdür. Bu da gaflet ve delalette bulunmaktır.</p>
<p class="calibre1"><b class="calibre3">Vakt </b></p>
<p class="calibre1">İçinde  bulunduğumuz  an‟a  vakt  denir.  Olay  ve  olguların  oluşum  zamanlarının sürecine de vakit denir5.</p>
<p class="calibre1">Vakit  varlığı  ile  soyut,  eşyanın  varlığı  ile  mümkün  olan  mevcudiyetinin  üzerine  galip Hakk‟ın  melâike  tavırlarıdır  da  denilebilinir.  Bu  bağlamda  vakit  melâikenin varoluşunun  cereyanında  mevcudatın  devamlı  var  edilişinin  varoluş  anlarıdır  (süre).</p>
<p class="calibre1">Bütün  mevcudat  varoluşunun  vaktini  yaşar.  Mevcudatın  bulunduğu  durum, mevcudatın vaktidir. Vakit genel anlamda dehrin bireysellikte ifade edilişidir.</p>
<p class="calibre1">Sufiler  için  vakt,  eşyanın  tabiatı  üzerinden  belirlenen  andır.  Vakt  kulun  var  olduğu anda Hakk‟ı gözlediği, müşahede ettiği, yaşadığı durumdur.</p>
<p class="calibre1">Bunlarla beraber vakt, kıyametin olacağı an‟a da denir.</p>
<p class="calibre1">Sufiler için salik iki vakitte bulunur. Bunlar ibn-i vakt ve eba vakttır.</p>
<p class="calibre1"><b class="calibre3">İbn-i Vakt </b></p>
<p class="softbreak"> </p>
<p class="calibre1">5  Günümüzde  vakit  olarak  daha  doğru  bir  ifade  ile  dehr  olarak  zaman  boyut  olarak  ele  alındığı  için,  hususen zaman  adına  beyanda  bulunmak  gerekir.  Hakk‟ın  takdiri  ile  beyan  etmek  gerekir  ki  zaman,  mekan  içimdeki hareketten  ibarettir,  zamanı  boyut  olarak  düşünmemek  gerekir.  Cenab-ı  Hakk,  vücud  olarak  zatında  şahıs düzeyinde  anda  noktalıktadır.  Şahıs  düzeyinde  Hakk,  iradi  bağlamda  şahsına  kendi  varlığında  bir  çizgi  (vektör, yön, vb) vermiştir. Çizgi düzeyinde Hakk, melâike tavırları ile veçhe ve suretlerde (geometrik biçimler) yüzey  var eder. Zaman ise yüzeyler üzeri var olan mekansal ıkta hareketten ibarettir. Bu sebepten dolayı her nerede suret ve veçheleniş üzeri tavır vardır, orada zaman vardır. Bu sebepten dolayı zaman, varlığını mekansallıkta bulan ve bu  mekansal ıktaki  farklılıklar  (hareket  oranları)  üzeri  anlamlandırılan  seyrin  olgusal  durumudur.  Bunun  dışında hareket (akış) düzeyinde, varlığı olmayan zamanı boyut olarak ele almak bir zorlamadan ibarettir. Çünkü hareket bir varlığın tavrı olarak vardır, varlığı kendinden olan bir olgu değildir. Varlığı kendinden olmayan, soyut düzeyde vücud olarak varlığı bulunmayan, hareketin belirleniminden ibaret olan zaman olgusunu biçimsel olarak geometrik düzeyde boyut olarak kabul etmemek gerekir.</p>
<p class="calibre1">88 / 358</p>
<p class="calibre1"><a id="p89"></a>Zamanın  çocuğu  anlamına  gelen  ibn-i  vakt,  zamanın  kaideleri  ile  belirlenimlerde bulunan salikin hâlidir.</p>
<p class="whitespace3"> </p>
<p class="calibre1"><b class="calibre3">Eba Vakt </b></p>
<p class="calibre1">Zamanın  babası  anlamına  gelen  eba  vakt,  zamanın  koşullarından  etkilenmeden Hakk‟ın  iradesi  üzeri  sufilerin  vakti  yaşamalarına  denir.  Ayrıca  âlemlerde  tecelli edecek  vakti  belirleyen  mâna  açılımlarının  doğuş  yeri  eba  vakt  olarak  velidir.</p>
<p class="calibre1">Zamanda (vakit) oluşacak hadisenin evvela velide  mâna ve hâl olarak tecelli etmesi sonucunda ise zaman içerisinde görünüre çıkması sebebi ile veli, eba vakttır.</p>
<p class="calibre1">Sıddik bir sufi, zamanın koşullarının Hakk tecellisi olmasından dolayı siretinde Hakk ile eba vakt iken amelen zamanın koşullarına ayak uydurması sebebi ile ibn-i vakttır.</p>
<p class="calibre1">Sufi  ilm-i  vakt  hâllerinde  feyz-i  mukaddesten,  ab  vakt  hâllerinde  ise  feyz-i  akdesten feyzlenir.</p>
<p class="calibre1"><b class="calibre3">Feyz (Füyûz) </b></p>
<p class="calibre1">Feyz  bereket,  bolluk,  kerem,  ikram,  ihsan  anlamına  gelir.  Sufile  için  feyz,  Hakk‟ın ihsan ettiği ilim, irfan bereketidir.</p>
<p class="calibre1">Kul  Hakk‟ın  nurani  tecellisi ile  ancak  Hakk‟tan  feyizlenir.  Bu  bağlamda  feyz,  Hakk‟ın tecellisi ile kulun ilim ve irfan edinişine denir.</p>
<p class="calibre1"><b class="calibre3">Bereket </b></p>
<p class="calibre1">Bereket bolluk, çokluk anlamına gelir.</p>
<p class="calibre1">Tasavvuf  ehli  bereket  silsilesi  üzeri  el  tutma  ile  silsileden  gelen  feyz  bolluğunun pirden,  pirin  muhabbeti  coşkunluğunda  taşmasına  ve  bu  taşmasından  taliplerin nasiplenmesine derler. Her durumda bereket kulun, Hakk‟ın tecellisine gark oluşuna denir.</p>
<p class="calibre1"><b class="calibre3">Feyz-i Mukaddes </b></p>
<p class="calibre1">Sufilerin,  kâinattaki  feleklerin  döngüsü  üzerinden  Hakk‟ın  sebep  ve  vesileler dairesinde  tecellisi  seyrinin  ilm-i  huzuride  belirmesi  ile  ciraç  seyrinde  bulunuşlarına denir. Bevahid ve hücûm feyz-i mukaddesin hâl erindendir. Hakk‟ın üzerinden nuru ile tecelli ettiği mürşidi kâmilden feyizlenişi de sufiler feyz-i mukaddes olarak bilirler.</p>
<p class="calibre1">Bu  feyz  sonucunda  salik  âlemleri,  Hakk  tecelli  ettiği  için  kudsi  bilir.  Ve  âlemlere mukaddes olduklarının hâli üzeri bakar.</p>
<p class="calibre1">Sufilerin  dünyeviyetten  kaynaklanan  dertlerin  kendilerini  masiva  ve  günahtan  yana temizlemesi  (arındırması)  sebebi  ile  de  tevekkül  seyirlerinde,  âlemler  üzerinden maneviyatlarında  bereketlenmeleri  de  feyz-i  mukaddestendir.  Bu  bağlamda  feyz-i mukaddes, sufinin arınışına ve Hakk‟a varımına sebep dert tecellileridir.</p>
<p class="calibre1">Feyz-i mukaddes Hakk‟ı afaktan gelen feyz üzeri iman ile müşahede ediş ve O‟ndan bilgileniş seyridir.</p>
<p class="calibre1"><b class="calibre3">Feyz-i Akdes </b></p>
<p class="calibre1">89 / 358</p>
<p class="calibre1"><a id="p90"></a>Akdes  pak,  arı,  saf  olarak  kudsi  olmaktır.  Feyz-i  akdes  bu  bağlamda  sufiler tarafından,  sufilerin  arı  olan  nefsleriyle  günahtan  temiz  olmaları  sonucu  noksandan münezzeh  kuddüs  olan  Hakk‟ın,  kalblerinde  nuru  ile  tecelli  edişinin  feyzinde bulunmalarına  denir.  Bu  da  “<b class="calibre3">ona  (kitaba)  ancak  temizler  dokunur</b>”  (Vakıa,  79) ayetinin tecellisindendir. İlham, hâtır ve varidatlar (doğuşatlar) feyz-i akdestendir. Bu da enfüsten gelen feyzden doğruluğu yönünde emin olarak imande bilgileniş seyridir.</p>
<p class="calibre1">Feyz-i  mukaddes  ve  feyz-i  akdes  seyirleri  “<b class="calibre3">ayetlerimizi  afakta  ve  enfüste</b> <b class="calibre3">göstereceğiz</b>” (Fussilet, 52) ayeti tecellisinde seyretmektir. Kul imanı doğrultusunda afakta âlemler ve piri üzeri feyizlenişinde ayrıca nefsi üzerinde enfüsten gelen feyizler ile imanı doğrultusunda füyuzat seyrinde bulunur.</p>
<p class="calibre1">Feyz-i  akdeste  varidatlar  (doğuşatlar)  ya  kulda  kâlde  tecelli  eder  ya  da  kalemde yazımda  zuhur  eder.  Varidatların  dilde  zahir olmaması  durumu  ise  sufinin  sakinede karar kılmasındandır.</p>
<p class="calibre1">Varidatlar,  üslup  olarak  dildeki  zevk  üzeri  şiir,  ilahi,  türkü  tarzında  ya  da  sohbet  ve beyan etme tarzında doğuşatlar olarak görünürler.</p>
<p class="calibre1"><b class="calibre3">Doğuşat </b></p>
<p class="calibre1">Kalbe  nuru  ile  tecelli  eden  Hakk‟ın,  hikmet  bilgisi  olarak  kulundan  feyz  vermesi sonucunda,  feyz  verdiği  kulu  ve  feyzden  nasiplenenleri  irşad  edişi  varidatlarına doğuşat denir.</p>
<p class="calibre1">Doğuşat ile doğan kul cennete giren kuldur. Böylesi kul, beden toprağı ile tuva vadisi olan, zihninin günah ve masivadan temizlenmiş oluşu ile de Hz. Meryem tecellisinde bulunan,  Hakk‟ın  nurani  nefesi  ile  mevcuda  gelen  mâna  akışı  ile  dirilmesinin sonucunda  mâna  kuşu  olan  Hz.  İsa‟ya  benzer.  Kendinde  doğan  mâna  kuşu  ile  de feraseti bulur. Cennet böylesi kulun sohbetinde yakin getirilir.
</p><p class="calibre1">
</p><p class="scenebreak">***</p>

Rızadan  sonra  “<b class="calibre3">haydi  gir  cennetime</b>”  (Fecr,  30)  ayeti  veya  “<b class="calibre3">sizden  razı  oluşum</b> <b class="calibre3">sebebi ile girin evime, isteyin Ben’den</b>” hadis-i kudsisinin tecellisinde sufi cenneti, kalbi cennet olan ariflerin sohbetinde ve kendi gönlü olarak bulunur.<p class="calibre1"></p>
<p class="calibre1">Şirb, zevk, feyz, aşk, ilm-i ledûn sahv, feraset ve tasarruf dahilinde gösterilen her türlü keramet, Hakk‟ın zuhurda müşahedesi, cennet nimetlerindendir.</p>
<p class="calibre1">Cennete gitmenin yolu sırat-ı müstakimdir.</p>
<p class="calibre1"><b class="calibre3">Sırât-ı Müstakim </b></p>
<p class="calibre1">Pek doğru, temiz yol anlamına gelen sırât-ı müstakim, itâat, takva, tevazu, edep, rıza, ibadet ile Hakk‟a hayır ameller üzeri gayrette olduğumuz yaşamı yol edindiğimiz Hakk yoludur.</p>
<p class="calibre1">Sırât-ı  müstakim  anlatılan  bağlamda  bir  yaşam  biçimidir.  Bu  yaşam  biçimi  ise tasavvufta  görünür.  Takva,  edep,  hayâ,  tevazu,  nezaket,  letafet  vb  hâl er  sırât-ı müstakim üzeri yaşayan kulun, cennet elbiselerinin ahlak elbiseleri olarak kendisinde sireten  huy  ve  amelen  güzellik  olarak  görünüşüdür.  Sırat-ı  Müstakim  haklar  üzeri biçimlenen akıl, ahlak ve vicdan yoludur.</p>
<p class="calibre1"><b class="calibre3">Sahv </b></p>
<p class="calibre1">90 / 358</p>
<p class="calibre1"><a id="p91"></a>Sahv, ayılma, ayıklık ve uyanıklık anlamlarını taşır.</p>
<p class="calibre1">Kimi sufiler için sahv, gaybetten sonra algıya geliş anlamına gelse de kimi sufiler için de sufinin müşahedenin sekr, gaybet, şirb zevk  hâllerinde Hakk‟ı müşahede etmenin ayıklığıdır.  Böylesi  sahvda  bulunan  sufi,  gaflet  uykusu  olan  masivadan  uyanmış, vicdana gelerek farkta O‟nu müşahede etmenin ayıklığındadır. Sufi bu durumda Hakk ile serhoş, kendinden boş olan bir hâlde Hakk ile ayık ve zevktedir.</p>
<p class="calibre1">Sufinin ayıklığı ise feraseti ile farkta oluşuyladır.</p>
<p class="calibre1"><b class="calibre3">Fark </b></p>
<p class="calibre1">Fark kulun değerlendirme, kıyas etme akli melekesidir. Kulun fark melekesi ile feraset melekesinde kavradıklarını değerlendirmesi ayıklığıdır (sahv).</p>
<p class="calibre1"><b class="calibre3">Fark-ı Evvel </b></p>
<p class="calibre1">Kulun  bir  pire  biat  etmeden  önceki  iman-ı  gaybi  düzeyindeki  imanı  ile  ilmen  yakin Hakk‟ın varlığına iman edişi hâline denir.</p>
<p class="calibre1">Böylesi  bir  durumda  kul  doğrudadır.  Lakin  kul,  tarike  girmesi  ile  muhabbetinin sekrinde her şeyi Hakk zanneder. Her gördüğünü  Hızır zannedenler de olur. Kulun, yol katetmesi için muhabbetten dolayı hüsn-ü zan olarak beliren bu hâline mecnunluk denir.</p>
<p class="calibre1"><b class="calibre3">Mecnun </b></p>
<p class="calibre1">İnsanların anlayışı, huy ve tabiatı dışında hareket edene mecnun denir.</p>
<p class="calibre1">Mecnun  tarike  yeni  girmiş,  her  şeyi  Hakk  bilen  salikin  hâllerindendir.  Lakin  asıl mecnun  sekr,  gaybet,  şirb,  zevk,  cezbe,  cûş  hâllerinde  kendinden  boş  olmuş, insanların  hâline  anlam  veremediği  Hakk‟ın  veli  kuluna  denir.  Bu  sebepten  dolayı erenler  “<b class="calibre3">deli  olmadan  veli  olunmaz</b>”  demişlerdir.  Böylesi  mecnunun,  aklı  kendisini bırakmış delilerle karıştırılmaması gerekir.</p>
<p class="calibre1"><b class="calibre3">Meczub </b></p>
<p class="calibre1">Sufi dilinde meczup, yalnız yaşayan, dünyadan gaib Hakk‟ın veli kullarına denir. Bu anlamda her mecnun meczup değildir.</p>
<p class="calibre1">Mecnunlar  ve  meczublar,  iman-ı  gaybide  hüsn-ü  zan  üzeri  Rabblerini  diledikleri biçimde düşünürler. Bu kullar iman ehlidirler, aklından boş deliler ile karıştırılmamaları gerekir.  “<b class="calibre3">Ben  kulumun  zannı  üzeriyim</b>”  diyen  Hakk  Teâla‟nın  bu  kullarının  zannı üzeri tavır sergilediği de bilinir.</p>
<p class="calibre1"><b class="calibre3">Fark-ı Sânî </b></p>
</body></html>
