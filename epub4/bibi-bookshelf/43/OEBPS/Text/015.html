<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.9" name="Generator" />

  <title>Akşam</title>
  <link href="../Styles/stylesheet.css" rel="stylesheet" type="text/css" />
</head>

<body class="calibre">
  <h1 class="calibre1"><a class="calibre2" id="a50"></a>Akşam</h1>

  <p class="p3"><span class="t15">&nbsp;</span></p>

  <p class="p3"><span class="t15">Küçük ve derli toplu bir oda.</span></p>

  <p class="p254">Margarete saçlarını örer ve başının üstünde toplar.</p>

  <p class="p254"><span class="t10">&nbsp;</span></p>

  <p class="p37"><span class="t13">Margarete:</span> Çok bilmek isterdim, kimdi,</p>

  <p class="calibre7">Bugün gördüğüm o bay.</p>

  <p class="calibre7">Oldukça yakışıklıydı,</p>

  <p class="calibre7">Asil biridir mutlaka;</p>

  <p class="calibre7">Alnında yazılıydı</p>

  <p class="calibre7">O küstahlığı gösteremezdi yoksa (Çıkar.)</p>

  <p class="calibre7"><span class="t11">&nbsp;</span></p>

  <p class="p255">Mefistofeles. Faust.</p>

  <p class="p255"><span class="t10">&nbsp;</span></p>

  <p class="p3"><span class="t13">Mefistofeles:</span> Girsene, sessizce gir içeri!</p>

  <p class="p3"><span class="t13">Faust:</span> (Bir süre sustuktan sonra.)</p>

  <p class="p256">Çok rica ediyorum, beni yalnız bırak!<br class="calibre6" />
  <span class="t13">Mefistofeles:</span> (etrafına bakınarak.)</p>

  <p class="calibre7">Her genç kız bu kadar tertipli olmaz.</p>

  <p class="p3"><span class="t13">Faust:</span> (Başını kaldırıp etrafa bakarak.)</p>

  <p class="calibre7">Hoşgeldin!</p>

  <p class="calibre7">Bu kutsal mekanı aydınlatan,</p>

  <p class="calibre7">Tatlı tanışığı.</p>

  <p class="calibre7">Umut kırağısının dindirdiği,</p>

  <p class="calibre7">Tatlı aşk kederi,</p>

  <p class="calibre7">Yüreğimi kaplasın.</p>

  <p class="calibre7">Etraf sessizliği soluyor,</p>

  <p class="calibre7">Düzen ve doyumu.</p>

  <p class="calibre7">Bu fakirlikte ne bolluk!</p>

  <p class="calibre7">Ne mutluluk bu zindanda!</p>

  <p class="p35">(Kendini yatağın yanındaki deri koltuğa atar.)<br class="calibre6" />
  Sen ki, önceki kuşaklara,</p>

  <p class="calibre7">Sevinç ve acılarda,</p>

  <p class="calibre7">Kollarını açmıştın,</p>

  <p class="calibre7">Bana da bir yer bağışla!</p>

  <p class="calibre7">Bu baba tahtının etrafını,</p>

  <p class="calibre7">Kim bilir kaç kez, ah,</p>

  <p class="calibre7">Bir alay çocuk sarmıştır!</p>

  <p class="calibre7">Dolgun yanaklı çocukluğunda,</p>

  <p class="calibre7">Kutsal İsa'ya şükran gününde,</p>

  <p class="calibre7">Sevgilim belki burada bir atasının,</p>

  <p class="calibre7">Solgun elini öpmüştür.</p>

  <p class="calibre7">Her yerde, sevgilim,</p>

  <p class="calibre7">Senin kadın elini görüyorum,</p>

  <p class="calibre7">Şu temiz masa örtüsünde,</p>

  <p class="p143">Ve şu kumla ovulmuş yerlerde.<br class="calibre6" />
  Sevgili elin! Ah! Tanrısal elin!</p>

  <p class="p37">Bu kulübe bir cennet oluveriyor.</p>

  <p class="p143">Ve şurada! (Yatak örtüsünü kaldırır.)<br class="calibre6" />
  Nasıl ürperiyorum sevinçten.</p>

  <p class="p143">Burada saatler geçsin isterdim.<br class="calibre6" />
  Burada Doğa Ana,</p>

  <p class="p37">Sakin düşlerin içinde,</p>

  <p class="p37">Bir melek yarattı!</p>

  <p class="p37">Yaşamın sıcaklığı henüz,</p>

  <p class="p37">İncecik göğsünde doğarken,</p>

  <p class="p37">Burada uyuyordu bu çocuk;</p>

  <p class="p37">Tanrının mucizesi,</p>

  <p class="p37">Kutsal bir arınmışlık içinde,</p>

  <p class="p70">Burada meydana geldi!</p>

  <p class="p37">Ya sen! Seni buraya ne getirdi?</p>

  <p class="p37">Nasıl da etkilendin derinden!</p>

  <p class="p37">Ne arıyorsun burada?</p>

  <p class="p37">Niye ağırlaştı yüreğin?</p>

  <p class="p143">Zavallı Faust! Tanıyamıyorum seni.<br class="calibre6" />
  Büyülü bir hava mı sardı beni?</p>

  <p class="p143">Daha biraz önce biricik arzum,<br class="calibre6" />
  Dolaysız bir zevk tatmaktı,</p>

  <p class="p143">Şimdi bir aşkın düşünde dağılıyorum<br class="calibre6" />
  Havadaki her bir esintinin,</p>

  <p class="p37">Oyuncağı mıyız biz?</p>

  <p class="p37">Şu anda içeri girseydi,</p>

  <p class="p37">Nasıl da cezasını çekerdin,</p>

  <p class="p37">İşlediğin bu cürümün!</p>

  <p class="p37">Ah, koca adam, nasıl küçük düşer!</p>

  <p class="p37">Ve dağılmış bir halde,</p>

  <p class="p37">Nasıl da ayaklarına kapanırdın.</p>

  <p class="p137"><span class="t13">Mefistofeles:</span> (Girer.)</p>

  <p class="calibre7">Çabuk! Onun geldiğini gördüm.</p>

  <p class="p137"><span class="t13">Faust:</span> Dışarı! Dışarı!</p>

  <p class="calibre7">Asla buraya dönmem!</p>

  <p class="p257"><span class="t13">Mefistofeles:</span> Yanımda ağırca bir kutu getirdim,<br class="calibre6" />
  Bir yerlerde buldum onu.</p>

  <p class="calibre7">Dolaba saklayın,</p>

  <p class="calibre7">Ve yemin ederim ki,</p>

  <p class="calibre7">Kendinden geçecektir;</p>

  <p class="calibre7">Onu size kazandırmak için,</p>

  <p class="calibre7">Kutuya güzel şeyler dizdim.</p>

  <p class="calibre7">Bütün kızlar gelir bu oyuna.</p>

  <p class="p137"><span class="t13">Faust:</span> Ne yapsam acaba?</p>

  <p class="p257"><span class="t13">Mefistofeles:</span> Çok soru soruyorsunuz!<br class="calibre6" />
  Mücevherleri kendiniz mi alacaksınız?</p>

  <p class="calibre7">O halde bu arzularınızın,</p>

  <p class="calibre7">Hem bu güzel günün zamanına,</p>

  <p class="calibre7">Hem koşuşturan bendenize,</p>

  <p class="calibre7">Acımasını salık vereceğim.</p>

  <p class="calibre7">Pintilik etmeye umarım ki,</p>

  <p class="calibre7">Niyetiniz yoktur!</p>

  <p class="calibre7">Kafasını kaşır, ellerini ovalar</p>

  <p class="p48">(Küçük kutuyu dolaba yerleştirir ve kilidi kapar.)<br class="calibre6" />
  Şimdi hemen gidelim! Çabuk!</p>

  <p class="calibre7">Bu tatlı ve genç kızın kalbini,</p>

  <p class="calibre7">Sizin için kazanmaya çalışıyoruz;</p>

  <p class="calibre7">Siz de öyle bakıyorsunuz ki,</p>

  <p class="calibre7">Sanki amfiye girip,</p>

  <p class="calibre7">Ders vermeniz gerekiyor,</p>

  <p class="calibre7">Ve sanki fizik ile metafizik,</p>

  <p class="calibre7">Soluk renkleriyle,</p>

  <p class="calibre7">Karşınızda cisimleşmiş!</p>

  <p class="calibre7">Haydi! Çabuk!</p>

  <p class="p258">Margarete, elinde bir lambayla.</p>

  <p class="p259"><span class="t13">Margarete:</span> İçerisi öyle boğucu ve sıkıntılı ki; (Camı açar.)<br class="calibre6" />
  Ama dışarısı pek sıcak değil.</p>

  <p class="p260">Garip oluyorum, neden acaba<br class="calibre6" />
  Keşke annem eve dönse.</p>

  <p class="p260">Her yerim ürperiyor<br class="calibre6" />
  Gereksiz yere korkuyorum işte,</p>

  <p class="p261">Vesveseli bir kadın gibi!</p>

  <p class="p262">(Soyunmaya başlar ve şarkı söyler.)</p>

  <p class="p263">Eskiden bir kral vardı,</p>

  <p class="p263">Ölene dek vefalıydı,</p>

  <p class="p263">Kraliçesi ölürken ona,</p>

  <p class="p264">Bir altın kupa bıraktı.</p>

  <p class="p263">Bu hediye kralın herşeyiydi,</p>

  <p class="p263">Hep ondan içerdi sofralarda;</p>

  <p class="p265">Ve her yudum alışında<br class="calibre6" />
  Yaşla dolardı gözleri.</p>

  <p class="p263">Ve gelince ölme zamanı,</p>

  <p class="p263">Kral bütün mülkünü saydı,</p>

  <p class="p263">Herşeyini soyuna bıraktı,</p>

  <p class="p266">Ama altın kupayı sakladı.</p>

  <p class="p263">Kral sofrasında oturuyordu,</p>

  <p class="p263">Yanında tüm soylular,</p>

  <p class="p263">Atalarının şatosuydu,</p>

  <p class="p263">Engin denize bakan.</p>

  <p class="p157">Yaşlı ayyaş son bir kez,</p>

  <p class="p157">Hayat ateşini yudumladı,</p>

  <p class="p157">Derin sularına denizin,</p>

  <p class="p267">Attı güzelim kupayı.</p>

  <p class="p157">Gördü düşüp batmasını,</p>

  <p class="p157">Derin sularda bardağın,</p>

  <p class="p157">Ve hiç içmedi bir daha,</p>

  <p class="p268">Bir damla dahi olsa.</p>

  <p class="p269">(Elbiselerini yerleştirmek üzere dolabı açar ve mücevher kutusu-<br class="calibre6" />
  nu görür.)</p>

  <p class="calibre7">Bu güzel kutu nasıl geldi buraya?</p>

  <p class="calibre7">Halbuki dolabı kitlediğimden eminim.</p>

  <p class="calibre7">Hayret doğrusu!</p>

  <p class="calibre7">Acaba ne var içinde?</p>

  <p class="calibre7">Annemin borç verdiği biri,</p>

  <p class="calibre7">Onu belki rehin bıraktı.</p>

  <p class="calibre7">Kurdelasında bir de anahtar var<br class="calibre6" />
  En iyisi kutuyu açmak herhalde!</p>

  <p class="calibre7">Bu ne? Aman tanrım! Baksana,</p>

  <p class="calibre7">Böyle birşey ömrümde görmedim!</p>

  <p class="calibre7">Mücevher! Asil bir kadın,</p>

  <p class="calibre7">En güzel bayram günlerinde,</p>

  <p class="calibre7">Bunları takıştırsa yeridir.</p>

  <p class="calibre7">Bu zincir bende nasıl durur acaba.</p>

  <p class="p253">Kimin olabilir bu muhteşem eşyalar?</p>

  <p class="p270">(Mücevherleri takıştırır ve aynanın önüne geçer.)</p>

  <p class="calibre7">Hiç olmazsa küpeler benim olsaydı.</p>

  <p class="calibre7">İnsan hemen değişiveriyor.</p>

  <p class="calibre7">Güzellik, gençlik neye yarar?</p>

  <p class="calibre7">İyidir, hoştur, ama işte o kadar;</p>

  <p class="calibre7">Yarı bir acımayla iltifat edilir;</p>

  <p class="calibre7">Altına bağlıdır oysa herşey,</p>

  <p class="calibre7">Herkesin gözü altındadır.</p>

  <p class="p271">Bizim gibilere de yazık olur!</p>

  <p class="p271"><span class="t11">&nbsp;</span></p>
</body>
</html>
