<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1>VIII. PATATES YİYENLER</h1>

  <p>- Üç kozum var.</p>

  <p>- On para etmez babalık!... Elli...</p>

  <p>- Bırak görelim!... Senin ellinin ne mal olduğunu çok gördük!...</p>

  <p>Saat kaçtı? Duvardaki reklam-saat durmuştu. Çoktandır ışıklar yanıyordu... Oda sıcacık. Küçük kadehler belki üç dört kez dolup boşalmış, likör kokulan tütün kokularına karışmıştı.</p>

  <p>- Varsın yansın!... Kozumu oynuyorum! diyen Maigret elindeki iskambili ortaya attı.</p>

  <p>- En iyisini yaptınız komiser. Hele bir de ardından dokuzlu gelirse...</p>

  <p>Bin puanlık dördüncü ya da beşinci partiydi oynadıkları. Maigret, sandalyesinde hafiften geriye kaykılmış, pipo içiyordu. Oyun arkadaşları arasında patron ve biri yaşlı yılan balığı avcısı Bariteau olmak üzere iki balıkçı vardı.</p>

  <p>Sandalyesine ata biner gibi oturan Mejat da partiyi izliyordu.</p>

  <p>- Dokuzlunuz olduğunu biliyordum...</p>

  <p>- Baksana Mejat!... Adli tabibin adı aklında mı?</p>

  <p>- Defterime yazmıştım...</p>

  <p>- Ona bir telefon ediver... Sor bakalım adam ölümünden kaç saat önce yemek yemiş. Ve bu tam bir yemek miymiş? Anladın mı?</p>

  <p>- Kimin ellisi vardı? Bu da otuz altı...</p>

  <p>Patron sayıyordu. Maigret gırtlağına kadar sıcak ve sıradan bir mutluluğa gömülmüştü adeta, biri birden ne düşündüğünü soracak olsa buna kendi bile şaşardı.</p>

  <p>Eski bir anı! Bonnot olayı sırasında Maigret, ucu sivri uzun bıyıkları, keçi sakalı plan, on santim yüksekliğinde kolalı takma yakalar takan ve silindir şapkalar giyen incecik bir gençti.</p>

  <p>.- Maigret yavrum bak, derdi o dönemdeki patronu komiser Xavier Guichard, daha sonra Adli Polisin başı olmuştu, bütün bu koku alma hikâyeleri (gazeteler özellikle cinayetleri çözme konusundaki koku alma yeteneğinden söz ediyorlardı) bunlar hep halkı eğlendirmek içindir. Bir cinayet soruşturmasında en önemli şey, sağlam olguları bir yana koymaktır, ne olursa olsun bunlar ileriye temel teşkil edeceklerdir. Daha sonra, el arabası sürer gibi bunları usul usul itersin. Bu bir meslek sorunudur, insanların koku alma yeteneği dedikleri de rastlantıdan başka bir şey değildir...</p>

  <p>Ne kadar tuhaf görünürse görünsün, işte bu anı nedeniyle, Mejat'yı bile şaşırtıp kâğıt oynamayı kabul etmişti.</p>

  <p>Valentine Forlacroix ve Hollandalı sevgilisinin otomobillerinin ardından, hâkimle avukat da arabalarına atlayıp çekip gitmişlerdi. Maigret, bir an ne yapacağını bilemez gibi yolun ortasında kalakalmıştı. Forlacroix hapishanede, kızı Lise klinikteydi. Gitmeden önce, sorgu hâkimi evi mühürlemişti.</p>

  <p>Sanki bir ganimet kazanmış gibi keyifliydi. Bundan böyle bütün bunlar kendisine aitti. La Roche-sur-Yon Adalet Sarayı'ndaki odasından soruşturmayı yürütecekti...</p>

  <p>- Haydi canım sen de! diye homurdanmıştı Maigret, hana girerken.</p>

  <p>Neden kendini rahatsız hissediyordu? Usul böyleydi. Hele bu kıskançlığa benzer duygu, gülünç değil miydi? .</p>

  <p>- Şimdi ne yapıyoruz patron?</p>

  <p>- Sana yazdırdığım liste nerede? ... Didine ve kocası... Marcel Airaud... Therese... Albert Forlacroix...</p>

  <p>- Kimden başlıyoruz? İskambil oynamakla başlamıştı.</p>

  <p>- Baksana, buralarda oyunda işetilir mi?</p>

  <p>- Sadece koz oynarken... Ya Paris'te?</p>

  <p>- Değişir... O zaman sekizlimi atıyorum...</p>

  <p>Bir ara, diğer oyuncu puanlan hesaplarken, o da cebinden bir kurşun kalemle bir not defteri çıkartmış, not almak âdeti olmadığı halde, kalemin ucunu kıracak derecede bastırarak bir şeyler yazmıştı:</p>

  <p>Doktor Janin, L'Aiguillon'a Salı günü saat dördü çeyrek geçe ya da dört buçukta geldi.</p>

  <p>Bu, Xavier Guichard'ın dediği gibi, eldeki en sağlam bilgilerden biriydi. Ya sonra? Neredeyse, aynı akşam, aynı Janin hâkimin evinde öldürüldü, diye yazacaktı. Ama bu daha kesinleşmemişti. Adli tabip, üç gün sonra, ölüm saatini birkaç saat farkla tespit edebilmişti, gerisinin ispatı...</p>

  <p>Çarşamba sabahı, Doktor Janin, hâkimin evindeki yemişlikte yere serili yatıyordu.</p>

  <p>- Koz kupa... Alıyor musunuz? diye sordular, dalgın gözlerine hayretle bakarak.</p>

  <p>- Öyle olsun!... Sıra kimde?</p>

  <p>Saygılı patron her zamanki şakayı patlatmaktan kaçındı:</p>

  <p>- Soran budalada.</p>

  <p>Maigret ara sıra olayın tek sağlam verilerini oluşturan bu iki cümleciğe göz atıyordu.</p>

  <p>Mejat merdiven altındaki telefondan konuşuyordu, o her zamanki korkunç tiz sesiyle.</p>

  <p>- Ne olmuş?</p>

  <p>- Doktor raporunu okudu... Midesinde bulunanlara göre normal bir yemekmiş... Epey de alkol almış...</p>

  <p>Mejat, komiserin memnuniyetinin nedenini bir türlü anlayamıyordu. Maigret zevkten sandalyesine öyle bir dayanmıştı ki, masaya tutunmasa sırtüstü düşüyordu.</p>

  <p>- Vay be, dedi kartlarına baktıktan sonra, demek yemek yemiş kerata!</p>

  <p>Belki o kadar önemli değildi. Yine de... Janin, ne Hotel du Port 'da yemişti, ne de karşısındaki handa, L'Aiguillon'da da başka yer yoktu.</p>

  <p>- Sıradan üç koz...</p>

  <p>- Nereye kadar?</p>

  <p>- Papaza. Ha, bu arada, küçük Forlacroix’nın bir kaptıkaçtısı yok mu?</p>

  <p>- Vardı ama on beş gündür tamirde.</p>

  <p>Hiçbir sürücü çıkıp Janin'i bir yerden bir yere götürdüğünü söylememişti. Yemek de yediğine göre...</p>

  <p>- Mejat... Kasaba koşuver... Baksana patron. Burada tek kasap var değil mi?</p>

  <p>- Hem de haftada bir gün kesim yapar.</p>

  <p>- Soruver bakalım, bu Sah, saat dörtle yedi arası dükkâna gelip iyi bir parça alan olmuş mu?</p>

  <p>- Kim almış?</p>

  <p>- Kim olursa...</p>

  <p>Mejat pardösüsünü giydi ve içini çekerek uzaklaştı. Kapı açılınca içeri süzülen soğuk hava oturanların bacaklarını dondurdu. Therese sobanın yanında oturmuş yün örüyordu. Kapı henüz kapanmıştı ki bir daha açıldı. Mejat'dı yine, komisere bir şeyler işaret ediyordu.</p>

  <p>- Ne istiyorsun?</p>

  <p>- Bir şey söyleyebilir miyim patron?</p>

  <p>- Bir saniye... Koz!... Sinek! Karo asımı da alamazsınız... Beyler işiniz bitik!</p>

  <p>Sonra Mejat'ya dönerek sordu:</p>

  <p>- Ne var?</p>

  <p>- Didine dışarıda... Hemen gelmenizi istiyor... Çok acilmiş.</p>

  <p>- Therese şuradan pardösümü ve şapkamı ver... Sen de yerime bak.</p>

  <p>Çıkmadan önce piposunu yaktı. Dışarısı kapkaranlıktı. Sokakta sadece birkaç ışık ve bakkalın şeffaf reklam çıkartmalarıyla kaplı vitrini görünüyordu. Didine komisere adeta asıldı.</p>

  <p>- Benimle gelin... Birlikte yürümeyelim... Siz beni izleyin, size benim yol gösterdiğim anlaşılmasın...</p>

  <p>Bir elinde bir torba, diğerinde de küçük bir bağ bıçağı vardı, sanki tavşanlarına ot kesmeye gitmiş gibi. Albert Forlacroix'nın evinin açığından geçtiler, gölgeler arasında bir siluet kımıldadı: Nöbetçi jandarma asker selamı vermişti.</p>

  <p>Didine ara sıra arkasına dönüp komiserin kendini izleyip izlemediğine bakıyordu, sonra iki ev arasındaki kara bir delikte kayboldu. Komiser de o deliğe girdi. Buz gibi bir el eline dokundu.</p>

  <p>- Dikkat!... Tel örgüler var...</p>

  <p>Gün ışığında burası kuşkusuz sıradan bir yerdi. Ama karanlıkta, elinde torbası ve bıçağıyla ilerleyen küçük garip büyücünün ardında Maigret yönünü tayin edemedi. Midye kabuklarına bastı, çöp kokusu geldi burnuna.</p>

  <p>- Atlayın... Tel var.</p>

  <p>Donmuş lahanalar. Evlerin arkasındaki bir bostana çıkmıştı. Tellerle birbirinden ayrılmış daha başka sebze bahçeleri de vardı. Canlı bir şeyler, kümesteki tavşanlar kımıldadı.</p>

  <p>- Tavşanlarıma ot kesmeye çıkmıştım, dedi kadın yoluna devam ederken.</p>

  <p>Köyde yol boyunca dizi dizi evler sıralanıyordu. Ama onların arkasında sebze bahçeleri ve daha ötede de gelgit sırasında deniz suyuyla dolan bir çukur ve göz alabildiğine uzayıp giden bataklık vardı.</p>

  <p>- Gürültü etmeyin... Konuşmayın... Ayaklarınıza dikkat.</p>

  <p>Didine komiserin elini bırakmıyordu, beyaz badanalı bir duvar boyunca yürüdüler. Kör bir ışığın sızdığı bir pencerenin altında bir gölge duruyordu. Didine'in kocası, parmağını ağzına götürmüştü.</p>

  <p>Komiser kendisini neyin beklediğini bir türlü anlayamamıştı. Hele az sonra, köy evlerini asırlardır süsleyen resimlere benzer sakin ve sessiz bir manzarayla karşılaşacağı hiç aklına gelmezdi.</p>

  <p>Justin Hulot pencerenin önünden çekildi. Pencere alçakta kaldığından Maigret eğilmek zorunda kaldı. Camın ardında, bir fıçının üstüne konulmuş lambadan süzülen sarımtırak ışık seçiliyordu.</p>

  <p>Maigret, daha önceden, Albert Forlacroix'nın evinin tam arkasında olduklarını hesaplamıştı. Avlunun dibinde yer alan bir kulübe, daha doğrusu bütün köylerde bulunan bir arabalığın içiydi gördükleri: boş fıçılar, tencereler, paslı ıvır zıvır, torbalar, tahta kasalar, şişeler...</p>

  <p>Bir ocakta ateş yanıyordu. Hayvanların yemini burada pişiriyor, Noel'de domuz kızartıyor olmalıydılar. Önünde iki adam oturuyordu, biri bir tahta kasanın, diğeri tersine çevrilmiş bir sepetin üzerindeydi. Diz hizasında kıvrılmış kauçuk çizmeler giymişlerdi, bunlar nedense Maigret'ye hep üç silahşörleri anımsatırdı.</p>

  <p>İkisi de güçlü kuvvetli ve gençtiler. Garip kılıklı iki çam yarması. Aslında sırtlarındaki buranın geleneksel giysileriydi, ama bu ışıkta, bu iki genç, müze duvarlarını süsleyen bir tablodan inmiş gibiydiler.</p>

  <p>Biri cebinden bir paket sigara çıkarıp ötekine tuttu. Diğeriyse ocaktan bir kor aldı.</p>

  <p>Konuşuyorlardı; dudaklarının kımıldadığı görülüyor ama sesleri maalesef duyulmuyordu.</p>

  <p>Adamlardan biri, cebinden sigara çıkaran Albert Forlacroix, tam şöminenin önünde oturan da Marcel Airaud idi, yüzünü sarı bir sakal çevrelediğinden tanımak güç oluyordu.</p>

  <h2>********</h2>

  <p>Sıska vücudu Maigret'ninkine değen Didine fısıldadı:</p>

  <p>- Bir saattir buradalar. İlk baktığımda ortalık yeni kararmaya başlamıştı. Forlacroix'nın oğlu bir ara gidip patates getirdi...</p>

  <p>Oldukça gülünç gelen bu patates hikâyesini pek anlayamamıştı.</p>

  <p>- Kahveye girmek istemedim... Camı tıklattım ama siz öylesine oyuna dalmıştınız ki beni duymadınız...</p>

  <p>Seni gidi küçük sıçan!... Demek hoplaya sıçraya evine gidip, kocasını alıp nöbetçi dikmiş!</p>

  <p>Tavşanlarına ot biçerken Albert Forlacroix'nın evine bir göz atması da rastlantı mı yani? Aksi takdirde nasıl bir düşünce onu buraya sürükledi? Olayın en karmaşık yanı bu değildi. Kocası iki üç adım öteye çekilmiş, bekliyordu.</p>

  <p>- Geri döneceğini hiç beklemiyordum, dedi yine.</p>

  <p>- Ve de Albert Forlacroix'yı göreceğini?</p>

  <p>- Şşşşt.</p>

  <p>Maigret alçak sesle konuşmasını bilmezdi, susmayı yeğledi.</p>

  <p>- İkisini de tutuklayacak mısınız? diye fısıldadı yine.</p>

  <p>Cevap vermedi. Kıpırdamadı. Arkalarında deniz feneri düzenli aralıklarla göğü aydınlatıyor, ara sıra bir inek böğürüyordu. Hotel du Port'daki iskambil partisi devam ediyor, Therese de Maigret'nin nerede kaldığını merak ediyor olmalıydı.</p>

  <p>Şu iki adama gelince... Komiser birbirlerine bu kadar benzediklerini asla fark etmemişti. Aynı yaşam biçimi, tuzlu su, dalga serpintisi, deniz havası, tenlerine aynı pembeliği vermiş, saçlarının rengini açmıştı...</p>

  <p>İkisi de ağır kanlıydılar, bu doğanın sabırlı güçleriyle sürekli savaşmak zorunda olanların ağırlığıydı...</p>

  <p>Sigara içiyor, yavaş yavaş konuşuyorlardı. Bakışları ocağa takılmıştı, bir ara Marcel bir demir parçasıyla külleri eşeledi, yüzünde basit bir sevinç belirmişti.</p>

  <p>Ötekine bir şeyler söyledi, o da kalkıp kapıya doğru yürüdü, kapı alçak olduğundan geçerken başını eğdi. Döndüğünde elinde iki kocaman bardak vardı, köşedeki fıçıdan doldurdu.</p>

  <p>Beyaz şarap! Öylesine güzel görünüyordu ki Maigret'nin canı hiç bu kadar beyaz şarap çekmemişti. Patateslere gelince... Çünkü gerçekten ortada patatesler de vardı...</p>

  <p>Çocukluk anılarına, Jules Verne'in, Fenimore Cooper'ın kitaplarındaki gravürlere gitti aklı. Fransa'da, bir Fransız köyünün göbeğindeydi. Aynı zamanda çoook çok uzaklarda... Bu iki adam kürk avcısı da olabilirlerdi, ıssız bir adaya düşmüş kazazedeler de. Sırtlarındaki giysiler hiçbir çağa ait değildi. Marcel'in şekilsiz, sert sakalı da ortama uygundu.</p>

  <p>Demir parçasıyla, küllerin arasından çektiği iri kara patateslerin çatlamış kabuklarını çıtırdatıyordu kocaman elleriyle. Sarı, dumanı tüten patatesleri iştahla ısırıyordu.</p>

  <p>Öteki de ayağa kalktı. Başı neredeyse tavana değiyordu. Cebinden çıkardığı çakısıyla, ocağın üstünde asılı, kurumakta olan sucuklardan ikisini kesti.</p>

  <p>- Ne yapıyorlar? diye fısıldadı Didine.</p>

  <p>Cevap vermedi. Bu yemeğe katılmak için neler vermezdi... Külde pişmiş patatesler, zamanın kararttığı sucuklar ve o ferahlatıcı şarap...</p>

  <p>İşin en dokunaklı yanı, hareketlerinin, dudak kıpırtılarının izlendiğinden habersiz bu iki yiğidin huzur dolu görünüşleriydi.</p>

  <p>Ne konuşuyor olabilirlerdi? Oradaydılar, kendilerine ve birbirlerine güveniyorlardı. Hemen yan çömelik durumda, ceplerinden çıkardıkları çakılarıyla, köylüler ve denizciler gibi yemek yiyorlardı. Heyecansız konuşuyorlardı. Ara sıra bir küçük cümle sarfediyor sonra yine susuyorlardı.</p>

  <p>- Onları tutuklamayacak mısınız?</p>

  <p>Maigret ürperdi, bacağına bir şey sürtünmüştü. Küçük bir köpekmiş, herhalde komşu evlerden birinin bir av köpeği yavrusu bacağına sürtünüyordu.</p>

  <p>- Justin, diye seslendi Didine.</p>

  <p>Her an havlayabilecek köpeği işaret etti. Gümrükçü hayvanı ensesinden tutup uzaklaştırdı.</p>

  <p>Yine de camın öteki tarafında neşeden eser yoktu. Ne endişe, ne neşe. Ağır bir sessizlik. Albert yine ayağa kalkıp sucuk aldı, yüzünü ona doğru döndüğünden bir an Maigret adamın kendini gördüğünü sandı.</p>

  <p>Sonunda ağızlarını silip yine sigara yaktılar. Airaud esnedi. Jandarma peşinde olduğundan, kimbilir ne zamandır rahat bir uyku çekmemişti. Çakısının ucuyla dişlerini karıştırdı, başını duvara dayadı.</p>

  <p>Forlacroix yine ortadan kayboldu. Bu kez yokluğu uzun sürdü, Maigret de meraklanmaya başladı. Sonunda kapıyı ayağıyla iterek odaya girdi. Adamakıllı yüklüydü. İkiye katladığı bir şilteyi ve örtüleri başına koymuş, koltuğunun altına da bir yastık sıkıştırmıştı. Marcel yardım etti. İkisinde de beklenmedik bir temizlik merakı vardı. Şilteyi yere yaymadan önce Airaud köşede duran süpürgeyi alıp toprak zemini süpürdü.</p>

  <p>Köpekten kurtulan gümrükçü yanlarına gelmiş, sabırla bekliyordu.</p>

  <p>- Onları tutuklamıyor musunuz? diye fısıldadı titreyen Didine.</p>

  <p>Airaud muşamba ceketini çıkartmış, çizmelerini çıkartmak için yere oturmuştu. Çoraplarını da çıkarttı ve uzun süre şiş ayaklarını ovuşturdu. Öteki bir şey sordu. Ayaklarını dinlendirmesi için sıcak su mu teklif etmişti? Maigret bundan emindi. Marcel bir kez daha gerindi ve sonra neredeyse dışarıdan duyulacak kadar derin bir oh çekip boylu boyunca şilteye uzandı.</p>

  <p>Albert Forlacroix lambayı aldı, etrafına bir göz attı, bakışları tepe penceresine takılınca kaşlarını çattı. Unutmuş muydu? Hayır, sadece emin olmak istemişti. Pencere bataklığa bakıyordu.</p>

  <p>Garip bir hareket... Arkadaşının saçını okşadı... Dev gövde, elinde feneri, ağır hareketlerle dışarı çıkıp ardından kapıyı kapadı.</p>

  <p>- Buradan çıkılabilir mi? diye sordu Maigret, Didine'i bir kenara çekip.</p>

  <p>Kadın Forlacroix'ların avlusunu ayıran alçak duvarı gösterdi.</p>

  <p>Gümrükçüyü nöbetçi dikti. Yine çöplere, midye kabuklarına, şişe kırıklarına bata çıka yürüdü, Didine'i yolda bırakıp jandarma karakoluna gitti.</p>

  <p>Gümrükçü Hulot'nun yerine bir jandarma dikip yine yola düştü. Didine ot dolu torbası ve bıçağıyla hâlâ orada duruyordu. Kadın bir tuhaf bakıyormuş gibi geldi...</p>

  <p>- Eeee, ne diyorsunuz? Galiba şu yaşlı Didine olmasa... Peşine kaç jandarma salmıştınız? Jandarmalarmış!...</p>

  <p>Küçümser bir gülüş.</p>

  <p>- Ama benim evime gelmeye tenezzül edilmez, oysa ben...</p>

  <p>- Evinize gidin! dedi kadına. Bu akşam... Ya da yarın...</p>

  <p>- Ya da çıkmaz ayın son çarşambası... Gel Justin... Eminim yine onu içeri tıkmamanın bir yolunu bulacaklar...</p>

  <h2>********</h2>

  <p>Albert Forlacroix'nın evinin önündeki jandarma her zamanki yerinde değil, bu sefer sokağın ortasında duruyordu.</p>

  <p>- Çıktı mı? diye sordu Maigret.</p>

  <p>- Bakın... Şu üçüncü sokak fenerinden sonraki gölge... O... Hanın kapısını açıyor...</p>

  <p>Az sonra Maigret de aynı kapıdan giriyordu. Oyun sürüyordu. Mejat, tahmin ettiği gibi, her elde hır çıkarıyordu.</p>

  <p>- Kimse sırasını beklemiyor... Neyse komiser... Acaba kupa mı oynasam?</p>

  <p>Albert Forlacroix on kişilik masaya tek başına kurulmuştu. Uzaktan oyunu seyrediyordu.</p>

  <p>Therese önüne bir sürahi beyaz şarap koymuştu ama onun pek tatmaya niyeti yok gibiydi.</p>

  <p>- Hey gidi!... diye homurdandı Maigret, fıçıdan alman şarabı, sucukları, patatesleri anımsayarak.</p>

  <p>- Yerinize geçecek misiniz patron?</p>

  <p>- Şimdilik hayır... Devam et...</p>

  <p>Pardösüsünü çıkarmamıştı. Uzun bacaklarını yayarak oturmuş genç adamı süzüyor, ne yapacağını düşünüyordu.</p>

  <p>Kendini formunda hissediyor muydu? Cesareti yerinde miydi? Bir başlarsa sonuna kadar gitmek zorundaydı. Duvardaki reklam-saat çalışmıyordu hâlâ. Saatine baktı. Yedi olmuştu. Therese masaları hazırlıyordu.</p>

  <p>Önce karnını mı doyursa? Yoksa...</p>

  <p>- Bana yarım şişe beyaz ver Therese... dedi. Kuşkusuz ötekilerin içtiği beyaza benzemeyecekti. Albert Forlacroix dalgın bakışlarla onu izliyordu.</p>

  <p>- Baksana Mejat.</p>

  <p>- Evet patron... Pardon... Elimi açmayı unuttum. - Bu da iyi...</p>

  <p>- Kasaptan ne haber?</p>

  <p>- Az önce uğradı... Sordum... Hatırlamadı... O saatte iyi bir parça isteyen olsaydı hatırlardım, dedi.</p>

  <p>Olduğu yerde dönüp duruyordu. Hâlâ ne yapacağını düşünüyordu. Mutfağa giden iki basamağı indi, tencerelerin kapaklarını kaldırdı.</p>

  <p>- Akşam yemeğinde ne var patron?</p>

  <p>- Burjuva usulü dana ciğeri... Umarım seversiniz? Size sormayı düşünemedim.</p>

  <p>Kararını verdi. Dana ciğerinin her türlüsünden nefret ederdi.</p>

  <p>- Baksana Mejat... İşin bitince belediyeye uğra... Ateş yanıyor muydu?</p>

  <p>- Az önce yanıyordu.</p>

  <p>Sonunda Albert Forlacroix’nın önüne dikildi.</p>

  <p>- Biraz gevezelik etmek ister miydiniz? Burada olmaz... Benim odada... Umarım karnınız toktur.</p>

  <p>Genç adam konuşmadan ayağa kalktı.</p>

  <p>- O zaman gidelim...</p>

  <p>Ve birlikte karanlığa karıştılar.</p>
</body>
</html>
