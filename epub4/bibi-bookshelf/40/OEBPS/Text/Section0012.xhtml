<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1>XI. DOKTORUN HİZMETÇİSİ</h1>

  <p>Bir motor homurtusu, bir fren sesi ve çarpılan kapılar. Hemen peşinden, otuz yaşlarında, şaşkın bir kadını sürükleyerek salona dalan iki müfettiş.</p>

  <p>- Özür dileriz komiser... Yolda lastik patladı... Kriko işlemedi... Biz...</p>

  <p>- Bu mu? diye sordu Maigret, her yana bakmaktan hiçbir şey göremeyen şaşkın kadını incelerken.</p>

  <p>- Gelmek istemedi, görümcesi hastaymış... Geç vakit tekrar geri götüreceğimize söz verdik...</p>

  <p>Kız birden kelepçeleri görüp bir çığlık attı.</p>

  <p>- Onu tanıdınız mı? diye sordu komiser. İyi bakın... Söyleyin bakalım bu adam yakın bir tarihte sizin patronu ziyaret etti mi?</p>

  <p>- Onları tanıyorum... dedi kız biraz kendini toparlayıp.</p>

  <p>- Ne... Ne dediniz?... Onları tanıyor musunuz?</p>

  <p>- Evet. İkisini de tanıyorum, çünkü ikisi birlikte geldiler...</p>

  <p>- Ve birlikte doktorun muayene odasına girdiler?</p>

  <p>- İkisi de... Hemen değil, çünkü doktor içeride değildi... Ertesi gün gelmelerini söyledim ama iki saat beklemeyi tercih ettiler.</p>

  <p>- Oldu! diye homurdandı Maigret. Size ihtiyacım kalmadı.</p>

  <p>- Götürelim mi? diye sordular, bu işe biraz canlan sıkılan müfettişler.</p>

  <p>- Nasıl isterseniz... Bekleyin... Mejat içecek bir şeyler getiriyor... Ama bilmem yeteri kadar bardak var mı?</p>

  <p>Ve yine Didine ayağa kalktı, hep o, komiserin koluna dokundu.</p>

  <p>- Dolapta, diye fısıldadı.</p>

  <p>- Ne dolapta?</p>

  <p>- Bardaklar... Belediye meclisi toplantıları için dolapta hep bardak bulundurulur. Onları şileyim mi?</p>

  <p>Kadın her şeyi biliyor! Her şeyi görmüş, her şeyi duymuş!</p>

  <p>Polisler kadeh tokuşturdular. Doktorun hizmetçisi üşüdüğünden ona da birazcık içki verdiler ama bu sadece kadım öksürt-meye yaradı.</p>

  <p>Maigret'nin kanı başına sıçramıştı. Mejat endişeli bakışlarla hareketlerini izliyordu, adam öylesine gergindi. Birden kapıyı açtı. Müfettişler çıktılar. Araba çalıştı.</p>

  <p>- Sen buraya gel! diye bağırdı Airaud'ya beklenmedik bir sertlikle. Çıkart şunun kelepçelerini Mejat... Böyle pek aptalca duruyor. Gir!... Kapıyı kapat Mejat... Ve sen de sakın numara yapmaya kalkma... Bıktım artık!... Evet bıktım!...</p>

  <p>O kadar beklenmedik bir durumdu ki Marcel iyice pusulayı şaşırdı.</p>

  <p>- Eminim sen kendini çok akıllı sanıyor ve kendine güveniyorsun, öyle değil mi? Öyle öyle! Şu aynaya bak hele bir... Ve lütfen ayı gibi bir o yana bir bu yana sallanıp durma. Baban ne yapardı?</p>

  <p>Öyle şaşırtıcı bir soruydu ki cevap vermemek konusundaki bütün kararlılığına rağmen Airaud kendini tutamayıp:</p>

  <p>- Midyeciydi, dedi.</p>

  <p>- Ve sen de öyle!... Ve sana göre bir hâkim kızı olağanüstü bir varlıktır, değil mi? Herkesin arkasından dalga geçtiği salağın teki olduğunun da farkında değilsin! Ne zamandır Forlacroix ile barış yaptınız?</p>

  <p>Yaman bir sessizlik.</p>

  <p>- Pekâlâ! Cevap verme!... Bu sana daha çok yakışıyor!</p>

  <p>Bu kez Maigret kendisini öyle kaptırmıştı ki avaz avaz sesi kuşkusuz camın öte tarafından da rahatça duyuluyordu.</p>

  <p>Ve komiser hem konuşuyor, hem yürüyor, hem piposunu çekiştiriyor, bir yandan da içki dolduruyordu, bütün bunlar Mejat'yı soluksuz bıraktı.</p>

  <p>- Aman sakın cevap verme!... Hem zaten aptalın tekisin, söyleyecek bir sözün de yoktur. Therese olayı sana yetmedi mi? Az kaldı onunla da evleniyordun, değil mi?... Bunu herkes biliyor... Ama herkesin bilip de senin bilmediğin bir şey daha vardı...</p>

  <p>- Ben de biliyordum...</p>

  <p>- Neyi?</p>

  <p>- Onun başka erkeklerle de görüştüğünü...</p>

  <p>- Pekâlâ! Ve onunla evlenmedin... Bu tamam... Seni işlettiklerini anladın... Ama Therese sıradan bir otel hizmetçisi, sokakta bağırarak balık satan bir kadının kızı... Oysa öteki...</p>

  <p>Marcel'in kaşları çatılmıştı, bütün farfaralığına rağmen Maigret adamın sıkılmış, iri yumruklarına da bir göz atmadan edemedi. Dudaklarının ucunda belirir gibi olan tebessümü silmek için bir an sırtını döndü. Tutumunu sürdürebilmek için biraz daha mı içkiye ihtiyacı vardı?</p>

  <p>- Bir Forlacroix’nın, bir hâkim kızının, piyano çalan bir kızın sevgilisi olmakla iftihar ediyordu bizim küçük bey!</p>

  <p>- Bakın komiser!...</p>

  <p>- Kapa çeneni! Avukatın yanındayken konuşursun... Sen öyle söylemiştin ya... Küçük bey âşık... İrili ufaklı bütün dağlan o yaratmış sanki... Kapı arkasından gözetleyen baba Forlacroix kendisini içeri aldığında, beyimiz kekeleyen küçük bir çocuktan farksız oluveriyor... "Nasıl! Kızımı mı seviyorsunuz? Alın! Sizin olsun! Evlenin onunla..." Böyle oldu değil mi?... Ve bir yumrukta bir öküzü öldürebilecek güçteki bu kocaoğlan burnunun ucundan ilerisini göremez hale geliverdi. "Evet efendim! Onunla evleneceğim! Evet efendim, ben dürüst bir adamım, niyetim de ciddidir." Öylesine heyecanlanmış, gurur ve mutluluktan öylesine şişmiş ki yerinde duramıyor ve belki yüz kez kendisini kafasını kırmakla tehdit eden düşmanı, Oğul Forlacroix’yı görmeye gidiyor. "Hakkımda çok yanlış fikirler edinmişsiniz... Ben sizin kız kardeşinizle evlenmek istiyorum... Gelin barışalım..."</p>

  <p>Camın öbür tarafında, Forlacroix boynunu uzatmış, işitmeye çalışıyordu, Didine'e gelince sıranın en ucuna kadar kaymıştı.</p>

  <p>- Bak yavrum, sana bir tek şey söyleyebilirim, ikisi de seni uyuttular... Hâlâ anlamıyorsun, değil mi? Senin üstün vasıflarını anlayıp, sana kucak açtıklarını sanmıştın, değil mi? Sadece senin yaşlı güngörmüş anan bir şeylerden kuşkulanıyordu... İhtiyatlı olmanı, kendini kaptırmamanı ihtar ettiğinde ona kızdığından eminim... "Emin ol anne, Lise sanıldığı kadar kaçık değil... İyi bakılıp, mutlu olduğunda..." Masal bunlar masal. Zavallı salak!</p>

  <p>Dizleri titreyen muhatabını tepeden tırnağa süzdü, sonra Mejat'ya göz kırptı, o da bunun ne anlama geldiğini çözebilmek için kafa patlatmaya başladı.</p>

  <p>- Sanırım sadece annende o küçücük sağduyu kıvılcımı belirdi... Ama senin gibi inatçı ve tutkun birinden ne hayır gelebilirdi, ki!... "Hiç değilse onu bir doktora göster... Ya kız tamamen çıldırmışsa?... " Ve senin aklına eski dostun Doktor Janin geldi. Niyetinin ne kadar temiz olduğunu belirtmek için durumu Albert'e açtın... Janin, Lise'i muayene ettikten sonra nasıl bir karara varacaksa... Ne? Böyle olmadı mı? Cevap verme!... Yanında avukatın varken konuşursun, öyle değil mi? Albert, kardeşinin gebe olduğunu biliyordu...</p>

  <p>Olay öylesine ani patlak vermişti ki Maigret gerileyecek vakit bulamadı. Hem belki durumun bu aşamaya gelmesini bizzat istemişti! Marcel ceketinin yakalarına yapışmış sarsmak üzereydi.</p>

  <p>- Ne diyorsunuz?... Ne diyorsunuz?</p>

  <p>- Klinikteki doktorun sözlerimi onaylamasını mı istiyorsun?... Birazdan... Telefonda onunla konuşursun...</p>

  <p>- Yani Lise...</p>

  <p>- Gebe evet! Ara sıra olur böyle şeyler... İşte zaten bu nedenle hâkim birden senin gibi çulsuzun biriyle evlenmesine razı gelmiş... Albert de bu nedenle Nantes'a seninle birlikte gidiyor... Kuşkucu... Kardeşinin ve kendisinin L'Aiguillon'un eğlencesi olmalarından korkuyor... Bir ayrıntı kafamı karıştırıyordu... Janin hastasını görebilmek için gerçekten o duvara tırmandı mı?... Ne münasebet!... Ne gereği var! Onu kendi evinde kabul edemezsin çünkü annenin de haberi olur, oysa sen onu bu hikâyenin dışında tutmak istiyorsun... Üçünüz birlikte akşam yemeğini Albert'in evinde yediniz... Hatta dil balığı yediğinizi bile söyleyebilirim... Sonra, hâkimin konukları gelip, oyun başladığında, yani yol açıldığında Albert doktoru alıp getiriyor... Anahtarı var... Ses çıkartmadan birinci kata ulaşmak hiç de zor değil... Benim önümde bir omuz darbesiyle kapıyı kırma girişiminde bulunması kuşkularımın uyanmasına neden oldu. Aşağının anahtarı olduğuna göre... Ama bunlar seni ilgilendirmez... Doktor Janin'i kız kardeşinin yanına soktu... Bekledi... Sana gelince, salak oğlum, sen de o her gece üzerinden atlamaya alışık olduğun duvarın önünde volta atıyordun...</p>

  <p>Maigret kapıya doğru döndü ve Albert Forlacroix’nın suratında kötü bir ifadeyle orada dikildiğini gördü.</p>

  <p>- Pek kötü anlar geçirmiş olmalısın?... Therese her şeye karışıp tehditler savuruyordu, iki adamın neden hâlâ dönmediklerini merak ettin... Dur sana söyleyeyim... Genç kızı muayene ettikten sonra Janin yemişlikte bekleyen Albert'in yanına gitti... Neler söylediğini tahmin ermek zor olmasa gerek... Önce herhalde şöyle başlamıştır: "Ama kız kardeşiniz bir bebek bekliyor..." Sonra... Şuna bak... Hayır müfettişe değil... Kapıya doğru dön... Şu surata bak...</p>

  <p>Bir eli kapının tokmağında duran Albert Forlacroix’nın yüzü bembeyazdı, dudakları ıslanmış, burun delikleri kısılmıştı.</p>

  <p>- İçeri girin Forlacroix... Daha iyi duyarsınız... Doktorun size ne bilgiler verdiğini anlatacağım... Önce kardeşinizin tedavi edilemeyeceğini söyledi, sonra da onu böyle dürüst bir adamın kollarına atmanın namussuzluk olacağını, onun yerinin bir sağlık evi olması gerektiğini ve bir doktor olarak görevinin...</p>

  <p>- Bu doğru değil, dedi öteki düz bir sesle.</p>

  <p>- Neymiş doğru olmayan?</p>

  <p>- Onu ben öldürmedim... Kız kardeşim... Vuracakmış gibi kafasını öne eğmişti.</p>

  <p>- Bu buluştuğunuzda sizin Marcel'e anlattığınız hikâye... Ama maalesef doğru değil, şayet Lise doktoru yemişlikteki çekiçle öldürmüş olsaydı, sapını silmeyi katiyen akıl edemezdi. Kızın, parmak izlerinin ne olduğundan haberi bile yoktur. Değil mi yavrum?... Ona vuran sizdiniz, tıpkı dikkat etmediğiniz takdirde şu anda da kapılabileceğiniz bir sinir krizi esnasında... Doktor, gerçeği dostu Airaud'ya bildireceğini söyledi... Israrcıydınız... Ne olursa olsun bu evliliğin gerçekleşmesini istiyordunuz... Ve sonunda o alışıldık sinir krizlerinden birine kapıldınız... Ve bence... Evet bundan eminim... Bence siz deli gibi çekici sallarken Janin'in kafasından şu düşünceler geçmiştir: Ailede tek delinin kız kardeşiniz olmadığı...</p>

  <p>Suratı kasılmış, gözleri pırıl pırıl Albert Forlacroix saldırıya geçti... Hırıldayarak soluyordu... Ama Maigret'ye ulaşamadan Marcel onu omuzlarından tuttu ve birlikte yere yuvarlandılar.</p>

  <p>Olup bitenlere aldırış etmeyen komiser masaya doğru gitti, içki doldurdu, piposunu yaktı ve alnını kuruladı.</p>

  <p>- Tak kelepçeleri Mejat, tabii becerebilir sen... Daha güvende oluruz...</p>

  <p>Yerdeki kavga kolay bitecek gibi değildi çünkü her iki genç eşit kuvvetteydiler. Forlacroix hasmının başparmağını dişleriyle yakalamış vahşice ısırıyordu. Marcel çığlığını tutamadı. Bir kelepçe şakırtısı duyuldu. Mejat öbür eli yakalamayı becerememişti, birden öfkeye kapılıp Albert'in suratını beceriksizce yumruklamaya başladı.</p>

  <p>Didine yüzünü cama yapıştırmıştı, burnu yassılmış, gözleri ışıl ışıl, incecik dudaklarında bir tatmin gülücüğü belirmişti.</p>

  <p>- Eeee?...</p>

  <p>- Tamam patron... Oldu...</p>

  <p>Öteki bilek de sonunda çelik çemberin içine girmişti.</p>

  <p>Marcel Airaud yalpalayarak doğruldu, kanayan sol başparmağını sağ avucunun içine almıştı. Masadaki içki şişesini aldı. Ama içmek için değil. Yaranın üzerine döktü biraz. Kemik meydana çıkmıştı.</p>

  <p>Jandarma kapıya vurdu ve araladı.</p>

  <p>- Bana ihtiyacınız var mı?</p>

  <p>O anda Maigret inanmaz gözlerle tek tek her birine baktı. Didine memnun, kafasını sallıyordu. Ellerine kan bulaşan Mejat duyduğu tiksintiyi ifade ediyor, jandarma şaşkın bakıyor, Airaud parmağına kırmızı kareli bir mendil bağlıyordu.</p>

  <p>Albert Forlacroix güç bela doğruldu, daha doğrusu yere oturdu ve vücudu spazmlarla sarsılarak öylece kaldı.</p>

  <p>Odada öylesine bir sessizlik vardı ki masanın üzerindeki saatin tik taklan net bir biçimde duyuluyordu. Maigret onu kösteğine taktı. Saat ikiyi on geçiyordu.</p>

  <p>- Beni kızın yaptığına inandırmıştı, diye söylendi Airaud parmağına bakarken. Şüpheleri kendi üzerinden atmak için...</p>

  <p>Maigret sanki dünyayı sırtında taşımış kadar yorgundu.</p>

  <p>- Sen bunlarla ilgilen Mejat!</p>

  <p>Dışarı çıktı, piposunu yaktı, usul usul limana kadar yürüdü. Ardından tıkır tıkır ayak sesleri geliyordu. Deniz kabarıyordu. Fenerlerin ışıklan gökyüzünde çakıştı. Ay doğmuş, hâkimin evi karanlıklar arasında, olanca çiğ beyazlığıyla gerçekdışı bir görünüm almıştı.</p>

  <p>Adımlar durdu. Sokağın köşesinde iki siluet buluşmuştu. Didine kendisini bekleyen şaşı gümrükçüsüne kavuşmuştu. Alçak sesle konuşuyordu.</p>

  <p>- Bilmem kafasını keserler mi, diyordu titreyerek şalına sarınırken.</p>

  <p>Daha sonra bir kapı gıcırdadı. Evlerine girmişlerdi. Kimbilir, yine o yüksek karyolaya tırmanıp, kuştüyü yorganı üstlerine çekip karanlıkta daha uzun süre fısıldaşırlardı.</p>

  <p>Maigret birden kendi kendine konuştuğunu fark etti.</p>

  <p>- Geçmiş olsun!</p>

  <p>Bu iş de bitmişti. Belki bir daha asla L'Aiguillon'a gelmezdi. Burası artık onun için hani tıpkı o cam kürelerin içindekilere benzeyen minicik ama her şeyi yerli yerinde kentler gibiydi: Küçük bir dünya... Her yandan gelmiş insanlar... Şöminesinin köşesindeki hâkim... Dolgun dudakları, sütle dolu göğsü, altın pırıltılar yansıyan gözbebekleriyle yatağında oturan Lise... Versailles'daki dairesinde Constantinesco ve konservatuvara giden kızı... Yaşlı Horace Van Usschen ve o açık renk pantolonu, beyaz yün kasketi... Sonunda mutlaka biriyle evlenecek olan Therese... Evinde ebediyyen yalnız kalacağını sanırken birden o koca oğluna kavuşan dul bayan Airaud...</p>

  <p>Gecenin içinden yükselen gürültüler birden onu ürpertti, ihtiyar Bariteau yılan balığı avlamak için sepetlerini yerleştirmeye gidiyordu.</p>

  <p>Ha sahi!... Deniz saat kaçta yükselecek?</p>

  <p>Nieul, 31 Ocak 1940</p>

  <p>SON</p>
</body>
</html>
