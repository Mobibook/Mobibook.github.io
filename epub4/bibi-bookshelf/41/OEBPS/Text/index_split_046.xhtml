<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Kırk altıncı bölüm</span></p>

      <p class="calibre2"><span class="none1">19.15</span></p>

      <p class="calibre2"><span class="none2">- Şu ana kadar birkaç asker kaçağı, aranmakta olan bir Arap katil ve iki Alman yakaladık. İskenderiye’den Kahire’ye uzanan karayolu, klaksonlarını çalan öfkeli sürücülerle doluydu. Her iki yönde de kamyon ve otomobiller yığılmıştı ve Weaver trafiği kesen askerleri denetlemeye başlamıştı. Hiçbir şeyi tesadüfe bırakamazlardı. İskenderiye’ye girmeye çalışan araçlar bile durdurulup aranıyordu: Haider ve Rachel’in suç arkadaşlarının çöldeki aramalardan kurtulup onlarla buluşma üzere İskenderiye’ye gelmeleri de muhtemeldi. Weaver kontrol noktasına beş dakika kadar önce gelmişti. Aynı nokta, Afrika ordusunun saldırısı sırasında, kente gelen arabaları kontrol etmek için de kullanılmıştı. Sürücülerin arabalarından inmeleri isteniyor, yolcuların belgeleri incelenirken araçlar ciddiyetle aranıyordu. Barikatların arkasına güçlü ışıklar yerleştirilmişti. Weaver arkasında duran Myers’a kaşlarını çatarak baktı.</span></p>

      <p class="calibre2"><span class="none2">- Ne Alman’ı?</span></p>

      <p class="calibre2"><span class="none2">Yüzbaşı gülümser gibi yaptı. ‘Teslim olmadan önce, Rommel’in askerlerinden bazıları üniformalarını çıkarıp mevzilerimizi aşmaya çalışmışlardı. Bazıları hâlâ buralarda, efendim. Ya Arap metreslerini terk etmek istemiyorlar ya da üniformalarıyla yakalanarak hayatlarını tehlikeye atmaktan korkuyorlar. Daha yakalayamadığımız birkaç Alman askeri bulunduğuna inanıyorum.</span></p>

      <p class="calibre2"><span class="none2">- Yakaladığınız o ikisi kim?</span></p>

      <p class="calibre2"><span class="none2">- Birisi daha yirmisinde bile değil. Sekiz ay kadar önce firar ettiğinden beri bir Hıristiyan kilisesinde saklanmış. İkincisi, Wehrmacht çavuşu, orduda aşçıymış. Myers yeniden gülümsedi. Anlaşılan yüksek rütbeli subaylarımızın sık sık gittiği bir Arap restoranında çalışıyormuş. İsteseydi, hepsini zehirleyebilirdi.</span></p>

      <p class="calibre2"><span class="none2">- Firari olduklarından eminsin değil mi? Ajan falan değiller yani?</span></p>

      <p class="calibre2"><span class="none2">- Kesinlikle. Onları ben sorguladım. Hikâyeleri uyuşuyor. Weaver karanlık yola baktı. Her iki yöndeki kuyruklar yarım kilometreye yaklaşmış, arabalar barikatlara doğru salyangoz hızıyla yaklaşırken, farlar gecenin karanlığını, klaksonlar da sessizliğini yırtmaya devam etmişti. Motosikletli askerler her iki kuyruk boyunca gidip geliyor, kimsenin kuyruktan çıkıp geri dönmemesini sağlıyorlardı. İleride, kentin çevresindeki köylerde ışıklar yanmaya başlarken, gerideki çöl gitgide karanlığa gömülüyordu. Klaksonlar ve öfkeli bağrışmalar arttı.</span></p>

      <p class="calibre2"><span class="none2">- Gittikçe sabırsızlanıyorlar, dedi Myers.</span></p>

      <p class="calibre2"><span class="none2">- Kolay değil. Weaver barikatlara doğru ilerledi. Adamlara bir göz atalım.</span></p>

      <p class="calibre2"> </p>

      <p class="calibre2"><span class="none1">19.20</span></p>

      <p class="calibre2"><span class="none2">Hasan kuyruktaki Packard’ın içindeydi. Mümkün olduğunca çabuk ilerlemiş, İskenderiye varoşlarına iki saatte varmıştı. Şimdi önündeki arabalar tampon tampona ilerliyordu. Askerler her aracı arıyordu. Bunun, Almanları henüz bulamadıkları anlamına geldiğini biliyordu. Ya da bazılarını. Önündeki kavun yüklü kamyon ilerledi. Vitese takıp biraz yürüdü. Kontrol noktasındaki barikatın üzerinde güçlü bir lamba vardı ve birdenbire şaşkınlıktan ağzı açıldı. Barikatlara doğru ilerleyen biri İngiliz, diğeri Amerikalı iki subayı gördü. Önden giden Amerikalı, dairesinde karşılaştığı istihbarat subayıydı: Weaver. Hasan küfrederek yumruğunu direksiyona vurdu. Amerikalının, onu öldürmeye çalışmış bir adamın yüzünü unutmuş olması imkânsızdı; her ikisi de diğerini yakından görmüştü. Çenesini sıvazladı. Yara izi tamamen kaybolmamıştı, kılığına rağmen Weaver’in kendisini tanıması için fazladan bir ipucu gibi. Hasan hızla düşünmeye çalıştı. Tehlikenin büyüklüğünün farkındaydı. Uzaklaşması şart olmuştu. Packard’ı kuyruktan çıkarmaya çalıştı, dönüp Kahire yönüne gitmeye hazırlandı. Birdenbire motosikletli silahlı bir asker gürültüyle yaklaştı, lastik sesleri içinde yanında durdu.</span></p>

      <p class="calibre2"><span class="none2">- Hey, sen! Ne yaptığını sanıyorsun?</span></p>

      <p class="calibre2"><span class="none2">Hasan omuzlarını silkti. “Çok yavaş ilerliyor. Önemli bir iş randevusuna yetişmeye çalışıyorum. Başka bir yoldan gideceğim.”</span></p>

      <p class="calibre2"><span class="none2">- Hiç de değil. Arama var. Olduğun yerde kal, anlaşıldı mı?</span></p>

      <p class="calibre2"><span class="none2">- Tabiî, evet efendim.</span></p>

      <p class="calibre2"><span class="none2">Motosikletli Hasan’a son bir kez baktı, pedala basıp uzaklaştı. Hasan orada kaldı; paniğe kapılmamaya çalışıyordu ama yüreğinin çarpıntısını kontrol edemiyordu. Kaçmaya kalkışsa, daha yüz metre gidemeden vurulacağım anlamıştı. Kuyrukta kalıp aranmayı kabul etmekten başka çaresi kalmamıştı. Ama Weaver onu tanırsa, işi bitik demekti.</span></p>

      <p class="calibre2"><span class="none2">Arabanın boğucu sıcağında terlemeye başladı, beş dakika kadar sonra barikatların önündeki ikinci araba olarak bekliyordu. Önündeki kamyon kontrol noktasına ilerledi, askerlerden biri Hasan’a işaret etti. Sıra ona gelmişti.</span></p>

      <p class="calibre2"><span class="none2">Weaver’in barikatların gerisinde durarak kamyonun etrafına üşüşen askerleri izlediğini gördü. Hasan ilerleyeceği sırada Amerikalı başım çevirdi, kamyonun ötesinden Packard’a baktı. Hasan başım arabanın içindeki gölgeye çekti ve kendi kendine küfretti. Tanınmaktan çok korkuyordu. Kaçacak yer yoktu. Torpido gözüne uzanıp fildişi saplı hançerini aldı. Tarık ölmüştü, Amerikalının ödemesi gereken bir hesap vardı. İçinin öfkeyle dolduğunu hissetti. Gerekirse Weaver’i öldürüp kaçmayı denemeyi kararlaştırdı. Barikatları yıkıp İskenderiye’ye doğru gitse belki bir şansı olabilirdi. Packard, onu izleyecek bütün askerî araçlardan daha hızlı ve daha güçlüydü.</span></p>

      <p class="calibre2"><span class="none2">Asker yeniden işaret etti. “Haydi dostum, ilerle, ilerle.” Hasan arabayı vitese geçirdi, ilerledi.</span></p>

      <p class="calibre2"> </p>

      <p class="calibre2"><span class="none1">19.20</span></p>

      <p class="calibre2"><span class="none2">Weaver yorulmuş, sabrının sonuna gelmişti. Askerler kavunların arasına bakarken çavuşun Mısırlı kamyon şoförünün belgelerini incelemesini izledi. Diğer bir asker, elinde feneriyle arabanın altına bakıyordu, bir üçüncüsü de şoför mahallinin içini gözden geçirmekteydi. Haider ve Rachel’in kentte bir yerlerde oldukları kesindi; daha da kesin olanı, kentten ayrılmaya çalışacaklarıydı. “Bu kadar çok kontrol noktası ve arama varken” diye düşündü Weaver, “kaçmış olabilecekleri düşünülemez.” İçinden bir ses onların burada, uzun kuyruğun bir yerinde olduklarını, kaçmaya çalıştıklarını, muhtemelen sahte belgeler kullanacaklarını söylüyordu. Bu nedenle de orada bulunmak ve eğer gelirlerse onları tanıma istemişti. Peki, ya sonra? Weaver bunu düşünmekten kaçındı. Hiç olmazsa işler daha fazla karışıp birileri zarar görmeden Haider’i teslim olmaya ikna etme şansı vardı. Umutsuzca içini çekti, kente girmeye çalışan arabaların oluşturduğu kuyruğa baktı. Sıradaki araba, büyük ve siyah renkli bir Packard’dı. Askerlerden biri şoföre ilerlemesini ve yerini almasını işaret etmişti ama sürücü hâlâ tereddüt ediyordu. Weaver şoförü görmeye çalıştı, ama adamın yüzü gölgedeydi. Asker yeniden işaret etti. “Haydi dostum. İlerle, ilerle.” Packard sonunda ilerlediğinde şoförün yüzü hâlâ gölgedeydi. Weaver hafifçe şüphelendi, arabaya yaklaştı. Birden bir motor kükredi. Weaver geri döndü, kentten gelen bir cipin hızla barikatlara yaklaşmakta olduğunu gördü. Neredeyse yolun kenarındaydı, tekerleklerden biri kenardaki toprak şerit üzerinde, hafifçe yana yatmıştı. Anlaşılan biri kaçmaya çalışıyordu. Tabancasına davrandı, nişan almak üzereydi ki cipin içindekilerden birinin Sanson olduğunu fark etti. Cip bir toz bulutu içinde durdu.</span></p>

      <p class="calibre2"><span class="none2">- Hey Allahım! Neredeyse seni vuracaktım. Sanson’un acelesi vardı, “Arabaya bin.” Myers’a seslendi.</span></p>

      <p class="calibre2"><span class="none2">“Bizi takip et, yanında da bir telsizci getir.” Weaver meraklanmıştı.</span></p>

      <p class="calibre2"><span class="none2">“Neler oluyor?”</span></p>

      <p class="calibre2"><span class="none2">- Şansımız var, olanı biteni bu. Polis isimsiz bir ihbar aldı. Deniz kıyısındaki randevuevleri civarında şüpheli bir çift görülmüş. Çevreyi kuşatmaları için iki birlik gönderdim, kimse bir yere kaçamaz. Eğer her şey yolunda giderse, on dakika sonra orada oluruz. Weaver cipin arka koltuğuna atladı, araba döndü, şehre doğru hızlandı. Hasan, Weaver’in gidişini seyrederken rahat bir nefes aldı. Amerikalının kendisini görmüş olduğundan emindi, hayatını kurtaran şu İngiliz subayı olmuştu. O da tanıdık birisiydi, Hasan düşündükçe, onu daha önce nerede gördüğünü hatırladı. Weaver’i kurtarmak için eve dalan iki kişiden biriydi.</span></p>

      <p class="calibre2"><span class="none2">Eğer her ikisi de bu aramaya katılıyorsa, acaba ne kadar şey biliyorlardı? Hasan’ın endişeleri arttı. Dikkatini çeken bir şey daha vardı: ne kadar hızlı gitmişlerdi. Belki de Almanları bulmuşlardı? Hasan dilini ağzındaki eksik dişlerin boşluğunda gezdirdi, Tarık’ı hatırladı, Amerikalıdan öç alma isteği içini kapladı. Çavuş seslendi: “Arabadan inin, efendim, kâğıtlarınızı da çıkarın.” Hasan arabadan indi. Çavuş belgeleri dikkatle inceledi, iki asker arabanın içini arayıp bagajı açtı.</span></p>

      <p class="calibre2"><span class="none2">- İskenderiye’ye ne için gidiyorsunuz, efendim?</span></p>

      <p class="calibre2"><span class="none2">- Babamı ziyarete gidiyorum. Çok hasta da. Takım elbise yerine cellabe giymiş, Packard yerine de bir eşek arabasına binmiş olsaydı, çavuşun bu kadar Nazik davranmayacağından emindi.</span></p>

      <p class="calibre2"><span class="none2">- Araba temiz Çavuş, ama bunu bulduk.</span></p>

      <p class="calibre2"><span class="none2">Onbaşı hançeri uzatıyordu. “Oldukça tehlikeli bir silah” dedi çavuş, bir açıklama bekler gibi kaşlarını kaldırdı. Hasan omuzlarını silkti, güvende olduğunu biliyordu.</span></p>

      <p class="calibre2"><span class="none2">- Ben işadamıyım. Eminim siz de biliyorsunuz Çavuş, benim gibi birinin kendini hırsız ve haydutlara karşı koruması şart.</span></p>

      <p class="calibre2"><span class="none2">Çavuş da biliyordu. Hançeri Hasan’a iade etti.</span></p>

      <p class="calibre2"><span class="none2">- Bütün bu aramanın nedenini öğrenebilir miyim?</span></p>

      <p class="calibre2"><span class="none2">- Hayır, efendim, öğrenemezsiniz. Şimdi lütfen ilerleyin. Hasan arabaya dönüp motoru çalıştırdı. Önünde, çölün içinden geçen yolda, Weaver’in bindiği cipin stop lambaları görülüyordu. Deacon emekli polisi bulmasını söylemişti. Hasan’ın aklına birden bir fikir geldi. Daha iyisini yapacaktı.</span></p><br class="calibre3" id="calibre_pb_46" />
    </div>
  </div>
</body>
</html>
