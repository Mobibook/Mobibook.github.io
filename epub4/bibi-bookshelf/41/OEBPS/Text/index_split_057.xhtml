<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Elli yedinci bölüm</span></p>

      <p class="calibre2"><span class="none1">Berlin, 22 Kasım, 19.00</span></p>

      <p class="calibre2"><span class="none2">Şoförlü Mercedes başbakanlık binasının arkasındaki üzeri kapalı avluda durdu, içinden Schellenberg indi. Genzini dolduran yanık kokusunu solumamak için burnunu ve ağzını eliyle kapadı. Binanın hemen yanındaki bomba kraterlerini, yakınlardaki siyah duman sütunlarını görmemezlik, bitmek tükenmek bilmeden çalan itfaiye sirenlerini duymamazlık edemedi. O gün Berlin yine bombardıman sonrası kenti kaplayan ağır ve koyu bir duman örtüsünün altında kalmıştı; kapkara gökyüzü sanki dünyanın sonunun geldiğinin habercisiydi. Hitler’in özel koruma birliği Leibstandarte Tümeni’nden iki SS nöbetçi, kusursuz siyah üniformaları ve beyaz eldivenleriyle Schellenberg’i görüp hazırola geçtiler. Schellenberg sığınağın girişine vardığında bir onbaşı paltosunu aldı ve onu iki kat aşağıya, Führer’in özel çalışma sığınağına götürdü.</span></p>

      <p class="calibre2"><span class="none2">Schellenberg sade döşeli beton odaya girdiğinde Hitler’in elleri arkasında kenetlenmiş, endişeli bir yüzle odayı arşınlarken buldu.</span></p>

      <p class="calibre2"><span class="none2">“Evet?”</span></p>

      <p class="calibre2"><span class="none2">- Bugün öğleden beri SS Karargâhı‘nda telsiz odasında bekledim, Mein Führer. Buradan çıkınca yine oraya döneceğim, ama henüz bir haber almadık. Daha önce de belirtmiştim, Deacon’dan b gece yarısından önce bir mesaj beklemiyoruz. Hitler’in umutsuzluğu yüzünden okunuyordu. “Ya Skorzeny ve adamları?”</span></p>

      <p class="calibre2"><span class="none2">- Hazır ve bekliyorlar. Albay emirlerimizi aldıktan bir dakika sonra havalanıp Kahire’ye yönelebileceklerini bildirdi.</span></p>

      <p class="calibre2"><span class="none2">- Müttefikler bugün öğleden sonra ondan fazla fabrikamızı yerle bir ettiler. İki tren istasyonundan söz bile etmiyorum.</span></p>

      <p class="calibre2"><span class="none2">- Evet, ben de duydum, Mein Führer, korkunç bir şey.</span></p>

      <p class="calibre2"><span class="none2">- Korkunç mu? Tam bir felaket! Hitler’in yüzü kıpkırmızıydı, boynundaki ve alnındaki damarlar şişmişti. “Yirmiye yakın vagon hasar gördü, asker sivil yüzlerce ölü, Rusya cephesine silah ve cephane sevkiyatımız tamamen durdu. Tarık fabrikalarımızdan biri, hafif silah tesislerimizden üçü yerle bir edildi. Her gün daha da kötüleşiyor, Walter, her gün. Böyle devam ederse, ordularımızın elinde savaşmak için taş ve sopadan başka bir şey kalmayacak.”</span></p>

      <p class="calibre2"><span class="none2">- Üretim Bakanı Speer’in durumu düzeltmek için elinden geleni yapacağından eminim.</span></p>

      <p class="calibre2"><span class="none2">- Eğer yapamazsa, boynunu ilmeğe uzatsın. Hitler kendini koltuğa attı. “Demek Haider’in kurtulup emirleri yerine getireceğine inanıyorsun?”</span></p>

      <p class="calibre2"><span class="none2">- Bundan eminim.</span></p>

      <p class="calibre2"><span class="none2">Hitler’in bakışları buz gibiydi. “Her zamanki gibi, iyimserliğine gıpta ediyorum, Walter. Ama eğer Sfenks başarısız olursa, dediklerime dikkat et, kelleler düşecek. Belki seninki de. Her geçen gün, en büyük iki düşmanımızın, Roosevelt ve Churchill’in ortadan kaldırılmasının önemini daha da artırıyor. Bu öğleden sonra bu binaya iki bomba düştü. İnanabiliyor musun? Beni öldürmeye çalışıyorlar, Walter, beni! Onlar hepimizi yok etmeden önce, biz onları öldürmeliyiz.”</span></p>

      <p class="calibre2"><span class="none2">- Tamamen aynı fikirdeyim, Mein Führer.</span></p>

      <p class="calibre2"><span class="none2">- Deacon’dan haber gelmesinin saniyesinde şahsen beni arayacaksın. Gidebilirsin.</span></p>

      <p class="calibre2"> </p>

      <p class="calibre2"><span class="none1">Kahire, 20.00</span></p>

      <p class="calibre2"><span class="none2">Weaver, Shepheard’ın üniformalı kapıcılarının yanından geçip basamakları tırmandı, ön terasta palmiye ağaçlarının altında boş bir koltuk buldu. Cuma günüydü ve sokaklar adam almıyordu. Bir duble viski ısmarladı, önünden geçen karmakarışık kalabalığın farkına bile varmadan orada öyle oturdu.</span> <span class="none2">Beş altı kez Clayton’a ulaşmayı denemiş ama General telefonlarına çıkmamıştı. Kızgın ve üzüntülüydü.</span></p>

      <p class="calibre2"><span class="none2">Rachel’in yaşadığını gördüğünden beri içine dolduğunu bildiği değişik bir duygu vardı. Onun şu anda Jack Haider’le birlikte olması yüreğinde korkunç bir kıskançlık yaratmıştı; neredeyse Haider’in ölmesini isteyecekti. Sanki yaralı gibiydi, kalbinde başlayan acı, bütün vücuduna yayılıyordu. Yanından geçen garsona bir viski daha söyledi. Akşamın sıcaklığında alkol doğrudan beynine gidiyordu ama buna fazla önem vermedi.</span></p>

      <p class="calibre2"><span class="none2">- Merhaba Harry.</span></p>

      <p class="calibre2"><span class="none2">Yanı başında duran Helen Kane’di. “Buraya oturmamda bir sakınca var mı?” Onu gördüğüne şaşırmış, az da olsa rahatsız olmuştu. “Hayır, tabiî ki yok. Burada olduğumu nereden bildin?” Bir iskemle çekti. “Bilmedim. Villaya gittim, kimse yoktu. Büroya giderken senin burada oturduğunu gördüm.” Sevecen gözlerle baktı. “Sanson’la aranızda geçenleri duydum. Belki de bir dosta ihtiyacın vardır diye düşündüm. Bir de özür dilemek istedim.”</span></p>

      <p class="calibre2"><span class="none2">- Ne özrü?</span></p>

      <p class="calibre2"><span class="none2">- Bu öğleden sonraki davranışım için. Çok bencil davrandım; aldatılmış, kendinden başka kimseyi düşünmeyen bir kadın gibiydim. Sen iyi bir adamsın, Harry Weaver. Ve Rachel Stern masumdur derken sana inanıyorum.</span></p>

      <p class="calibre2"><span class="none2">Elini Helen’in ellerinin üzerine koydu, Helen bu kez ellerini çekmedi. “Ben de bütün olanlar için üzgünüm, Helen. Sadece… “</span></p>

      <p class="calibre2"><span class="none2">- Açıklama yapman gerekmiyor, gerçekten gerekmiyor.</span></p>

      <p class="calibre2"><span class="none2">Weaver o güçlü suçluluk duygusunu tekrar duydu, konuyu değiştirmek istedi. “Sanson’un bir şeyler öğrenip öğrenmediğini sorsam?” Helen kızardı, yavaşça elini çekti. “Sana bunları söylememem lazım, biliyorum ama, Askerî İnzibat Komutantığı‘ndan Çavuş Morris adında biri aradı. anlaşılan Sanson’un çalıntı arabalar konusundaki soruşturmasıyla ilgili bir şey. Geçen hafta tam dört hırsızlık olmuş, hepsi son dört günde, hepsi askerî araç ve hepsi de Kahire’deki aynı garnizondan.”</span></p>

      <p class="calibre2">- Nasıl araçlar bunlar?</p>

      <p class="calibre2">- Bir cip ve dört kamyon. Çavuş dört aracın da neredeyse aynı zamanda çalınmış olmasının rastlantı olamayacağını söylüyor. Cipin kaybolduğu gün bir malzeme deposundan üniformalar da çalındığı için, bu işin içinde başka bir şeyler döndüğünden şüpheleniyorlar.</p>

      <p class="calibre2">- Üniforma mı?</p>

      <p class="calibre2">- Askeri polis. Bir subay, iki asker üniforması. Çavuş hırsızlık hakkında başka bilgiler de alınabileceğini söyledi.</p>

      <p class="calibre2">- Ne gibi bilgiler.</p>

      <p class="calibre2">- Söylemedi.</p>

      <p class="calibre2">Weaver heyecanlanmıştı. “Bütün bunlardan sonra Sanson ne yaptı?”</p>

      <p class="calibre2">- İskenderiye’den dönüyor. Myers’ın yakaladığı Arap ajanın sorgusundan fazla bir şey çıkaramamış galiba.</p>

      <p class="calibre2">- Ne kadar zamanda dönmüş olur?</p>

      <p class="calibre2">- Bir saat, belki biraz daha çok.</p>

      <p class="calibre2">Weaver’in yüzü aydınlandı, Helen Kane ciddiyetle konuştu. “Eğer sandığım şeyi düşünüyorsan, bunu aklından bile geçirme. Sanson onun arkasından gizli işler çevirdiğini fark ederse, senin savaş mahkemesinde yargılanman için elinden geleni yapar.” Ayağa kalktı. “Gitmem gerek. Herkesin günde yirmi dört saat çalışmasını istiyor. Sana bir şey söyleyebilir miyim? Senin üzülmemen içi Rachel Stern’in bütün bu işlerin sonunda bir kötülükle karşılaşmamasını diliyorum, gerçekten.” Cesaretle gülümsedi, hâlâ endişeliydi. “Kendine iyi bak, Harry.”</p>

      <p class="calibre2">- Helen, bekle!</p>

      <p class="calibre2">Döndü, terasın basamaklarını koşarcasına indi, gözden kayboldu. Deacon, Packard’ı Keops Piramidi’nin batı yamacında durdurdu. Ayın gümüş renkli ışıkları altında bu muazzam mezar her zamankinden muhteşem duruyor, dev gölgesi aydınlık gökyüzünü kaplıyordu. Çevrede başka mezarlar da vardı, hepsi de yekpare kayadan yapılmış, büyük bölümü piramidi çevreleyecek şekilde yerleştirilmişti. Taşlardan büyük bir bölümü, şiddetli bir deprem geçirmiş gibi karmakarışık çevreye dağılmıştı. Arabadan inip karanlığın gölgelerine girerken Haider, Rachel’e döndü, ‘Yol göstersen iyi olur” dedi. Kleist ve Deacon’a baktı. “Arabadaki malzemeyi getirelim. Ama sakın ışık yakmayın.” Bagajdan kürekler, bir kazma, gaz lambaları, uzun bir çubuk, birkaç kangal ip, iki matara getirip elli metre uzağa taşırken kayalar üzerinde tökezleyip durdular. Sonunda Rachel’in sesi duyuldu. “Buralarda bir yerde olmalı. Bundan eminim.” Parmağıyla harap bir mezarı gösteriyordu. Gösterdiği mezar yaklaşık iki metre derinliğinde bir, bir buçuk metre genişliğinde bir çukurdu ve çevresi büyük taş bloklarla korunmuştu.</p>

      <p class="calibre2">- Babam girişin üzerindeki taşa bir işaret koymuştu.</p>

      <p class="calibre2">- Nasıl bir işaret?</p>

      <p class="calibre2">- Taşa kazılı iki paralel çizgi.</p>

      <p class="calibre2">Çukura indiler, ay ışığında hiçbir şey görülmüyordu. “Biraz ışık yakalım” dedi Haider. İki gaz lambası yakıp çukurun içini incelediler, sonunda Kleist’ın sesi duyuldu. “Aradığınız şey, bu mu, Binbaşı?” Haider ve ötekiler yanına geldi. Mezarın sağ üst köşesinin yakınında toprak ve taşlardan oluşmuş ufak bir tümsek görünüyordu. Tümseğin üzerinde, mezarın duvarını meydan getiren taşlardan birinde de yanılgıya yer bırakmayacak şekilde belirgin bir işaret vardı: paralel iki çizgi.</p>

      <p class="calibre2">- Evet, bu, dedi Rachel. Giriş bu tümseğin altında olacak, ağzı bir taşla kapalı.</p>

      <p class="calibre2">Haider uzun çubuğu aldı ve tümseği dağıttı. Toprağın altından, yaklaşık yarım metre çapında geniş bir taş göründü. Çubuğu manivela gibi kullanarak taşı kaldırmak istedi, ama yerinden bile oynatamadı. “İşe yaramayacak, hem taş ağır, hem de kenarlarına takoz çakmışlar.” Gömleğini çıkardı, göğsü terden sırılsıklamdı. “Bana yardım et, Kleist.” SS subayı yardıma geldi, çubuğa birlikte asılıp tüm güçleriyle yüklendiler, kapak yine yerinden kımıldamadı.</p>

      <p class="calibre2">- Malzemenin geri kalanını getir, sen de yanımıza gel, dedi Haider, Deacon’a.</p>

      <p class="calibre2">Üçü de taşın çevresine dağılıp çubuk, kazma ve kürekle işe giriştiler, takozları söküp birlikte taşı kaldırmaya çalıştılar, sonunda kapağı yerinden oynatmayı başardılar. Kapağı yerinden kaldırıp kenara ittiklerinde taş büyük bir gürültüyle devrildi, örttüğü delikten bir toz bulutuyla birlikte kötü kokular çıktı. Havadaki koku dağılana kadar ağızlarını elleriyle kapadılar, Haider gaz lambasını deliğin ağzına tuttu. Bir adamın geçebileceği genişlikte aşağıya, karanlığa inen bir delik vardı. “anlaşılan doğru yere gelmişiz.” Heyecanı gittikçe artan Haider iplerden birini çözdü, bir ucunu kayaya bağladı. “İlk önce ben gideceğim. Deacon, sen burada kalıp çevreyi gözle. Eğer birinin yaklaştığını görürsen, ipi iki kere kuvvetle çek, anlaşıldı mı?”</p>

      <p class="calibre2">- Nasıl isterseniz, Binbaşı.</p>

      <p class="calibre2">Haider gaz lambasını aldı, deliğin kenarına diz çöktü, deliğe girmek üzereyken Rachel ve Kleist’a baktı.</p>

      <p class="calibre2">“Gerçek anı geldi. Eğer aşağısı güvenliyse, ipi çekeceğim, siz de beni izlersiniz.” Kötü kokular içinde ve iç kapatıcı bir ortamda beş metre kadar süründü. Zemin kireçliydi, deliğin sonuna geldiğinde kendini ayağa kalkabileceği yükseklikte bir boşlukta buldu. Hava hoşuna gidecek bir serinlikteydi. Ayağa kalktı, üzerindeki tozu silkeledi, lambayı yaktı. Yaklaşık iki metre genişliğinde, karanlık bir odadaydı, başı tepedeki taşlara değiyordu. Odanın ortasında tozla kaplı taştan büyük bir lahit vardı. Tarihî mezarın kapağında elini gezdirdi, parmaklarının altındaki yumuşak yüzeye kazılmış hiyeroglif yazılara dokundu. Lambayı havaya kaldırarak çevresine bakındı. Odanın duvarları muhteşem hiyerogliflerle bezenmişti, geçen yüzyıllara karşın renkler hâlâ ilk günkü tazeliklerini koruyordu; bir süre çevresindeki güzelliğe hayranlıkla baktı, o sırada duvarın dibinde yatan iki iskeleti gördü; göz çukurları ona bakıyordu sanki ürperdi.</p>

      <p class="calibre2">Odanın uzak ucunda, yerde karanlığa açılan büyük bir delik vardı. Eğildi, karnının üzerinde iler süründü. Bu seferki geçit bir metre uzunluğundaydı ve bir mağaraya açılıyordu. Genişliği yaklaşık bir buçuk metre kadardı, tavan başının biraz üzerindeydi. Mağaranın doğal olduğu belliydi, birkaç adım yürüdükten sonra yeni bir deli gördü, eğilip baktı, karanlıktı.</p>

      <p class="calibre2">Geriye, mezar odasına süründü, ipi kuvvetle çekti ve yukarı seslendi. “Gelebilirsiniz. Aletleri, çantaları ve suyu getirin.”</p>

      <p class="calibre2">Birkaç dakika sonra önüne kürekleri ve çubuğu iterek sürünen Kleist göründü. Onu, elinde çantalar ve mataralarla Rachel izliyordu. “Geçidi buldun mu?”</p>

      <p class="calibre2">- İşte, orada! Girişi gösterdi, sonra lambayı iskeletler tuttu.</p>

      <p class="calibre2">- Sana anlattığım mezar hırsızları, dedi Rachel. Haider, Kleist’a baktı. “Pek de sıcak dostlar değil. Bize uğur getireceklerini umalım.” Lambayı yere koyup dizlerinin üzerine çöktü, geçide girmeye hazırlandı. “Peki, beni izleyin, geçidin nereye gittiğini anlayalım. Giderken dikkatli olun.” On adım sonra beş altı metrelik bir iniş, daha sonra yeni bir tırmanışa geldiler. Yol boyunca daralıp genişleyen tünelde dikkatle ilerlediler, fazla bir güçlükle karşılaşmadılar. Kleist lambayı tutarken Haider ipi döşüyor, kayaların kenarına sıkışmamasına çalışıyordu. Adımlarını saydı. İki yüz kadar adım attıktan sonra, tünelin sonuna vardılar. Yollarının üzerinde beş altı ton ağırlığında görünen dev bir kaya vardı. Haider lambayı sağa sola gezdirdi, ama bir geçiş yolu bulamadı. “Eğer yanılmıyorsam, bir çıkmaza girdik” dedi Rachel’e. Sesi mağaranın duvarlarında yankılanıyordu. Rachel tepeyi, kayanın tavanla birleştiği yeri gösterdi. ‘Tavana yakın bazı kayalar var, hatırladığım kadarıyla çıkış orada.” Haider lambayı kaldırdı. Gerçekten de kaya ile tavan arasında yığılmış taşlar gördü. Kleist’a döndü. ‘Tırmanmama yardım et.” Kleist ellerini birleştirdi, Haider adamın avuçlarına basarak yükseldi, Kleist’ın da yardımıyla kayanın tepesine sarıldı, dengesini buldu, çizmelerine basacak bir yer aradı, sağlam bir çıkıntı buldu. “Şimdi küreği uzat, burayı da biraz aydınlatmaya çalış.” Haider, yüzü ter içinde, tepedeki taşları bir kenara iterken, Kleist ona ışık tutmaya çalıştı. Gaz lambası taş ve toprağın içinde çabalayan küreği aydınlatıyordu. Sonunda büyük bir parça, tüm mağarayı dolduran bir toz bulutu içinde düştü. Bütün boşluk şimdiye kadar duymadıkları kadar korkunç bir sesle yankılanırken, yüzlerini okşayan taze hava akımı lambanın alevini titretti. Toz çökünce Haider açılan deliğe yaklaştı, bir insanın geçebileceği genişlikte baca gibi dikey bir tünel gördü. Yüzündeki teri sildi. “Nereye gittiğine bakacağım. Burada bekleyin.” Küreği Kleist’a uzattı ve karanlık tünelde tırmanmaya başladı. Bir saniye sonra tünel içinde kendini dengelemiş, sırtıyla bir yana dayanırken, ayaklarını da tünelin karşı duvarına sıkıca yerleştirmişti. Yavaş yavaş tırmandı. İki metre sonra tepeye ulaştı.</p>

      <p class="calibre2">Ay ışığını gördü, sıcak havanın kokusunu aldı, tünelin kenarını tutarak kendini yukarı çekti. Çıktığı yer etrafı çalılarla çevrili, gölgeler içinde küçük bir çukurdu. Önünde bakımlı bir çimen uzanıyordu. İlk anlarda sadece karanlık gördü, daha sonra gözleri alıştı, seksen metre kadar uzağında bir çit, çitin kenarında ellerinde köpeklerle devriye gezen İngiliz ve Amerikalı askerleri fark etti. Arkasına baktı. Yaklaşık yüz adım ötesinde, bakımlı çimenlerin, çiçeklerin ve palmiye ağaçlarının diğer yanında, bütün pencereleri aydınlık, büyük bir bina vardı. Mena House’u bir bakışta tanıdı. Binanın damında, kum torbaları ardına yerleştirilmiş makineli tüfek yuvasından çıkan namluyu gördü, onun hemen yanında da göğe yönelmiş uçaksavar bataryasının çifte toplarını fark etti. Çatının hemen altındaki pencerelerden çoğu aydınlıktı, otelin hemen önünde de iki Sherman tankı duruyordu. O anda palmiye ağaçlarının ardından, omuzlarında tüfekleri iki Amerikan askeri çıktı. Aralarında konuşuyor, dalgınca onun bulunduğu yere yaklaşıyorlardı. Haider toprağa yapıştı, adamların az öteden geçmelerini bekledi, daha sonra ayaklarını tünele sallandırdı. Birkaç saniye sonra, sırtını ve ayaklarını tünelin duvarlarına dayamış, çıktığı gibi yavaş, aşağıya inmeye koyuldu.</p>

      <p class="calibre2">- Ne gördünüz? diye merakla sordu Kleist.</p>

      <p class="calibre2">- Galiba doğru yerdeyiz.</p>

      <p class="calibre2">SS subayının heyecanı ve mutluluğu yüzünden okunuyordu, Haider Rachel’e döndü. “Lambalardan birini al ve Deacon’un yanına dön. Biz gelene kadar bekleyin.”</p>

      <p class="calibre2">- Bana ihtiyacın kalmadı mı?</p>

      <p class="calibre2">- Hayır, sen işini yaptın. Haider gülümsedi, güven vermek için koluna dokundu. Birazdan geliriz. Yüzündeki endişeyi gördü.</p>

      <p class="calibre2">- Ne yaparsan yap, ama dikkatli ol, Jack. Rachel lambalardan birini aldı, tünelin içine dalıp gözden kayboldu. Haider mataraların birinden bir yudum aldı, avucuna biraz su döküp yüzünü yıkadı ve <span class="none2">Kleist’a döndü. “Bana üniformaların olduğu çantayı ver, sen de hazırlan. Gidip yakından bakalım.”</span></p>

      <p class="calibre2">- Yukarıda ne gördüğünüzü söylemeyecek misiniz? Haider gömleğini çıkarırken gördüklerini anlattı, yüzünü kuruladı, Albay üniformasını giymeye başladı. “Tünel otelin bahçesine çıkıyor, otelin yüz adım kadar ötesine.”</p>

      <p class="calibre2">SS subayı yeniden sırıttı. “İnanılmayacak kadar güzel.”</p>

      <p class="calibre2">- O nedenle de erken sevinmeyelim. Çevrede çok nöbetçi var; üstelik unutma, hedeflerin içeride olduklarından emin olmamız gerekiyor. İçeride olsalar bile, bir sorun daha var: mezarın girişi, bu tünel, bunların genişletilmesi gerekecek. Bir sürü paraşütçü, sırtlarında tüm teçhizatlarıyla bu deliklerden geçecek, sonra da geri dönecek.</p>

      <p class="calibre2">- Yapılmayacak şey değil, dedi Kleist. Heyecanını gösteriyordu.</p>

      <p class="calibre2">- Göreceğiz. Kleist elbisesiyle uğraşırken, Haider üniformayı giyip ceketini düğmeledi. Yukarı çıkmadan lambayı söndür. Birisinin buradan ışık sızdığını görmesi iyi olmaz. Eğer bana bir şey olur da dönemezsem, mümkün olduğu kadar çabuk tünele girip diğerlerinin yanına git, buradan hemen uzaklasın. Haider’in gözlerinde endişeli bir bakış vardı. Son bir şey ne olursa olsun, kıza zarar gelmeyecek Kleist, anlaşıldı mı? Eğer dönmezsem, onu bırak, gitsin. O görevini fazlasıyla yaptı. Ölmesi gerekmiyor.</p>

      <p class="calibre2">Kleist üniformasını düzeltirken belli belirsiz sırıttı. “Nasıl isterseniz, Binbaşı. Ama ben sizin geri döneceğinizden eminim. Sizin dönmeniz için de yeterince önemli bir neden olmalı diye düşünüyorum.” Haider cevap olarak gözlerini adama dikti, sonra subay kasketini kafasına geçirdi. “Bana yardım et de tırmanayım.” Kleist ellerini yine önünde birleştirdi. Haider kayanın tepesine tırmandı, sonra uzanıp SS subayını yanına çekti. Bir saniye sonra lambayı üfledi, mağara karanlığa gömüldü. Peşinde Kleist, tüneli tırmanmaya koyuldu.</p><br class="calibre3" id="calibre_pb_57" />
    </div>
  </div>
</body>
</html>
