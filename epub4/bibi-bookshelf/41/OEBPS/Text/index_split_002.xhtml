<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <h1 class="calibre2"><span class="none1">Üçüncü bölüm</span></h1>

      <p class="calibre2">Amerikan büyükelçisinin ikametgâhı doluydu. Uluslararası ün sahibi kişiler, Mısır’ın seçkinleri, ülkede çalışan Avrupalıların en ünlüleri, sanatçılar, diplomatlar, yüksek rütbeli subaylar, üniversite hocaları, herkes oradaydı. Parti hızını almıştı, herkes eğleniyordu; Weaver dans pistindeki kalabalık arasından kendisine bir yol açmaya çalışırken, kendisiyle vedalaşmak isteyen arkadaşlarıyla el sıkışıyordu. Davetliler arasında basın mensupları vardı; binanın girişine yerleştirilmiş ve üniformalı iki Mısır polisinin arasında duran masanın üstü, kazıda bulunan değerli eşyayla doluydu: taşlı gerdanlıklar, böcek figürleri, muskalar, yüzükler.</p>

      <p class="calibre2"><span class="none2">Weaver kendisini selamlayanlara Nazikçe teşekkür ederken çevresinin daha da kalabalıklaştığını gördü, birdenbire yalnız kalmak istedi. “Özür dilerim. Biraz serin havaya ihtiyacım var da.” Kalabalığın arasından yürüdü, yere kadar inen kapıdan geçerek balkona çıktı. Dışarısı serindi, havada nilüfer ve begonvillerin ağır, tatlı kokusu vardı. İkametgâhın bahçeleri şimdiye değin görmediği kadar güzeldi, bahçenin içindeki küçük ahşap köşk renkli fenerlerle ışıklandırılmıştı ve yüksek taş duvarların dışında muhteşem Nil’in kokusu duyuluyordu. Asıl şaşırtıcı olan, kentten o alışılmış gürültünün gelmemesi, trafiğin bile sessizce akıp gitmesiydi. Yalnızlığın ve güzel kokuların keyfini çıkararak dururken arkasındaki kapı açıldı ve bütün hatlarını saran siyah elbi</span><span class="none2">sesiyle Rachel göründü; Jack Haider hemen arkasındaydı. Keten bir takım giymişti. Elinde buzlu bir şişe şampanya ve üç kadeh vardı. Kadehlerden birini uzatırken gülümsedi.</span></p>

      <p class="calibre2"><span class="none2">- Ne parti ama? Bütün geceye yetecek kadar dans etmişe benziyorsun, Harry. Seni sakin bir yerde bulabileceğimizi biliyorduk. Gel, bir şampanya daha.</span></p>

      <p class="calibre2"><span class="none2">- Neden olmasın? Weaver şampanya kadehini aldı, Rachel kendi içkisini aldıktan sonra dokunmadan balkon korkuluğunun üzerine bıraktı. Suratından bitkin olduğu anlaşılıyordu. Weaver sordu:</span></p>

      <p class="calibre2"><span class="none2">- Yoruldun mu?</span></p>

      <p class="calibre2"><span class="none2">- Gülümsedi. Korkarım sen ve Jack ayaklarımı yıprattınız. Haider araya girdi.</span></p>

      <p class="calibre2"><span class="none2">- Unutmadan Rachel, seni tanıştırmak istediğim birkaç önemli kişi var.</span></p>

      <p class="calibre2"><span class="none2">Kim?</span></p>

      <p class="calibre2"><span class="none2">- Büyükelçi saygılarını sunmak istiyor, Kemal Assan adlı biri de öyle. Kemal Assan babamın tanıdığı önemli memurlardan birinin oğlu. Onların yanı sıra British Museum’dan gelen bir de profesör var. Bence çok fazla içmiş ve böyle konuşuyor; parmaklarıyla</span> <span class="none2">burnunu sıkıştırdı ve İngiliz aristokrasisinin yukardan bakan konuşmasını taklide girişti. Oldukça sıkıntı verici bir grup Hanımefendi, sizin dinlenmekte olduğunuzu bildirdim ve onlara değerli vaktinizden çok ayıramayacağınızı söyledim. İçeri alayım mı? Rachel kıkırdadı.</span></p>

      <p class="calibre2"><span class="none2">- Teşekkürler, Jack.</span></p>

      <p class="calibre2"><span class="none2">Haider gittikten sonra Rachel, Weaver’a döndü.</span></p>

      <p class="calibre2"><span class="none2">- İşte son gecemiz, Harry. Seni çok özleyeceğim.</span></p>

      <p class="calibre2"><span class="none2">- Samimi misin?</span></p>

      <p class="calibre2">Tabiî. Yüzüne baktı, sonra hızla konuştu. Acayip olan ne, biliyor musun? Senin hakkında o kadar az şey biliyorum ki. Jack açık bir kitap gibi. Amerikalı bir anne ve Eski Mısır eserleri toplayan zengin ve ünlü bir Prusyalı baba. Heidelberg’de klasik eğitim ve dil öğrenimi, arada bir yerde Oxford’da bir yıl. Güldü. Zaten anlaşılıyor. İngiliz aristokratlarının o gülünç konuşmasını o kadar iyi taklit ediyor ki. Hâlbuki sen geçmişinden, bir iki ayrıntı dışında hiç söz etmedin. New York’ta mühendislik okudun, sen ve Jack çocukluğunuzdan beri arkadaşsınız. Gülümsedi. Eğer sır saklamıyorsan, anlatacak daha birçok şeyin olmalı. Nasıl tanıştığınızı anlat. Bilmek istiyorum. Weaver şampanyasından bir yudum aldı, balkonun üstünden uzaklara baktı.</p>

      <p class="calibre2">- Anlatacak pek fazla bir şey yok. Ben beş yaşımdayken babam Jack’in annesinin ailesine ait bir çiftlikte kâhya olarak çalışmaya başladı. Çiftlik New York Eyaleti’nin kuzeyinde, olağanüstü büyüklükte bir yer. Çiftlikte sadece iki çocuktuk, ikimiz de ailelerimizin tek çocuklarıydık. Rakip ya da arkadaş olmamız kaçınılmazdı. Daha başlangıçtan itibaren arkadaş olduk. Birlikte olduğumuz her an, çiftlik için felaketler yarattık. Babası bize Belalı İkili derdi. Tabiî, onun ailesi varlıklıydı, bizse basit insanlardık, yine de Franz Haider bize saygı gösterir, farklılığımızı hissettirmezdi.</p>

      <p class="calibre2">Hiçbir zaman kibirli olmadı, oğlunun olmasına da izin vermedi. Jack daha küçücük bir çocukken, son derecede neşeli, beraber olunmaktan keyif alınacak biriydi. Vücudunda kendini beğenmiş tek bir kemik bile yoktur.</p>

      <p class="calibre2">- Seni Mısır’a çeken ne?</p>

      <p class="calibre2">- Geçen yıl mezun olduktan sonra, New York’ta bir inşaat şirketinde çalışmaya başladım. Gerçeği söylemek gerekirse, bir iki ay sonra yaptığım işten sıkılmıştım bile. Jack’in babası koleksiyonunun bir bölümünü çiftlikte bulundurmaktan hoşlanırdı. Daha ufacık çocukken, sadece kitaplarda ve müzelerde görebileceğimiz eserlerle eski mücevherlerle, muskalarla haşır neşir olmuştuk; her şey o kadar muhteşemdi ki, eşyaları saatlerce seyrediyorduk. Jack mektup yazıp, kazıya yardım etmek için Mısır’a gideceğini bildirdiği zaman, benim de katılmamın mümkün olup olmadığını sordum. Yaklaşık altı aydan beri görüşmemiştik, babasına Almanya’daki aile işlerinde yardımcı oluyordu; bense Manhattan’daki sıkışık bürodan kurtulmaya can atıyordum. Sanki hayatta bir kez karşılaşılacak bir fırsat gibiydi. Bankadaki birkaç dolarımı aldım, işten ayrıldım ve öneriyi kabul ettim.</p>

      <p class="calibre2">- Geride bıraktığın bir kız arkadaşın yok mu?</p>

      <p class="calibre2">- Bahsetmeye değer kimse yok.</p>

      <p class="calibre2">- Yaptıklarından pişman mısın?</p>

      <p class="calibre2"><span class="none2">- Hayır. Tek sorunum, biraz şımardığımı hissediyorum. Artık eski işime benzer bir yere dönüp çalışabileceğimi sanmıyorum. En azından, param bitene kadar. Mühendislik bilgilerimi New York’ta yol inşaatı yerine böylesi bir kazı için kullanmak eğlenceli oldu.</span></p>

      <p class="calibre2">- Beni şaşırtan ne, biliyor musun? Jack’in arkeolog olmayı düşünmemiş olması.</p>

      <p class="calibre2">- Bence, tek bir konuya saplanıp kalamayacak kadar huzursuz. Zaten kendi de babası gibi tutkulu bir amatör olmaktan ileri gitmeyeceğini söylüyor. Babası Jack daha çocukken onu buralara getirmişti, bunları biliyorsun sanırım. Tanıdığım kadarıyla ülkesine âşık, ona hayran; sadece tarihine değil, ülkeyle ilgili her şeye kültür, insanlar.</p>

      <p class="calibre2">- Jack’i çok seviyorsun, değil mi?</p>

      <p class="calibre2">- Her zaman en iyi dostum oldu diye dürüstçe cevap verdi Weaver. Olmayan kardeşim gibi. Arkadaşlığı için ona minnettarım. Üstelik babası olmasaydı, belki de üniversiteye hiç gidemeyecektim.</p>

      <p class="calibre2">- Ne demek istiyorsun?</p>

      <p class="calibre2">- Franz Haider bütün eğitimimi üstlendi. Kendi babam bunlarla başa çıkabilecek durumda değildi; hâlbuki yapması gereken tek şey çiftlikteki bahçelerin beyaz zambaklarla örtülü olmasını sağlamaktı, Jack’in annesi zambakları çok severdi.</p>

      <p class="calibre2">Rachel tereddüt etti.</p>

      <p class="calibre2">- Geçmişinden söz etmemenin nedeni bu mu? Kendini Jack’e ve ailesine borçlu mu hissediyorsun?</p>

      <p class="calibre2">- Hiç de değil. Weaver’in sesi inancını gösterecek kadar kesindi. Onlar sadece benim uygun eğitim görmemi isteyen iyi insanlardı. Onlara her zaman teşekkür borçluyum. Ama Jack’in babası, insanı kendine borçlu hissettirecek biri değildir. Üstelik böyle bir duygu, Jack’le olan dostluğumu yaralamaktan başka bir işe yaramaz. Dostluğumuzu şimdiye kadar hiçbir şey bozamadı.</p>

      <p class="calibre2">- Birbirinize hiç darılmadınız mı?</p>

      <p class="calibre2">- Hiç. Bence bu çok önemli. Tabiî bizim de ufak tefek anlaşmazlıklarımız oldu, ancak aramızı bozabilecek hiçbir sorun yaşamadık.</p>

      <p class="calibre2">Rachel onun yüzüne baktı ve açık yüreklilikle konuştu.</p>

      <p class="calibre2">- Sana bir şey söyleyeyim mi? Bence ikiniz de şanslısınız. Birbirinizi tanıdığınız için. Bu kadar iyi dost olduğunuz için. Bunu daha sizi ilk tanıdığımda düşünmüştüm. Bu o kadar ender rastlanan bir şey ki. Saygı duyulması gereken bir şey. Aranıza hiçbir şeyi <span class="none2">girmemesini isterdim. Gülümsedi, gözlerini gözlerine dikti; kendi gözlerinde tanımlanması zor bir üzüntü belirmişti, ani bir hareketle pencerenin yanından bir çiçek koparıp Weaver’in ceketine taktı, eğilip hafifçe dudaklarından öptü. Benden küçük bir armağan. Belki üniversite öğrenimi kadar önemli değil, ama bütün isteğimle verdim. Kazıya katılıp bize yardım ettiğin için o kadar mutluyum ki, Harry, bütün bu sürenin sen ve Jack olmadan nasıl geçebileceğini düşünmek bile istemezdim.</span></p>

      <p class="calibre2"><span class="none2">Weaver, Rachel’in derin mavi gözlerine ve güzel yüzüne baktı.</span></p>

      <p class="calibre2"><span class="none2">- Ben de seni özleyeceğim, Rachel.</span></p>

      <p class="calibre2"><span class="none2">- Özleyecek inisin? Gerçekten mi?</span></p>

      <p class="calibre2">- Anlatabileceğimden de çok. Ama endişeliyim.</p>

      <p class="calibre2">Ne konuda?</p>

      <p class="calibre2">- Durmadan Almanya’da Yahudilere yapılan şeyleri işitiyoruz. Eğer geri dönecek olursan… Cümlesini tamamlayamadı, Rachel sakindi. “Ne benim ne de ailemin Almanya’ya dönmesi söz konusu değil. En azından savaş bitip Naziler iktidardan düşürülünceye kadar. Artık bizim evimiz İstanbul ve orası güvenli. Babamın orada bir sürü tanıdığı var, sürekli bir iş bulacağından eminim. Doğrusunu söylemek gerekirse, asıl Jack için endişeleniyorum.”</p>

      <p class="calibre2">- Ne demek istiyorsun?</p>

      <p class="calibre2">- Almanya’ya dönmek zorunda. Bu da askere alınacağı anlamına geliyor. Yine de savaşın süresi hakkında çok iyimser. Her şeyin Noel’den önce, Hitler Polonya’yı ilhak ettikten sonra biteceğini düşünüyor.</p>

      <p class="calibre2">- Bunu söyledi mi?</p>

      <p class="calibre2">- Bu akşam konuşurken duydum. Öyle sanıyorum ki, birçok kişi de böyle düşünüyor. İyimser olanlar. Bense o kadar emin değilim. Eğer savaş devam ederse, korkunç bir şey olur. Sıkıntıyı dağıtmak için konuyu değiştirdi. Yine de birlikte bu kadar zamanımız oldu. Her zaman keyifle hatırlayacağım. Her zaman. Bakışları birleşti, ikisinin arasında bir akım oluştu; Weaver bundan emindi, konuşmaya karar vermeden önce uzun bir süre Rachel’ baktı. İçinden geçenleri, gerçek duygularını anlatmak istiyordu, o sırada Rachel’in çevresine baktığını ve birdenbire rahatsız olduğunu fark etti. Ne oldu?</p>

      <p class="calibre2">- Hiç hiçbir şey.</p>

      <p class="calibre2">- Weaver döndü ve açık balkon kapısından içeri baktı. Soluk renkli keten elbise giymiş, mermer kolona dayanarak sigara içen ince yüzlü ve gaga burunlu bir Mısırlı gördü. Suratı çiçekbozuğu lekeleriyle doluydu. Uzaktan uzağa, kötü bir ruhu andırıyordu ve bakışlarını onlara dikmiş, seyrediyordu. Weaver’ın baktığını görünce, kalabalığa karıştı. Weaver, Rachel’e döndü.</p>

      <p class="calibre2">- O adam seni rahatsız mı ediyordu? Rachel ürperdi. “Sanki bütün akşam beni izliyordu.”</p>

      <p class="calibre2">- Belki de kim olduğunu anlamam gerek. Elini genç adamın kolunun üstüne koydu.</p>

      <p class="calibre2">- Boş ver, değmez. Herhalde zararsız biridir. Beni sadece biraz rahatsız etti, hepsi bu. Zaten gitti.</p>

      <p class="calibre2">O sırada Haider, yanında iki adamla balkona çıktı. Yanındakilerden uzun ve zarif olanı Amerikan büyükelçisi, altın ve gümüş işlemeli cellabe giymiş genç ve ciddî görünüşlü adam da Mısırlıydı. Haider gülümseyerek ilerledi. “Üzgünüm. Hâlâ İngiliz profesörü ayıltmaya çalışıyorlar. İzin verirsen sana Amerikan büyükelçisini ve Kemal Assan’ı tanıştırayım.”</p>

      <p class="calibre2">Büyükelçi, Rachel’in elini hararetle sıktı. “Bayan Stern, şeref duyuyorum. Babanızın çalışmalarına hayranım. Kemal de bütün gece sizinle tanışma fırsatı aradı. O da kazılarınızla yakından ilgileniyor; babasının Kral Faruk’un çok yakın arkadaşı ve Eski Eser Bakanlığı‘nın en tepesindeki yöneticilerden biri olduğunu düşünürseniz, bunda pek de şaşıracak bir şey bulamazsınız.” Kemal Assan elini kalbine, dudaklarına ve alnına götürerek geleneksel Arap selamı verdi. “Sizinle tanışmak büyük bir mutluluk, Bayan Stern. Ülkem size ve babanızın ekibine çok şey borçlu.</p>

      <p class="calibre2">Mükemmel bir iş başardınız. Kral Faruk’un ve hükümetin size ve ailenize teşekkür etmek isteyeceğinden ve bundan böyle Mısır’ın şeref konukları olacağınızdan şüphem yok.”</p>

      <p class="calibre2">- Çok Naziksiniz, Kemal. Rachel, güçlü sessizliğin farkında, uzaktaki kentin ışıklarına baktı.</p>

      <p class="calibre2">- Kahire’yi hiç bu kadar sakin görmemiştim. Sanki bir fırtına patlayacak.</p>

      <p class="calibre2">Assan omuzlarını silkti. “Havada bir sıkıntı var. Sanki bütün kent savaşın getireceği kötü haberleri bekliyor.” Jack Haider saatine göz attı ve diplomatça “Baylar, sizi götürmek zorundayım” dedi, “Rachel yarın Port Said trenine yetişmek zorunda ve gitmeden önce güzellik uykusuna yatması gerek.” Kemal Assan, “Sizi kısa sürede Mısır’da yeniden görebilmeyi umuyorum, Bayan Stern” dedi. Büyükelçi her üçünün de elini sıktı. “Bir dahaki sefere kadar. Yeniden teşekkürler. Siz gençler mükemmel bir iş başardınız.” Büyükelçi ve Assan gittikten sonra Jack Haider şampanyasını yudumladı, bardağını korkuluğa bıraktı ve Kahire’ye baktı. “Haklısın, hiç bu kadar sakin olmamıştı.” Rachel yorulmuştu, saatine göz attı. “Eğlencenizi bölmek istemem, ama neredeyse yıkılacağım. Annem ile babam da gitmek üzere. İkisi de bitkin durumda. Her kazıdan sonra böyle oluyor, özellikle sıcak iklimlerde. Yaptıkları işe yüreklerini ve ruhlarını kattılar ve iyice yoruldular.”</p>

      <p class="calibre2">- Hiç şaşırmadım. İkisi de neredeyse yirmi dört saat çalıştı. Haider gülümsedi. Bizler uyurken de. Geçen gün, sabah erken, ikisini de gece boyunca kazı yaptıktan sonra çadırlarına girerken gördüm. Profesörün niyeti ne, Rachel? Hepimizden saklamaya karar verdiği bir şey mi buldu? Rachel de gülümsedi. “Hayır. Ama babam yaptıklarıyla hiç yetinmiyor. Buradaki iş onun her şeyi.”</p>

      <p class="calibre2">Haider, Weaver’a göz kırptı ve alçak sesle sordu. “Eee, Harry, sordun mu?”</p>

      <p class="calibre2"><span class="none2">Weaver kafasını salladı, rahatsız olmuşa benziyordu. Haider devam etti. “Ben de soramadım.”</span></p>

      <p class="calibre2">- Siz ikiniz neden söz ediyorsunuz? diye sordu Rachel, “Ne sorusu?”</p>

      <p class="calibre2">Haider sinirlerini yatıştırmak istercesine büyük bir yudum şampanya içip derin bir nefes aldı.</p>

      <p class="calibre2">- Anlatması zor olacak. Ama artık zamanı geldi. Harry’yle ikimizi uzun süredir meşgul eden bir şey var, cesaret edip de soramadık. Yarın sabah da Port Said’e gideceğine ve İstanbul’a yerleşeceğine göre, kendimizi ateşe atmaya ve soruyu sormaya karar verdik.</p>

      <p class="calibre2">- Ne sorusu?</p>

      <p class="calibre2">- İkimizden birine âşık olmanın en ufak bir ihtimali var mı?</p>

      <p class="calibre2">Rachel kızardı. Dudağını ısırdı, bir süre kararsızlıkla bocaladı. “En iyisi, en iyisi size bir söz vereyim. İkinize de mektup yazarım, siz de bana cevap verirsiniz. Böylesi bize birbirimizi daha yakından tanımak için zaman verir. Daha sonra oradan devam ederiz.” Haider’in cesareti kırılmıştı. “Çok diplomatça bir cevap verdin.”</p>

      <p class="calibre2">- Hayır Jack. Şu anda hayatımda bir sürü önemli şey oluyor. Mısır’dan ayrılmak, İstanbul’a yerleşmek…</p>

      <p class="calibre2">- Seni zor durumda mı bıraktık?</p>

      <p class="calibre2">- Hayır, Harry.</p>

      <p class="calibre2">- Peki öyleyse, neden hâlâ utanıyorum?</p>

      <p class="calibre2">- Gereği yok. Her ikinizin de utanması için bir neden yok. Her ikinizden ne kadar hoşlandığımı biliyorsunuz.</p>

      <p class="calibre2">- Sadece hoşlanmak mı?</p>

      <p class="calibre2">- Lütfen Jack. Zamanı değil.</p>

      <p class="calibre2">- Konuyu açtığım için özür dilerim, Rachel, dedi Weaver koluna girerek. Yorgun olduğunu görüyorum. Elçilik arabalarından birinin seni oteline götürmesini isteyeceğim. Seni kapıya kadar geçirelim.</p>

      <p class="calibre2">- Hayır! Veda sahnelerinden nefret ederim. İkiniz de burada kalıyorsunuz ve eğlenmeye devam ediyorsunuz. Bunu fazlasıyla hak ettiniz. Durakladı, erkeklere baktı, heyecandan titreyen dudaklarıyla, size bir şey söyleyeyim mi? dedi, hayatımın en güzel günleriydi. Çok samimiyim. Bir daha görüşünceye kadar, hoşça kalın. Her şey çok ani olmuştu, ikisine de sarılırken gözleri doldu, sonra da kayboldu. Orkestra vals çalıyordu. Haider şampanya kadehini kaldırdı. “Çok üzülmüşe benziyor. Ama soruya tam cevap vermedi, değil mi? Ben biraz hayal kırıklığına uğradım.”</p>

      <p class="calibre2">Weaver bir an düşündü. “Yanılıyor olabilirim, ama bize mektup yazma önerisi üç alternatiften biri demek.”</p>

      <p class="calibre2">- Hangi alternatifler?</p>

      <p class="calibre2">- Bir, ikimizle de bir ilişkiye girmek istemiyor, bu da en kolay çıkış yolu. İki, içimizden birinden hoşlanıyor ve aynı anda yanında bulunarak onu güç durumda bırakıyoruz. Ötekini üzmemek için, düşündüğünü açıklayamadı.</p>

      <p class="calibre2">Üç?</p>

      <p class="calibre2">- Her ikimizi de aynı derecede seviyor, daha kararını veremedi, önünü görmesi için biraz zamana ihtiyacı var.</p>

      <p class="calibre2">- Sen hangisine inanıyorsun?</p>

      <p class="calibre2">Weaver omuzlarını silkti. “Benimki sadece bir tahmin. Belki de Rachel’in söylediklerini yapmasına izin vermek en doğrusu. Kaldı ki, haksız da değil. Hayatında önemli değişiklikler oluyor. Ailesi Almanya’ya dönemiyor; İstanbul ise alışılması gereken yepyeni bir dünya. Üstelik bu akşam bitkindi. Giriştiği bütün ağır işlerin diyetini şimdi ödüyor.”</p>

      <p class="calibre2">- Birdenbire pek görmüş geçirmiş oldun.</p>

      <p class="calibre2">- Samimi olduğunu düşünmek istiyorum, Jack. Rachel herhangi bir ilişkiye balıklama dalacak kadınlardan değil. Zamana ihtiyacı var. Bu konuyu artık bıraksak?</p>

      <p class="calibre2">- Kesin bir cevap vermemesi seni de düş kırıklığına uğrattı, belli oluyor.</p>

      <p class="calibre2">- Tabiî ki öyle. İşkence daha da uzadı. Ama beklemek ve neler olacağını görmekten başka çare kalmadı. Haider kendini gülümsemeye zorladı. “İşte mühendis konuştu. Aşkta düş kırıklığı yaşasan bile, pratik yönün üstün geliyor. Belki de haklısın. Senin gibi olmak isterdim, ama onu çok özleyeceğim. Ne kadar güzel günlerdi, sona ermesi ne yazık. Yanındayken, hayatımın en mutlu günlerini yaşadım.”</p>

      <p class="calibre2"><span class="none2">Weaver şampanya şişesine uzandı, kadehleri yeniden doldurdu. “Konuyu değiştir” dedi, “Kahire’den ne zaman ayrılıyorsun?”</span></p>

      <p class="calibre2"><span class="none2">- Salı. Eve dönüyorum. Pek fazla seçeneğim yok, askere alındım. Weaver afallamıştı. “Demek mektup buydu.”</span></p>

      <p class="calibre2"><span class="none2">- Evet, maalesef. Haider omuzlarını silkti, “Babamın ailesinin uzun yıllar Prusya ordusuna hizmet etmiş subaylardan geldiğini bilirsin, aralarında askerî akademinin kurucuları bile var. Orduya katılmazsam, mezarlarında fırıldak gibi dönerler.” Weaver elini Haider’in omzuna koydu. “Bunu bana daha önce söylemeliydin, Jack. Her şey o kadar ani oldu ki. Senin için endişeleneceğim.”</span></p>

      <p class="calibre2"><span class="none2">- Gerçeği söylemek gerekirse, bu haberi verip son birkaç gününün keyfini kaçırmak istemedim. Üstelik bu konuyu hiç düşünmemeye çalışıyorum. Benim için korkmana gerek yok. Aldığım eğitimle, sıkıcı bir büro işi için biçilmiş kaftanım.</span></p>

      <p class="calibre2"><span class="none2">- Savaşın Noel’den önce biteceğine gerçekten inanıyor musun, Jack? Rachel böyle düşündüğünü söyledi.</span></p>

      <p class="calibre2"><span class="none2">Haider inançla başını salladı. “Bitecek sanırım. Sokaktaki Alman yeni bir savaş istemiyor. Aralarından çoğu son savaşın ne kadar korkunç olduğunu hatırlıyor. En sonunda aklın galip geleceğinden eminim. Ya sen, sen ne yapmayı düşünüyorsun?”</span></p>

      <p class="calibre2"><span class="none2">- Şu anda biraz kararsızım. Profesör Stern Mısırlılara devretmeden önce Sakkara’da bazı temizlik çalışmaları yapılması gerektiğini söyledi; iki kişiyle birlikte gönüllü olduğumuzu bildirdik. Bu akşam da</span> <span class="none2">çölde bir araştırmaya katılma önerisi aldım; belki de bir süre burada kalır, Arapça Öğrenmeye çalışırım. Üstelik Amerika tarafsızlığını ilan etti. Bizim bu savaşta işimiz yok.</span></p>

      <p class="calibre2"><span class="none2">- Ne kadar iyi. Her şeyin kısa zamanda normale döneceğini umalım. Yine de bu savaş, bütün dünya sanki çıldırmış.</span></p>

      <p class="calibre2"><span class="none2">- Ne demek istiyorsun?</span></p>

      <p class="calibre2"><span class="none2">- Savaş insanların hayatını etkilemeye başladı bile. Söylentilere göre İngilizler Piramitler yolu üzerinde Almanlar tarafından gizlenmiş bir radyo vericisi bulmuşlar. Bütün casusların Kahire’ye akın ettiği söyleniyor.</span></p>

      <p class="calibre2"><span class="none2">Weaver başını salladı. “Söylentileri ben de duydum. Peki bunun konuştuklarımızla ne ilgisi var?”</span></p>

      <p class="calibre2"><span class="none2">- Bir hafta önce, radyoda savaş ilanını duyduktan hemen sonra, grubumuzdaki bir İngiliz’in Rachel’in, benim ve kazıda çalışan bütün Almanların düşman ajanı olduklarını söylediğini duydum. Hiç böyle bir saçmalık duydun mu? Üstelik annesi de Yahudi. Profesör Stern ise Nazilerden nefret ediyor.</span></p>

      <p class="calibre2">- Ya sen Jack, Naziler hakkında ne düşünüyorsun? İlk defa politika tartışıyorlardı, Haider az da olsa, şaşırmıştı. “Ben mi? Ülkemi seviyorum. Hitler’e ayıracak zamanımın olmadığını anlamışsındır sanırım.”</p>

      <p class="calibre2">- Polonya nedeniyle mi? Ya da Yahudilere yaptıklarından dolayı mı? Duyduğumuz bütün ırk yasaları, konsantrasyon kampları, zorunlu göç?</p>

      <p class="calibre2">- Hepsi. Böylesi vahşi davranışlara ayıracak zamanım yok. Aklı başında Almanların da benim gibi düşündüğünden eminim. Seninle uzun zamandan beri arkadaşız; Nazilerin Yahudilere uyguladığı yasaları, Hitler’in Yahudileri Almanya’dan kovmasını onaylamayacağımı bilirsin. Ama hepsi bu değil. Hitler sadece yüksek sesle konuşuyor, söylediklerinin içinde zekâ kırıntısı bile yok. Böylesi hep kötü bir karışım olmuştur, özellikle bir Avusturyalı için. Hafifçe gülümsedi. Saldırgan ve sıkıcı olacak. Her şeyden de önemlisi, diktatör olmak için bütün şartlar onda toplanmış. Bütün diktatörler korkaktır. Bu nedenle de işler fazla karışmadan geri adım atacağına inanıyorum.</p>

      <p class="calibre2">- Haklısındır umarım. Gerçekten de Almanya’ya dönmen şart mı?</p>

      <p class="calibre2">- Almanca bir kelime var. Pflicht. Babamın kullandığını duymuşsundur. Sadece görev değil, daha da fazlası anlamına gelir. Haiderler tarafından sıkça kullanılan bir sözdür. Aslında, aile sloganımız. Senin anlayacağın, aile adını karalayamam. Babam Hitler hakkında ne düşünürse düşünsün, askere alma çağrısına olumsuz cevap veren bir evladın şerefsizliğini taşıyamaz sanırım.</p>

      <p class="calibre2">- Öyleyse, İngilizlerin senin casusluğun hakkında söylediklerine fazla üzülmeyeceğim. Üstelik Almanlardan bazılarının da ekipteki İngiliz ve Fransızlar için aynı suçlamayı yaptıklarını biliyorum. Weaver gülümsedi. Şu ana kadar hakkında kötü bir şey söylenmeyen tek kişi olduğumu sanıyorum. Bu da beni endişelendiriyor.</p>

      <p class="calibre2">Haider güldü, Weaver kalabalığa araştırıcı gözlerle bakarak, ciddî bir sesle devam etti. “Bütün gece Rachel’i izleyen biri var. Mısırlı. Zayıf, kırk yaşlarında, karanlık görünüşlü, keten takım elbiseli. Fark ettin mi?”</p>

      <p class="calibre2">- Hayır. Neden?</p>

      <p class="calibre2">Weaver omuzlarını silkti. “Herhalde anlamsız bir duygu. Belki de gizli bir hayranı var.” Tereddüt etti. “Aklıma ne geldi biliyor musun? Eğer Amerika savaşa girse, ikimiz de düşman taraflarda olsak. Bu sende nasıl bir duygu yaratırdı?”</p>

      <p class="calibre2">- Korkunç. Haider başını ciddiyetle salladı. “Biz ikimiz düşman olamayız, Jack. Hiçbir zaman. Hiç değilse, kişisel olarak, ülkelerimiz birbirleri hakkında ne düşünürse düşünsün.”</p>

      <p class="calibre2">- Doğru. Weaver kadehini indirip gülümsedi. Peki, ya Rachel ikimizden birini seçse, yine de arkadaş kalma ihtimalimiz var mı?</p>

      <p class="calibre2">- Her zaman. Gelecek ne gösterirse göstersin. Haider’in gözleri parlıyordu. Kabul etmem gerekir, o kadar çekici bir kadın ki, gerekirse seninle dövüşmeyi bile göze alırdım. Dostça gülümsedi, kadehini kaldırdı. Öyleyse, son kez, şerefe. Arkadaşlığa ve geçen nefis yaza. Weaver da kadehini kaldırdı. “Arkadaşlığa. Seni özleyeceğim Jack. Kendine dikkat et. Bu Allah’ın belası savaşın uzun sürmemesini dilerim.”</p>

      <p class="calibre2">Haider göz kırptı. “Ben de. Ama eğer ikimizden birinin bir şansı varsa, en iyi mektup yazan kızın gönlünü kazanacak demektir.”</p>

      <p class="calibre2">Jack Haider bir İtalyan yolcu uçağına binip Roma üzerinden Almanya’ya vardı. Bir hafta içinde Wehrmacht’an alındı, subay eğitimini tamamlamak üzere Berlin’e gönderildi. Nazilere hayranlık duymamakla birlikte, cesur ve maceraperest bir subay adayı olarak göze çarptı; keskin zekâsı ve yabancı dil bilgisi kısa zamanda Alman askeri istihbarat örgütü Abwehr’in dikkatini çekti. Özel olarak Amiral Wilhelm Canaris tarafından işe alındı, Balkanlar ve Akdeniz’le ilgilenen Özel Eylem Bölümü‘ne atandı, Kuzey Afrika Savaşı önem kazanınca da Rommel’in (1) Afrika Birliği’yle birlikte çalışan Ortadoğu bölümünde görevlendirildi. Ülkesine döndükten altı ay sonra, Rachel Stern’den hâlâ mektup alamaması üzerine Hamburglu bir doktorun kızı olan Helga Ritter’le tanıştı ve âşık oldu.</p>

      <p class="calibre2"> </p>

      <p class="calibre2">1 ikinci Dünya Savaşı‘nda Alman ordusuna verilen ad. (ç.n.)</p>

      <p class="calibre2"> </p>

      <p class="calibre2">Hiç beklemediği ve hazır olmadığı bir duyguydu; içinde bir bölüm hâlâ Rachel’i seviyordu, sık sık onu düşünüyordu. Yeni eşi kısa zamanda ilginç bir insan olduğunu kanıtladı; hareketli ve sevgi doluydu. Evlendikten on ay sonra oğulları Pauli doğdu. Rachel Stern iki gence de hiç yazmadı. Büyükelçinin davetinden üç gün sonra, ailesiyle birlikte Port Said’den İzmir gemisine bindiler. Türkiye’nin sahip olduğu bu yük gemisinde ücret ödeyerek yolculuk yapanlar sadece onlardı.</p>

      <p class="calibre2">Yolculuğun ikinci gecesi sancak korkuluğuna yaslanmış karanlık denizi seyreder ve geçen yazı düşünürken makine dairesinin alevlerini gördü. Patlama İzmir’i sulara gömerken on dört kişinin de ölmesine neden oldu. Ölenler arasında Rachel’in annesi de vardı. Mürettebattan hayatta kalanlar yanan gemiyi terk etti. Rachel ve babası iki yaralı Türk denizciyle birlikte cankurtaran filikalarından birine ulaşmayı başardı. Babasının elinde Sakkara kazılarını gösteren haritaları taşıyan çanta vardı. Karanlıkta diğer cankurtaran filikalarından uzaklaştılar, gece yarısından az sonra da fırtına çıktı. Küçük tekne üç metre yüksekliğindeki dalgaların ve güçlü rüzgârın oyuncağı olmuştu. Şafak sökerken hava düzeldi, öğlene doğru yaralı denizciler öldü. Rachel de babası gibi yorgunluk ve susuzluktan bitkin düşmüş, kavurucu Akdeniz güneşi altında yanmışlardı. Öğlenden sonra ufukta gri bir tekne gözüktü ve onlara yaklaştı. Rachel başlangıçta gelenin hayatta kalan kazazedeleri aramaya çıkmış bir İngiliz gemisi olduğunu düşündü, ancak tekne yaklaşınca, Alman Deniz Kuvvetleri’nin gamalı haçım dehşetle gördü. Rachel ve babası yakıt almak için Napoli’ye uğrayan gemide tutuklu muamelesi gördü, iki hafta sonra Hamburg’a vardıklarında, Gestapo onları bekliyordu. Harry Weaver düşündüğünden de uzun zaman Mısır’da kaldı ve Amerikalı bir çöl araştırma ekibiyle birlikte arkeolojik kalıntılar aradı. Bu ekipteki görevi 1941’de Rommel’in Trablus’a çıkmasına altı ay kalana kadar sürdü. Önce Lizbon’a, oradan da Londra’ya uçtu, Southampton’dan gemiye binip Amerika’ya döndü. Japonların Pearl Harbour’a saldırılarının ertesi günü orduya gönüllü yazıldı. <span class="none2">Daha Sakkara’da iken İzmir’in battığını duymuştu. Gece yarısından az sonraydı, birisi elindeki gazeteyle çadırına gelmiş ve haberi</span> <span class="none2">göstermişti. Habere göre gemiden kurtulmayı başaran dört Tür denizcisi Malta bandıralı bir balıkçı gemisi tarafından bulunmuştu.</span></p>

      <p class="calibre2"><span class="none2">Haberleri gaz lambasının ışığında okuduktan sonra ağladı. Rachel’i gerçekten de sevmişti. O gece, büyükelçiliğin balkonunda duygularını on açıklamak istemiş, ancak bunu yapacak fırsat ya da cesareti bir türlü bulamamıştı. Daha sonra büyük üzüntü duyan her gencin yapacağın yaptı. Gazeteyi bir kenara koydu, çantasından bir şiş viski çıkardı ve sarhoş oldu.</span></p>

      <p class="calibre2"><span class="none2">Uykuya yenik düşmeden önce yaptığı son şey onu için çok değerli olan ve üçünü bir arada gösteren fotoğrafa bakmak oldu. Rachel, Jack ve kendisi. Güler yüzlü üç genç, kolla birbirlerine dolanmış, Sakkara’da çöl kumlarını ortasında. Güzel günlerdi.</span></p><br class="calibre3" id="calibre_pb_2" />
    </div>
  </div>
</body>
</html>
