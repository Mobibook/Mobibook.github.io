<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Kırk üçüncü bölüm</span></p>

      <p class="calibre2"><span class="none1">İngiliz Genel Karargâhı - İskenderiye, 21 Kasım, 16.00</span></p>

      <p class="calibre2"><span class="none2">Weaver, Myers’ın bürosunda tek başınaydı, camdan dışarı bakıyordu.</span></p>

      <p class="calibre2"><span class="none2">Kendini ağır bir ilacın etkisinden yeni çıkıyormuş gibi hissediyordu. Ağzı kurumuş, alnında ter damlacıkları birikmişti. Kışlanın avlusunda silahlı askerler üstü kapalı kamyonlara biniyordu. Myers ve diğer subayların, askerleri kamyonlara bindirmesini izledi. Kenti neredeyse bütünüyle kapsayacak genel bir arama başlamak üzereydi. Weaver camdan uzaklaştı, masanın arkasındaki koltuğa oturdu, başını ellerine dayadı. Kafasındaki endişe ve şaşkınlığı söküp atamıyordu. Kendi gözleriyle görmemiş olsa, bütün b olanlara inanmayacaktı. İstasyonun dışındakiler Jack Haider ve Rachel Stern’di. Şüphe götürmeyen bir gerçek daha vardı: bu sabah çavuş atlatanlar da bu iki çılgındı. Bütün bunların anlamını bulmak imkânsız gibiydi. Bütün olanlar baştan sona saçmaydı, çok saçma.</span></p>

      <p class="calibre2"><span class="none2">Vücudu titremeye başladı, hâlâ yaşadığı şokun etkisi altındaydı.</span></p>

      <p class="calibre2"><span class="none2">Ölüler ayağa kalkıp yürümezler, ama o bir ölü görmüştü. Rachel’i görmüştü.</span></p>

      <p class="calibre2"><span class="none2">Onu gördüğü an, kızın yüzündeki şaşkınlığı hatırladı.</span></p>

      <p class="calibre2"><span class="none2">Son dört yıldır her gün hatırladığı, uğrunda ağladığı bir yüz. O an, rüyada olduğuna y da ikizine rastladığına inanmıştı. Ama kanlı canlı Jack Haider’i görüp onun Sanson ve sivil giyimli iki askerî polis memuruna ateş ettiğine tanık olduktan sonra, rüya görmediğinden emin olmuştu. Kafasının içinde yankılanan soru hep aynıydı: bu gördükleri mümkün müydü? İstasyonda olanlar tam bir felaketti. Sanson ve iki asker yaralanmış, yaralılardan biri göğsündeki kurşunla Fransız Hastanesi’nde ameliyata alınmıştı. Haider ve Rachel karışıklıktan yararlanarak kaçmayı başarmışlardı. Kalabalık yollarda peşlerinden koşmuş, bir saat boyunca bölgeyi aramışlardı ama her ikisi de sanki göğe çekilmiş gibi kaybolmuştu. Daha sonra, kendi gördüklerinden bile kuşkulanmış, ama tanıklar ve yaralılar gerçeği tüm çıplaklığıyla ortaya koymuştu. Olanlar hayalinin bir eseri değildi. Kafasını salladı, midesinin dibindeki acı his ona kusma isteği veriyordu. Yüreğinin çarpıntısını duydu. Kapı vuruldu. Bir onbaşı içeri girip selam verdi. “Size bir telefon var, efendim.”</span></p>

      <p class="calibre2"><span class="none2">- Buraya bağla. Yüzbaşı Myers’a söyle, dışarıdaki işini bitirdikten sonra onunla görüşmek istiyorum. Telefon birkaç saniye sonra çaldı, ahizeyi kaldırdı. ‘Yarbay</span> <span class="none2">Weaver.”</span></p>

      <p class="calibre2">- Alo Harry, konuşabilecek durumda mısın? Helen Kane’in sesini tanıdı. Sesini duyduğuna sevinecek yerde, kalbi acıyla doldu. Çatlak bir sesle, “Helen” dedi.</p>

      <p class="calibre2">- Sesin tuhaf çıkıyor, her şey yolunda mı? yalan söyledi. “Evet, evet. Her şey yolunda.”</p>

      <p class="calibre2">- Sadece sesini duymak için aradım. Seni özledim. Dakota konusunda bir şeyler bulup bulmadığını da öğrenmek istedim. Weaver cevap vermedi, kafası karmakarışıktı.</p>

      <p class="calibre2">- Çalışmanı bölmüyorum, değil mi, Harry?</p>

      <p class="calibre2">- Bak, şu an meşgulüm, Helen, dedi kısaca, daha sonra konuşsak olur mu?</p>

      <p class="calibre2">Karşı tarafta uzun bir sessizlik oldu. Kabalığıyla onu şaşırttığının farkındaydı, kendine kızdı. Ama Rachel hayattaydı ve o anda başka hiçbir şey düşünebilecek durumda değildi. “Özür dilerim. Beni çok kötü bir zamanda yakaladın da.”</p>

      <p class="calibre2">- Tabiî, tabiî anlıyorum. Allahaısmarladık, Harry. Telefon kapandı. Myers içeri girdiğinde kendini toparlamaya çalışıyordu.</p>

      <p class="calibre2">“Adamlar hazır, efendim. Aramada kullanmak için bulabildiğimiz herkesi toparlıyoruz. Polis kentteki bütün otel ve pansiyonları denetliyor ve özellikle dikkatli olmaları konusunda uyarıldılar. O ikisi fazla uzağa gidemez. Onları bulana dek İskenderiye’nin altını üstüne getireceğiz.”</p>

      <p class="calibre2">Yüzbaşı kendine güvense de, Weaver işlerinin kolay olmadığının farkındaydı. Mısır’ın ikinci büyük kenti her ülkeden göçmenlerle kaynıyordu. Kahire’de olduğu gibi burada da müşterilerinin adını kaydetme <span class="none2">zahmetine katlanmayan yüzlerce küçük otel ve pansiyon vardı. Bütün kenti doğru dürüst aramak günlerini alacaktı. “Yarbay Sanson’dan haber var mı?”</span></p>

      <p class="calibre2">- Hâlâ hastanede. Yüzbaşı kamyona binen son askere baktı. Gitsem iyi olacak. Bizimle gelecek misiniz, efendim?</p>

      <p class="calibre2">- Hastaneye uğradıktan sonra. Herhangi bir şey olursa beni telsizle aramayı unutmayın. Yüzbaşı selam verdi, arkasını dönüp çıkmaya hazırlandığı sırada, Weaver seslendi: “Bir şey daha var.” Efendim?</p>

      <p class="calibre2">- O ikisini canlı yakalamaya bakın. Bunu adamlarına da ilet. Yüzbaşı şaşkındı. “Bütün olanlardan sonra, bunun pek kolay olacağını sanmıyorum.”</p>

      <p class="calibre2">- Ne dediğimi duydun. Mümkünse, canlı. Onlara teslim olma fırsatı tanıyın. Bu bir emirdir. Yüzbaşının kaşları çatıldı. “Nedenini öğrenebilir miyim, efendim?” Weaver kısaca cevap verdi. “Kendime göre nedenlerim var.”</p>

      <p class="calibre2">Yüzbaşı hâlâ şaşkındı. “Elimden geleni yaparım. Daha şimdiden iki subayımızı öldürdüler, üç kişiyi de yaraladılar. Eğer durum kötüye giderse, adamlarımın hayatını tehlikeye atamam.” Perdeli bir bölmede bir doktor ve bir hemşire tarafından tedavi edilmekte olan Sanson dışında, Fransız Hastanesi’nin acil bölümü boştu. Weaver içeridekiler işlerini bitirene, Sanson perdenin arkasında görünene kadar bekledi. Sağ eli kalın sargılar içindeydi, yüzü oldukça solgun görünüyordu.</p>

      <p class="calibre2">- Nasılsın?</p>

      <p class="calibre2">Sanson cebinden bir sigara paketi çıkardı, zorlukla bir sigara yaktı. “Mumya rolünde Boris Karloff gibiyim. Beni en çok sevindiren, parmaklarımın hâlâ işe yarıyor olması.” Weaver’i dikkatle inceledi. “Rahatsız edilmeden konuşmamız gerek.” Dışarıdaki beyaz badanalı verandayı gösterdi, Weaver’la birlikte dışarı çıkıp koltuklara oturdular. “İstasyondaki insanları tanıyordun değil mi, Weaver?” Weaver’in yüzü solgundu. “Nereden bildin?” Sanson sigarasından bir nefes çekti. “Üçünüzün de yüzünü gördüm. Her üçünüz de ölüler arasından birinin ayağa kalktığını görmüş gibiydiniz. Üstelik adam da seni tanıdığını söyledi.”</p>

      <p class="calibre2"><span class="none2">- Ne diyorsun?</span></p>

      <p class="calibre2"><span class="none2">Sanson açıkladı. “Bana bütün bu olanları anlatsan iyi olur, Weaver.”</span></p>

      <p class="calibre2"><span class="none2">Weaver, Haider ve Rachel’le nasıl tanıştığını anlattı. Her şeyi anlatmak birkaç dakika sürdü. Sanson söylenenler bitene kadar tepki göstermeden dinledi, daha sonra içini çekerek ayağa kalktı, - Ne rastlantı ama. Ancak Haider’in burada bulunması, kabul edebileceğim cinsten bir rastlantı. Çok iyi Arapça konuşuyor, Mısır’ı da iyi tanıyor. Anadili gibi İngilizce konuşuyor, anlaşılan bir İngiliz subayını taklit etmekte zorlanmıyor; Amerikan aksanının kusursuz olduğunu ben gördüm. Muhtemelen Abwehr’de ya da özel komando birliklerinden birinde görevli, bu nedenlerle bu işe bulaşmış olması şaşırtıcı değil. Ama kız ben</span> <span class="none2">gerçekten şaşırtıyor. Senin söylediklerine göre, hayatta olması bile mucize.</span></p>

      <p class="calibre2"><span class="none2">- Ben de anlamıyorum, Weaver kafasını salladı, şaşkınlığı geçmemişti. “Hiçbir şey anlamıyorum.”</span></p>

      <p class="calibre2"><span class="none2">- Batan geminin adı neydi?</span></p>

      <p class="calibre2"><span class="none2">- İzmir.</span></p>

      <p class="calibre2"><span class="none2">- Aynı kadın olduğundan eminsin, değil mi?</span></p>

      <p class="calibre2"><span class="none2">- Tamamen.</span></p>

      <p class="calibre2"><span class="none2">- İzmir gemisinin hikâyesini kontrol ettireceğim. Dışarıdan bakınca Yahudi kökenli birinin Almanlara yardım etmesine inanmak güç, belki de buna zorlandı. Yine de başka ihtimaller olabilir.</span></p>

      <p class="calibre2"><span class="none2">Ne?</span></p>

      <p class="calibre2"><span class="none2">- Daha başlangıçta, sana söylediği kişi değildi. Alman Yahudisi olduğunu söylerken rol yapıyor ve başlangıçtan beri Gestapo adına çalışıyordu, arkadaşın Haider de.</span></p>

      <p class="calibre2"><span class="none2">Weaver öfkelendi. “Bak Sanson, burada neler oluyor ya da bu işlere neden karıştılar bilmiyorum ama, kesinlikle bildiğim bir tek şey var: Rachel Stern ve ailesi kesinlikle antinaziydi. Haider’in ailesini de bütün ömrüm boyunca tanıdım hiçbir zaman Nazi olmadılar.” Sanson sigarasını attı, ayakkabısının ucuyla ezdi. “Sana bir şey söyleyeyim, Weaver. Bu savaş başlamadan önce askeri istihbarat ve Mısır polisi yabancı casusu ya da ajanı olduğundan şüphelendikleri kişileri izlediler. Almanlar istihbarat memurlarından birçoğunu buraya turist ya da işadamı olarak gönderdiler, ya da arkeoloji uzmanı olarak çalıştırdılar. Bu ajanlar, Mısırlılar arasında faşist sempatileri geliştirip ilerisi için dostluklar kurdular. Amaçları açıktı. Kuzey Afrika’nın, ilerideki bir çatışmanın önemli bir parçası olacağını biliyorlardı: Ortadoğu’daki petrol yataklarının bir yolu da buralardan geçiyor. İtalyanlar da bu oyuna girdiler. Burada Dışişleri Bakanlığı adına çalışan bir sürü Amerikalı da bulunuyordu.” Weaver başını salladı. “Jack Haider ve Rachel Stern’in casus olması düşünülemez. Bunun için bahse girerim.”</span></p>

      <p class="calibre2">- Senin yerinde olsam, girmezdim. Hiç olmazsa polisin onlar hakkında, o günlerden kalma bilgisi olup olmadığını öğrenene kadar. Hepimiz gerektiğinde sırlarımızı saklamayı beceririz. Arkadaşın Haider becerikli birine benziyor. Eli tabancaya yatkın, bir sürü dil konuşuyor, gerektiğinde de adam öldürüyor. Bunların hepsi birlikte, öldürücü bir karışım. Hiç olmazsa nasıl bir adamla karşı karşıya olduğumuzu biliyoruz.</p>

      <p class="calibre2">- Haider’in o subayları soğukkanlılıkla öldürdüğüne inanamıyorum.</p>

      <p class="calibre2">- Biri öldürdü. Onu da bulacağım. Haider ve kadın yalnız olmayabilirler, ama şu ana kadar bu konuda başka bir bilgimiz de yok. Düşman ajanları olduklarıysa şüphe götürmeyecek kadar açık. Sanson ayağa kalktı, sordu. Arama çalışmaları nasıl gidiyor? Weaver anlattı. Sanson bir an düşündü. “Bütün camile<span class="none2">ri, kiliseleri, düşkünler yurtlarını, randevuevlerini de kontrol ettir. Onlara saklanacak bir yer sağlayabilecek hiçbir şeyi ihmal etme. Kenti ortasından ikiye ayırmak gerekse bile, o ikisini bulacağız.” Weaver alnında biriken ter damlalarını sildi. Sanson yanına yaklaşıp elini alnına koydu, gözlerinin içine baktı. “Adrenalin seviyen çok yükselmiş. Seni sakinleştirecek bir iğneye ihtiyacın var.”</span></p>

      <p class="calibre2"><span class="none2">- İdare ederim.</span></p>

      <p class="calibre2"><span class="none2">- Hayır, edemezsin, Weaver. Çok gerginsin. Sanson arkasına döndü. Doktoru çağıracağım.</span></p>

      <p class="calibre2"><span class="none2">- Onları bulduğumuz zaman ne olacak? Sanson geri döndü. “Bunun cevabını biliyorsun, eminim. Bir zamanlar arkadaşın olmuş olabilirler, ama şimdi düşman oldular ve ellerinde kan lekesi var. Suç listeleri bir mil kadar uzun: provokasyon, bir İngiliz subayının yerine geçmek, iki tanesini öldürmek, üç tanesini yaralamak, tutuklama kararına karşı koymak. Askerî mahkemenin bulabileceği daha bir yığın başka suç da vardır. Üstelik peşlerine düşmeden önce, ne niyetleri vardı kim bilir.” Sanson başını salladı. “Gerçeklerden kaçma, Weaver. Onları vurmayıp canlı yakalasak da, idamdan kurtulamayacaklar. O kadar yükseğe asılacaklar ki, akbabalar bile yetişemeyecek, bundan emin ol.”</span></p><br class="calibre3" id="calibre_pb_43" />
    </div>
  </div>
</body>
</html>
