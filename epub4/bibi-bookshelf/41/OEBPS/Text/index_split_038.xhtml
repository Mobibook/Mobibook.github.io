<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Otuz sekizinci bölüm</span></p>

      <p class="calibre2"><span class="none1">Kahire, 21 Kasım, 13.30</span></p>

      <p class="calibre2"><span class="none2">Telefon çaldığında, Harvey Deacon çalışma masasındaydı. Ahizeyi endişeyle kaldırdı. “Deacon” dedi. Dinledi, karşısındakine teşekkür etti. “Yardımlarına müteşekkirim, Ömer. Kimseye bir şey söylemeyeceğini biliyorum. Daha başka şeyler de öğrenirsen, beni derhal ara.” Telefonu kapadı, başını sıkıntıyla sallarken mendiliyle alnını sildi, lumbozlardan birine yanaştı. Sinirlerini yatıştırmak için bir puro yakarken, ellerinin titrediğini fark etti. Beklediği insanlar sekiz saat önce inmiş ve Kahire’ye varmış olmalıydı.</span></p>

      <p class="calibre2"><span class="none2">Yakasında taze bir gül, başında Panama şapkasıyla sabah istasyonun karşısındaki Firavun’un Bahçesi kahvesine gitmiş, İskenderiye’den gelen treni beklemişti. Dışarıda terasta oturmuş Egyptian Gazette’i okuyup kahve içmişti ama beklediği adamlar görünmemişti. Üç saat kadar sonra, ikinci trenin varış saatine yakın, kahveye tekrar dönmüş, yine sonuç alamamıştı. Bir sonraki tren saat dörtten önce gelmiyordu, Deacon kulübe dönmeye karar vermişti. Midesinin asabiyetten kasıldığını hissediyordu. Odayı arşınladıkça endişesi arttı. Bir yerlerde korkunç bir yanlışlık yapılmıştı. Şimdi, yanlışlığın ne olduğunu biliyor, bu da sinirlerinin daha da gerilmesine neden oluyordu. Bütün ümitlerinin yok olduğu bir anda, Mısır Kraliyet Hava Kuvvetleri Genel Karargâhı‘nı aramış, Yüzbaşı Ömer Ranman’ı istemişti. Yüzbaşının bütün gerekli yerlerde, poliste ve orduda tanıdıkları vardı ve on dakika sonra aradığında jetonla çalışan bir telefon kabinini tercih etmişti. Yarım saat sonraki ikinci telefon konuşmasıysa, Deacon’un korktuğunu başına getirmeye yetmişti. Hem askerler, hem de polis, uçakları İskenderiye’nin hemen güneyinde çöle çakılan, biri kadın biri erkek iki Alman ajanının peşindeydi. Kısa süre sonra, bütün ülke yoğun arama çalışmalarına sahne olacaktı.</span></p>

      <p class="calibre2"><span class="none2">Ömer “İskenderiye’yi bir mezar gibi sıkı kapatıyorlar” demişti, “tek öğrenebildiğim bu, dostum. Ama anladığım kadarıyla, işler ciddî.” Deacon’un öteki iki Almanın nerede olduğu konusunda, en ufak bir fikri yoktu. Bunu soruşturma imkânına da sahip değildi. Duydukları, en çok korktuğu şeylerin gerçekleştiğinin kanıtıydı. Daha başından beri Berlin’in bu operasyonu biraz aceleye getirdiği kanısındaydı. Şimdiyse her şey karmakarışık olmuştu. Ömer bir kadınla bir erkek demişti. Deacon’un bildiği, dört kişi olduklarıydı; bir kadın ve üç erkek. Öteki ikisine ne olmuştu? Durumu kurtarmak için yapabileceği bir şeyler olmalıydı. Ama eğer dördü ayrılıp değişik yönlere dağılmışlarsa, durum daha da karışacak, üstelik zaman akıp gidecekti. Adamları askerlerden ve polisten önce bulmak, onları İskenderiye’den çıkarabilmek için ne yapmalıydı? Eğer Resifteki tekneye varamazlarsa, yakalanacakları gün gibi açıktı. Deacon dakikalarca lumbozun yanında durdu. Beyni çalışıyor, bir çıkış yolu arıyordu. Sonra duvara yaklaştı ve kordonu çekti. Uşak kapıda göründü. “Efendi?”</span></p>

      <p class="calibre2"><span class="none2">Deacon Panama şapkasını basına geçirdi, Packard’ın anahtarlarına uzandı. “Bir saat, belki de daha kısa bir süre yokum. Telefonun yanından ayrılma. Beni arayan olursa, mesajlarını not et, onları arayacağımı söyle.”</span></p>

      <p class="calibre2"> </p>

      <p class="calibre2"><span class="none1">İskenderiye, 12.40</span></p>

      <p class="calibre2"><span class="none2">- anlaşılan iki İngiliz subayı, Amiriya’daki kamptan Yüzbaşı Jameson ve Teğmen Grey. Kamp komutanı ikisinin de kayıp olduğunu bildirmiş.</span></p>

      <p class="calibre2"><span class="none2">Yüzbaşı Myers ahizeyi yerine koydu, Weaver içini çekti. Sanson çöldeki aramalarını sürdürürken, kendisi, Myers’ın İskenderiye Genel Karargâhı‘ndaki bürosuna gelmişti.</span></p>

      <p class="calibre2"><span class="none2">- Konuştuğum kişi komutanlarıydı diye ekledi Myers. Bir saat kadar önce kayıp olduklarını bildirmiş. Bu sabah görev yerlerine gelmemişler, o da kum fırtınası sırasında zorlukla karşılaşmış olabileceklerini düşünmüş.</span></p>

      <p class="calibre2"><span class="none2">- Başka neler öğrendin?</span></p>

      <p class="calibre2"><span class="none2">Myers not defterine yazdıklarına bir göz attı.</span></p>

      <p class="calibre2"><span class="none2">- Teğmen yirmi bir yaşındaymış. Askere alınıp Mısır’a gönderileli henüz bir ay olmuş. Yüzbaşıyla birlikte bazı subay dostlarıyla kâğıt oynamak üzere dün akşam Hammam’a gitmişler. Başını kaldırdı. Kum fırtınasına yakalanmış olabilirler, ama nasıl olduysa enkazın bulunduğu yere gelmişler. Zavallılar doğruca belaya çatmış. Myers tereddüt etti. Teğmen Lucas gerektiği gibi yardımcı olabildi mi? Kendim gelemediğim için özür dilerim, ama katılmak zorunda olduğum bir toplantı vardı da.</span></p>

      <p class="calibre2"><span class="none2">Weaver dalgındı. “Önemi yok.” Duvardaki haritayı inceledi, Amiriya’yı buldu. Myers masasının arkasından dolanıp yanma geldi. Kısa boylu, geniş göğüslü ve hareketli bir adamdı, belirgin bir İngiliz aksanıyla konuşuyordu. “Bu heriflerin kaçabilmek içi</span> <span class="none2">hangi yollardan yararlanabileceklerini sormuştun değil mi? Tabiî İskenderiye’de zaman kaybetmeyeceklerini düşünüyoruz.”</span></p>

      <p class="calibre2">- Silahlı ve tehlikeli oldukları dışında hiçbir şey düşünecek durumda değiliz. Ama onların yerinde olsam, bulabileceğim en kalabalık kentte kaybolmaya bakardım. Bu da ya İskenderiye, ya da Kahire demektir.</p>

      <p class="calibre2">Myers kentin haritasını gösterdi. “Kentin tam merkezinde aynı çatı altında gar ve ana tramvay istasyonu var. Adı Ramleh. Kahire’ye günde dört tren kalkıyor; sabah, öğleden sonra, akşam ve gece yarısı. Bir de anayol var, araba ya da otobüsle üç saat sürüyor. Kahire otobüsleri günde dört kez garın önünden kalkar. Bütün ana noktalar için Port Said, Reşit, vs kalkan toplu taşıma araçlarının çıkış yer Ramleh’tir.”</p>

      <p class="calibre2">- Başka yol var mı?</p>

      <p class="calibre2">Yüzbaşı çenesini kaşıdı. ‘Tabiî çöl var ama böyle bir araziden gitmek intihar olur. Daha kaldırılmamış binlerce mayın var, üstelik burada yolculuk güç ve yavaş olur. Bu ajanların neyin peşinde olduklarını söylemenizde sakınca var mı, efendim? Buraya en yakın Alman cephesi İtalya’da; bir tek kurşun atmayalı aylar oluyor. Onun için bütün bu olanlar biraz şaşırtıcı geliyor da.”</p>

      <p class="calibre2">- Biz de bilmiyoruz, diye yalan söyledi Weaver. Ama onları muhakkak bulmamız gerek. Myers omuzlarını silkti. “En büyük sorun, neye benzediklerini bile bilmememiz, tam olarak kaç kişi olduklarını da. Size göre en az iki kişi, belki de daha fazla.” Weaver onayladı. “Büyük ihtimalle Alman. Ama Mısırlıları da gözden uzak tutmamak gerekir. Belki de Arap kılığına girmişlerdir.”</p>

      <p class="calibre2">- Bütün bunlar fazla karışık, bu da işleri zorlaştırıyor. Yine de otobüs ve tren istasyonlarının kontrol edilmesini, anayola barikatlar konulmasını sağlayacağım. Polisten yardım isteyebilirim. Ne netice alacağımızı görürüz.</p>

      <p class="calibre2">- Unutma, tehlikeli kaçaklarla uğraşıyoruz. Her tarafta polis ve asker görürlerse, başımız sıkıntıya girebilir. O yüzden istasyonlarda üniformalı değil, sivil polisler istiyorum. Adamlarına son derecede dikkatli olmalarını söyle. Sokaklarda ateş edilmesini ve ceset yığınlarıyla karşılaşmayı istemiyorum. Ya çöldeki yol?</p>

      <p class="calibre2">- efendim?</p>

      <p class="calibre2">- O yolu nasıl kontrol edeceğiz?</p>

      <p class="calibre2">- Etkili bir devriye düzeni uygulamak için, fazlasıyla geniş bir alandan söz ediyorsunuz. Ama bir keşif uçağı kullanabilirim.</p>

      <p class="calibre2">- O zaman hiç vakit kaybetme. İskenderiye’de kaç havaalanı var?</p>

      <p class="calibre2">- İki ana havaalanı dışında, Port Said tarafında iki küçük alan daha var. Myers başını salladı. Kesin olarak askeri amaçlarla kullanılıyorlar ve güvenlik önlemleri son derecede sıkı. Ellerinde düzenli uçuş izinleri ve geçiş kartları yoksa, bırakın uçağa binmeyi, kapıdan bile geçemezler.</p>

      <p class="calibre2">- Yine de onları uyarmak gerekli olabilir. Kentten çıkmak için başka bir yol var mı?</p>

      <p class="calibre2">Myers tekrar haritayı gösterdi. “Liman var. Ama bir tekne bulsalar ya da çalsalar bile, bu pek akıllıca olmaz. Hem zaman kaybederler, hem de nereye gidebilirler ki?</p>

      <p class="calibre2">Deniz devriyeleri Akdeniz’in bu bölümündeki bütün sivil tekneleri kontrol ediyor.”</p>

      <p class="calibre2">- Yine de, limanı denetlemek için adamlarını görevlendirsen iyi olur.</p>

      <p class="calibre2">Yüzbaşı gözlerini itiraz edercesine kaldırdı. “Bütün bunlar korkunç bir işgücü gerektiriyor, efendim. Her şeyi kontrol etmek istesek de buna adamlarımız yetmez.”</p>

      <p class="calibre2">- Yine de dene, Yüzbaşı. Bana da bir araba ve şoför ver. Bence kentten çıkmak için en uygun yer gar, o yüzden oranın iyi denetlenmesini istiyorum. Kentteki bütün otel ve pansiyonların dolaşılmasını, özellikle son üç saat içinde yeni müşteri gelip gelmediğinin öğrenilmesini sağlayın.</p>

      <p class="calibre2">- Hepsini mi efendim?</p>

      <p class="calibre2">- Hepsini, Yüzbaşı. Büyük, küçük, hepsini. Randevuevleri dahil. Yüzbaşı şaşırmış gibiydi. “İskenderiye’de bunlardan yüzlerce var. Böyle bir arama günler sürer.”</p>

      <p class="calibre2">- O zaman daha hızlı çalışacaklar. Ne kadar gecikirsek, onlara o kadar öldürme ve kaçma fırsatı tanımış oluruz.</p>

      <p class="calibre2">Yüzbaşı içini çekti. “Evet, efendim.” Telefona uzanıyordu ki, çaldı. Ahizeyi kaldırdı, bir süre dinledi. “Anlaşıldı, geliyorum.” Ahizeyi yerine koydu, gözlerini kaldırdı. “Şansımız var. Öyle anlaşılıyor ki, aradığımız kişilerin neye benzediklerim öğrendik.”</p><br class="calibre3" id="calibre_pb_38" />
    </div>
  </div>
</body>
</html>
