<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Otuzuncu bölüm</span></p>

      <p class="calibre2"><span class="none1">İskenderiye’nin yirmi iki mil güneybatısı, 21 Kasım, 05.30</span></p>

      <p class="calibre2"><span class="none2">Haider, yüzüne kum tanecikleri çarptıran kuvvetli rüzgârın altında, korkunç bir baş ağrısıyla kendine geldi. Pilot kabininin camı parçalanmış, kendisi telsizci koltuğuna kemeriyle bağlanmıştı. Uçak sol yanının üzerine yatmıştı. Haider’in başı, yukarıdaki göstergelere çarpmış, fena halde şişmişti. Remer kemerinden korkunç bir açıyla sarkıyor, ağzından kan damlarken açık gözlerinde ölüm görünüyordu. Falconi koltuğuna sıkışmış, acıyla inliyordu. Haider yüzünü rüzgârdan korumak için, elini siper ederek seslendi: “Vito? Yaralandın mı?”</span></p>

      <p class="calibre2"><span class="none2">- Ayağım sıkıştı, kımıldayamıyorum.</span></p>

      <p class="calibre2"><span class="none2">Haider kemerini çözüp ilerlemeye çalıştı. Falconi’nin sağ ayağı kanat dümeni pedallarından birine sıkışmıştı ve dizinin hemen altında derin ve kanayan bir yara açılmıştı. Haider derhal kemerini çıkardı ve yaranın kanamasını önlemek için dizin hemen altından sıktı, daha sonra ayağı kurtarmaya çalıştı ama başaramadı. “Çok sıkışmış. Yardıma ihtiyacım var.” Falconi yardımcı pilotun cesedine baktı. “Zavallı. Daha yirmi iki yaşındaydı.”</span></p>

      <p class="calibre2"><span class="none2">- Olanlarda senin suçun yok. Uçağı indirmeyi basardın.</span></p>

      <p class="calibre2"><span class="none2">- Şeytan’ın bile talihsiz günleri olurmuş. Sol kanadın büküm tepeciğine takıldığını sanıyorum, ondan sonra yapacak bir şey kalmamıştı.</span></p>

      <p class="calibre2"><span class="none2">Dışarıda fırtına olanca şiddetiyle devam ederken Haider endişeyle arka kabine yöneldi, aklında sadece Rachel’e ne olduğu vardı. “Hareket etmemeye dikkat et. Ötekilere bir göz atacağım.” Arka kabinde ilerlemeye koyuldu. Gövdenin durumu pilot kabininden çok daha iyiydi ve fazla hasar görmemişe benziyordu. Kleist, Doring’in ayağa kalkmasına yardımcı oluyordu. Rachel’se başındaki yaradan akan kanı durdurmaya çalışıyordu. Şok geçiriyor gibiydi. Haider sordu. “İyi misin?”</span></p>

      <p class="calibre2"><span class="none2">- Havadayken sıkı sıkı tutunmaya çalıştım, ama düştüğümüzde etrafa savrulmaktan kurtulamadım. N oldu?</span></p>

      <p class="calibre2"><span class="none2">Olanları anlatınca Rachel’in kaşları çatıldı. “Anlamıyorum, Uçak neden alev almadı?”</span></p>

      <p class="calibre2"><span class="none2">- Yakıt boruları kopmuştu, o nedenle tanklar boşaldı. Hiç olmazsa RAF’a bu nedenle teşekkür etmemiz gerekir. Dur da basına bir bakayım. Yarayı inceledi. Göründüğü kadar kötü değil. Kendini nasıl hissediyorsun?</span></p>

      <p class="calibre2"><span class="none2">- Sanki birisi kafama çekiçle vurmuş gibi.</span></p>

      <p class="calibre2"><span class="none2">Kızın ensesindeki pamuklu eşarbı çözdü, yaranın üzerine yerleştirdi ve Rachel’in elini üzerine koydu. “Kanama durana kadar böyle tut.” Ayağa kalkmasın yardım etti, daha sonra Kleist ile Doring’e döndü.</span></p>

      <p class="calibre2"><span class="none2">“Sizden yaralanan var mı?”</span></p>

      <p class="calibre2"><span class="none2">Kleist’ın yüzü asıktı. “Birkaç çürük var ama ölmedik.</span></p>

      <p class="calibre2"><span class="none2">İtalyan pilotlar konusunda haklıydım. Hiçbir bok yaramıyorlar.”</span></p>

      <p class="calibre2"><span class="none2">- Buna dua et, çok daha kötü olabilirdi. Öne gel ve bana yardım et. Yardımcı pilot öldü, Falconi’nin de ayağı sıkıştı.</span></p>

      <p class="calibre2"><span class="none2">İkisi de pilot kabinine geldiklerinde Haider, Kleist’ın da yardımıyla Falconi’nin ayağını kurtarmaya çalıştı. Ama yerin darlığı nedeniyle her ikisi de zorlukla hareket ediyorlardı. Falconi’nin yüzü terden sırılsıklamdı ve büyük acı çekiyordu. “Yararı yok, Jack. Levye gibi bir şeye ihtiyacın var.”</span></p>

      <p class="calibre2"><span class="none2">- Dışarıdaki enkaza bir bakayım.</span></p>

      <p class="calibre2"><span class="none2">Kleist itiraz etti. “Bütün gün burada kalamayız. Fırtına dindikten sonra etrafa devriyeler göndereceklerdir.”</span></p>

      <p class="calibre2"><span class="none2">- Onu daha sonra düşünürüz. Haider, Falconi’ye döndü. Sence neredeyiz, Vito?</span></p>

      <p class="calibre2"><span class="none2">- İniş noktasının aşağı yukarı altı mil kuzeyinde.</span></p>

      <p class="calibre2"><span class="none2">- Randevuya zamanında yetişemeyeceğimiz kesin. Çölü böyle bir havada geçmeye çalışmak da intihar olur.</span></p>

      <p class="calibre2"><span class="none2">- Buradan yaklaşık sekiz mil batıda bir Arap köyü var. Orasını savaştan önceki dönemden biliyorum. Oraya yayan gitmeye çalışabilirsiniz. Ondan sonrasını Tanrı bilir. Beni burada bırak, Jack. Ben sadece sizin yavaşlamanıza neden olurum.</span></p>

      <p class="calibre2"><span class="none2">Haider başını salladı. “Önce seni kurtaralım, ne yapacağımızı daha sonra düşünürüz.” Kleist’a döndü. “Burada bekle, ben dışarı çıkıyorum.” Haider arka kabine gittiğinde Kleist onu izledi ve kolun tuttu.</span></p>

      <p class="calibre2"><span class="none2">- Dinle, Haider. Harekete geçtiğimiz zaman pilot bizi çok yavaşlatacak. Göründüğü kadarıyla bacağı kırık ve kan kaybediyor.</span></p>

      <p class="calibre2"><span class="none2">- Ne öneriyorsun?</span></p>

      <p class="calibre2"><span class="none2">- Onu burada bırakalım. Kendi de öyle istiyor. Onu vursak daha iyi olur. Sana söyledim, İtalyanlara hiç güvenmem. Müttefikler onu bulursa bizi ele vermeyi ve kendi kellesini kurtarmayı düşüneceğinden eminim. Kleist gırtlağının üzerinde bir bıçak işareti yaptı. Ben yaparım, yeter ki sen izin ver.</span></p>

      <p class="calibre2"><span class="none2">Haider kolunu kurtardı. “Sen Allah’ın belası bir piçsin, Kleist.”</span></p>

      <p class="calibre2"><span class="none2">Kleist ısrar etti. “Burada kalarak hayatımızı tehlikeye atıyoruz. Ne kadar erken harekete geçersek, o kadar iyi olur. O savaş uçağı düşmeden önce, varlığımızı mutlaka üssüne bildirmiştir. Bölgeyi aramak için havarim düzelmesini bekleyen düşman uçakları çoktur. Enkazı gördüklerinde, tüm çevreyi aramak için devriyeler çıkaracaklardır. Bizim düşman ajanı olduğumuzu unutma. Müttefikler bizim gibileri vuruyorlar, bundan haberin var mı?” Haider kısaca cevap verdi. “Burada hâlâ emirleri ben veriyorum. Bir daha birini öldürmekten bahsedilmesini yasaklıyorum. Fırtınadaki şansımızı belirleyene kadar kimse yerinden kımıldamasın. Şimdi burada bekle. Bu bir emirdir.” Haider arka kabinde ilerledi, Rachel ve Doring’in yarımdan geçti, gövde kapısını açtı, ağzını ve burnunu koluyla kapadıktan sonra aşağı atladı. Dışarıda rüzgâr bütün şiddetiyle esiyordu, hareket etmekte güçlük çekti ama enkazın arkasına sığındı. Havada yanık yağ ve benzin kokusu vardı. Dakota bir yanının üstüne devrilmişti. Sol kanadın bir bölümü kopup ayrılmış, kalanıysa bir demir yığınına dönmüştü. Uzun bir demir parçası buldu, uçağa dönüp kapıyı aceleyle kapattı. Kleist umutsuzca onu bekliyordu. “Kararın ne?”</span></p>

      <p class="calibre2"><span class="none2">- Harekete geçmek intihar olur, hava o kadar kötü. Fırtınanın dinmesini beklemekten başka yapacak bir şey yok. Şimdi bana yardım et de Falconi’yi kurtaralım.</span></p>

      <p class="calibre2"><span class="none2">Falconi’yi kurtarmak yarım saatlerini aldı. Bütün bunlar olurken bacak şişip morarmıştı. Kanama durmamıştı ve Haider onu koltuktan kaldırdığında acıyla bağırdı.</span></p>

      <p class="calibre2"><span class="none2">- Tanrı aşkına Jack, yavaş ol Onu arka kabine taşıdıktan sonra Haider Falconi’nin bacağındaki kemeri sıkıladı ve yarayı inceledi. “Derin bir yaranın yanı sıra, bir kırık ya da çatlak olmalı, hangisi bilemiyorum.”</span></p>

      <p class="calibre2"><span class="none2">- Hangisiyse, çok acı veriyor, amico.</span></p>

      <p class="calibre2"><span class="none2">Fırtına biraz dinmişe benziyordu. Kleist kabin kapısına kadar gitti, dışarı baktı. Haider’e döndü. “Ne zaman hareket edeceğiz?”</span></p>

      <p class="calibre2"><span class="none2">- Bir sedye yapar yapmaz. Uçağın içindeki kargo filelerini gösterdi. Bunları kullanarak elinden gelen yap.</span></p>

      <p class="calibre2"><span class="none2">- Tanrı aşkına, Haider, mantıklı ol! Sana söyledim, bizi yavaşlatacak.</span></p>

      <p class="calibre2"><span class="none2">Falconi onayladı. “Adam haklı, Jack. Yanınızda bir yaralı olmadan daha çok şansınız var.” Haider onu duymazdan geldi ve Kleist’a döndü. “Emre itaat et.” Parmağını Doring’e uzattı. “Sen de ona yardım et.” Kleist öfkeyle arkasını döndü ve Doring’le birlikte ağları kesmeye başladılar. Rachel ilk yardım çantasında bandaj ve düz tahtalar buldu, Falconi’nin ayağım sardı.</span></p>

      <p class="calibre2"><span class="none2">- Grazie, Signorita.</span></p>

      <p class="calibre2"><span class="none2">- Hareket etmemeye çalışın, yoksa durumunuz daha da kötüleşir.</span></p>

      <p class="calibre2"><span class="none2">- Hemşire misiniz?</span></p>

      <p class="calibre2"><span class="none2">- Değilim.</span></p>

      <p class="calibre2"><span class="none2">- Fark etmez, siz bir meleksiniz.</span></p>

      <p class="calibre2"><span class="none2">- İtalyanlar çapkınlıktan hiç bıkmazlar mı?</span></p>

      <p class="calibre2"><span class="none2">- Bu kanımızda var. Falconi zorla gülümsedi. Daha beşikteyken kadınlara çekici görünmeyi öğreniriz. Rachel, Haider’in yanma gitti. “Şimdi ne yapacağız?”</span></p>

      <p class="calibre2"><span class="none2">- Vito buradan yaklaşık sekiz mil ötede bir köy olduğunu söylüyor. Elimizde bir sedyeyle oraya n kadar zamanda varabileceğimizi bilemiyorum. Önce havaalanına gitmek belki daha doğru olurdu, çünkü adamımız hâlâ orada bizi bekliyor olabilir. Üstelik bize tıbbî yardım da sağlayabilir. Ama bunu başarabilmek için bir arabaya ihtiyacımız var. Bu nedenle, bu fikri bir kenara bırakmamız lazım.</span></p>

      <p class="calibre2"><span class="none2">- Ya köyde askerler varsa?</span></p>

      <p class="calibre2"><span class="none2">- Uzak bir ihtimal, ama bu riski göze almak zorundayız.</span></p>

      <p class="calibre2"><span class="none2">- Peki ya durdurulup sorgulanırsak?</span></p>

      <p class="calibre2"><span class="none2">- Hikâyemizi anlatırız.</span></p>

      <p class="calibre2"><span class="none2">- Fazla iyimser değil misin? Her şeyden önce, çöldeki uçak kazasını nasıl açıklayacaksın? Haider gülümsedi. “Güzel bir soru. Bir şey düşünmeye çalışacağım. Bu arada Vito’yu rahatlatmaya bakalım.” Kleist ve Doring, daha çok hamağı andıran ağdan bir sedyeyle geldiler. “Elimizden bu kadarı geldi” dedi Kleist kızgın bir sesle.”</span></p>

      <p class="calibre2"><span class="none2">- Onu nöbetleşe taşıyacağız. Hava nasıl?</span></p>

      <p class="calibre2"><span class="none2">- Fırtına azalıyor.</span></p>

      <p class="calibre2"><span class="none2">Haider, Doring’e döndü. “Pilot kabininde yedek bir manyetik pusula var. Eğer çalışıyorsa, işe yarayabilir. Bir bak, sökebilirsen alalım. Yoksa güneşten yararlanmamız gerekecek.” Doring pilot kabinine girdikten sonra Haider Kleist’a işaret etti ve Falconi’nin sedyesini uçağın kapısından çıkarmak için yardım istedi. Sedyeyi kumun üzerine koyduktan sonra, Falconi’yi dışarı çıkardılar ve sedyeye yatırdılar. Rüzgâr dinmiş, güneş yükselmişti. Etraf daha rahat seçilmeye başlamıştı. Haider uçağın çevresini dolaştı. Etrafta ıssız çölden başka bir şey görülmüyordu, yine de yaklaşık bir mil kadar ötede palmiye ağaçlarının gölgesinde bir vaha gördüğünü sandı.</span></p>

      <p class="calibre2"><span class="none2">Geri döndü. Doring’in elinde ufak bir pusula vardı. “Ne oldu?”</span></p>

      <p class="calibre2"><span class="none2">- Hâlâ çalışıyor gibi, ama emin olmak kolay değil.</span></p>

      <p class="calibre2"><span class="none2">- Şansımızı denemek zorundayız. Ötekilere gördüğü vahadan bahsetti. Eğer talihimiz yaver giderse orada su bulur, mataralarımızı doldururuz. Daha sonra da batıya yöneliriz. Herkes eşyasını alsın da hareket edelim.</span></p>

      <p class="calibre2"><span class="none2">Haider ve Kleist, Falconi’nin sedyesinin taşıyordu. Tahta destekleri olmadığından sedye torbalaşmış ve Falconi de yaralı bacağını kenardan sarkıtmak zorunda kalmıştı. Vahaya ulaşmak neredeyse bir saatlerini aldı. Bütün vaha altı yedi palmiye ağacından, çalılıklardan ve cılız otlardan oluşuyordu. Ortasında henüz tamamen kurumamış bir tatlı su gölcüğü vardı.</span></p>

      <p class="calibre2"><span class="none2">- Mataralarınızı doldurmak ve biraz dinlenmek için beş dakikanız var.</span></p>

      <p class="calibre2"><span class="none2">Su içip mataralarını doldurdular. Sıcak kendini hissettirmeye başlamıştı. Haider alnını sildi ve saatine baktı: neredeyse 07.30. Falconi ara sıra bilincini kaybetmeye başlamıştı. İyi görünmüyordu. Rachel ateşine baktı. “Alnı soğuk.”</span></p>

      <p class="calibre2"><span class="none2">- Çok kan kaybetti. Daha fazla vakit kaybetmeyelim. Haider pusuladan batıyı buldu, sonra diğerlerine döndü. “Ayaklanın.” Daha yirmi adım atmamışlardı ki, Doring’in sesi duyuldu. “Binbaşı, konuklarımız var!”</span></p>

      <p class="calibre2"><span class="none2">Haider uzakta, arkalarında bir arabanın tozu duman katarak ilerlediğini gördü ve umutsuzluğa kapıldı. Falconi’yi kumun üzerine yatırdılar. Üzerinde forsu, içinde iki subayıyla yaklaşa İngiliz ordu cipini izlemeye koyuldular. Subaylarda biri ön cama tutunarak ayağa kalkmış, tabancasın çekmişti.</span></p>

      <p class="calibre2"><span class="none2">- İşte şimdi gırtlağımıza kadar boka battık, dedi Kleist. Ne yapacağız, Binbaşı, parlak bir fikriniz var mı? Haider yüzündeki teri sildi. “Herkes sakin olsun.” Falconi’nin yanına diz çöktü. İtalyan’ın bilinci, az da olsa, yerine gelmişti. Yanağını okşadı. “Vito, bir sorunla karşılaşmak üzereyiz; cipleriyle gelen iki İngiliz subayı var. Beni anlayabiliyor musun?” Falconi’nin gözleri kırpıştı, net göremediği anlaşılıyordu. “Si.”</span></p>

      <p class="calibre2"><span class="none2">- Gözlerini kapat, baygınmış gibi davran. Gerekirse inle, ama tek kelime bile söyleme. Falconi soğuk terler döküyordu, sesi zayıf çıktı. “Bu… bu o kadar da zor olmayacak, amico.”</span></p>

      <p class="calibre2">- Sizler de konuşmayı bana bırakın.</p><br class="calibre3" id="calibre_pb_30" />
    </div>
  </div>
</body>
</html>
