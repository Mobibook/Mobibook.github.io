<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Kırk birinci bölüm</span></p>

      <p class="calibre2"><span class="none2">Haider, kalabalığın arasından kendileri için bir yol açıp gürültücü Avustralyalı askerlerin bulunduğu yiyecek tezgâhlarına ulaşmaya çalışıyordu. İki bira aldı ve ayakta durularak yenip içilen masalardan birine yanaştı. Rachel sordu: “Ne oldu? Hayalet görmüş gibisin.” Haider kısık sesle cevap verdi: “Sakın bakma. Turnikelerin hemen yanında iki sivil var. İkisi de sivil giyinmiş asker ve bizi arıyorlar.”</span></p>

      <p class="calibre2"><span class="none2">- Nereden biliyorsun?</span></p>

      <p class="calibre2"><span class="none2">- Biri bu sabah kandırdığımız çavuş.</span></p>

      <p class="calibre2"><span class="none2">Rachel şaşkındı. Haider devam etti. “İkinci şoka hazırlıklı ol; öteki adam da Harry Weaver.” Rachel bir an için söylenenleri anlamamış gibi durdu, sonra aniden döndü, turnikeye doğru bakmaya başladı. Turnike oldukça uzaktaydı, Haider kızın gözlerini kıstığını gördü. “Öyle bakma, dikkat çekiyorsun.”</span></p>

      <p class="calibre2"><span class="none2">Rachel duymuyordu bile. Kontrolörün yanındaki çavuşu görmüş, suratından anlaşıldığı kadarıyla da Harry Weaver’i tanımıştı. Biraz yaşlanmıştı ve açık renk keten bir takım giyiyordu. Onları göremeyecek kadar uzakta, kuyruktaki insanlarla ilgileniyordu.</span></p>

      <p class="calibre2"><span class="none2">- Rachel! Haider’in sesi onu gerçeklere döndürdü. Tamamen şaşkındı.</span></p>

      <p class="calibre2"><span class="none2">- İnanamıyorum.</span></p>

      <p class="calibre2"><span class="none2">Haider birasından bir yudum aldı. “Dünya gerçekten de çok küçük ve sürprizlerle dolu. Bu tam eski Mısırlıların inandıkları türden bir alın yazısı; başka bir hayatta yeniden bir araya gelmek.” Rachel tekrar dönmeye yeltendi ama, Haider elini tuttu. “Çok göze batıyorsun. Bu Harry, hiç şüphe yok.”</span></p>

      <p class="calibre2"><span class="none2">- Peki ama, orada ne arıyor?</span></p>

      <p class="calibre2"><span class="none2">- İyi bir soru ama bunun mantıklı bir cevabı var. Oldukça iyi Arapça konuşuyor, Mısır’da görevli elması da pek şaşırtıcı değil. Bence ya inzibat ya da istihbaratta çalışıyor. Rachel’e baktı, hâlâ şokun etkisinde olduğunu gördü. Sen iyi misin?</span></p>

      <p class="calibre2"><span class="none2">- O kadar, o kadar inanılmaz bir şey ki. Burada onunla karşılaşmak. Ne düşüneceğimi bilemiyorum.</span></p>

      <p class="calibre2"><span class="none2">- Al benden de o kadar. Harry burada olduğumuzu bilse, bizim kadar şaşırırdı, eminim. Rachel hâlâ şaşkındı. “Aradıklarının biz olduğunu biliyor mudur?”</span></p>

      <p class="calibre2"><span class="none2">- Sanmam. Nereden bilebilir? Harry’yle birlikte olmaktan hep hoşlandığım halde, onunla gevezelik etmeye çalışmamalıyız sanırım. Kafasını salladı, keyifsizce devam etti. Bütün bunları kim tahmin edebilirdi? Böyle bir zamanda, Harry ve biz, çizginin iki ayrı tarafında. Korkunç bir durum ve düşündükçe hiç de hoşuma gitmiyor. Sanki tepede birisi iplerimizi çekip halimize bakarak gülüyor.</span></p>

      <p class="calibre2"><span class="none2">Haider, Rachel’in Weaver’a bir kez daha bakmak istediğini fark etti, masanın üzerinden uzanarak elini tuttu. “Buradan gitmeliyiz. Biranı bitir, birazdan cesarete ihtiyacın olacak. Harry ve çavuşun sivil elbise giymiş olması, çevrede başka sivillerin de bulunduğu anlamına gelir. Onlar da çıkışları gözetliyorsa, işimiz daha da güçleşecek demektir. Biraz önce bilet gişesinin orada şüpheli birini gördüm. Belki de Harry’nin arkadaşlarından biridir.” Rachel daha birasına dokunmamıştı. Haider ellerinin titrediğini fark etti. “İyi olduğundan emin misin?”</span></p>

      <p class="calibre2"><span class="none2">- Galiba.</span></p>

      <p class="calibre2"><span class="none2">- Eğer bizi durdurmaya kalkarlarsa, bırak ben konuşayım. Ama sana söylediğimde harekete hazır ol.</span></p>

      <p class="calibre2"><span class="none2">- Kolay vazgeçmiyorsun, değil mi, Jack? Sö?</span></p>

      <p class="calibre2"><span class="none2">- Neden vazgeçmem gerektiğini anlamıyorum ki. Gülmeye çalıştı, ceketini çıkarıp kravatını gevşetti. Cebinden tabancasını çıkarıp ceketinin altına yerleştirdi.</span></p>

      <p class="calibre2"><span class="none2">- Harry ve arkadaşı peşimizden gelmeye kalkarlarsa ne olacak? Haider’in yüzü endişeyle gerildi. “Bırak, bunu düşündürme. Hayatımdaki en iyi dostuma karşı olduğumu düşünmek bile bana yetiyor. Hayatta isteyeceğim en son şey Harry’yle karşı karşıya kalmak. Onun için sakin ol ve yanımdan ayrılma.” Kalabalığa karıştıklarında, Haider, Rachel’in elini sıktı. “Dışarı çıktığımızda, tekrar Kordon’a gitmeye çalışacağız.”</span></p>

      <p class="calibre2"><span class="none2">- Eğer dışarı çıkabilirsek, demek istiyorsun.</span></p>

      <p class="calibre2"><span class="none2">- Eski Arap atasözünü unuttun mu? Hayatta kalmak için ümitsizliğin yüzüne gül. Eğer ümitsiz görünürsek, öldüğümüzün resmidir. Onun için durdurulsak bile, sakin ve normal görünmeye çalış. Omzunun üzerinden bir bakış fırlattı; Harry Weaver ve çavuş peşlerinde değildi. Kalabalığı yararak, Rachel’i istasyonun çıkışma doğru yönlendirdi. İşte burası, buradan çıkacağız.</span></p>

      <p class="calibre2"><span class="none2">Çıkışa varmaları sanki bir ömür sürdü. Çevrelerinde her yöne giden insanlar vardı ve çıkışa yaklaşırken Haider kalabalığın yüzünde bir tehlike işareti aradı. Durdurulmadan istasyon kapısına vardılar. Çıkmadan önce durdu, istasyonun önündeki alanı gözden geçirdi. Yolu kenarında otobüsler sıralanmıştı, ama hiç askerî araç görmedi. Kaldırım, üzerinde tek tek kimler olduğu ayırt edilemeyecek kadar kalabalıktı ama, sivil giyinmiş askere ya da polise benzeyen kimseyi göremedi. Daha önce görmüş oldukları Mısırlı trafik polisleri hâlâ oradaydı, etraflarında olan bitenle hiç ilgilenmeden sigaralarını tüttürüp çene çalmaya devam ediyorlardı. Tam karşılarında çarşının girişi, dar ve karmaşık sokaklar görünüyordu.</span></p>

      <p class="calibre2"><span class="none2">- İşte gideceğimiz yer, dedi Rachel’e. Her şey normal görünüyor. Hazır mısın? Haider ceketinin altındaki tabancanın kabzasını daha sıkı tuttu. “Dua et ve unutma, bizi durduran olursa, bırak ben konuşayım.”</span></p>

      <p class="calibre2">İstasyonun, yerden tavana kadar uzanan kapıları arasından akan kalabalığa karıştılar ve Ramleh Meydanı‘na çıktılar.</p>

      <p class="calibre2">Haider göz ucuyla istasyon duvarının dibinde duran iri yapılı sivil bir adamı gördü. Sol gözünün üzerinde bir bant ve çenesinde belirgi bir yara izi vardı. Haider adamın istasyona girip çıkanları izlediğini hemen anladı, kendilerine baktığını gördü.</p>

      <p class="calibre2">Yüreği hızla çarpmaya başlamıştı ama ilerlemekte başka yapacak bir şey yoktu.</p>

      <p class="calibre2">On adım kadar atmışlardı ki, arkalarından bir ses duydu. “Özür dilerim, Beyefendi, Hanımefendi.”</p>

      <p class="calibre2">Haider döndü, umutsuzlukla yutkundu. Gözü bantlı adamdı.</p>

      <p class="calibre2"> </p>

      <p class="calibre2"><span class="none1">14.15</span></p>

      <p class="calibre2"><span class="none2">Weaver’in umutları sönmüştü. Çavuş, adama ve kadına benzeyen kimseyi görmemişti. Kahire treni harekete hazırdı, düdükler ötüyor, tren görevlileri tren boyunca ilerleyerek vagon kapılarını kapatıyordu. Kontrolör son yolcuya da izin verdiğinde çavuş konuştu: “Pek talihli değiliz galiba, değil mi efendim?”</span></p>

      <p class="calibre2">- Öyle sayılır. Weaver, Myers’a seslendi. Hâlâ buraya gelebilirler. Adamların burada kalsın. Port Said treni kaçta kalkıyor?</p>

      <p class="calibre2">- Bir saat sonra, efendim. Altıda da Kahire treni var.</p>

      <p class="calibre2">- Adamlarına nöbetleşe dinlenmelerini söyle, ama banliyö trenlerinden de gözlerini ayırmasınlar.</p>

      <p class="calibre2">- Yarbay Sanson’a da haber vereyim mi, efendim? Weaver kafasını salladı, canı sıkkın, kravatını gevşetti. İstasyon hamam gibiydi, kalabalıktan uzaklaşmak, biraz hava almak istedi. “Hayır, kendim söylerim.” Haider gözü bantlı adamı vurup vurmamayı kararlaştırmaya çalışırken, ikinci bir sivilin yanlarına yaklaştığını gördü. Bir üçüncüsünün, gar girişinin hemen yanında ayakkabılarını boyattığını, bu sırada da çevresini gözlediğini fark etti. Her üçünün de askeri inzibat ya da istihbarat görevlisi olduğunu tahmin ediyordu. Çarşı meydanın hemen ötesinde, elli adımlık yoldaydı ama vurulmadan oraya varmak imkânsız gibiydi. Gözü bantlı adam kabaca, “Kâğıtlarınızı görebilir miyim?” dedi. Arkadaşı hemen arkasındaydı. Açık ceketi göğüs hizasında kabarık duruyor, adam eli kemerinin üzerinde, harekete hazır bekliyordu. Haider adamlara bakarken hakarete uğramış biri gibi görünmeye çalıştı. “Siz de kimsiniz?”</p>

      <p class="calibre2">- Yarbay Sanson, Askeri İstihbarat’tan. Gözü bantlı adam, kimliğini gösterdi. Haider sakince cevap verdi: “O zaman, tabiî.” Kimlik cüzdanını uzattı.</p>

      <p class="calibre2">Sanson, Rachel’e döndü. “Sakıncası yoksa, siz de Madam.” Rachel çantasını karıştırıp kâğıtlarını çıkardı. Sanson sahte olduklarına inandığı banknotları inceleyen banka veznedarı gibi kimliklere uzun uzun baktı, fotoğrafları inceledi, yazıların üzerinden parmağını geçirdi. Sonunda gözlerini kaldırdığında, Haider yüzünden kuşkulu olduğunu anladı.</p>

      <p class="calibre2">- Trene binmek için mi gelmiştiniz, efendim?</p>

      <p class="calibre2">Haider sinirlenmiş gibi cevap verdi. “Neden sordunuz?”</p>

      <p class="calibre2">- On dakika kadar önce istasyona girdiğinizi gördüm. Şimdiyse tekrar çıkıyorsunuz. Yolculuk planlarınızı değiştirme nedeninizi öğrenmek istedim de.</p>

      <p class="calibre2">- Dinleyin dostum, daha önceki Kahire treninden indik. Bu hanım çantalarından birini trende unuttuğunu fark etti. Şimdi ise çantanın kaybolduğu anlaşılıyor, bir daha bulacağımız da şüpheli. Haider canı sıkılmış gibiydi. Bu da Mısır Demiryolları işte. Bir işe yaramaz adamlar.” Sanson soğuk ve kısa bir tebessümle cevap verdi: “Kâğıtlarınız Amerikalı olduğunuzu, adınızın da Paul Mallory olduğunu belirtiyor.”</p>

      <p class="calibre2">- Evet, ne var bunda?</p>

      <p class="calibre2">Sanson, Haider’i tepeden tırnağa süzerken söyleyeceklerinden emin değil gibiydi. “Neden askerde olmadığınızı sormamın bir sakıncası var mı, efendim?”</p>

      <p class="calibre2">- Bunun sizi ilgilendireceğini hiç sanmıyorum.</p>

      <p class="calibre2">- İlgilenebilirim.</p>

      <p class="calibre2">- Eğer mutlaka öğrenmek istiyorsanız, sağlık nedeniyle askerlikten muaf tutuldum. Kimlik cüzdanımda bunu belirten bir belge olacak. Şimdi artık burada neler olduğunu söyleseniz nasıl olur? Sanson cüzdandaki belgeyi bulup inceledi. Gözleri hâlâ kuşkulu, karşısındakilere baktı. “İskenderiye’ye geliş nedeninizi sorabilir miyim?”</p>

      <p class="calibre2">- Ben arkeologum ve Kahire Üniversitesi’nde ders veriyorum.</p>

      <p class="calibre2">- Sormak istediğim bu değildi.</p>

      <p class="calibre2">- İskenderiye müzesinin yöneticisi, kısa süre önce Reşit yakınlarında bulunan eserleri incelememiz için bizi davet etti. Haider gülümsedi. Ama buna eski dostları ziyaret etmek için bir bahane de diyebiliriz. Sanson’un hâlâ ikna olmadığını gördü. Umutsuzca son kozunu oynamaya karar verdi. İstasyonda eski dostlarımızdan birine de rastladık, Harry Weaver. Aynı işi yaptığınıza göre, onu tanırsınız sanırım. Sanson kaşlarını kaldırdı. “Yarbay Weaver’in arkadaşı mısınız?”</p>

      <p class="calibre2">- Harry ve ben birbirimizi yıllardır tanırız.</p>

      <p class="calibre2">Sanson birdenbire rahatlamıştı. “Anlıyorum.” Rachel’e döndü. “Alman Yahudisisiniz, değil mi Bayan Tauber?”</p>

      <p class="calibre2">- Evet.</p>

      <p class="calibre2">- Bu beyle ne ilişkiniz var, öğrenebilir miyim?</p>

      <p class="calibre2">- İş arkadaşıyız, ben de arkeologum. Sanson kâğıtlarını uzattı. “Sizi daha fazla tutmayacağım. Teşekkürler Bayan. Size de efendim.”</p>

      <p class="calibre2">Haider kâğıtları cebine soktu. “Bana hâlâ bütün bunların nedenini söylemediniz.”</p>

      <p class="calibre2">- Çok önemli bir güvenlik operasyonu yürütüyoruz. Sanson’un cevabı kısaydı. Yarbay Weaver size anlatmadı mı?</p>

      <p class="calibre2">Haider gülümsedi. ‘Tek kelime söylemedi. İşte size tipik bir Harry. Her şeyi sır gibi saklar.” Sanson’un omzu üzerinden bakıp Weaver’in istasyon kapısından çıktığını görünce, tebessümü yüzünde dondu. Hızla başka tarafa baktı. Sanson sordu. “Bir şey m oldu?”</p>

      <p class="calibre2">- Hayır. Zorla gülümsedi. Yeterince geciktik. İyi günler. Bu taraftan, güzelim. Rachel’in koluna sıkı sıkı sarıldı, çarşıya girmek için meydanı geçmeye koyuldular; çok geç kaldığının farkındaydı. Göz ucuyla Harry Weaver’in birdenbire donduğunu gördü. Yüzünde ölü birini ayakta görmüş gibi, gördüğün inanmayan bir ifade vardı. Ağzı açık onlara baktı, gözleri Rachel’e değince, yüzü bembeyaz oldu. Her şey çok çabuk gelişti. Sanson onların tepkilerini anlamakta gecikmedi. Büyük bir yanlışlık yapıldığının farkına varmak üzereyken, Haider tabancasını çekti.</p>

      <p class="calibre2">Sanson tabancasını çekmeye çabalarken geriye bir adım attı. “Aman Tanrım.”</p>

      <p class="calibre2">Haider onu elinden vurdu. İri İngiliz yaralı elini tutara geriledi. Meydan saklanacak siper arayan insanların çığlıklarıyla doldu, çevreleri bir anda açılmıştı. Sanson’un arkadaş tabancasını çekmişti ama ilk ateş eden Haider oldu, adamı omzundan vurdu. Sivil giyimli adam acı içinde yere yığıldı. Kapının yanındaki üçüncüsü ateş etmeye hazırlanırken Haider’i tabancası iki kere üst üste patladı, adam duvar yapıştı.</p>

      <p class="calibre2"><span class="none2">Harry tepki göstermedi bile. Hâlâ şoktaydı ve inanmaz gözlerle bir Haider’e, bir Rachel’e bakıyordu. Haider tabancasını kaldırdı, nişan aldı ama Weaver yine hareket etmedi. Haider birden karar değiştirerek Rachel’in kolunu tuttu.</span></p>

      <p class="calibre2">- Koş. Meydanı geçerek çarşıya daldılar.</p><br class="calibre3" id="calibre_pb_41" />
    </div>
  </div>
</body>
</html>
