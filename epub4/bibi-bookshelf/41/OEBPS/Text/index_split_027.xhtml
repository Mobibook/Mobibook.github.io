<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Yirmi yedinci bölüm Ebu Sammar, 21 Kasım 1943</span></p>

      <p class="calibre2"><span class="none2">Ahmed Farnad karanlıkta küfrederek uyandı. Uzandı, öfkesinin nedenini İngiliz yapımı eski bir çalar saat susturdu, gözlerini kaşıyıp saate baktı: 03.00. Yatakta doğruldu, kaşındı ve yanında horlayan karısına baktı. Tembel orospu zelzelede bile uyuyabilirdi. Sıcak battaniyenin altından zorlanarak çıktı, ayakları soğuk yere basınca titredi, odadaki çöl soğuğunun iliklerine işlediğini hissetti. Bu sabahki görevinin son derece tehlikeli olduğunun farkındaydı ve midesinde asabi bir kramp duyuyordu. Bu kadar erken saatte Ebu Sammar halkının topu topu iki yüz kişi- derin derin uyuduğunu biliyordu, buna rağmen köpeğin havlamasını duyduğunda endişeyle pencereye koştu ve boyası dökülmüş panjurların aralığından dışarı baktı.</span></p>

      <p class="calibre2"><span class="none2">Kara bulutlar hilalin önünden dört nala geçerken, köy karanlığa bürünmüştü. Rüzgâr uğulduyor, ıssız sokaklarda kum tepecikleri ve çalı topları savruluyordu. Yapması gereken önemli iş için ideal hava değildi. Köpek ulumayı kesti ve rüzgârın homurtusu dışında köy yeniden sessizliğe büründü. Ahmed çabucak giyindi, yüreği gitgide daha hızlı çarparak aşağıya indi.</span></p>

      <p class="calibre2"><span class="none2">Seti Oteli yıkılmaya yüz tutmuş altı odalı bir handı, yine de köyün kerpiçten yapılmış evleriyle karşılaştırıldığında, sarayı andırıyordu. Bir zamanlar Tunus ile Mısır arasındaki yolu kullanan Arap tüccarların tercih ettikleri yerdi Seti Oteli. Ama artık Ahmed, Kahire’ye gitmekte olan tek tük yolculardan başka müşteri görmüyordu. Oysa Almanlar İskenderiye’ye yaklaştıkları zamanlarda durum çok daha farklıydı. O dönemde otel İngiliz subaylarıyla dolup taşınış, hatta bazı zamanlarda komuta merkezi olarak da kullanılmıştı. Ahmed subayları memnun edebilmek için elinden geleni yapmış, sadık bir köpek gibi yanlarından ayrılmamıştı. Sersem herifler bu yakınlığı sadakat sanmışlar, ona sırlarını açıp başarılarını ve başarısızlıklarını anlatmışlardı. Bu konuşmalar sonucunda Ahmed, taktikleri ve moralleri hakkında hatırı sayılır bilgilere sahip olmuştu. Subayların bilmediği, otelin arkasındaki samanlıkta saklı radyo vericisi ve Luger tabancaydı. Almanlar verdiği bilgilerin karşılığında cömert davranmışlardı. Oysa Ahmed bu işi bedava da yapmaya hazırdı. İngilizlerden nefret ediyor, o piçlerin bir an önce Mısır’dan def edilmelerini istiyordu. Dökük resepsiyonun önünden geçerken, tezgâhın arkasındaki çuvalı almak için durakladı. - İşe başlama zamanı geldi. Otelin arkasındaki kapalı avlu ve samanlık hem genel depo, hem Ahmed’in tavukları ve keçileri için ağıl, hem de Fiat kamyonu için garaj görevi görüyordu. Cömert bir İngiliz subayı konukseverliğinin karşılığını ele geçirilmiş bir İtalyan kamyonuyla ödemiş, Ahmed de o günden beri arabayı çalışır halde tutabilmek için elinden geleni yapmıştı.</span></p>

      <p class="calibre2"><span class="none2">Kamyona binmeden önce, elindeki çuvalı açtı. İhtiyaç duyabileceği her şeyi almıştı: fenerler ve yedek piller. Kamyonun yedek lastiğini kontrol etti, bidonun benzi dolu olup olmadığına baktı. Daha sonra avluyu geçip arka kapıyı açtı.</span></p>

      <p class="calibre2"><span class="none2">Güçlü rüzgâr avluya doldu, arkasındaki ağılda tavuk ve keçileri uyandırdı. Hayal mi görüyordu, yoksa hava gerçekten de kötüleşiyor muydu? Bir önceki gece havanın kötüleşmekte olduğunu hissetmişti ama bu kadar da şiddetli olacağını düşünmemişti. Şoför koltuğuna oturdu, marş motorunu çalıştırdı, Fiat gürültüyle hayata döndü. Rüzgâr motorun sesini boğsa da, bazı komşuların gürültüyü duyacakları kesindi. Bu konuda Ahmed’in yapabileceği hiçbir şey yoktu; Fiat’ın burnunu toprak yola çevirdi, inip avlu kapısını kapattı, kuzeydoğuda otuz kilometre ötedeki İskenderiye’ye giden ana yola çıktı, ancak sekiz kilometre gittikten sonra güneye döndü ve bozuk bir yan yola girdi.</span></p>

      <p class="calibre2"><span class="none2">Her iki tarafında tel örgüler uzanan kafesli demir kapıların önüne vardığında durdu. Kamyonun camı kumla kaplanmıştı, buna rağmen kapının ötesinde uçak pistini seçebiliyordu. Çöl savaşının sona ermesiyle terk edilmişti. Altı kulübe ve iki hangar, gecenin karanlığında unutulmuş anıtlar gibi dikiliyordu. Buraya, parçalanmış yağ varilleri ve atılmış askeri malzeme arasında kullanılabilecek bir şeyler arayan Bedevi aşiretleri dışında kimse gelmiyordu. Ahmed kamyondan indi, kapıları açtı, Nissen kulübelerinden birine yöneldi ve binanın hemen dışında durdu.</span></p>

      <p class="calibre2"><span class="none2">Havadaki kum taneciklerinden korunmak için yüzünü kapadı, motoru susturup kulübeye girdi. Kulübe çürümüş tahta ve insan pisliği kokuyordu, duvarlardaysa tebeşirle çizilmiş yazılar okunuyordu. “Run, Rommel run!”(1) ve “Bert was here.”(2) Ahmed dışarıdan bir koyun melemesi duydu ve seslendi: - Mafuz? Orada mısın?</span></p>

      <p class="calibre2"><span class="none2">Gölgelerin arasından, yorgunluktan gözlerini ovuşturan on iki yaşında bir çocuk çıktı.</span></p>

      <p class="calibre2"><span class="none2">- Evet, Baba.</span></p>

      <p class="calibre2"><span class="none2">Ahmed köşede oğluna vermiş olduğu battaniyeyi ve küçük yiyecek paketini gördü. Ahmed’in keçilerinden altısı oğlanın yanma uzanmış, sırtlarını rüzgâra dönmüştü. Meleyip hareket ettiler, ama oldukları yerde kaldılar.</span></p>

      <p class="calibre2"><span class="none2">- Kimse geldi mi?</span></p>

      <p class="calibre2"><span class="none2">- Hayır, Baba, kimseyi görmedim.</span></p>

      <p class="calibre2"><span class="none2">- İyi iş becerdin, Mafuz. Ahmed gururla oğlunun başını okşadı. Onu bir gece önce, güya keçilere bakması için alanda bırakmıştı. Bedevilerin kötü havalarda bazen yaptıkları gibi, buralara kadar gelip kulübelerden birine sığınmadıklarından emin olması gerekiyordu; böyle bir davetsiz misafirlik bütün planlarını altüst edebilirdi. Mafuz sonuna kadar güvenilebilecek akıllı bir çocuktu, bu nedenle de oğluna bu görevi gözünü kırpmadan vermişti.</span></p>

      <p class="calibre2"> </p>

      <p class="calibre2"><span class="none2">1 Kaç, Rommel, kaç. (ç.n.)</span></p>

      <p class="calibre2"><span class="none2">2 Bert buradaydı, (ç.n.)</span></p>

      <p class="calibre2"> </p>

      <p class="calibre2"><span class="none2">- Bana yardım et.</span></p>

      <p class="calibre2"><span class="none2">Kirli betonun üzerine çömeldi, çuvalı açtı ve dört tane elektrikli fener çıkardı. Mafuz’un da yardımıyla her birini kontrol etti; hepsi de çalışıyordu. Ahmed fenerlerden birini kullanarak uçağa alanın boş olduğunu, inmekte bir tehlike bulunmadığım belirtecekti. Diğer üç feneri, kamyonun arkasında getirdiği ahşap takozlar üzerine koyarak pistin üzerine L şeklinde yerleştirecek, böylelikle iniş pistinin kesin enini ve boyunu göstermiş olacaktı. Uçaktan cevap işaretini alınca daha önce değil- üç feneri yakacaktı. Saatine baktı: dört. Aşağı yukarı bir saat sonra öyle söylenmişti- Almanlar gelecekti. Neden geldiklerini bilmiyordu, bu onu ilgilendirmezdi; ama önemli bir iş için olduğunu tahmin edebiliyordu. Eğer geçerli bir nedenleri olmasa, düşman hattının bu kadar gerisine kadar gelmezlerdi. Rüzgârın o zamana kadar azalması için dua etti, yoksa işler güçleşebilirdi. Fırtına, oluklu sac çatıda ses çıkararak arttı. Mafuz babasına döndü; çocuğun heyecanı suratından okunuyordu.</span></p>

      <p class="calibre2"><span class="none2">- Uçak gerçekten de gelecek mi, Baba?</span></p>

      <p class="calibre2"><span class="none2">- Allah isterse oğlum.</span></p>

      <p class="calibre2"><span class="none2">Ahmed de heyecanlıydı, ama onun heyecanı korkuyla karışıktı. Bir keresinde aynı pistte bir Wellington bombardıman uçağının hamsi nedeniyle yere çakıldığını görmüştü. Önce kanatlar kırılmış, uça yerde kayarak yarım bir daire çizmiş, patlayan depo bütün mürettebatı öldürmüştü. Esen rüzgâr hamsi değildi, yine de dışarıdan duyulan rüzgârın sesi, şiddetli bir fırtınanın habercisiydi.</span></p>

      <p class="calibre2"><span class="none2">Ahmed rüzgârın çatıda çıkardığı sesi yeniden duydu, tespihini eline aldı ve uçağın içinde bulunduğu güç durumu düşündü. “Umarım dostlarım, sizi durumunuz daha iyidir.”</span></p>

      <p class="calibre2"> </p>

      <p class="calibre2"><span class="none1">04.20</span></p>

      <p class="calibre2"><span class="none2">Haider huzursuz bir uykudan uyandığında, Dakota’nı içi buz gibi olmuştu. Rachel’in de deri bir uykuda olmasına şaşırdı; karanlık pilot kabinin doğru ilerledi ve Falconi ile Remer’in bir termostan kahve içtiklerini gördü.</span></p>

      <p class="calibre2"><span class="none2">Falconi motorların gürültüsünü bastırmak için bağırdı:</span></p>

      <p class="calibre2"><span class="none2">- Uyuyamıyor musun?</span></p>

      <p class="calibre2"><span class="none2">- Hayır. Operasyon gerginliği galiba.</span></p>

      <p class="calibre2"><span class="none2">- Hepimizde aynı. Gel, bir kahve iç. Falconi’nin uzattığı alüminyum fincanı aldı ve boş telsizci koltuğuna çöktü. Karanlık gökyüzündeki hilal, sadece az bir yeri aydınlatabiliyordu. Bazen yanlarından kara bulutlar geçiyor ve yağmur damlaları ön camı dövüyordu. Uzakta göz kırpan parlak yıldızlar vardı.</span></p>

      <p class="calibre2"><span class="none2">- Neredeyiz?</span></p>

      <p class="calibre2"><span class="none2">Remer dizlerinin üzerindeki yol haritasını gösterdi. “Sicilya ile Mısır’ın arasında, tam yan yolda, Girit’in batı kıyılarının açığında. Bir saat kadar sonra solumuzda İskenderiye’yi göreceğiz. Buraya kadar her şey sakindi; buralarda hiç telsiz faaliyeti yok.”</span></p>

      <p class="calibre2"><span class="none2">- Umarım öyle de kalır. Havadan ne haber, Vito?</span></p>

      <p class="calibre2"><span class="none2">Falconi uzakta ufukta beliren kalın ve karanlık bulut kümesini gösterdi. Haider bulutların içinde çakan ve çevreyi aydınlatan parlak şimşeklere baktı. “Aman Tanrım, kötü görünüyor.”</span></p>

      <p class="calibre2"><span class="none2">- Oldukça. En kötüsünün çevresinden dolanmaya çalışacağız, ama yine de biraz savrulmamız kaçınılmaz. Üzgünüm ama, yapabileceğim pek fazla bir şey yok.</span></p>

      <p class="calibre2"><span class="none2">Haider sigara ikram etti, Falconi’ninkini yaktıktan sonra sordu: “Bu Allah’ın belası savaşı sona erdirdiğini sanıyordum. Sakın bana bu işten zevk aldığım söylemeye kalkma.” Falconi gülümsedi. “Pek zevk aldığım söylenemez. Ama ya Luftwaffe için uçacağım, ya da savaş esiri olarak sıkıntıdan gebereceğim. Daha da kötüsü Rusya cephesinde bir cezalılar tugayına gönderilebilirim.”</span></p>

      <p class="calibre2"><span class="none2">- Yine de dönüş yolunda Sicilya’ya inebilir ve teslim olabilirsin. Falconi güldü. “Bunu düşünmedim değil. Ne var ki Remer bundan pek hoşlanmaz. Üstelik İtalya iki ay önce teslim olduğundan beri Milano’daki bir Alman kampında savaş esiri olarak tutulan bir kardeşim var. Eğer kaçarsam, Schellenberg’in ona pek de dostça davranacağını sanmıyorum.”</span></p>

      <p class="calibre2"><span class="none2">- anlaşılan Walter hepimizi bir yerimizden yakalamış.</span></p>

      <p class="calibre2"><span class="none2">- Seni de mi?</span></p>

      <p class="calibre2"><span class="none2">- Maalesef.</span></p>

      <p class="calibre2"><span class="none2">- Ahlaksız piç. Falconi’nin yüzünde dostça bir ifade belirdi. “Bana babana ve oğluna olanlardan bahsetti,</span> <span class="none2">Jack. Çok kötü. Senin için gerçekten de üzüldüm, dostum.” Haider cevap vermeden başını salladı, kabin kapısına yöneldi. “Ötekilere bir bakayım.”</span></p>

      <p class="calibre2"><span class="none2">- Eğer bayan dostun isterse, termosta hâlâ sıcak kahve var.</span></p>

      <p class="calibre2">- Teşekkürler. Haider geriye döndü. “Düşman uçaklarına dikkat etmeyi unutmayın.” Falconi’nin gülümsemesi güven vericiydi. “Merak etme, Jack. Bu havada gökyüzü bir mezarın içi kadar sakin. Beni en çok korkutan, yerdeki şartlar. Bu tabutu sağ salim yere indirmem ve sonra tekrar kaldırmam için dua et.”</p>

      <p class="calibre2"> </p>

      <p class="calibre2"><span class="none1">04.35</span></p>

      <p class="calibre2"><span class="none2">Dallaslı Pilot Teğmen Chuck Carlton, Bristol Beaufighter’ın pilot kabininde uyanık kalabilmek için “The Yellow Rose of Texas” şarkısını söylüyordu. Yanındaki koltukta oturan Pilot Çavuş Bert Higgins artık dayanamayacak durumdaydı. Bu, Carlton’un bildiği tek şarkıydı ve işleri daha da kötüleştirmek için olsa gerek, Texas’lının sesi demir kesmeye çalışan motorlu testereden de berbattı. Uçak kabinindeki telsizden sordu. “Başka bir şarkı bilmiyor musunuz, efendim?” Carlton sırıttı. “Bu şarkıların en güzeli, evlat. Allah kahretsin, siz İngilizler iyi bir şarkıyı tanımaktan da acizsiniz.”</span></p>

      <p class="calibre2"><span class="none2">- Saygısızlık etmek istemem, efendim, ama bu şarkıyı bu gece en az yüz kere dinledim. Carlton güldü. On beş yıllık tecrübeli bir pilottu, hareketli mavi gözleri, hayat sanki çok yavaş akıp gidiyormuş gibi, sürekli bir araştırma halindeydi. Daha on yedi yaşındayken ilk uçuşunu yapmış, daha sonra özel bir posta kuruluşunda çalışmaya başlayarak tabiat ananın yoluna çıkardığı her türlü havada Amerika’yı bir uçtan öbürüne geçmeyi alışkanlık haline getirmişti. Daha sonra iki yıl boyunca Atlanta dışında bir ilaçlama uçağında çalışmış, en sonunda hava akrobatları grubuna katılmıştı. Bütün bunlar hâlâ hayatta olmasını ve İskenderiye’de konuşlanmış 201. İngiliz Hava Birliğinde pilot olarak çalışmasını açıklamaya yetmezdi elbette. Ne var ki savaş başladığında birçok Amerikalı vatandaşı gibi Carlton da gönüllü olarak İngiltere’ye gitmiş ve hava kuvvetlerine katılmıştı. - OK, zamanımız neredeyse doldu. Manevra kolunu ileri iterken gaz çubuğunu hafifçe geriye doğru çekti ve 14.000 feet’ten inmeye başladı. Bana pozisyonumuzu bildir ki bu bebeği ev götürelim ve o iyilikten anlamaz İngiliz kulaklarının biraz dinlenmesini sağlayalım. Beaufighter gece kıyı devriyesi uçuşundaydı ve bulutların arasında 150 mil hızla ilerliyordu. Higgins pusulaya baktı ve İskenderiye’ye göre pozisyonlarını hesapladı. Limanın kuzeybatısındaydılar ve yere inmelerine en çok yarım saat vardı.</span></p>

      <p class="calibre2"><span class="none2">Solunda İskenderiye’nin ışıklarını saklayan kara bulutlara baktı. Aşağıda karadan gelen bir kum fırtınası vardı ve kıyıdan yetmiş mil uzakta bulunmalarına karşın, kahverengi portakal karışımı rengi görebiliyorlardı. Sahil korumanın meteoroloji tahmin birimi, onları bir süre önce fırtınanın yaklaştığı konusunda uyarmıştı; Higgins ise yarım saate bir İskenderiye Kulesi’yle temasa geçmiş, kum fırtınasının henüz kente varmadığını, pistlerin inişe uygun olduklarını öğrenmişti. Pozisyon hesabını bitirdiğinde, Beaufighter 12.000 feet’te bulutlardan sıyrıldı. Aşağı baktı ve sancak kanadının altında bir mil kadar uzakta bir uçak karaltısı görünce şaşırdı.</span></p>

      <p class="calibre2"><span class="none2">- Saat ikide ve alçakta hedef.</span></p>

      <p class="calibre2"><span class="none2">Carlton ciddileşti ve karanlık gökyüzüne baktı. Ay ışığı yeterli değildi, ufuksa daha yeni ışımaya başlamıştı; yine de üç saatlik bir uçuştan sonra karanlığa alışmış gözleri önlerinde, 100 feet’te gitmekte olan uçağı gördü.</span></p>

      <p class="calibre2"><span class="none2">- Haklısın, dostum. Haydi inip bir bakalım. Carlton manevra kolunu aşağıya, sağa itti, aynı zamanda da da gaz kolunu çekti, uçağı hızlandırdı. Aletin burnu yere dönüp hızlandı. Carlton, Beaufighter’a âşıktı. İki kişilik uçak hem çok zevkli, hem de sınıfının en hızlısıydı. Şu anda da avantajın kendinde olduğunu biliyordu, hedefi önünde ve aşağıdaydı, yaklaştığını göremeyecekti. İki dakika kadar sonra uçağın beş yüz metre kadar gerisindeydi, kamuflaj renklerine boyanmış Dakota’nın bildik çizgilerini, kuyruk ve kanatlardaki Amerikan bayrağım ve USAAC yazısını görüp biraz rahatladı.</span></p>

      <p class="calibre2"><span class="none2">- Hay Allah, bir Dakota, bizimkilerden biri.</span></p>

      <p class="calibre2"><span class="none2">- Ben de görüyorum, efendim.</span></p>

      <p class="calibre2"><span class="none2">- Asıl soru, buralarda ne aradığı. Carlton daha on dakika önce İskenderiye Kulesi’nden hava trafiğiyle ilgili son durumu sormuş ve yakında hiç uçak bulunmadığı cevabını almıştı.</span></p>

      <p class="calibre2"><span class="none2">- OK, bir çağrı yapalım bakalım. Telsizin vericisini açtı. “C47, burası kıyı devriyesi, arkanızda saat beşte ve yüksekte. Kendinizi tanıtın. Tamam.”</span></p>

      <p class="calibre2">Cevap gelmedi. Carlton yeniden denedi. “C47, lütfen kendinizi tanıtın. Arkanızda, yüksekte ve saat beşteyim. Tamam.” Yine cevap alamayınca, Carlton diğer üç iletişim kanalını denedi. Bunlardan biri kule ve üs içindi, diğer ikisi de sadece güç durumda kalmış uçakların imdat çağrılarına ayrılmıştı. C47’nin bu kanallardan birini kullanabileceğini düşünerek her birini taradı. Bütün frekanslar sessizdi. Higgins’e döndü. “Belki de telsizleri bozuldu.”</p>

      <p class="calibre2">- Ne yapmak istiyorsunuz efendim, günün renklerini göstermek mi? Beaufighter’ın gövdesine oyulmuş kapakların içinde üç ışık vardı: kırmızı, yeşil ve beyaz. Bu ışıklar değişik şekillerde yakılıp söndürülerek şifreli bir kimlik sinyali vermekte kullanılır, şifre her gün değiştirilirdi. Yöntemin bu denli basit olmasına karşın düşman uçaklarının şifreyi bilmesi ve doğru kimliği açıklaması imkânsızdı. Bu yöntemle Müttefikler uçakları, tüm iletişim kanalları kapalı olsa da kendilerini tanıtmak imkânına sahip olmuşlardı. Carlton hâlâ dikkatliydi. C47’nin bir teknik sorunu olabilirdi; kendi uçaklarından birinin düşmesine neden olmak isteyeceklerinin sonuncusuydu. Ancak uçuş öncesi brifing, hiçbir kuşkuya yer bırakmayacak kadar açıktı. Bir istihbarat raporuna göre Almanların Müttefikler hava savunmasını Kuzey Afrika’da delmeye çalışacakları öğrenilmişti, bu nedenle de devriye sırasında rastlanacak her uçağın kendini tanıtması zorunluydu. Carlton C47’ye günün renklerini göstermeye karar vermeden önce bölgede başka uçak olmadığından emi olmak istedi. “Günün renklerini bir dakika beklet” dedi Higgins’e. “Derhal İskenderiye Kulesi’ne bağlan ve bölgede bir C47 olup olmadığını sor.” Carlton Higgins’in İskenderiye Kulesi’yle temas kurduğunu işitti, birkaç saniye sonra da kulaklığında kulenin cevabı patladı. “Çam ağacı, İskenderiye Kontrol Kulesi’nden kıyı devriyesi Beaufighter’a. Bölgenizde bilinen Müttefikler C47 yok.” Kısa bir duraklamadan sonra ses yeniden duyuldu. “Onu buraya getirseniz iyi olur.” Carlton heyecandan yerinde duramıyordu. Üç aydan beri hareketsizlikten kendini yiyordu. Sıkıcı bir devriye görevi olarak başlayan uçuş, heyecanlı bir savaşa dönmek üzereydi. C47 gerçekten de bir Müttefikler uçağı olabilirdi, ama Almanların ele geçirdikleri düşman uçaklarını kullanmaktan geri kalmadıklarını da biliyordu. Gerçek ne olursa olsun, kısa sürede ortaya çıkaracaktı. C47 silahsız ve yavaş bir uçaktı. Buna karşılık Beaufighter hem hızlıydı, hem de gövdesinin altında dört tane yirmi milimetrelik Hispano top, sol kanatta dört tane 303’lük makineli tüfek, sağ kanatta da aynı makineliden iki tane taşımaktaydı. Carlton onu kolaylıkla yakalayacak, gerekirse de havaya uçuracak imkânlara sahipti. Makinelilere kumanda eden kolun üzerindeki kırmızı “Ateş” kapağını kaldırdı. “OK, emin olmak için arkadaşlara günün rengini bir gösterelim. Eğer cevap alamazsam bir uyan ateşi açacağım, ondan sonrasını düşünürüz.”</p>

      <p class="calibre2">Dakota önce bir hava boşluğuna girdi, daha sonra düzeldi. Rachel uyandığında tepedeki soluk beyaz lambayı gördü. Karşıya baktı, iki SS uykudaydı. O sırada Haider elinde termos, yanına geldi.</p>

      <p class="calibre2">- Buna ihtiyacın olabileceğini düşündüm. İçini ısıtır. Hiç karşılık vermeden kahveyi aldı. Haider sordu. “Gerçekten de bu kadar itici miyim?”</p>

      <p class="calibre2">- Belki de temsil ettiğin üniforma. İçindeki adamı daha bilmiyorum. Haider gülümsedi. “Bu kadarı da hiç olmazsa bir ilerleme. Kızın titrediğini gördü. “Üşüdün mü?” Biraz. Diz çöküp battaniyeyi sardı. “Korkuyor musun, Rachel?”</p>

      <p class="calibre2">- Ne hissettiğimi bilmiyorum.</p>

      <p class="calibre2">- Tuhaf değil mi, ikimiz bu şartlar altında tekrar birlikteyiz. İnanmakta zorluk çekiyorum.</p>

      <p class="calibre2">Sakin bir sesle cevapladı. “Bana eşinden bahset. Onu çok seviyor muydun?”</p>

      <p class="calibre2">Birdenbire Haider’in suratında acılı bir ifade belirdi.</p>

      <p class="calibre2">Hafifçe koluna dokundu, parmaklarını ucunu gezdirdi. “Üzüldüğümü söylerken samimiydim, <span class="none2">Jack.”</span></p>

      <p class="calibre2"><span class="none2">Birdenbire bir makineli tüfek sesi duyuldu, uzun ve aralıksız bir ses. Uçak şiddetle sarsıldı. Haider haykırdı. “Ne oluyor?” Yeni bir ses, Dakota yine sarsıldı. Haider öne uçup uyanmakta olan Kleist ve Doring’in üzerine düştü.</span></p>

      <p class="calibre2">- Allah kahretsin, diye bağırdı Kleist.</p>

      <p class="calibre2">- Olduğunuz yerde kalın, hepiniz. Haider ayağa kalktı ve hızla pilot kabinine girdi.</p><br class="calibre3" id="calibre_pb_27" />
    </div>
  </div>
</body>
</html>
