<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Yirmi beşinci bölüm Gize, 20 Kasım, 16.00</span></p>

      <p class="calibre2"><span class="none2">Nazlattı‘sSaman köyü, tozlu bir anayol boyunca uzanan bir kerpiç evler ve dökük dükkânlar topluluğundan başka bir şey değildi. Birkaç yüz metre ötedeki piramitler, köyün tek varlık nedeniydi: köydeki dükkânlar hatıra eşyası ve deriden yapılma düşük kaliteli eşya satışıyla geçiniyordu. Harvey Deacon’un tozlu arabası durur durmaz paçavralar giymiş, çıplak ayaklı köy çocukları Packard’ın çevresini sardı. Aralarından en irisini yanına çağırdı ve on kuruş verdi.</span></p>

      <p class="calibre2"><span class="none2">- Döndüğümde bir bu kadarını daha vereceğim. İçlerinden birinin arabama dokunmasına izin ver, kulaklarını keserim.</span></p>

      <p class="calibre2"><span class="none2">Deacon çocuğun yanağını okşadı, iki yanı incir ağaçlı, taş döşeli avluya girdi. Avludan geçerek köyün öbür ucuna çıktı, toprak yoldan piramitlere doğru yürüdü. Platonun üzerinde yıkıntılar, yıkıntıların ötesinde de Nil Vadisi görünüyordu. Yamaca doğru yürürken, çölün hemen kenarındaki otları yiyen bir keçi sürüsünün arasından geçti. Sfenksin çevresindeki kum torbalarının yerlerinde olduğunu gördü. Bu torbalar, tarihî eserleri Alman bombalarından korumak isteyen, İngilizler tarafından yerleştirilmişti. Etraf kalabalıktı. Civarda birçok askerî otobüs ve atlı araba duruyordu. Kiraladıkları at arabalarıyla kentten gelmiş Amerikan ya da İngiliz askerleri Bedevi develeri üzerinde resim çektirirken, kimi subay ve sivil mastabaların firavunluk dönemi soylularının ya da prenseslerinin mezarlarının yerini belirleyen geniş ve dört köşe taşlar- çevresinde dolaşıyor, onları rahat bırakmayan, hatıra eşyası, kâğıt yelpaze satmak ya da rehberlik etmek isteye yerli halktan kurtulmaya çalışıyorlardı. Mezarların büyük bir çoğunluğu Mö 3000’e, 4. ve 5. sülalelere dayanıyordu. Deacon çoğunun kazılmış olduğunu ama işin henüz bitmediğini biliyordu. Arap öğrenci ve arkeologlardan oluşmuş bir grup, bazı mezarlardaki güç ve karmaşık kazılarına devam ediyordu. Etrafta, gezmek için gelen askerlerin dışında, nöbetçi ya da görevli birlik görülmüyordu. Yamacı tırmanmaya devam etti ve tepeye varınca durdu. Güneye bakınca, uzaktaki Sakkara Piramitleri’ni seçti. Güneşin güçlü ışınlarından korumak için ellerini gözlerine siper etti, Nil Vadisi’ni hayranlıkla seyrediyormuş gibi orada öylece durdu. Kimsenin kendine bakmadığından emin olduğunda yavaşça kuzeye döndü. Mena House bölgesi ayaklarının altında, yarım kilometreden az bir uzaklıktaydı. Manzarayı izledi, gördüklerini aklında tutmak için dikkatle baktı, bölgenin etrafını çeviren önlemleri, makineli tüfek yuvalarını, otelin girişinde duran tankların ve zırhlı araçların korkutucu görüntüsünü beynine kazımaya çalıştı. Birkaç gün önceki gördükleriyle şimdikiler arasındaki farkları aklına yazdı. Biraz sonra gece olduğunda, bütün ayrıntıları Berlin’e iletecek, hazır olduğunu söyleyecekti.</span></p>

      <p class="calibre2"><span class="none2">İmperial’de olanlar onu hâlâ rahatsız ediyordu, ancak bunların çalışmalarını etkilememesi gerektiğine karar vermişti. Askerlerin Hasan’ın yerini nasıl olup da bulduklarına hâlâ aktı erdiremiyordu ya rastlantı, ya da şans- ama bundan böyle onu bulmak için ellerinden geleni yapacaklarından kesinlikle emindi. Tarık Nasır’dan başlayarak sürülecek bir izin onlara kadar ulaşması mümkün değildi. Üstelik adam kalp krizinden ölmüştü, askerlere hiçbir şey anlatamayacaktı. Oda istemek bahanesiyle oteli aramış, cevap veren saf kâtibe bir iki soru sormuş ve olanları ayrıntılarıyla öğrenmişti. Yaptıkları ve gördüklerinden memnun, köye geri yürümeye başladı. Çocuk hâlâ bıraktığı yerdeydi, güneşin altında kaşınıyor, kimseyi Packard’ın yanına yaklaştırmıyordu. Deacon çocuğa bir onluk daha fırlattı, arabaya binip motoru çalıştırdı ve güneye, Şabramant Havaalanı‘na doğru yola çıktı.</span></p>

      <p class="calibre2"> </p>

      <p class="calibre2"><span class="none1">17.00</span></p>

      <p class="calibre2"><span class="none2">Weaver, Genel Karargâh’a döndüğünde odasına girdi, kafası karmakarışık düşüncelerle dolu, masasına oturdu, imperial Oteli’nin bir avuç çalışanı ayrıntılı bir sorgulamadan geçirilmiş, bekleneceği gibi hiçbiri Gabar hakkında herhangi bir bilgi verememişti. Oda tepeden tırnağa aranmış, hiçbir kişisel eşya bulunamamıştı. Briggs yangın merdiveninden dama tırmanan bir Arap’ı ancak görebilmişti en azından gördüğü adamın aradıkları Arap olduğunu sanıyordu. dikkat edilmesi gereken nokta, adamın cellabe değil takım elbise giydiğiydi. Briggs adamı uyarıp iki el ateş edene dek yüzünü görememişti. Otel müşterilerinden hiçbiri Gabar’a benzeyen birini gördüklerin söylememişti. Yine de Weaver kaçan adamın Gabar olduğunu biliyordu.</span></p>

      <p class="calibre2"><span class="none2">Kentteki randevuevleri ve düşkünler yuvaları polis denetimi altındaydı. Ordu her mahallede kontrol noktaları kurmuştu. Ama zaman hızla tükenmekteydi. Masasına, son beş gündür göz atmadığı kâğıt yığınına baktı. Gözü Sakkara’da çekilmiş resme takıldı, hiçbir neden olmaksızın çerçeveyi eline aldı ve Rachel Stern ile Jack Haider’e bakmaya koyuldu. Çok uzak ve çok mutlu günlerdi.</span></p>

      <p class="calibre2"><span class="none2">Daha sonra kendi kendine kızdı. “Bu karamsarlıktan kurtulman gerek, Harry.” Çerçeveyi masaya bıraktı ve interkomun düğmesine bastı. Helen Kane içeri girdi. “Otel aramalarından bir şey çıktı mı, Helen?”</span></p>

      <p class="calibre2"><span class="none2">- Bu akşamüstü tamamlanmaları bekleniyor. Ee?</span></p>

      <p class="calibre2"><span class="none2">- Pek ümit yok. Bu sefer de karavana.</span></p>

      <p class="calibre2"><span class="none2">Weaver içini çekti. Aklına yapılabilecek başka bir şey gelmiyordu. Bitkindi, Acı Göller’den döndüğünden beri bir şey yememiş, uyuyamamıştı. “Yarbay Sanson nerede?”</span></p>

      <p class="calibre2">- Bir not bıraktı ve İngiliz Hava Kuvvetleri Genel Karargâhı‘na gittiğini söyledi. Generalin de bahsettiği hava devriyeleriyle ilgili bir konuymuş. Fazla sürmez, dedi.</p>

      <p class="calibre2"><span class="none2">Weaver’in ensesi ağrıyordu; artık morfin almak istemiyordu, çünkü ilaç onun sağlıklı düşünmesine engel olmaktaydı. “Arap sempatizanları dosyası var ya, ona bir kere daha göz atmak istiyorum. Galiba akşam</span> <span class="none2">yemeğinden vazgeçmemiz gerekecek. Ya da Kalafa’ya gitmeye ne dersin? Sonra buraya döner ve dosyaları birlikte inceleriz.” Kalafa sadece bir sokak ötedeydi. Yemekleri pek lezzetli olmamasına, lokantanın da askerlerce tercih edilmesine rağmen Helen Kane öneriyi gülümseyerek karşıladı. “Nöbetçi subayla görüşüp orada olacağımızı söylerim, gerekirse bizi orada bulabilirler.”</span></p>

      <p class="calibre2"> </p>

      <p class="calibre2"><span class="none1">16.45</span></p>

      <p class="calibre2"><span class="none2">Deacon, havaalanına yaklaştığında çevresine bakındı. Alanın çevresinde, sadece yarım metre yükseklikte bir dikenli tel dışında gerçek bir engel yoktu. Topraktan yapılmış piste, kenardaki barakalara ve iki hangara baktı, alanda duran iki eski Gloster Gladiator ve çift pervaneli uçağı gördü. Bu, son üç günde Şabramant’a yaptığı ikinci ziyaretti ve hiçbir şey değişmemişti. Girişteki iki nöbetçi kulübesinde yine Mısır Hava Kuvvetleri’nden iki er, yakıcı güneşten kaçmak için gölgeye oturmuş, ellerindeki kâğıt yelpazelerle sinekleri kovmaya çalışıyordu. Deacon geçerken tembelce başlarını kaldırdılar, daha fazla ilgi göstermediler. Uçaklardan birinin yanında çalışmakta olan iki teknisyen dışında pistte hareket yoktu. Albay Rahman burasının sadece eğitim uçuşları için kullanıldığını söylemişti. Yön bulma malzemesi yoktu</span> <span class="none2">ve gündüzleri bütün bölge yirmi kadar adama ev sahipliği ediyordu. Bu sayı akşamları daha da azalıyordu. Saat daha 18.00 olmadan bütün subaylar Kahire’ye geri dönmüş oluyor, geriye sadece beş altı asker kalıyordu. Deacon alanın güvenliğinden söz edilemeyeceğini</span> <span class="none2">farkındaydı. Rahman’a kalırsa, nöbetçilerden bazıları gece olunca yakındaki köye gitmeyi ya da bisikletlerine atlayıp geceyi evlerinde geçirmek için Kahire’ye dönmeyi gelenek haline getirmişti. Pist tam aradıkları gibiydi, buradan Gize ve Mena House’a giden yol sekiz kilometreden azdı. Bütün sorun, gürültü çıkarmadan alanı ele geçirmek, kimsenin durumdan haberi olmadan SS paraşütçüleri gelene kadar da elde tutmaktı. Zol Deacon pistin yanından geçip, üç kilometre ilerideki Şabramant köyüne girdi, köy pazarından taze sebze aldı. Daha sonra arabasının burnunu döndürdü, güneş batarken Kahire yolun tuttu.</span></p>

      <p class="calibre2"><span class="none2">Havaalanını geçer geçmez, yaşlı bir adamın bir keçi sürüsünü yolunun üzerinden geçirmesini beklemek için birkaç dakika durmak zorunda kaldı. Deacon yolun kenarına oturdu, gördüğü her şeyi tekrar hatırlamak, kafasındaki krokiyi daha da gerçeğe yakın duruma getirmek için çevresine dikkatle baktı: nöbetçi kulübelerinin içerideki binalara, hangarlara ve piste uzaklığı; yol kenarındaki direklerle köye giden telefon hatları; binalardan birinin damına yerleştirilmiş telsiz anteni.</span></p>

      <p class="calibre2"><span class="none2">Göremediği tek şey, onu Kahire’den beri uzak arayla izleyen ve beş yüz metre kadar uzakta bekleyen motosikletti. Motosikletin üzerindeki, güçlü İngiliz dürbünüyle Deacon’un her hareketini görmeye çalışıyordu.</span></p>

      <p class="calibre2"> </p>

      <p class="calibre2"><span class="none1">17.30</span></p>

      <p class="calibre2"><span class="none2">Kalafa doluydu, bu nedenle kapının yanında bir masaya oturmak zorunda kaldılar. Yemek berbattı fazla yağlı ve fazla pişmiş kahvelerini içerken, Weaver konuştu. “Bu son günlerde pek görüşemediğimiz için üzülüyorum, Helen.”</span></p>

      <p class="calibre2"><span class="none2">- Üzülme. Elini Weaver’in elinin üzerine koydu. Bütün bunlar bittikten sonra, telafi ederiz. Restoranın kapısı açıldı, Sanson masanın yanında bitti. “Sonunda buldum seni, Weaver. Bize bir dakika izin verir misin, Helen? Özel bir konu var da.”</span></p>

      <p class="calibre2"><span class="none2">Helen kızardı, elini çekti. ‘Tabiî. Zaten ben de gidiyordum.” Ne diyeceğine karar verememiş gibi Weaver’a baktı. “İstediğiniz dosyaları bulacağım, efendim.”</span></p>

      <p class="calibre2"><span class="none2">Kız uzaklaşınca, Sanson kepini çıkardı, masaya koydu ve Helen’in iskemlesine yerleşti. “Çok samimi. Böyle bir kriz zamanında bile buna nasıl vakit bulabiliyorsun, şaşıyorum?”</span></p>

      <p class="calibre2"><span class="none2">- Yemek için geldik. Ne söyleyecektin?</span></p>

      <p class="calibre2"><span class="none2">- İngiliz Hava Kuvvetleri komutanlarıyla görüştüm. Herhangi bir şey olursa, bize haber verecekler. İkimizden birinin bu gece büroda kalması gerekecek, bakarsın bir gelişme olur. Bu şerefi sana vermek istemiştim.</span></p>

      <p class="calibre2"> </p>

      <p class="calibre2"><span class="none1">2.32</span></p>

      <p class="calibre2"><span class="none2">- Gabar’dan haber var mı?</span></p>

      <p class="calibre2"><span class="none2">- Bu aşamada, kontrol noktalarından, randevuevlerinden ya da düşkünler yurtlarından iyi haber beklemek dışında fazla ümidimiz yok. Sanson düşünceliydi. Bir şey daha var. Generalle bir şeyler konuştuğun anlaşılıyor.</span></p>

      <p class="calibre2"><span class="none2">- Doğru.</span></p>

      <p class="calibre2"><span class="none2">- İyi. Bundan böyle rolünün ne olduğunu biliyorsun demektir. Savaş kötü bir şey, Weaver, hangi taktikleri uygulayacağıma da ben karar veririm. Eğer yaptıklarımı beğenmezsen, hiç durma, üstlerine şikâyet et, ama bir daha asla emirlerime karşı gelme, özellikle de tutukluların yanında. Anlaşılacak kadar açık konuştum mu?</span></p>

      <p class="calibre2"><span class="none2">- Daha açıkça söyleyemezdin.</span></p>

      <p class="calibre2"><span class="none2">Sanson kepini aldı. “Eğer bana ihtiyacın olursa, evde biraz uyumaya çalışacağım. Yoksa beni sabah erken görürsün.” Weaver’a baktı. “Her şeyin apaçık olduğunu sanıyorum. Eğer Almanlar bir şans eseri şu ekibi hatlarımızın gerisine geçirmeyi başarırlarsa, onları yakalamak bizim görevimiz olacak. Gerekirse öldürmek de. Yanımda en az isteyeceğim kişi, emirlere itaat etmeye ve kendi görevini yapmaya hazır olmayan bir subay.”</span></p><br class="calibre3" id="calibre_pb_25" />
    </div>
  </div>
</body>
</html>
