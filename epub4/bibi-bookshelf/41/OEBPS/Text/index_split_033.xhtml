<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Otuz üçüncü bölüm</span></p>

      <p class="calibre2"><span class="none1">Ebu Sammar, 21 Kasım, 08.55</span></p>

      <p class="calibre2"><span class="none2">Ahmed Farnad, otelin arka avlusunda, elinde eski bir güderi parçası, Fiat kamyonunun camını siliyordu. Havaalanı yolculuğu sırasında kamyonun ön camı kum ve böcek ölüleriyle dolmuştu, ne yapacağını bilememenin sıkıntısı içindeydi. İki saatten fazla beklemiş, Almanlar yine de gelmemişti. Tabiî, kum fırtınası oldukça güçlüydü, o nedenle görevi ertelediklerini tahmin ediyordu. Belki de zavallılar yoldayken vurulmuş ya da çöle çakılmışlardı. Eğer düşmüşlerse, kimsenin hayatta kalmamış olmasına dua etti. Yakalanıp sorguya çekildiklerinde bildiklerini söylemeleri ihtimali vardı. Durumu bilememek, içindeki rahatsızlığı daha da artırdı. Fiat’ın ön camım silmeyi tamamladı, güderiyi çalkaladı, kirli su dolu kovayı boşalttı, yolunun üstündeki tavukları ürküterek samanlığa girdi.</span></p>

      <p class="calibre2"><span class="none2">Boş bir keçi ağılına girdi ve yeri kaplayan geniş şekerkamışı yapraklarını kenara itmeye koyuldu. Yaprakların altında bir kapak, kapağı kaldırınca da geniş bir girinti göründü. En tepede kirli bir çuval örtülüydü, örtüyü kaldırınca altından bir radyo vericisi, yarımda da bir Luger göründü. İki saat önce şifreli bir mesaj göndererek uçağın neden gelmediğini sormuş, mesajının alındığını görmüştü. Aynı gece saat on birden önce cevap alamayacağını biliyordu. O zaman bir açıklama alacağın inanıyor, şimdi vericinin pillerinin dolu olduğundan emin olmak istiyordu. Vericiyi sakladığı yerden çıkarırken, karısı telaşla samanlığa girdi. Yüzü kül gibiydi ve sinirli bir biçimde önlüğünü buruşturuyordu.</span></p>

      <p class="calibre2"><span class="none2">- Ahmed dışarıda üç asker var; otele doğru geliyorlar. Galiba Mafuz’u tutuklamışlar! Korkudan Ahmed’in çenesi düştü. Derhal vericiyi yerine koydu, kapağı kapadı ve yaprakları eliyle dağıttı. Endişeli bir sesle, “Sen burada kal, kadın” dedi, “tavuklara yem veriyormuş gibi davran. Ve sakin görünmeye gayret et.”</span></p>

      <p class="calibre2"><span class="none2">Haider yanında Rachel, resepsiyon olduğu iddia edilen bölümde, burada duvardaki bir kartona asılı altı anahtar ve ahşap bir tezgâh vardı- bekliyordu. Kleist ve Doring dışarıda cipte kalmış, Falconi’yle ilgileniyorlardı. Paçavralar içinde birçok çocuk cipin etrafını çevirmiş, daha köye girdiği andan beri izledikleri araçtan gözlerini ayırmıyor, bakışlarıyla Kleist ve Doring’i rahatsız ediyorlardı.</span></p>

      <p class="calibre2"><span class="none2">- Sanki köye sirk geldi, dedi Haider. Artık bütün köy burada olduğumuzu biliyor. Yine de yapacak başka bir şeyimiz yoktu. Ebu Sammar ıssızlığın ortasında, toprak sokaklar ve dar aralıklarla bölünmüş, tahta ve kerpiçten yapılmış evler topluluğuydu. Tembel görünüşlü tavuk ve keçiler, çürümüş çöplerin etrafında geziniyordu. Seti’nin önünde durdukları andan beri köyün bütün insanları merakla onları izliyordu. Otel pek bir şeye benzemese de, yanında üstü kapalı avlusuyla üç katlı bir yapıydı ve böyle bir lükse ihtiyacı olmadığı her halinden belli olan köyün tek oteliydi. Haider, Rachel’e döndü. “Pek Ritz’e benzemiyor.” Kırılmış demir korkuluklu eski bir mermer merdiven ikinci kata çıkıyor, bütün bina küf kokuyordu. Haider tezgâhın üzerindeki zile tekrar, bu kez daha şiddetli vurdu; sesin duvarlarda yankılanmasını dinleyip Mafuz’a eğildi.</span></p>

      <p class="calibre2"><span class="none2">- Babanın burada olduğundan emin misin? Çocuğu havaalanında, Nissen kulübelerinden birinde keçilere bakarken bulmuşlar, Haider’in olup biteni anlaması fazla uzun sürmemişti.</span></p>

      <p class="calibre2"><span class="none2">- Onu bulup getireyim, efendim.</span></p>

      <p class="calibre2"><span class="none2">- Aferin sana. Haider çocuğun başını okşadı. Mafuz daha adımını atamadan fesli ve cellabeli zayıf bir adam göründü.</span></p>

      <p class="calibre2"><span class="none2">Tıraşsız yüzü korkudan bembeyazdı, Haider’in İngiliz üniformasını görünce korkusu bir kat arttı.</span></p>

      <p class="calibre2"><span class="none2">- Yardımcı olabilir miyim, efendim?</span></p>

      <p class="calibre2"><span class="none2">Haider akıcı bir Arapça’yla konuştu. “Buranın sahibini, Ahmed Farnad’ı arıyorum.”</span></p>

      <p class="calibre2"><span class="none2">- Ahmed benim.</span></p>

      <p class="calibre2"><span class="none2">- Berlin’de bir tanıdığımız adımıza bir rezervasyon yaptırmıştı ama, elimizde olmayan nedenlerle geciktik.</span></p>

      <p class="calibre2"><span class="none2">Ahmed söylenenleri duydu ama korkudan duyduklarını anlayamadı. Dışarı, cipe baktı sonra Haider’e döndü. “Efendim?”</span></p>

      <p class="calibre2"><span class="none2">Haider sabırsızlıkla patladı. “Hâlâ kim olduğumuzu anlamadın mı? Oğluna havaalanında rastladık.”</span></p>

      <p class="calibre2"><span class="none2">Bu sözleri anlamak bir iki saniyesini aldı. Ahmed daha sonra soluğunu boşalttı, alnında biriken teri sildi, tüm tedbiri bir yana bırakarak, ziyaretçilerin başka kişiler olabileceklerini hiç düşünmeyerek konuşmaya başladı. Mafuz’u pistin kenarında bırakmış, Almanlar bir mucize sonucunda çıkagelmişlerdi. “Karım… karım askerlerin geldiğini söylediğinde, beni tutuklayacağınızı sanmıştım.”</span></p>

      <p class="calibre2"><span class="none2">- Üniformaların nedenini daha sonra açıklarım. Şu anda acilen yardıma ihtiyacımız var. Kapıda bir grup çocuk göründü. Ahmed’in ziyaretçilerine bakıp gülüştüler, Ahmed onları kovmaya girişti.</span></p>

      <p class="calibre2"><span class="none2">“Defolun!” Mafuz’a döndü. “Konuklarımız için yiyecek ve içecek getir.”</span></p>

      <p class="calibre2"><span class="none2">- Bırak bunları, dedi Haider. Başımız dertte.</span></p>

      <p class="calibre2"><span class="none2">- Dertte mi? Ahmed’in yüzü yeniden soldu, Haider ve Rachel’i otelin arkasında bir odaya götürdü. Bu taraftan. Burada daha rahat konuşabiliriz. Girdikleri mavi boyalı odanın, çevredeki alçak masalar ve minderler nedeniyle zamanında yemek salonu olarak kullanıldığı anlaşılıyordu. Ahmed alnını kirli bir mendille silerek onları izledi. Kendini kontrol etmeye çalışıyordu. “Nasıl bir dert? İki saatten fazla bekledim. Ne oldu?”</span></p>

      <p class="calibre2"><span class="none2">- Uçağımız düştü, beş mil ötede.</span></p>

      <p class="calibre2"><span class="none2">Arap kaşlarını çattı ve Haider’in üniformasına, gözlerinde yalvaran bir açıklama isteğiyle baktı.</span></p>

      <p class="calibre2"><span class="none2">- Bu elbiseleri ve cipi nereden buldunuz?</span></p>

      <p class="calibre2"><span class="none2">- O da karşılaştığımız başka bir dert. İki İngiliz subayı uçağımızın enkazına yaklaştı.</span></p>

      <p class="calibre2"><span class="none2">- İngiliz subayları mı? Ahmed tahmininin doğru çıkmamasına dua ediyordu. Peki, şimdi neredeler?</span></p>

      <p class="calibre2"><span class="none2">- Öldüler.</span></p>

      <p class="calibre2"><span class="none2">Ahmed’in korktuğu başına gelmişti, elini ağzına götürdü. “Gittikçe kötüleşiyor. Bu başımızı büyük belaya sokacak.”</span></p>

      <p class="calibre2"><span class="none2">- Pilotumuz ağır yaralı. Buraya gelmekten başka çaremiz yoktu.</span></p>

      <p class="calibre2"><span class="none2">- Hem de güpegündüz. Şimdi köydeki bütün diller oynamaya başlamıştır.</span></p>

      <p class="calibre2"><span class="none2">- Çaresiz. Eğer sakıncası yoksa, tıbbî yardıma ihtiyacımız var. Köyde doktor var mı?</span></p>

      <p class="calibre2"><span class="none2">- En yakın doktor on beş mil ötede. Üstelik pek güvenebileceğim biri değil, İngiliz dostu.</span></p>

      <p class="calibre2"><span class="none2">- Öyleyse elimizden geleni yapacağız. Sıcak suya ve temiz havlulara ihtiyacım olacak. Ahmed onayladı. “Kanma söylerim, getirir.”</span></p>

      <p class="calibre2"><span class="none2">- Bize bir oda bulsan iyi olur. Arkadaşımızı tedavi etmek için özel bir odamız olmalı. Otelde başka müşteri var mı?</span></p>

      <p class="calibre2"><span class="none2">Ahmed başını salladı. “Karımla oğlumun dışında, otel boş.” Haider, Rachel’e döndü. “Söyle onlara cipi avluya sokup Vito’yu getirsinler; acele etmeleri gerek.” Rachel dışarı çıkınca, Ahmed sıkıntıyla parmaklarını kenetledi. “Korkunç bir şey; askerler birazdan her tarafa devriye çıkarır. Daha ne olduğunuzu anlamadan, köyün etrafını çevireceklerdir. Burada uzun zaman kalamazsınız.”</span></p>

      <p class="calibre2"><span class="none2">- Bunun farkındayım. Şimdilik, dediklerimi yap. Ahmed gönülsüzce duvardan bir anahtar aldı. “Hayatım tehlikede, ailemin de.”</span></p>

      <p class="calibre2"><span class="none2">- Hepimizin hayatı tehlikede. Şimdi lütfen bana odayı göster ve hemen sıcak suyla havluları gönder.</span></p><br class="calibre3" id="calibre_pb_33" />
    </div>
  </div>
</body>
</html>
