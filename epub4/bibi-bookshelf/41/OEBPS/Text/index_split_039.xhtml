<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Otuz dokuzuncu bölüm</span></p>

      <p class="calibre2"><span class="none1">12.45</span></p>

      <p class="calibre2"><span class="none2">İskenderiye kıyısında kilometrelerce uzanan ünlü Kordon; oteller, gece kulüpleri, kaldırım kahveleri ve ucuz evlerle doluydu. Deniz kenarındaki binalar, bir zamanlar muhteşem olduklarını belli eder ayrıntılarla süslüydü. Küçük otellerden bazıları, her iki cinse de açık randevuevleri gibi çalışıyor, önlerinde taş merdivenlerde oturan yakışıklı Arap gençler ve kadınlar müşteri çekmeye çalışıyordu. Haider üniformasını çıkarmış, valizini vagon sıralarından birinin altında bırakmıştı. Rachel de elbisesini değiştirmiş, yüzüne makyaj yapmıştı. Tren İskenderiye’ye yaklaşınca, yolun bir kenarında kırmızı damlı beyaz evleri, gölgeli teraslarıyla Yunan restoranlarını, öbür tarafta mavi denizi, kumların üzerindeki palmiye ağaçlarını görmüşlerdi. Tren Ramleh’ten önceki son istasyona girerken platformda asker görmediler ve inip bir taksi tuttular. Haider şoföre Kordon’a gitmek istediklerini söylediğinden, on dakika kadar sonra deniz kenarında indiler.</span></p>

      <p class="calibre2"><span class="none2">Haider bir sigara yakıp Rachel’in koluna girerken, “Savaşta olduğumuzu söylemek güç” dedi.</span></p>

      <p class="calibre2"><span class="none2">- Berlin’den sonra bambaşka bir dünyaya gelmiş gibiyim.</span></p>

      <p class="calibre2"><span class="none2">El ele tutuşmuş çiftler güneşli kaldırımlarda yürür ve kalabalık tramvaylar Akdeniz kıyısında ilerlerken, şekerleme ve hatıra eşyası satan küçük büfelerin önünden geçtiler. Savaşı hatırlatan tek şey açıkta demirlemiş Müttefik savaş gemileri ve randevuevlerinin önünde dolaşan denizcilerdi.</span></p>

      <p class="calibre2"><span class="none2">- Eskiden İskenderiye’ye Ortadoğu’nun Paris denirdi. Yalnız buranın ünü Kahire’ninkinden de büyük. İskenderiye randevuevlerinin her zevke cevap verdiği söylenir. Eski Romalılar bile buraya Günahkâr Zevkler Kenti derlermiş.</span></p>

      <p class="calibre2"><span class="none2">Rachel iki genç denizciyi harap bir otele sokmaya çalışan koca memeli iki Mısırlı orospuya baktı. “anlaşılan Antonius ve Cleopatra döneminden bu yana pek fazla değişikliğe uğramamışlar. Senin İskenderiye’yi bu kadar iyi tanımana şaşırdım doğrusu.”</span></p>

      <p class="calibre2"><span class="none2">- Sana söylememiş miydim? Ben daha küçükken annemle babam beni buraya getirdi. Babam Cleopatra’nın ünlü sarayının limanda bir yerde olduğuna inanıyordu. Ama buraya en son bir yıl önce geldim, düşman hatlarının gerisinde çalıştım. Pek sanıldığı kadar tehlikeli bir iş değildi. Üstelik Libya’da İngilizlerin top atışları altında kalmaktan çok daha eğlenceliydi.</span></p>

      <p class="calibre2"><span class="none2">O anda biraz ötedeki köşelerin birinden iki askerî cip çıkıp Kordon’un ortasında durdu. Ciplerden atlayan on kadar asker yolun ortasında bir barikat oluşturmaya, her iki yönde giden arabaları durdurup yolcuların kâğıtlarını incelemeye koyuldular. Haider sigarasını attı. “Belki de sıradan kontrollerden biridir, belki de bizi arıyorlar. Şansımızı zorlamayalım.” Rachel’in elini tuttu. Karşıya geçip iki yanında randevuevleri sıralanan, izinli askerlerle dolu, pis kokulu dar bir sokağa girdiler. “Riske girdiğimizi biliyorum ama gara gidip bir denemede bulunmamız gerekecek.</span></p>

      <p class="calibre2"><span class="none2">Henüz denetlenmiyor olabilir. Bu sefer kendi kimliklerimizi kullanacağız.”</span></p>

      <p class="calibre2"><span class="none2">- Peki biri bizi tutuklamaya kalkarsa ne olacak?</span></p>

      <p class="calibre2"><span class="none2">- Mümkün olduğu kadar hızlı kaçmaya çalışırız. Rachel’in ona baktığını gördü. Ne var? Ne oluyor?</span></p>

      <p class="calibre2"><span class="none2">- Çılgın olduğunu biliyorsun herhalde, Jack Haider? Havada tehlike kokusu arttıkça canlanıyor gibisin. Daha önce sana bunları söyleyen oldu mu?</span></p>

      <p class="calibre2"><span class="none2">Belli belirsiz gülümsedi. “Damarlarımdaki Prusya kanı olmalı.” Yüzünde değişik bir heyecanla durdu. “En ilginç olanı ne, biliyor musun? Aylardır kendimi bu kadar canlı hissetmedim.” Dar bir sokağı gösterdi. “Gar yürüyerek yirmi dakika ötede. Arka sokaklardan gitmek daha güvenli olur. Artık gidelim. Kaçmaya çalışan tutuklular gibi yürümemeye çalışalım.”</span></p>

      <p class="calibre2"> </p>

      <p class="calibre2"><span class="none1">13.10</span></p>

      <p class="calibre2"><span class="none2">- Benimle dalga geçtiler. Kabul etmeliyim ki, ikisi de oldukça kurmaz. Weaver, Myers’ın bürosunda hazır olda bekleyen inzibata baktı. “Rahat, Çavuş.” Çavuş ayaklarını açtı, ellerini belinde kenetledi.</span></p>

      <p class="calibre2"><span class="none2">Suratı ve kirpikleri toz içindeki Sanson, kepini çıkardı. Masanın kenarına oturmuştu. “Olanları eksiksiz anlatırsan daha iyi olur.” Weaver, Myers’tan haberi alır almaz Sanson’u telsizle çağırmış, Sanson da civar köyleri arama işini devriyelere bırakarak hemen karargâha koşmuştu. Weaver gelişmeleri özetlemiş, ölen subayların kimliklerini açıklamıştı.</span></p>

      <p class="calibre2"><span class="none2">Çavuş, üç subayın karşısında bulunmaktan rahatsız olmuştu. Weaver ona döndü. “Konuş, Çavuş.”</span></p>

      <p class="calibre2"><span class="none2">- O iki adamı hiçbir yerde bulamadık. Bizimkilerin köyden çıkan anayolları kesmesini sağladım, ama hiçbiri askeri bir servis aracı görmediler. Üstelik hiç kimse, askeri ya da sivil bir aracı çalındığını ihbar etmedi. İstasyona geri döndüğümde, terk edilmiş cipi kontrol ettim. Çıka çıka bizim kayıp subayların arabası çıktı.</span></p>

      <p class="calibre2"><span class="none2">- Kadın neye benziyordu?</span></p>

      <p class="calibre2"><span class="none2">- Çok güzeldi, yirmi beş, otuz arası. Sansın, mavi gözlü. Orta boylu, ince. Üstelik çok daha iyi bir aktris.</span></p>

      <p class="calibre2"><span class="none2">- Güney Afrikalı mı olduğunu söyledi?</span></p>

      <p class="calibre2"><span class="none2">- Evet, efendim. Babasının Kahire’de görevli bir albay olduğunu söyledi. Sanson öfkeyle sordu: “Buna rağmen kâğıtlarını kontrol etmedin, öyle mi?” Çavuş kızardı. “Kâğıtlarını unuttuğunu söyledi, efendim. Üstelik bir subayın onu tanıyacağını söylediğinde gerek yok sanmıştım.”</span></p>

      <p class="calibre2"><span class="none2">Sanson öfkesini bastırmaya çabalıyordu. “Kendini Yüzbaşı Jameson olarak tanıttı demiştin, değil mi?”</span></p>

      <p class="calibre2">Çavuş onayladı. “Korkunç olanı da bu, efendim. Son derecede inandırıcıydı. Harika bir İngiliz yüksek sınıf aksanıyla konuşuyordu. Durup Myers’a baktı. “Özür dilerim efendim, demek istiyorum ki… ” Myers kabaca onayladı. “Ne demek istediğini biliyorum, Çavuş, devam et.”</p>

      <p class="calibre2">- Bence otuz yaşlarında filandı. Uzun boylu, oldukça yakışıklı, saçları ve gözleri koyu renk. Becerikli birine benziyordu. Daha sonra Amiriya’yı aradığımda, bana Yüzbaşı Jameson ve başka bir subayın, Teğmen Gray’in kayıp olduğunu söylediler. Daha sonra da onların… “</p>

      <p class="calibre2">- Biliyorum.</p>

      <p class="calibre2">Weaver araya girdi. ‘Tekrar görsen, ikisinden birini tanır mıydın?”</p>

      <p class="calibre2">- Tabiî efendim, hiç şüpheniz olmasın.</p>

      <p class="calibre2">- Peki, ya kâğıtları? diye sordu Sanson. Fotoğraf adamınki değildi. Çavuş yeniden kızardı. “Bazen fotoğrafa bakıp fikir yürütmek zor oluyor, efendim; özellikle karşınızdaki üniformalıysa ve resme biraz benziyorsa. Üstelik adam çok da soğukkanlıydı, kimliğinin süresinin dolmuş olduğunu belirttiğimde komutanı arayıp kontrol etmemi bile istedi. O kadar güven vericiydi ki, söylediklerine inanmak zorunda kaldım.” Sanson Weaver’a döndü. “Her kimse”, gözü kara ve zeki herifin teki.” Duvardaki haritaya yürüdüler. “Oradan batıya giden banliyö trenine bindiler demiştin, değil mi?”</p>

      <p class="calibre2">- Evet efendim. İstasyon şefine sordum. Ben gittikten sonra adamla kadının trene bindiklerini görmüş. Karargâhı o zaman aradım. Sanson, Myers’a döndü. “Son durak hangisi?”</p>

      <p class="calibre2">- Ramleh. Ama tren oraya varak epey oldu; yol yarım saatten az sürüyor. Tabiî eğer gidecekleri yer orası ise. Yol boyunca tren bir sürü yerde daha duruyor.</p>

      <p class="calibre2">- Adamlarını yol üstündeki istasyonlara gönder, demiryolu görevlilerini sorgulasınlar. Bakalım, aradıklarımıza benzer bir çift trenden inmiş mi? Sanson çavuşa baktı, beceriksizliğine duyduğu öfkeyi güçlükle kontrol ediyordu. Şimdilik bu kadar. Dışarıda bekle. Adam dışarı çıkınca da, “Sadece iki seçenekleri var” dedi. “Devam etmek, ya da kentte saklanmak.” Myers saatine baktı. “Bir saat kadar sonra Kahire’ye kalkacak bir tren var, efendim. 14.15 treni. Ondan bir saat sonra da Port Said treni kalkacak. Hazır şansları devam ederken gitmeye karar vermişlerse, Yarbay Weaver’in da önerdiği gibi Ramleh Garı‘nı gözaltına almak iyi fikir olabilir.”</p>

      <p class="calibre2">Sanson yüzünü buruşturdu. “Ramleh’i izleyeceğimize bahse girebilirsin. Sadece sivil elbiseliler. Adamların içeriye sürü halinde girmelerine izin vermeyin: ikişer üçer kişilik gruplar halinde binaya sızsınlar, arka kapıyı da kullansınlar. Sessiz olmalarını söyle; yanlış bir hareket o piçleri yakalama şansımızı sıfıra indirir.</p>

      <p class="calibre2">- Evet, efendim.</p>

      <p class="calibre2">- Bizim için de sivil elbiseler bul. Gar müdürüyle temasa geç, trene binecek bütün yolcuların bir, ya da en çok iki kapıdan geçirilmelerini sağla. Böylece hepsini yakından görebilme imkânımız olur. Ambulans ve doktor da hazır bulunsun, bakarsın ihtiyacımız olur.</p>

      <p class="calibre2">- Bütün bunları ayarlamak için pek vaktim yok, efendim.</p>

      <p class="calibre2">- Mazeret duymak istemiyorum, Yüzbaşı. Dediklerimi yap, yeter. Sanson kepini aldı, üzerindeki tozu silkeledi. Çavuşu yanımıza alalım. Onları bir kez gördü. Tekrar karşılaşırsa teşhis eder.</p>

      <p class="calibre2"> </p>

      <p class="calibre2"><span class="none1">13.45</span></p>

      <p class="calibre2"><span class="none2">Haider ve Rachel’in arka sokaklardan yürüyerek Ramleh Garı‘na varmaları yarım saat sürdü. Karşı köşede Petit Paris adında küçük bir kafe vardı. Haider masalardan birine yöneldi ve garsona işaret etti. Rachel sordu: “Ne var? Ne oldu?”</span></p>

      <p class="calibre2"><span class="none2">- Önce bir etrafı kolaçan edelim. Birer kahve ısmarlayalım. Yemen kahvesini tavsiye ederim, birinci sınıftır. Fırsat varken bir şeyler yemek de iyi olur. Kahve ve çörek ısmarladılar. Haider karşıdaki gar girişini gözledi. Seyahat eden askerler, omuzlarında sırt çantaları binaya girip çıkıyor, meydanda iki Mısırlı polis gevezelik ediyordu. Özellikle birini arıyormuş gibi durmuyorlardı; Haider önemli bir askerî kalabalık da görmedi.</span></p>

      <p class="calibre2"><span class="none2">- Oldukça sakin görünüyor. Ama sivil memurlar da görevlendirmiş olabilirler. Bu riski göze almamız lazım.</span></p>

      <p class="calibre2"><span class="none2">On dakika boyunca istasyonu gözledi, daha sonra kahvesini bitirdi. “En ufak bir sorun çıkarsa, sakın yanımdan ayrılma, anlaşıldı mı?” Rachel onayladı. Cebindeki tabancayı yokladı, ayağa kalktı, Rachel’e baktı ve kolunu uzattı.</span></p>

      <p class="calibre2"><span class="none2">- Suya atlama zamanı geldi, hazır mısın? Rachel ayağa kalktı ve Haider’in koluna girdi.</span></p><br class="calibre3" id="calibre_pb_39" />
    </div>
  </div>
</body>
</html>
