<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Yetmiş birinci bölüm</span></p>

      <p class="calibre2"><span class="none1">Mena House, 23 Kasım, 01.55</span></p>

      <p class="calibre2"><span class="none2">- Beni yine pencerenin kenarına götür, evlat. Onlara bir daha bakmak istiyorum.</span></p>

      <p class="calibre2"><span class="none2">- Hemen, efendim.</span></p>

      <p class="calibre2"><span class="none2">Griffith, Roosevelt’in iskemlesini yatak odasının yere kadar inen camlarına itti, sivrisinek telini kenara çekti. Camların dışında pişmiş</span> <span class="none2">topraktan çinilerle kaplı bir balkon, yine topraktan yapılma saksılar içinde çiçekler, hasır koltuklar ve bir masa görünüyordu. Bir kat aşağıdaki bahçede silahlı nöbetçiler karanlık çimlerin üzerinde devriye geziyordu. Birkaç yüz metre uzakta piramitlerin devasa gölgesi yükseliyor, sanki bütün gökyüzünü kaplıyordu.</span></p>

      <p class="calibre2">- Ne manzara, değil mi, Jim?</p>

      <p class="calibre2">Başkan kişisel muhafızlarına hep ilk isimleriyle hitap eder, bu da onların çok hoşuna giderdi. Griffith, görev bir yana, bu adam için canını vermeyecek tek bir koruma olmadığına emindi. Buna büyükelçi ve general odadan çıktıktan sonra vakit öldürmek için içeride bir kanepeye oturmuş, elindeki dergileri karıştıran Howie Anderson da dahildi. “Evet efendim, gerçekten de öyle.”</p>

      <p class="calibre2">- Biliyor musun, bu kadar heyecan yaşlı biri için iyi değil. Dünyanın Yedi Harikası‘ndan biri kapımın eşiğinde, onların yanında beni öldürmeye çalışan bir grup Alman komandosu. İlginç bir yolculuk oldu diyebiliriz sanırım.</p>

      <p class="calibre2"><span class="none2">Griffith gülümsedi. “Haklısınız, efendim. Ama general</span> <span class="none2">Almanların çoğunu yakalamış. Yatağa dönmek istiyor musunuz, efendim?” Roosevelt uyandırıldığından beri huzursuz görünüyordu, odanın sıcaklığı onu rahatsız etmişti. Tavanda dönen vantilatör de odadaki boğucu havayı dağıtamıyordu. “Zaten kalktım, hiç olmazsa biraz evrak okurum. Bana çantamı getir lütfen, Jim.”</span></p>

      <p class="calibre2"><span class="none2">- Nasıl isterseniz, efendim.</span></p>

      <p class="calibre2"><span class="none2">Griffith tekerlekli iskemleyi pencereden uzaklaştırdı, sinek telini tekrar yerleştirdi ve gidip evrak çantasını getirdi. Deneyimleri ona başkanın gece yarısı uyandırılması durumunda bir daha</span> <span class="none2">uyuyabilmesi için saatler geçmesi gerektiğini söylüyordu. “Başka bir arzunuz var mı, efendim?”</span></p>

      <p class="calibre2"><span class="none2">- Hepsi bu kadar.</span></p>

      <p class="calibre2"><span class="none2">- Peki efendim. Griffith yatak odasının kapışma gitti, alışkanlığına uyup geriye baktı. Her şeyin yolunda olduğundan emin misiniz, efendim?</span></p>

      <p class="calibre2"><span class="none2">- Her şey yolunda. Roosevelt yanından hiç ayırmadığı madenî çanı gösterdi. Bir şeye ihtiyacım olursa, çalarım. Çantasını açarken birden yüzünde düşünceli bir ifade göründü. İçini çekti, burnundaki gözlükleri düzeltti, gözleri içinde taşıdığı acıyı gösterirmiş gibi gölgelendi. Biliyor musun, yazık oldu, çok yazık.</span></p>

      <p class="calibre2"><span class="none2">- Efendim?</span></p>

      <p class="calibre2"><span class="none2">- Bütün o ölenler, Almanlar da dahil. Bu kadar çok genç insanın, boşuna ölüyor olması beni çok üzüyor.</span></p>

      <p class="calibre2"><span class="none2">- Sanırım bu da savaşın bedeli, efendim.</span></p>

      <p class="calibre2"><span class="none2">- Ama çok yüksek bir bedel, evlat.</span></p>

      <p class="calibre2"> </p>

      <p class="calibre2"><span class="none1">02.15</span></p>

      <p class="calibre2"><span class="none2">Weaver ayağının altındaki gaz pedalını kökledi. Eski Humber’ın motoru homurdandı, tekerlekler çöl yolunun üzerine bir toz bulutu saldı, amortisörlerden garip sesler gelmeye başladı. “Beş dakika sonra Nazlattı‘sSaman’a varmış olmamız gerek.”</span></p>

      <p class="calibre2">- Bu hurdanın motoru yanmaz ya da lastiği patlamazsa demek istiyorsun. Weaver gözlerini mavi farların güçlükle aydınlattığı önündeki yoldan ayırmamaya gayret ederek konuştu. “Anlattıklarına bakılırsa, dostun Schellenberg çok karanlık bir tip.”</p>

      <p class="calibre2">- Bu onun için bir oyundan farksız, Harry. İnsan hayatının onun için pek bir önemi yoktur.</p>

      <p class="calibre2">- Babana ve oğluna olanlara gerçekten üzüldüm, Jack. Haider cevap olarak başını sallamakla yetindi, gözleri pişmanlık doluydu. Döndü, arka camdan baktı. Saatte seksen kilometre hızla ilerlerken geride bıraktıkları toz bulutu bir şeyler görmesini engelliyordu. Kapıyı açtı, çıkmaya hazırlandı. “Şu çukurlara biraz dikkat et, arabadan düşmek istemiyorum.”</p>

      <p class="calibre2">Ne?</p>

      <p class="calibre2">- Peşimizde kimse var mı, öğrenmem lazım. Ayağının birini basamağa koydu, kapıyı açtı, becerebildiği kadar dışarı sarktı. Toz bulutunun arasından iki mavi ışık gördü. Tekrar kendini arabanın içine çekip kapıyı kapadı.</p>

      <p class="calibre2">- Yalnız değiliz. Herhalde arkadaşın Sanson, ensemizde, aşağı yukarı iki kilometre gerimizde.</p>

      <p class="calibre2">- Sıkı tutun. Buradan sonrası çok eğlenceli olacak. Weaver gaz pedalını döşemeye yapıştırdı. Lastikler kaydı, tutundu, Humber’ın motoru kudurmuş bir hayvan gibi böğürdü.</p>

      <p class="calibre2"> </p>

      <p class="calibre2"><span class="none1">02.16</span></p>

      <p class="calibre2"><span class="none2">- Galiba onları gördüm.</span></p>

      <p class="calibre2"><span class="none2">Sanson yolcu koltuğunda ayağa kalkmış, gözüne kum gözlükleri takmıştı. Çukur ve tümseklerle dolu yolda sıçrayıp duran cipten düşmemek için ön pencereye sıkı sıkı tutunuyordu. Çeyrek ay ışığı altında çöl gümüş rengindeydi ama iki kilometre kadar önlerinden yükselen toz bulutunu görebiliyordu. Arkada oturan binbaşı da kum gözlem erinin gerisinden baktı. “Bence de önümüzdeki araba efendim.”</span></p>

      <p class="calibre2"><span class="none2">- Aynı fikirdeyim, diye cevap verdi Sanson. İçindekilerin de Weaver ve Haider olduklarına iddiaya girerim.</span></p>

      <p class="calibre2"><span class="none2">- Teğmen Kane’in otele zamanında haber verebildiğini umarım. Sanson koltuğa oturdu, yüzü ter içindeydi. Helen Kane ve adamları bir kamyona doldurmuş, bir telefon bulabilmek için Kahire’ye doğru göndermişti. “Eğer haber veremediyse, Berlin caddelerinde zafer yürüyüşünü başka bir bahara bırakmamız gerekecek.” Şoförün omzuna vurdu. “Kökle, evlat!”</span></p>

      <p class="calibre2"> </p>

      <p class="calibre2"><span class="none1">02.17</span></p>

      <p class="calibre2"><span class="none2">Çukurun dibine uzandı, göğsündeki, çarpıntının ve avuçlarındaki terin farkındaydı. Elli metre öteden geçen nöbetçileri gördü, adamlar uzaklaştığında ayağa kalkıp üniformasını silkeledi, çalıların arasından çıktı ve otele doğru yürüdü. Daha yirmi adım bile atamadan tüfeklerini omuzlarına asmış devriye gezen iki asker gördü. Elini Luger’in kabzasına götürdü ama askerler selam vererek geçti. Bir saniye kadar teğmen üniforması giymiş olduğunu unutmuştu, selama karşılık vermeden kısa süren bir paniğe kapıldı. Nöbetçilerden biri şaşkınlığını gördü, durup geri geldi. “Yolunda gitmeyen bir şey mi var, Teğmenim?”</span></p>

      <p class="calibre2"><span class="none2">- Biraz temiz havaya ihtiyacım vardı, Onbaşı. Otelin içi çok sıcak. Yine de teşekkür ederim. Onbaşı şüpheli gözlerle bakmaya devam ediyordu. Rachel bakışlarını adamın baktığı yere çevirdiğinde üniformasının eteğinin toz içinde olduğunu gördü ve silkeledi. Onbaşı kaşlarını çattı, bir açıklama bekliyormuş gibiydi.</span></p>

      <p class="calibre2"><span class="none2">- Biraz gözlerim karardı ve oturmak zorunda kaldım. Şimdi çok daha iyiyim.</span></p>

      <p class="calibre2"><span class="none2">Onbaşı üniformadaki yeşil istihbarat kokardını gördü, kuşkusu geçer gibi oldu, tekrar selam verdi. “Eğer yardıma ihtiyacınız varsa Teğmenim ya da sizi bir doktora götürmemizi isterseniz, çekinmeden söyleyin.”</span></p>

      <p class="calibre2"><span class="none2">- Çok Naziksin Onbaşı. Teşekkür ederim ama kendimi iyi hissediyorum.</span></p>

      <p class="calibre2"><span class="none2">Kamyon dar yolda gürültüyle ilerliyordu, yüksek duvarlı özel bir villaya yaklaştığında yavaşladı ve Helen Kane bağırdı. “Dur!”</span></p>

      <p class="calibre2"><span class="none2">Şoför motoru boşta çalıştırmaya devam etti. Helen kabinden aşağıya atladı, yanında Sten’li bir çavuşla asına kilit takılmış demir kapıya yaklaştılar. Kapının parmaklıkları arasından bahçedeki küçük havuz ve palmiye ağaçları gözüküyordu. Villanın panjurları kapalıydı, hiç ışık görülmüyordu, her yer ıssızdı. Kapının yanında bir zincir gördü, birkaç kez çekti ve uzaklarda bir yerde çalan bir çanın sesini duydu.</span></p>

      <p class="calibre2"><span class="none2">- Evde kimse yok gibi, Teğmenim.</span></p>

      <p class="calibre2"><span class="none2">- Olmalı, dedi Helen Kane. Bu son on dakika içinde kapısını çaldıkları ikinci evdi; Nil’in Gize kıyılarındaki villaların varlıklı Kahirelilerin yazlıkları olduğunu biliyordu, genellikle hafta içinde evlerde hizmetçilerden başka kimse bulunmazdı. Birinci villada evin yaşlı kâhyasını uyandırmayı başarmışlar ama şaşkın adamdan evde telefon bulunmadığını öğrenmişlerdi. Umutsuzca zinciri çekti ve kilitli kapıyı sarstı. Çavuş bahçeyi inceliyordu, daha sonra uzağa, yola baktı. “Görünürde telefon direği falan yok, Teğmenim. Bu villada da telefon yok sanırım.”</span></p>

      <p class="calibre2"><span class="none2">- Bir telefon bulmamız gerek. Helen umutsuzca karanlık yola baktı, hemen kararını verdi ve kamyona doğru koştu. “Üç kilometre ötede, İngiliz Köprüsü yakınlarında bir karakol var. Oraya gitmeliyiz.” Weaver, Nazlattı‘sSaman’a yıldırım gibi girdi. Humber, köyün bozuk yolları üzerinde savruldu. Köy, motor sesini duyup da kaçışan köpekler dışında, ıssızdı. Hızla sfenksin yanından geçip piramitlere yöneldi, biraz sonra yolu kapayan kırmızı beyaz polis bariyerine vardılar. Frenlere asıldı, Haider arabadan fırladı. “Ben açarım.” Bariyeri kaldırırken, nöbetçi kulübesinde, ağzında bir tıkaç, kendinden geçmiş yatan elleri bağlı polisi gördü. Adamın nabzını kontrol etti, arabaya koştu, Weaver hızlanırken atladı. “Ne olmuş?”</span></p>

      <p class="calibre2"><span class="none2">- Buradan geçmişler. Nöbetçinin işi bitmiş. Tepeyi gösterdi. Ben sana dur diyene kadar dümdüz git. Sanson iki dakika sonra peşlerinden köye girdi. Her yer sakindi, görünürde Weaver’in arabası yoktu. Heyecanla şoföre ‘Tepeye kadar devam et” diye bağırdı ve sfenksin yanından geçen yolu gösterdi. Nöbetçi kulübesine ve havaya kalkmış bariyere vardıklarında şoföre yavaşlamasını söyledi.</span></p>

      <p class="calibre2"><span class="none2">Ağzı tıkaçlı ve bağlı polis memurunu gördü, gözleriyle harabelerin ve piramitlerin gölgelerini araştırdı, öfkeden patlayacak gibiydi. “Hangi cehenneme gittiler?”</span></p>

      <p class="calibre2"><span class="none2">- O tüneli aramamız gerekmez mi, efendim? diye sordu binbaşı.</span></p>

      <p class="calibre2"><span class="none2">- Zamanımız yok, şimdi sırası değil; kadın bizden çok önde. Eğer mesajımız yerine ulaşmadıysa, başımız belada demektir. Sanson tabancasını çekti, şoförün omzuna vurdu. Doğru otele, mümkün olduğu kadar hızlı. Rachel Stern’in görüldüğü yerde vurulmasını istiyorum.</span></p><br class="calibre3" id="calibre_pb_71" />
    </div>
  </div>
</body>
</html>
