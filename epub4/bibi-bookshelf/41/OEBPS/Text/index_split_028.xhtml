<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Yirmi sekizinci bölüm</span></p>

      <p class="calibre2"><span class="none2">Haider pilot kabinine girdiğinde Falconi’nin endişesi yüzünden okunuyordu. “Ne var? Neler oluyor?” Falconi motor gürültüsünü bastırmaya çalışarak yanıtladı: “Arkamızda bir RAF(1) Beaufıghter’ı var. Nereden çıktığını anlamadım, bana renk şifresiyle mesaj verdi. Cevap vermeyince, herif burnumun ucuna havada iz bırakan birkaç mermi salladı sonra tekrar arkamıza girdi. Birazdan sağımızda onu görürsün.”</span></p>

      <p class="calibre2"><span class="none2">Haider dışarı baktı, sağ yanlarında onların hizasına gelen bir savaş uçağını gördü, pilot kabininin loş ışığında da pilot ve yardımcısını seçti. Savaş uçağı önce iki yana yalpaladı, daha sonra iniş takımlarını çıkardı. Haider sordu:</span></p>

      <p class="calibre2"> </p>

      <p class="calibre2"><span class="none2">1 ingiliz Kraliyet Hava Kuvvetleri, (ç.n.)</span></p>

      <p class="calibre2"> </p>

      <p class="calibre2"><span class="none2">- Ne yapıyor bu?</span></p>

      <p class="calibre2"><span class="none2">- Bizi Nazikçe İskenderiye’ye inmeye davet ediyor. Gitmezsek bizi havaya uçuracak.</span></p>

      <p class="calibre2"><span class="none2">- Harika. Yapabileceğin bir şey var mı?</span></p>

      <p class="calibre2">- Beaufighter bizden hızlı, Jack. Ondan kaçmamız imkânsız.</p>

      <p class="calibre2">- Ona ışıkla cevap veremez misin?</p>

      <p class="calibre2">- Yaran olmaz Jack. Renklerin sırasını tahmin etmek mümkün değil. Beaufighter’ın pilotu bir teknik sorunumuz olduğunu düşünebilir.</p>

      <p class="calibre2">Ama bana sorarsan, işin içinde bir iş olduğunu anladı bile.</p>

      <p class="calibre2">- Karadan ne kadar uzaktayız?</p>

      <p class="calibre2">- Aşağı yukarı otuz mil. Uçuş süresi olarak on dakikadan az. Haider heyecanlandı. “Ondan kaçmalıyız, Vito. Elinden geleni yap.”</p>

      <p class="calibre2">- Söylemesi kolay. Falconi yüzündeki teri sildi ve emniyet kemerini sıkıladı. Elimden geleni yapacağım. Sen istersen diğerlerini uyar. Onlara sıkı tutunmalarını ve belaya hazır olmalarını söyle. Ondan sonra buraya gel ve bağlan. Bundan sonra epey sıkıntı çekeceğiz gibi. Carlton, C47’nin iniş takımlarını çıkarmasını, burnunu yere çevirmesini ve inişe geçmesini izledi. Pilot kabini karanlık olmasına karşın mürettebatın gölgelerini seçebiliyordu. Higgins’e döndü.</p>

      <p class="calibre2">- OK, emirlere uyuyor. Orospu çocuğunu gözden kaçırma.</p>

      <p class="calibre2">- Baş üstüne.</p>

      <p class="calibre2">Carlton iniş takımlarını içeri aldı, motorlara gaz vererek C47’nin yarım mil kadar önüne geçti.</p>

      <p class="calibre2">- Onu hâlâ görebiliyor musun?</p>

      <p class="calibre2">Higgins koltuğunda döndü, inceltilmiş camdan geriye doğru baktı. “Evet efendim.”</p>

      <p class="calibre2">Carlton göstergeleri kontrol etti, kumanda çubuğun ileri itti ve inmeye başladı. “OK, bu herifi İskenderiye’ye götürelim ve kim olduğunu anlayalım bakalım.”</p>

      <p class="calibre2">Haider arka kabinden dönüp, telsiz operatörünün koltuğuna oturduğunda, Falconi terden sırılsıklam olmuştu. “Ötekilere haber verdin mi?”</p>

      <p class="calibre2">- Dediğini yaptım. Nasıllar?</p>

      <p class="calibre2">- Korkudan ödleri kopuyor. Şimdi ne olacak? Falconi kıyıyı gösterdi. “Gördün mü?”</p>

      <p class="calibre2">Haider doğan güneşin belirsiz aydınlığında, atmosferin yüksekliklerine çıkan kum tanecikleri ve bütün kıyı boyunca yayılan şiddetli kum fırtınasının yarattığı turuncu ve kahverengi bulanıklığı gördü. Falconi sözünü sürdürdü: “Kıyıdan yaklaşık on mil uzaktayız. Bu arkadaşı ekmek için tek şansımız fırtınanın kalbine dalmak. Eğer hızlı davranır ve alçaktan uçarsak, ondan kurtulabiliriz.”</p>

      <p class="calibre2">- Bu tehlikeli olmaz mı?</p>

      <p class="calibre2">- Ben olsam ölümcül kelimesini kullanırdım. Falconi’nin cevabı ürkütücüydü. Böyle bir fırtına uçağı yere çakabilir. Kum motorlarını tıkar ve sen daha farkına varmadan yere düşersin. Bu fırtına da epey şiddetliye benziyor.</p>

      <p class="calibre2">- Başka iyi haberler var mı?</p>

      <p class="calibre2">- Görüş mesafesi sıfıra kadar düşebilir. Eğer fazla alçaktan uçmaya kalkarsak, kum tepeciklerin çarpabiliriz. Ama eğer dostumuzu izlemek ve bunun sonuçlarına katlanmak istemiyorsan, başka çaremiz yok.</p>

      <p class="calibre2">- Niyetim yok, Vito. Uçak böyle bir manevrayı kaldırabilir mi? Falconi omuzlarını silkti. “Dakota güvenilir bir uçak. Yük beygiri gibi. Ama bu şartlar altında hiçbir garanti veremem.”</p>

      <p class="calibre2">Karaya yaklaşmışlardı. 8.000 feet aşağıda Akdeniz’in karanlık suları beyaz köpüklerle kaplanmış, karmakarışık görünüyordu. Kıyı rüzgârı şiddetle çöle vuruyor, turuncu ve kahverengi bulutu 1.000 feet’e kadar yükseltiyordu. Beaufighter savaş uçağı hâlâ yarım mil kadar önlerinde, seyir lambalarını yakmış yol gösteriyordu. Birkaç saniye sonra sol kanadının üstüne yattı, kum fırtınasından uzaklaşarak İskenderiye’ye yöneldi.</p>

      <p class="calibre2">- Anlaşıldı, inişe geçmeye hazırlanıyor. Bizim de onu izlememizi bekliyor, ama şansımızı bir deneyelim, bakalım. Beaufighter’a el salladı. “Arrivederci, amico.” Endişeyle Haider’e baktı. ‘Tutunabildiğin yere yapış. Eğer beceremezsek, seni tanıdığım için mutluyum, Jack.” Remer’a döndü.</p>

      <p class="calibre2">Kaldır!</p>

      <p class="calibre2">Yardımcı pilot iniş takımlarını içeri alırken, Falconi motora bütün gücü verdi, Dakota’nın burnunu aşağı çevirdi ve baş döndürücü bir hızla kum fırtınasına yöneldi. Haider, Beaufighter’ın bir süre daha sağlarında kaldığını, inişe devam ettiğini gördü. Bir saniye sonra, RAF uçağı dar bir daire çizip peşlerin düşmüştü bile.</p>

      <p class="calibre2">- Allah kahretsin, bizi gördü bile, diye bağırdı Falconi. Şimdi başımız gerçekten belada. Beaufighter’ın makinelileri birden alev kusmaya başladı, fişekler iz bırakarak Dakota’nın solunda göğün derinliğinde kayboldu. Falconi 1.000 feet’e indi, uçağı düzeltti, kıyının üzerinde uçarak, peşinde tüm makinelileri ateş saçan Beaufighter, fırtınanın kalbine daldı.</p>

      <p class="calibre2">Bu, taneli sapsarı bir duman içinde uçmak gibi bir şeydi. Görüş mesafesi birkaç yüz metreye düşmüş, ön cama çarpan kum tanecikleri çıtırtılı bir gürültü çıkarıyordu. Dakota fırtınada şiddetle sallanırken, Falconi uçağı düz tutabilmek için büyük çaba harcıyordu. Haider yeniden sollarından geçen mermi izlerini gördü. Allah’ın belası herif, hâlâ peşimizde.</p>

      <p class="calibre2">- Öcünü almaya niyetli.</p>

      <p class="calibre2">Yeni bir makineli gürültüsü duyuldu, kurşunlardan bazıları sol kanatta delikler açtı. Falconi terden sırılsıklam yüzünü buruşturdu. “Allah kahretsin! Peşimizi kolay kolay bırakacağa benzemiyor. Artı çok tehlikeli bir şey denemenin zamanı geldi. Eğer bu da işe yaramazsa, anlaşılan ciao demekten başka çaremiz yok.” Chuck Carlton ter içindeydi. Beaufighter kum fırtınasında çılgın gibi sallanırken, motorların buna daha fazla dayanamayacağını biliyordu. Hedefin kıyıya kaçacağını hiç düşünmemişti, hele böyle bir havada, asla. Önündeki uçağın düşman olduğunu kesinlikle biliyordu, kan kokusu almıştı ve avının peşini bırakmaya niyeti yoktu. C47’nin ufak bir üstünlüğü vardı. 1 200 beygirlik radyal Wasp motorları, Beaufighter’ın karbüratörleri ve yağ radyatörleri tıkanmaya daha uygun olan 1 500 beygirlik Hercules motorlarından, kuma karşı daha dayanıklıydı. Yine de böyle bir havada, bu kadar alçaktan uçmakla C47 pilotu büyük bir riske girmişti. Carlton onu kaçırmamaya kararlıydı. Üstelik bundan daha da kötü koşullarda, Amerika’nın tozunda uçmuştu ve uçağı dayandığı sürece bu uçuşun da üstesinden geleceğini biliyordu. Higgins’e bağırdı: “Oynaşmak için yanlış adam seçti.” Higgins arkada, yüzü kül gibi olmuş, oturuyor ve camın dışından geçen altın renkli kum tanelerini izliyordu. Dört yüz metre kadar ötede, tam önlerindeki C47’nin kuyruğu arada bir görülüyordu. Sinirleri gerilmişti. C47 hızını bir azaltsa, kuyruğuna çarpmaları işten bile değildi. Endişeyle seslendi:</p>

      <p class="calibre2">- Belki de buradan çıkmamız daha iyi olurdu, efendim.</p>

      <p class="calibre2">- İmkânsız. Carlton, C47’yi nişangâhının önünde tutmaya çalışıyordu. Orospu çocuğunu zımbalamak üzereyim, birazdan onu cehenneme postalayacağım. Carlton ateş düğmesine yeniden dokundu, kanatlardaki altı 303lük makineli çatırdadı, kurşunlar öfkeli kızıl eşek arıları gibi hedefe doğru aktı.</p>

      <p class="calibre2">Mermilerden biri pilot kabininin sağ yanına vurdu, kaplamayı delip Remer’ın vücuduna girdi. Remer koltukaltından yaralandı, acıdan koltuğunda yan döndü. Elini yarasına götürürken acıdan bağırdı.</p>

      <p class="calibre2">Haider ona yardım etmek için ayağa kalktığında, Falconi bağırdı: “Otur, dokunma! Dikkatimi dağıtma!” Remer acıdan inlerken yanındaki yaradan parlak kırmızı kan boşandı. Haider yalvardı. “Allah aşkına Vito, çıkar bizi buradan!” Falconi cevap vermedi, gözleri sanki korkunç fırtınada bir şey arıyormuş gibi ileri dikiliydi. O sırada makineli tüfek mermileri iz bırakarak sollarından geçti, Falconi kurşunlardan korunmak için altimetre 80 feet gösterinceye kadar daldı. Artık yere neredeyse dokunacak kadar yakın uçuyordu. Küçük kum tepecikleri uçağın önünden, altından dalgalar gibi geçiyordu. Haider birden, uçağın tam önünde yükselen yüz metreye yakın kum tepesini gördü.</p>

      <p class="calibre2">- Vito! Önüne bak!</p>

      <p class="calibre2">Falconi sanki başından beri bu anı bekliyordu. Birden elleri hızla çalışmaya başladı, gaz kolunu itti, kontrol çubuğunu çekti, kanatçıkları çıkardı. Uçağın burnu kum tepesini sıyırır gibi geçti. Gövde kuma dokunurken sert ve madenî bir ses duyuldu, ama mucize eseri yükselmeye devam ettiler.</p>

      <p class="calibre2">- Aman Tanrım, Vito. Neredeyse çarpıyorduk. Ter Falconi’nin çenesinden damlıyordu. “Çok yaklaştık. Şimdi dua edelim de arkamızdaki bizim kadar şanslı çıkmasın.”</p>

      <p class="calibre2">Carlton gözlerini C47’ye dikmiş tekrar ateş etmeye hazırlanıyordu ki, uçağın kuyruğunun aniden yükseldiğini gördü.</p>

      <p class="calibre2">- Oyun oynama, orospu çocuğu, olduğun yerde kal. Hey, neler… Bir saniye sonra Carlton karşısında yüksek bir kum tepesi gördü. “Aman Tanrım!” Korkudan çılgın gibi kumandayı çekti. Higgins çığlık attı. Bu çığlık, Beaufighter kum tepesine çarpıp kontrolünü kaybetmeden önce Carlton’un duyduğu son ses oldu. Uçak burun üstü dikildi, kızıl bir alev güllesi gibi patladı.</p>

      <p class="calibre2">- Galiba ondan kurtulduk. Falconi kum bulutundan kurtulmak için 1.000 feet’e çıktı, kanatçıktan çekti, arkasına baktı ve kum fırtınasından yükselen parlak mantarı gördü. Sesinde zafer sevinç yoktu. “Zavallılar. Tanrı günahlarını affetsin.” Suratındaki teri sildi ve Dakota’yı düzeltti. “Mamma mia!”</p>

      <p class="calibre2">- Tanrı aşkına, biraz önce ne yapmaya çalıştın?</p>

      <p class="calibre2">- Addis Abeba’ya posta götürürken oynadığımız küçük bir oyun. Çöl üzerinde sıkıntıyı dağıtmak için alçaktan uçar kumlara dokunurduk. Açık havada keyifli, hatta eğlenceli olur. Ama göz gözü görmeyen bir kum fırtınasında, gerçekten tehlikeli bir şeydir. Sen Remer’la ilgilensen daha iyi olur.</p>

      <p class="calibre2">Haider yardımcı pilotun bileğini tuttu. Nabız atışları çok hafiflemiş, soluk alıp vermesi hızlanmıştı.</p>

      <p class="calibre2">- Daha yaşıyor, ama çok uzun sürmez.</p>

      <p class="calibre2">- Arkadan ilk yardım çantasını al, kanı durdurmaya çalış, ötekilere de bir bak. Yalnız çabuk ol, Jack. Remer’in durumu kötü. Haider arka kabine döndüğünde Rachel’i ayakta, kargo ağlarına yapışmış, yüzü korkudan bembeyaz buldu. Kleist ve Doring de az önceki macerayı korkarak atlatmışlardı; gövdeyi delip geçen kurşunların delikleri açıkça görülüyordu; inanılmaz olanı, Remer’den başka hiçbirinin vurulmamış olmasıydı.</p>

      <p class="calibre2">- En kötüsü bu muydu yoksa yeni mi başlıyoruz? diye sordu Kleist endişeli bir sesle.</p>

      <p class="calibre2">- Şimdilik kurtulduk sanki. Bana ilk yardım çantasını bulun. Yardımcı pilot yaralandı. Kleist ilk yardım çantasını ararken, Haider, Rachel’e döndü. “İyi misin?”</p>

      <p class="calibre2">- Bil… bilmiyorum. Hâlâ kendime gelmeye çalışıyorum. Hayatımın en korkunç tecrübelerinden biriydi.</p>

      <p class="calibre2">- Hâlâ hayattayız, önemli olan da bu. Kleist elindeki çantayı Haider’e uzattı. Pilot kabinine giderken, Rachel’in sesini duydu. “Yardım etmemi ister misin?”</p>

      <p class="calibre2">- Şimdilik hayır, ihtiyacım olursa, haber veririm. Birdenbire mide bulandırıcı bir hisse kapıldı, uçak hızla düşüyordu. Falconi uçağın burnunu kaldırmak için gaz verince motorların çıkardığı sesi hepsi duydu, ancak Dakota yükseklik kaybetmeye devam ediyordu.</p>

      <p class="calibre2">- Hepiniz oturun! Haider pilot kabinine girdiğinde Falconi’yi çok endişeli buldu. Şimdi de n oldu?</p>

      <p class="calibre2">- Motor arızası. Herhalde kumdan tıkandı. Öte yandan, hızla yakıt kaybediyoruz. Makineli tüfek mermileri yakıt borularından birini koparmış olmalı. Haider, Remer’in yarasına pamuktan büyük bir tampon koydu. Yardımcı pilot baygındı ve acıyla inledi. Haider sordu. “Piste varabilecek miyiz?”</p>

      <p class="calibre2">- Yakınız, sekiz mil, belki de daha az ama oraya kadar uçmak imkânsız. Falconi’nin yüzü kapkaraydı. Acil iniş yapmak zorundayım.</p>

      <p class="calibre2">- Bütün sıkıntılardan sonra, bir bu eksikti.</p>

      <p class="calibre2">Haider camdan dışarı baktı, hiçbir şey görülmüyordu. 600 feet’e, kum fırtınasının ortasına inmişlerdi. Falconi tam gaz verdi, ama motorların çalışması değişmedi. “İşe yaramıyor” diye bağırdı, “motorlar cevap vermiyor.”</p>

      <p class="calibre2">İşte o anda motorların ikisi de sustu, kanatlara çarpan rüzgârın sesinin dışında, sessizlik korkutucuydu. Dakota düşmeye başladı.</p>

      <p class="calibre2">- Motorlar durdu diye bağırdı Falconi. Çabuk bağlan, Jack. Vakit kaybetme!</p>

      <p class="calibre2">- Ya öbürleri?</p>

      <p class="calibre2">- Vaktimiz yok, bağlan!</p>

      <p class="calibre2">Haider telsizci koltuğuna çöküp bağlandı. Mide bulandırıcı bir düşme hissi duyuyordu; kum taneleri seyrekleşti, çöl hızla onlara doğru yükselmeye başladı. Darbeyi karşılamaya hazırlandı. Falconi son anda kontrol çubuğunu çekti, Dakota’nın burnu bir az kalktı, sonra tekrar düştü. Yere şiddetle çarptılar. Kumu yararak ilerlerken kulakları sağır edici bir kazıma sesi duyuldu, daha sonra sol kanat bir şeye takıldı ve uçak devrildi.</p><br class="calibre3" id="calibre_pb_28" />
    </div>
  </div>
</body>
</html>
