<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Kırk beşinci bölüm</span></p>

      <p class="calibre2"><span class="none1">İskenderiye, 21 Kasım, 16.00</span></p>

      <p class="calibre2"><span class="none2">Gabrielle Pirou kapının vurulduğunu duydu. Binanın en alt katındaki özel bürosundaydı, kanepeye uzanıp ayaklarını minderlerin üzerine koymuş, omuzlarında eski bir ceket, elindeki kutudan çikolata yiyor, ara sıra kucağındaki kanişe küçük parçalar veriyordu.</span></p>

      <p class="calibre2"><span class="none2">- Girin.</span></p>

      <p class="calibre2"><span class="none2">Safa içeri girdi, masanın üzerine bir deste para bırakırken, “Bazılarının işi rast gidiyor” dedi. Gabrielle kaşlarını çattı. “Nedir bu?” Safa kutudaki çikolatalardan bir tane alıp ağzına attı.</span></p>

      <p class="calibre2"><span class="none2">- Senin payın. Yukarıdaki çift eğlenmek istemedi. Bir yanlış anlaşma olmuş. Yazık, kız çok da güzeldi. Durumu anlattı.</span></p>

      <p class="calibre2"><span class="none2">- Gece yarısına kadar kaybolmam için adam elli pound verdi. Ben de sırtımı dinlendirip alışverişe çıkmaya karar verdim. Gabrielle doğruldu. “Düzgün insanlar olduklarından emin misin?”</span></p>

      <p class="calibre2"><span class="none2">- Bize ne?</span></p>

      <p class="calibre2"><span class="none2">Gabrielle yüzünü astı, omuzlarını silkti. “Pek doğru değil ama. Ne de olsa para, paradır.” Banknotları ceketinin cebine tıkıştırıp Safa’ya baktı. Cimri orospu herhalde daha fazlasını almıştı ama, şimdilik üzerinde durmamaya karar verdi. Adam gitmeden ona soracaktı. Masanın üzerindeki telefon çaldığında Safa’ya döndü. “Haydi, hayatım. Şuna bir cevap ver.”</span></p>

      <p class="calibre2"><span class="none2">Saha telefonu kaldırdı. “Madam Pirou’nun Salonu.” Dinledi. “Bir dakika.” Ağızlığı eliyle kapadı. “Biri daha önce gelen subayları arıyor. Yüzbaşı Green. Acil olduğunu söylüyor.”</span></p>

      <p class="calibre2"><span class="none2">- Kimmiş?</span></p>

      <p class="calibre2"><span class="none2">- Karargâhtaki bürosu.</span></p>

      <p class="calibre2"><span class="none2">Gabrielle içini çekti. “Onlara yüzbaşıyı çağıracağını söyle.” Safa söylenenleri tekrarladı, telefonu bıraktı.</span></p>

      <p class="calibre2"><span class="none2">“Sonra, gidiyorum.” Dışarı çıktığında, Gabrielle oturmuş, yukarıdaki çifti düşünüyordu. Bir şeylerin tam yolunda gitmediği belliydi, ikisinde gördüğü küçük bir gerginlik, tüm anlatılanların doğru olmadığını belli ediyordu. Birkaç dakika sonra dışarıda ayak sesleri duyuldu, kapı vuruldu. Gömleğini pantolonuna sıkıştırmaya çalışan kıpkırmızı suratlı bir adam içeri girdi.</span></p>

      <p class="calibre2"><span class="none2">- Ah, Yüzbaşı. Sizin için acil bir telefon var, Genel Karargâh, sanırım.</span></p>

      <p class="calibre2"><span class="none2">- Burada olduğumu nereden bilmişler? Gabrielle gülümsedi. “Ordu da Tanrı gibidir. Neyi, nasıl bildiği anlaşılmaz.”</span></p>

      <p class="calibre2"><span class="none2">Birkaç dakika sonra koridorda, vazodaki çiçekleri düzeltirken, yüzbaşının canı sıkkın bir halde odadan çıktığını gördü.</span></p>

      <p class="calibre2"><span class="none2">- Problem mi var, Yüzbaşı?</span></p>

      <p class="calibre2"><span class="none2">- Var ya. Bir arama yapılıyor, beni de karargâha çağırıyorlar. Anlaşılan iki düşman ajanı var. Ramleh İstasyonu çevresinde üç askeri yaralamışlar, inanabilir misiniz? Tam da hayattan keyif aldığım sırada. Allah’ın belası düşüncesiz Almanlar. Gabrielle bir saniye kadar duyduğuna inanamadı, daha sonra kaşlarını çattı. “Alman mı dediniz?”</span></p>

      <p class="calibre2"><span class="none2">- Bir kadın ve bir erkek. Anlaşıldığı kadarıyla oldukça tehlikeli insanlar.</span></p>

      <p class="calibre2"> </p>

      <p class="calibre2"><span class="none1">16.15</span></p>

      <p class="calibre2"><span class="none2">Rachel banyodan çıktığında, Haider ağzında sigara, yatağa uzanmış, Baedecker’ı inceliyordu. Kızın saçı ıslaktı ve bir havluya sarılmıştı. “Allah’tan su sıcak, bir de gerçek sabun var. Sen yıkanmayacak mısın?” Haider uzun bacaklarına, narin boynuna ve havlunun altından beliren dik göğüslerine baktı. Rachel sordu: “Neyin var?” Yüzüne baktı. “Hiç.” Kitabı bir kenara fırlattı, yataktan kalktı, sigarasını söndürdü ve kızın yanından geçerek banyoya girdi. Tıraş olurken banyonun suyunu doldurdu, kaynar suya girdi, on dakika kadar sonra da belinde bir havluyla geri döndü. Rachel yatağın kenarına oturmuş saçını kurutuyordu. Haider paketten bir sigara çıkardı, banyo kapısına dayandı. Rachel yatağın kenarında saçını kuruturken kendine bakıldığını fark etti. “Bana neden öyle bakıyorsun?” Sigarasını yakıp dumanı içine çekti. “Sende değişik bir şey var. Dört yıl sonra yeniden karşılaştığımızda fark ettiğim bir şey. O zamandan beri ne olduğunu bulmaya çalışıyordum, şimdi artık biliyorum.” Saçlarını kurutmayı durdurdu, yüzü gergindi. “Neymiş?” - Sende daha önceden hatırlamadığım bir sertlik var. Sanki başka birisi gibisin. Haider’in bakışlarına daha fazla dayanamadı, yüzünü çevirdi, saçını kurulamayı bitirip havluyu bıraktı. Haider devam etti. “Düşündükçe, kampta geçirdiğin yılların seni yok ettiğini ya da güçlendirdiğini anlıyorum.” Sesi giderek azaldı. “Harry’yi yeniden gördüğünde yüzüne baktım. İkimizden onu seviyordun, değil mi?” Rachel bu kez gözlerine baktı. “Senin gördüğün şoktu. Başka bir şey değil. Harry’ye karşı nişlerimin önemi yok.” Haider içini çekti, banyo kapısından uzaklaşıp perdenin aralığından dışarı baktı. Sokağın öte tarafındaki bütün pencereler kapalıydı, ama aşağıdaki kahvedeki kalabalık azalmamıştı. Perdeyi kapadı. “Bazı konularda haklısın. İnsan hayatı, savaşın hammaddesidir. İkimizin hayatta kalması ya da ölmesinin önemi yok. Ama benim için var.” Neden? - Çünkü seni hâlâ seviyorum. Hep de sevdim. Rachel cevap vermedi. Kollarını kavuşturdu ve gidip yatağın kenarına oturdu.</span></p>

      <p class="calibre2"><span class="none2">Haider ona baktı. “Sana bir şey söyleyeyim mi? Karım öldüğünde, beni bu çılgın dünyaya bağlayan tek şey oğlum oldu. Ama seni düşünmediğim gün yok gibiydi. Sana ne olduğunu düşündüm: ölü müsün, yoksa hayatta mı? Belki de kalbimin derinliklerinde tekrar buluşmak ve sana karşı ne hissettiğimi söyleyebilmek umudu vardı.” Sigarasını söndürdü, birden acılı bir ifade oturdu yüzüne. “Oğluma gelince, Pauli’yi tekrar görebileceğimi sanmıyorum. Belki de çoktan ölmüştür.”</span></p>

      <p class="calibre2"><span class="none2">Sesinde üzüntü vardı, bütün cesareti kaybolmuş gibiydi, mutsuz bir adama benziyordu. Rachel ayağa kalktı, yanına yaklaştı, elini omzuna koydu. “Şimdi teslim olma zamanı değil Jack, bırakma zaman değil.”</span></p>

      <p class="calibre2"><span class="none2">- Anlamıyorsun. Buradan kurtuluş yok. Başka bir şey düşünmek mantıksız.</span></p>

      <p class="calibre2"><span class="none2">- Hayır. Birlikte bir yol bulacağız.</span></p>

      <p class="calibre2"><span class="none2">- Bütün bu olanlardan sonra, en ufak bir şansımız olduğunu sanmam.</span></p>

      <p class="calibre2"><span class="none2">Her iki elini de adamın omuzlarına koydu. “Yüzüme bak, Jack. Başaracağız. Buna inanmamız gerek.” Derin bir nefes alıp kendine gelmeye çalıştı. “Haklısın. Özür dilerim.”</span></p>

      <p class="calibre2"><span class="none2">- Hâlâ Harry’yi düşünüyorsun, değil mi? Karşı tarafta olsa bile. İstasyonun önünde tabancanı ona çevirdiğinde, hiç aklından onu öldürmek zorunda kalacağın geçti mi?</span></p>

      <p class="calibre2"><span class="none2">- Tabiî. Ama yapamayacağımı biliyordum. Haider ürperdi. Beni endişelendiren, ikimizin de parmağı tetikte karşılaşmamız ihtimali. Bütün ümitlerin kaybolduğu an ikimizin ne tepki göstereceğini kim bilir? Eğer hayatta kalmak için Harry’i öldürmem gerekse, iyice düşünürdüm. Sana kardeşten de yakın olan en iyi arkadaşını öldürmek, hiç de karşılaşmak istenecek bir durum değil. Rachel tereddüt etti, Haider’in yüzüne baktı. “İlk buluşmamız hakkında n demiştin? Gök gürültüsü, değil mi? Gerçekten de öyle mi düşünmüştün?”</span></p>

      <p class="calibre2"><span class="none2">- Evet. Ama sana söyledim, Harry de seni seviyordu. İlk hareketi yapıp, sana karşı hislerimi açıklayarak bu arkadaşlığı bozamayacak kadar seviyordum onu. İşte o yüzden o gece her ikimiz de seninle terasta konuştuk, senden kararını vermeni istedik. Sonra sen gittin ve her şey bitti. Yalnız benim için değişen bir şey olmadı: hâlâ aynı şeyleri hissediyorum- Ne derler bilirsin. Vazoyu kırabilirsin, ama çiçeklerin kokusu yine de kaybolmaz, Rachel’in gözlerinin içine baktı. Ya sen? İkimizden birini sevmiş miydin? Doğruyu söyle. Rachel tereddüt etti, cevap vermedi. Gözlerinden yaş boşanmak üzereydi, yüzü karmakarışıktı. Parmaklarını dudaklarından geçirdi. “Bu çılgın dünyada bile bir an mutlu olmak istiyorum. Öp beni, Jack.” Kızın yüzüne baktı. Yanağından aşağı kayan bir damla gördü. Gözleri parladı, büyük bir tutkuyla dudaklarını öptü. Rachel karşılık verdi, Haider havluyu çekti, dudakları ensesinde, kulakmemelerinde, omuzlarında dolaşırken, elleriyle göğüslerini, karnını ve bacaklarının arasını okşadı. Rachel zevkten inledi, parmaklarını Haider’in kaslı karnında dolaştırdı, sertliğini avuçladı. Daha fazla dayanamadılar. Kızı kucaklayıp yatağa taşıdı. Uzandılar, birbirlerini sevgi ve tutkuyla okşayıp öptüler. Sonunda Rachel hazır olduklarını anladı, üzerine çıktı, bacaklarını açarak içine girmesine yardım etti.</span></p>

      <p class="calibre2"> </p><br class="calibre3" id="calibre_pb_45" />
    </div>
  </div>
</body>
</html>
