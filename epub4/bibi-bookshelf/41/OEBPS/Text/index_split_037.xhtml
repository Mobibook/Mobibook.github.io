<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Otuz yedinci bölüm</span></p>

      <p class="calibre2"><span class="none2">Rachel İngiliz askerini istasyona girer girmez gördü. Çavuş yanına geldi. “Özür dilerim, Bayan. Yolcu musunuz?”</span></p>

      <p class="calibre2"><span class="none2">- Evet, neden?</span></p>

      <p class="calibre2"><span class="none2">- Nereye gidiyorsunuz, Bayan?</span></p>

      <p class="calibre2"><span class="none2">- İskenderiye</span></p>

      <p class="calibre2"><span class="none2">- Kâğıtlarınızı görebilir miyim?</span></p>

      <p class="calibre2"><span class="none2">Rachel çantasını arar gibi yaptı. “Özür dilerim, kâğıtlarımı yanıma almamışım. Bu sabah o kadar aceleyle fırladım ki, kâğıtlarımı unutmuş olmalıyım.”</span></p>

      <p class="calibre2"><span class="none2">- İngiliz misiniz?</span></p>

      <p class="calibre2"><span class="none2">- Güney Afrikalı. Onbaşı Nazikçe sordu. “Burada ne yaptığınızı öğrenebilir İyim?”</span></p>

      <p class="calibre2"><span class="none2">- Bir arkadaşımla buluşmak için bir önceki trenle gelmiş, ama arkadaşımı göremedim.</span></p>

      <p class="calibre2"><span class="none2">- Arkadaşınız kim?</span></p>

      <p class="calibre2"><span class="none2">Rachel kaşlarını çattı. “Bakın, bu kadarı da fazla. Bütün unları neden soruyorsunuz?”</span></p>

      <p class="calibre2"><span class="none2">- Özür dilerim ama, sizi ilgilendirmez, Bayan.</span></p>

      <p class="calibre2"><span class="none2">- İlgilendirir, çünkü yolumu kesiyorsunuz. Rachel’in sesi öfkeliydi. Turnikenin yanında dikilen onbaşıya baktı. Birini arıyorsunuz, değil mi?</span></p>

      <p class="calibre2"><span class="none2">Çavuşun kaşları kalktı. “Bunu neden sordunuz?”</span></p>

      <p class="calibre2"><span class="none2">- Babam albaydır, Kahire’de. Askerlerle bir arada yaşadıkça birçok şeyi anlamayı öğreniyorsunuz. Bazen o kadar gergin oluyorlar ki… Kimi ya da neyi arıyorsunuz?</span></p>

      <p class="calibre2"><span class="none2">- Bunlar gizli şeyler, Bayan. Bu arada kimliğinizi belirlemem gerekiyor. Yoksa trene binmenize izin veremem.</span></p>

      <p class="calibre2"><span class="none2">- Size maalesef pek yardımcı olamayacağım. İsterseniz Kahire’yi, babamı arayalım. Buraya erkek arkadaşımla buluşmaya geldim, ama anlaşılan atlatıldım. Adı Yüzbaşı Jameson, buralarda Amiriya’da. Acaba telsizle kampı arayıp nerede olduğunu sorabilir misiniz? Eğer oradaysa, eminim, beni tanıdığını söyleyecektir.</span></p>

      <p class="calibre2"><span class="none2">- Jameson mu dediniz? Onbaşı kaşlarını çattı. Daha birkaç dakika önce buradaydı. Trenleri karıştırdığını sanıyordu. Birazdan döneceğini söyledi.</span></p>

      <p class="calibre2"><span class="none2">- Sahi mi? Rachel rahatlamış gözüktü. Tanrı‘ya şükürler olsun. Yoksa buralara kadar boşuna gelmiş olacaktım. Turnikenin öte tarafında yolcular bagajlarını perona doğru taşıyorlardı. Uzaktan demir tekerleklerin rayların üzerindeki gürültüsü duyuldu. Rachel çavuşa döndü. “Bakın, belki bunu söylememem gerekir ama, bana o kadar yardımcı oldunuz ki. Dışarıda duran araba sizin mi?”</span></p>

      <p class="calibre2"><span class="none2">- Neden sordunuz?</span></p>

      <p class="calibre2"><span class="none2">- Birkaç dakika önce, çok tuhaf davranan iki kişi gördüm. İstasyona kadar bir ciple geldiler, sizinkini gördüklerinde sanki paniğe kapıldılar. Cipten inip orada park edilmiş askerî bir servis aracına bindiler ve uzaklaştılar. Hareketleri çok şüphe çekiciydi. Çavuşun yüzü karardı. “Neye benziyorlardı?”</span></p>

      <p class="calibre2"><span class="none2">- Her şey o kadar çabuk oldu ki, bakmaya fırsat bulamadım. Ama birinin subay elbisesi giymiş olduğunu gördüm, diğeri sivildi. Tek hatırladığım bu. Çavuş tabancasını çekti. Onun arkasında, peronun önünde madenî gıcırtılar ve bir duman bulutu içinde yavaşlayan eski model bir lokomotifin çektiği tren gözüküyordu. “Ne tarafa gittiklerini gördünüz mü?”</span></p>

      <p class="calibre2"><span class="none2">- Köyün dışına, doğuya doğru. Bütün bunları size söylememe kızmadınız, değil mi?</span></p>

      <p class="calibre2"><span class="none2">- Tam tersine Bayan, bize büyük yardımınız dokundu. Onbaşıya döndü. Galiba bir şeyler bulduk, Charlie.</span></p>

      <p class="calibre2"><span class="none2">Hemen cipe atlayalım. Onbaşı çıkışa doğru koşmaya başlarken, çavuş şapkasının kenarına dokundu. Teşekkür ederim, Bayan, çok teşekkür ederim. Haider bir dakika kadar sonra turnikenin yanındaydı. Rachel bilet aldı, ve birlikte trene bindiler. Vagonlar eski ve pisti, ter ve is kokuyordu; çoğu kalabalık ve gürültülü köylü aileleriyle doluydu. Üst raflar İskenderiye pazarlarına götürülen ürün çuvalları, sepetler ve bin bir çeşit yük altında bel verecek gibiydi. Oturmak için boş bir kompartıman bulana kadar, trenin sonuna yürümek zorunda kaldılar; tren harekete geçerken Haider kendini tahta sıranın üzerine attı.</span></p>

      <p class="calibre2"><span class="none2">- Ucuz kurtulduk. Başaracağımıza inanmıyordum. Rachel’e keyifsizce gülümsedi. Bir engeli aştık. Bakalım önümüzde daha neler var? Şimdiye kadar askerler neye benzediğimizi bilmiyorlardı. Ama şu ikisi aldatıldıklarını anlayınca işler değişecektir.</span></p>

      <p class="calibre2"><span class="none2">- İskenderiye’ye varmamız ne kadar sürer?</span></p>

      <p class="calibre2"><span class="none2">- Hiçbir sorunla karşılaşmazsak, yarım saat. Dua edelim de o iki adam bir süre daha meşgul olsun.</span></p>

      <p class="calibre2"><span class="none2">- Peki ya Ramleh İstasyonu’na indiğimizde kimlik soran polislerle karşılaşırsak?</span></p>

      <p class="calibre2"><span class="none2">- Bunu düşünmedim değil. O nedenle Ramleh’ten önce trenden iner, kente gitmek için tramvaya ya da taksiye bineriz. Ahmed’in söylediklerine bakılırsa, saat 14.15’te Kahire’ye bir tren var. Bu da bize istasyonu gözlemek ve polis olup olmadığını anlamak için yeterince zaman bırakıyor.</span></p>

      <p class="calibre2"><span class="none2">- Peki ya polis varsa?</span></p>

      <p class="calibre2"><span class="none2">- Bırak da bunu İskenderiye’ye vardıktan sonra düşünelim. Bu arada bu üniformadan kurtulmam gerek. Sen de elbiselerini değiştirirsen iyi olur. Çavuşa kâğıtlarını göstermek zorunda kaldı mı?</span></p>

      <p class="calibre2"><span class="none2">- Hayır.</span></p>

      <p class="calibre2"><span class="none2">- Güzel. Hiç olmazsa kimin peşinde olduklarını bilmiyorlar. Çantanda makyaj malzemesi var mı?</span></p>

      <p class="calibre2"><span class="none2">- Az bir şey var.</span></p>

      <p class="calibre2"><span class="none2">- Elinden geldiğince görünüşünü değiştirmeye çalış. Bu arada, seni tebrik etmem gerekiyor. O adamı kandırabilme pek kolay olmamalı. O askerler ciplerinde bir roket varmış gibi gittiler.</span></p>

      <p class="calibre2"><span class="none2">- O cesareti nereden buldum, ben de şaşıyorum.</span></p>

      <p class="calibre2"><span class="none2">- Anlaması zor değil, başarılı olmasaydın, neler olurdu, onu düşün.</span></p><br class="calibre3" id="calibre_pb_37" />
    </div>
  </div>
</body>
</html>
