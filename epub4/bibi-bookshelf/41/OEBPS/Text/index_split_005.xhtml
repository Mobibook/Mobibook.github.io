<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <h1 class="calibre2"><span class="none1">Altıncı bölüm</span></h1>

      <p class="calibre2"><span class="none1">Berlin, 14 Kasım, 08.30</span></p>

      <p class="calibre2"><span class="none2">Amiral Wilhelm Canaris tuhaf bir adamdı. Etrafta gezinirken terlik giyerdi, bürosu da sürekli olarak karmakarışıktı. Duvarlarda, herkesin asmaya mecbur olduğu Adolf Hitler portresinden eser yoktu, çünkü Canaris ya da eski mürettebatının onu sevgiyle adlandırdıkları gibi “Küçük Amiral”- gösteriş budalası ve kaba Nazi yönetimi için küçümsemekten başka bir şey hissetmiyordu. Küçümseme duygusunu kendine saklamıştı: Canaris aynı zamanda savaş Almanyası‘nın askeri istihbarat örgütü Abwehr’in başındaydı ve sorumluluğu dünya yüzünde otuz ülkeye dağılmış 20.000’i aşkın personel ve ajanı kapsıyordu. O gün öğlene doğru genç bir Prusyalı çavuş Abwehr’in Berlin’de 74 76 Triptiz Ufer adresinde Landwehr Kanalı‘na bakan genel merkezinde amiralin kapısını vurdu, cevap alamayınca, içeri girdi. Çavuş yeni olmasına yeniydi ama işe başlamasından bu yana sadece bir hafta geçmiş olmasına karşın amiralin tuhaflıklarına şaşırmamaya alışmıştı. Köy öğretmenine benzeyen, çalı gibi dik gri kaşlı, sırtı kamburlaşmış, elli yaşlarındaki küçük adam, yıpranmış terlikleri ve ütüsüz denizci üniformasıyla yere diz çökmüş, asabi görünüşlü iki dachshund (1) besliyordu. Çavuş öksürdü. “Amiral.”</span></p>

      <p class="calibre2"> </p>

      <p class="calibre2"><span class="none2">1 Kısa bacaklı, uzun gövdeli, uzun ve sarkık kulaklı ufak bir köpek, (ç.n.)</span></p>

      <p class="calibre2"> </p>

      <p class="calibre2"><span class="none2">Canaris başını kaldırdı, çavuşun içeri girdiğini fark etmemişti bile. “Ne var, Bauer?”</span></p>

      <p class="calibre2"><span class="none2">- SS Karargâhı‘ndan aradılar, General Schellenberg.</span></p>

      <p class="calibre2"><span class="none2">- Walter bu sefer ne istiyormuş?</span></p>

      <p class="calibre2"><span class="none2">- General saat dokuzda acil bir görüşme talep ediyor.</span></p>

      <p class="calibre2"><span class="none2">- Ne konuda?</span></p>

      <p class="calibre2"><span class="none2">- Söylemedi, Amiral. Sadece acil olduğunu belirtti. Aniden uzaktan hava alarm sisteminin sirenleri duyuldu.</span></p>

      <p class="calibre2"><span class="none2">Canaris içini çekti, köpekleri sakinleştirmek için okşadı, ayağa kalkıp dizlerini silkeledi. Amerika Hava Kuvvetleri’nin B17’leri bütün bir hafta boyunca Berlin’i bombalamıştı ve seslere bakılırsa, öldürücü uçuşlarına yeniden başlıyorlardı. “Peki. Arabayı hazırlatsan iyi olur. Acele et, Amerikalılar işe başlamadan önce gidelim.”</span></p>

      <p class="calibre2"><span class="none2">- Zu Befehl (2) Amiral. Bauer bağırdı, esas duruşa geçti, topuklarını vurarak köpeklerin homurdanmasına neden oldu. Canaris sıkıntıyla kaşlarını çattı.</span></p>

      <p class="calibre2"> </p>

      <p class="calibre2"><span class="none2">2 Emredersiniz, (ç.n.)</span></p>

      <p class="calibre2"> </p>

      <p class="calibre2"><span class="none2">- Bana bir iyilik yap, Bauer. Bu topuk vurma ve bağırma, resmigeçitte güzel oluyor da, büroda biraz fazla kaçıyor. Üstelik köpeklerimi de korkutuyor. Bauer kızardı. “Amiral nasıl emrederse.” Çavuş odadan çıktıktan sonra Canaris burunlarını çanaklarına sokmuş sevgili köpeklerine baktı ve içini çekti. “Kötülere dinlenmek yok, çocuklarım. Genç Walter’in yeni numaralar peşinde olduğunu tahmin ediyorum.”</span></p>

      <p class="calibre2">Walter Schellenberg, Canaris’in SS örgütünde tanıdığı en sıra dışı istihbarat subayı ve muhtemelen de en çok sevileniydi. Otuz iki yaşlarındaki bu genç hukukçu, hem atılgan, hem yakışıklıydı ve hayatta güzel ve zevkli şeylerden hoşlanıyordu. Bonn Üniversitesi’nden mezun olduktan sonra, Hitler’in 1933’te iktidara gelişiyle birlikte SS’lere katılmış ve SS’lerin istihbarat bölümü SD’de görevlendirilmişti. Burada zekâsı ve çalışmasıyla kısa zamanda Himmler’in dikkatini çekmiş, Himmler’in yakın adamı olarak bir süre sonra dış istihbarat bölümü SD Ausland’in başına atanmıştı. Patronu gibi o da komplolar, gizlilik ve entrikalara içtiği su, soluduğu hava kadar bağlıydı.</p>

      <p class="calibre2">Canaris üçüncü kattaki büroya girdiğinde, sürekli sigara içen bu rahat davranışlı adam, dışarıda sürüp giden bombardımana ve duvar vantilatörünün odaya doldurduğu duman kokusuna karşın keyifli bir günündeydi.</p>

      <p class="calibre2">Schellenberg gülümsedi. “Otur, Wilhelm. Her zamanki gibi dünyanın yükünü omuzlarında taşıyor gibisin.” Schellenberg, kol ağızları simli RFSS işlemeli siyah Ss üniformasını giymişti. Reichsjuhrer der SS (Himmler’in yakın adamları). İşareti görmek, Canaris’in içini ürpertti. Heinrich Himmler ve adamlarının kötülükler imparatorluğunu yönettiği, Prinz Albrecht Strasse’de SS ve Gestapo Karargâhı olarak kullanılan Ana Güvenlik Bürosu’na gitmekten hep nefret ederdi. Siyah üniformalar ve çevreni karanlığı belinden aşağı bir ürperti duymasına neden olurdu. “Bazen ben de kendimi öyle hissediyorum” diye cevap verdi. “Evet bu kez mesele ne, Walter?” Bombardıman bir an için durduğunda, Canaris iç avludan gelen ve ani bir frenle duran kamyonun lastik seslerini duydu. Arkadaki Mercedes’ten fırlayan deri ceketli Gestapo görevlileri kamyondaki insanları aceleyle indirerek işkence hücrelerine götürdüler. Tutukluların arasında, bazılarını Canaris’in de uzaktan tanıdığı, çoğu orta yaşlarda birçok Wehrmacht subayı da vardı. Bazılarının yanında gözleri dehşetten açılmış kadınlar ve çocuklar da görünüyordu.</p>

      <p class="calibre2">Tutuklular binanın bodrumuna doğru yürürken Gestapo görevlileri onlara tabanca kabzasıyla vuruyor, acele etmelerini istiyordu. Canaris şaşkınlıkla bağırdı. “Neler oluyor?”</p>

      <p class="calibre2">- Karışık bir iş. Schellenberg aşağıdaki sahneyi izliyordu. “Hepsinin yıkıcı çalışma içinde olduğundan kuşkulanıyoruz. Himmler, Führer’e komplo kurmaya hazırlanan bir grubun varlığından şüpheleniyor. Son sorgulamalarda aldığımız bilgilere göre bazı üst rütbeli subaylar mart ayında uçağına bomba yerleştirmişler. Bombanın patlamamasını Tanrı‘ya borçluyuz.”</p>

      <p class="calibre2">- Aman Allahım. Canaris’in yüzü solgundu. Ciddî olamazsın.</p>

      <p class="calibre2">- Maalesef öyle. Führer’e bağlılık yemini etmiş birinin onun ölümünü isteyeceğine kim inanırdı? Merak etme, hepsini yakalayacağız. Hepsini, bunun için ordunun, hava kuvvetlerinin ve deniz kuvvetlerinin tümünü sorgudan geçirmemiz gerekse bile. Schellenberg arkasını pencereye döndü, bir sigara çıkarıp yaktı, dumanı tavana doğru üfledi.</p>

      <p class="calibre2">- Konumuza gelelim. İran’daki ve Ortadoğu’daki ajanlarımdan aldığım şifrelerden ilginç şeyler çıkıyor. Beklediğimiz gibi Müttefikler Tahran ve Kahire toplantıları gerçekleştirilecek gibi görünüyor. Senin de bildiğin gibi Roosevelt Avrupa çıkarmasının ne zaman yapılacağına henüz karar vermedi.</p>

      <p class="calibre2">Canaris kendini dışarıdaki rahatsız edici görüntüye bakmamaya zorladı, sırtında aynı ürpertiyi yeniden duydu, ne geleceğini biliyormuş gibi derin derin iç geçirdi. “Neden yeni ve şaşırtıcı bir planın olduğunu düşünüyorum?”</p>

      <p class="calibre2"><span class="none2">Schellenberg sırıttı. “Sevgili Wilhelm, hayatımın tek nedeni bu. Hayat, onu ilginç kılan küçük komplolar olmasa, neye yarar?”</span></p>

      <p class="calibre2">- Artık söylesen?</p>

      <p class="calibre2">- Önce bana Başkan Roosevelt hakkında ne düşündüğünü anlat. Canaris bir kaşını kaldırdı. “Bu da ne demek? Beni asabilmek için tuzak soru mu?” Almanya’nın iki istihbarat örgütü arasında huzursuz bir işbirliği vardı ve Canaris bir çeşit tuzağa düşürülmek istendiğinden kuşkulanmaktaydı.</p>

      <p class="calibre2">- Tam tersine. Karşılığında samimi bir cevap istediğim basit bir soru.</p>

      <p class="calibre2">Canaris omuzlarını silkti. “Düşmanım da olsa adama karşı bir çeşit saygı duyduğumu söylemeliyim. Hayatının önemli bir bölümünü acılar içinde ve bir iskemlede geçirmiş bir sakat, buna rağmen üç dönem için başkan olmayı başarabiliyor, bütün bunlar ona saygı duymam için yeterli. Amerikan kamuoyuna gelince, herhalde Lincoln’den bu yana en sevilen başkan o. Amerikan ekonomisini tarihinin en önemli durgunluğundan neredeyse tek başına çıkardı, bunun için ona saygı duyuyorlar. Hâlbuki Almanlar, Amerika’yı savaşa soktuğu ve bombalarıyla şehirlerimizi harabeye döndürdüğü için ondan nefret ediyorlar.”</p>

      <p class="calibre2">- Dürüst bir değerlendirme. Schellenberg ayağa kalktı, masasının etrafını dolaştı ve kenarına oturdu.</p>

      <p class="calibre2">- Kahire’deki baş ajanım hakkında ne biliyorsun?</p>

      <p class="calibre2">- Sanırım Bülbül’den söz ediyorsun. Tek duyduğum, şimdiye kadar bulduğun en iyi ajan olduğu. Schellenberg güldü ve başını salladı. “Bülbül’ü unut. O arak uzak bir geçmişte kaldı. Ben şimdiden bahsediyorum.”</p>

      <p class="calibre2">- Hiçbir şey bilmiyorum. Böyle bilgileri sadece kendine sakladığının farkındasın. Schellenberg gülümsedi. “Zaman değişiyor ve şimdi de işbirliği zamanı. Savaş şu anda pek de istediğimiz gibi gitmiyor. Üstelik bazıları da kaybeden tarafta olduğumuzu söylüyor.” Canaris kaşlarını kaldırdı, hafifçe gülümsedi. “Senin yerinde olsam, bunu yüksek sesle söylemezdim, Walter. Ya da mesleğine veda etmek ve taşaklarının bodrumda yeniden şekillenmesini istiyorsun.” Schellenberg başını geriye atıp güldü. “İşte senin en çok beğendiğim yanın, Wilhelm, her zaman beni düşünürsün. Şimdi konumuza geri dönelim. Şu anda Kahire’de faaliyette olan iki önemli ajanımız var. Bunlardan en önemlisi, Beşeba kod adlı Harvey Deacon, Hamburg doğumlu, kırk sekiz yaşında.”</p>

      <p class="calibre2">- Alman vatandaşı mı?</p>

      <p class="calibre2">- Aslında İngiliz. Müttefiklerden nefret etmesi ve onlardan intikam almak istemesi ilginç, değil mi?</p>

      <p class="calibre2">- Sebebini sorabilir miyim?</p>

      <p class="calibre2">- İngilizler babasının ölümünden sorumlu.</p>

      <p class="calibre2">- Bu da yeterli bir neden.</p>

      <p class="calibre2">Tamamen. Gece kulübü sahibi ve işadamı. Sana çok yetenekli ve çok acımasız olduğunu da söyleyebilirim. Geçmişte de bizim için iyi işler becerdi, çok iyi işler.</p>

      <p class="calibre2">Ya öteki?</p>

      <p class="calibre2">- Hasan Sabri adında bir Arap. Kod adı Zümrüdüanka. Daha önce Rommel’in adamları için çalışıyordu, daha sonra onu Kahire’ye aldık. En büyük amacı, İngilizleri Mısır’dan kovmak. Her ikisi de lağım fareleri kadar kurnaz olmalarına karşın, büyük işe gelindiğinde yetenekleri sınırlı kalıyor.</p>

      <p class="calibre2">- Bütün bunları bana neden anlatıyorsun?</p>

      <p class="calibre2">Schellenberg sigarasının izmaritini tablaya bastırarak söndürdü, hemen bir yenisini yaktı. “Yardımına ihtiyacım var. Aklımdaki proje, Deacon ve Sabri’yle birlikte çalışmak için adamlarından bazılarının yardımını gerektiriyor.”</p>

      <p class="calibre2">- Ne gibi bir amaçla?</p>

      <p class="calibre2"><span class="none2">Schellenberg birdenbire ölüm kadar ciddileşti. “Çünkü, Sevgili Wilhelm, birlikte Başkan Roosevelt’i öldüreceğiz.” Oda o kadar sessizdi ki, Canaris saatin tik taklarını duyuyordu. Duyduklarına şaşırmıştı. Kendini toparladı. “Aklını mı kaçırdın? Söylediklerin saçma.”</span></p>

      <p class="calibre2">- Gözü pek demeni tercih ederim. Unutma, daha altı hafta önce Albay Otto Skorzeny’nin paraşütçüleri Mussolini’yi tepeden tırnağa silahlı bir garnizondan kaçırdılar. Bu operasyona başlamadan önce bütün belirtiler yapmak istediğimizin imkânsız olduğunu gösteriyordu; kendimiz bile en çok yüzde on başarı şansı tanıyorduk, buna karşın işi başarıyla tamamladık. Yere inişten kurtarmaya kadar sadece dört dakika geçti ve bütün eylem sırasında tek bir kaybımız bile olmadı.</p>

      <p class="calibre2">Duçe’nin (3) 12 Eylül günü İtalya’nın ortasında Abruzzi Dağlarındaki Campo İmperatore Oteli’nden kaçırılmasının öyküsü hâlâ SD Karargâhı koridorlarında heyecanla anlatılıyordu. Başarının göz kamaştırıcı olduğu doğruydu, ancak Canaris başını salladı. “Senin önerdiğin tamamen farklı bir şey. Hepimiz, Churchill gibi Roosevelt’in de çevresinde gece gündüz çelikten bir güvenlik duvarı bulunduğunu biliyoruz. Böyle bir şey imkânsız.”</p>

      <p class="calibre2"> </p>

      <p class="calibre2">3 Mussolini, (ç.n.)</p>

      <p class="calibre2"> </p>

      <p class="calibre2">- Hiçbir şey imkânsız değildir, Wilhelm. Umutsuz koşullar, umutsuz önlemler doğurur. Üstelik her şey planlamaya bağlı.</p>

      <p class="calibre2">Canaris yorgun bir sesle sordu. “Amerika başkanım nasıl öldürmeyi öneriyorsun?”</p>

      <p class="calibre2">- Sana daha önce bir şey göstereceğim. Schellenberg masasının üzerindeki dosyadan çıkardığı kâğıdı uzattı. Canaris okumaya başladığında, “Deacon’dan gelen oldukça önemli bir mesaj” dedi, “Umarım sen de onun zengin bir maden bulduğunu kabul edeceksin.”</p>

      <p class="calibre2">Canaris şifresi çözülmüş mesajı okudu, başını kaldırdı. Yüzü solgundu. “Bu doğru mu?”</p>

      <p class="calibre2"><span class="none2">Schellenberg gülümsedi. “Şaşıracağını biliyordum. Gördüğün gibi, elindeki kâğıt Roosevelt’in sekiz gün sonra, bu ayın yirmi ikisinde Kahire’de olacağını ve oradan da Tahran’a geçeceğini bildiriyor. Orada Churchill ve Uzakdoğu savaşında daha fazla destek isteyen bir Çin heyetiyle görüşecek. Himmler’se Roosevelt’in asıl amacının Churchill’le oturup Avrupa çıkarmasının tarihini kararlaştırmak olduğunu düşünüyor. Eğer çıkarma gerçekleşirse, düşünülmesi bile korkunç, bütün cephelerde savaşmamız gerekecek. Canaris mesajı tekrar okudu, havaya kaldırdı. “Bu bilginin doğru olduğundan emin misin?”</span></p>

      <p class="calibre2"><span class="none2">Senin adamların gibi, SD ajanları da Tahran ve Kahire toplantıları hakkında ne bahasına olursa olsun bilgi toplama talimatı aldı. Amerika’daki ajanlarımızdan biri savaş gemisi Iowa’nin Chesapeake Körfezi’nden bazı sivil yolcular aldıktan sonra denize açıldığım bildirdi. Burada şaşılacak bir şey yok diyebilirsin, ancak biz Roosevelt’i Kuzey Afrika’ya götürmek için Iowa sınıfı bir geminin kullanılacağını düşünüyoruz. Bu sadece bir kuşkuydu, bu nedenle daha fazla bilgiye ihtiyaç duyduk. Talihimiz yaver gitti, Deacon istediğimiz bilgileri buldu. Amerikan büyükelçisinin Kahire’deki ikametgâhının kasasında sakladığı ve konferansın tarihini belirten çok gizli bir notun fotoğrafını çekmeyi başardı. Mikrofilmler dün, bir İspanyol diplomatik kuryesi aracılığıyla geldi.”</span></p>

      <p class="calibre2">- Şu Deacon, notun fotoğrafını nasıl çekti? Schellenberg sırıttı. “Birkaç hafta önce bize, Gize Piramitleri’nin yakınında, eski ünlü Mena House Oteli’nin yerinde yapılmakta olan özel projenin ayrıntılarını ve burada çok yakında önemli bir toplantı düzenlenmesi hakkında duyduğu söylentileri iletti. Tabiî derhal daha fazla bilgi toplaması istendi. Bütün bulabildiği, otel bölgesine çok sayıda birlik ve askerî mühendis kaydırıldığı, bütün bölgenin ordu tarafından kontrol altına alındığıydı. Ben burasının muhtemel konferansın toplanacağı yer olduğunu düşündüm. Hiçbir çarem kalmadığı bir an, Deacon’a hiçbir güvenlik kuralı tanımaksızın İngiliz ya da Amerikan büyükelçiliklerine girmesi talimatı verdim: önemli belgelerin tutulacağı tek yer orasıydı. Aşırı derecede tehlikeli ve riskli bir emir olduğunu biliyordum, zaten Deacon da birkaç günlük bir izlemeden sonra, her iki binanın çok sıkı güvenlik altında olduğunu bildirdi.”</p>

      <p class="calibre2">- Ve tabiî içine girilmesi imkânsız.</p>

      <p class="calibre2">- İşte bu nedenle Deacon dikkatini Amerikan büyükelçisinin ikametgâhına çevirdi. Büyükelçinin evindeki güvenlik çok daha gevşekti. Üstelik bir İspanyol diplomatından Amerikan büyükelçisinin bir hafta kadar sonra Türk Büyükelçiliği’ndeki bir ziyafete katılacağım da öğrenmişti, böylece zarlar atılmış oldu. Gerekli olan işi yapmak için Kahire’nin en iyi hırsızım görevlendirdi. Schellenberg gülümsedi. Ama işin e önemli yarın, Amerikan başkanının kesinlikle Kahire’ye geleceği, bizim de geliş tarihini bilmemizdir. Sence de kaçırılmaması gereken mucizevî bir fırsat değil mi?</p>

      <p class="calibre2">- Peki ya bütün bu bilgiler bizi yanlış yola yönlendirmek için hazırlandıysa?</p>

      <p class="calibre2">- Yapma lütfen, eğer Müttefikler bizim bu belgeyi bulmamızı isteseler, onu çok iyi korunmuş bir kasaya mı saklarlardı? Üstelik Deacon kimsenin ikametgâha girildiğinden ve notun fotoğrafının çekildiğinden kuşkulanamayacağını söylüyor. Bu da bütün kartların bizim elimizde olduğunu gösterir. Canaris kâğıdı masaya bırakırken yüzü hâlâ inanmadığını gösteriyordu. “Ciddîsin, değil mi? Bu planı gerçekten de uygulayacaksın.” Schellenberg başıyla onayladı. ‘Tahran’daki konferans sırasında talihimi denemeyi düşündüm, ancak İran tam düşman toprağı. Çevrede o kadar çok Müttefik askeri varken, Stalin’in de paranoyasını düşünürsek, böyle bir görev imkânsızı istemek olacaktı. Mısır, tamamen ayrı bir konu. Rommel’in tehlikesi azaldıkça güvenlik de gevşiyor. Üstelik Mısır cepheden çok uzak ve Müttefikler bizi orada hiç beklemez. Tabiî bu hareket, tek seçeneğimiz değil. Hem Luftwaffe, (4) hem de Atlantik’teki Uboot’lar alarmda, Roosevelt’in konvoyunu bulup denizin dibine göndermek için fırsat kolluyorlar. Ben de sadece buna güvenecek değilim, bu nedenle de Kahire projesine, hayatımız o projenin başarısına bağlıymış gibi dört elle sarılacağız.”</p>

      <p class="calibre2"> </p>

      <p class="calibre2">4 Hava Kuvvetleri, (ç.n.)</p>

      <p class="calibre2"> </p>

      <p class="calibre2">- Tam olarak ne amacındasın?</p>

      <p class="calibre2">- Maalesef elimizdeki not, Roosevelt’in nerede kalacağını, ya da ne gibi güvenlik önlemleri alınacağını belirtmiyor. Bütün bunlar bizim için problem olsa da, çözümlenmeleri imkânsız değil. Operasyona gelince, aynı Mussolini için yaptığımız gibi, iki bölüme ayıracağız. Önce küçük ve seçkin bir ekip gönderip başkan ve başbakanın tam olarak nerede kaldığını, çevrelerinde nasıl bir güvenlik kuşağı olduğunu belirleyeceğiz. Bunu yaptıktan sonra; sen de bilirsin, güvenlik sistemlerinin her zaman zayıf halkaları vardır içeri sızmanın bir yolunu arayacağız. Hedeflerine varınca bizimle irtibat kuracaklar. O zaman da operasyonun ikinci ve önemli bölümünü başlatacağız. Skorzeny’nin en yetenekli iki uçak dolusu paraşütçüsü İtalya’da bir hava üssünde bekleyecek. Uzman birliklerin içinden en iyi yüz tanesi SS’lerin verebileceği en sert, en cesur, en iyi eğitimli yüz asker. Hepimiz SS paraşütçülerinin dünyada kesinlikle en iyileri olduklarını biliyoruz. Hiçbir tereddüt geçirmeden Führer uğruna hayatlarını verebilecek adamlar. Sinyali alır almaz onları Kahire’ye, kent yakınlarında, ilk ekibin daha önce güvenlik altına aldığı bir havaalanına göndereceğiz. Paraşütçüler havaalanında kamyonlar, taşıt araçları vs de bulacak. Eğer düşündüğüm gibi niyet Roosevelt’in Mena House’da kalmasıysa, b bizim için iyi haber olacak. Skorzeny’nin adamları iyi korunan bir otele sızabileceklerini bir süre önce gösterdiler. İçeri girip çıkmaları o kadar kısa sürecek ki, Müttefikler ne olduğunu anlamaya fırsat bile bulamayacaklar.</p>

      <p class="calibre2">- Hazır işe başlamışken, Churchill’i sağ bırakmak niye - Bir hedefi vurmak, iki hedefle uğraşmaktan daha kolaydır. Churchill’in de öldürülmesi bizim için inanılmaz bir sonuç olur. Onun için merak etme, eğer fırsatını bulurlarsa, onu da ellerinden kaçırmazlar. Canaris içini çekti. “Hâlâ bunun delilik olduğunu düşünüyorum. Müttefiklerin güvenlik sistemi bankanın kasa dairesi gibi sağlam olacaktır. Hem yerde hem de havada.” Schellenberg gülümsedi. “Sevgili dostum, Mussolini işinde de gördüğümüz gibi, her kasayı açmaya yarayacak bir çatlak vardır. Üstelik başarılı olursak, ele geçirdiğimizi pek düşünmez gibisin. İkisinden birinin öldürülmesi Tanrı‘nın bir lütfu gibi, özellikle Amerikalının. Roosevelt, Müttefikleri bir arada tutan direk gibi; iş malzemeye gelince de ne isterlerse veriyor. Eğer onu yolumuzun üzerinden kaldırırsak, Müttefikler kargaşaya düşerler. Başkanları öldükten sonra Amerikalıların da gelecek yaz Rusların ve İngilizlerin istediği gibi bir çıkarma hazırlamaya pek istekli olmayacakları ortada. Roosevelt’in ölümü büyük bir ihtimalle Müttefiklerin bölünmesini sağlayacaktır, bu da bizim işimize yarar. Üstelik bir de propaganda değerini düşün; askerlerimiz için büyük moral olur. Bunun yanı sıra, bir ders vermek de gerekli. Amerikalıların Alman şehirlerini bombalamasının ve kendilerini ilgilendirmeyen bir savaşa katılmasının cezasız kalmayacağını öğrenmeleri gerek. Artık onların da bir tokat yeme zamanları geldi.”</p>

      <p class="calibre2">- Yani bu operasyonun kesinlikle uygulanacağını mı söylüyorsun?</p>

      <p class="calibre2">- Ubootlar ya da Luftwaffe bir mucize gerçekleştirip Iowa’yı batırmazlarsa, evet; bundan emin olabilirsin. Operasyonun adını bile koyduk Sfenks Operasyonu.</p>

      <p class="calibre2">- Öyleyse benden çok ileridesin. Emirleri kim verdi?</p>

      <p class="calibre2">- Himmler.</p>

      <p class="calibre2">Canaris kaygıyla başını salladı. “Hitler’in bu çılgınlığı onayladığını sakın söyleme.”</p>

      <p class="calibre2">- Operasyona öncelik verdi. Kendin bak. Canaris, Schellenberg’in dosyasından çıkardığı mektubun dibinde Adolph Hitler’in imzasını gördü. Mektubu okudu, başını kaldırdı. “Abwehr ve SD tarafından birlikte yapılacak bir operasyon. Şimdiye kadar hiç böyle bir şeye rastlamamıştım.”</p>

      <p class="calibre2">- Doğru. Ama Hitler hâlâ Kahire’deki son fiyaskodan dolayı size kızgın bunun itaatsizlik mi yoksa beceriksizlik mi olduğuna daha karar veremedi bu nedenle de bu operasyonu benim yürütmemi, senin de bana yardım etmeni istiyor. Eğer beni destekleyip yardımcı olmazsan, bundan pek memnun kalacağını sanmam. Kötü kötü sırıttı. Daha da kötüsü, Tanrı korusun ama seni de ona karşı komplo kuranlar sınıfına koyabilir.</p>

      <p class="calibre2">Bazen çok önemli operasyonları planlayacak yetenekteki Abwehr, kimi durumda da bu planları uygulamada düşünülemeyecek kadar beceriksiz davranmasıyla tanınıyordu. Mısır’daki en önemli casusları John Eppler geçen yıl, bir operasyon için kullanacağı sterlinler uzmanca hazırlanmış sahte paralar olduğu anlaşılınca, İngilizler tarafından tutuklanmıştı. Ancak bu yakalanmanın gerisinde, Canaris’in hiç kimseye açıklamadığı çok daha önemli bir hata vardı. Bir yıl kadar önce, İspanya’daki ajanlarından biri, Roosevelt ve Churchill’in Casablanca’da bir araya geleceğini öğrenmiş, buluşmanın tarihini, saatini ve yerini telsizle Berlin’e bildirmişti. Ajanın İspanyol olmasından olacak, Abwehr’deki bir salak Casablanca’yı kelime anlamına sadık kalarak Almancaya çevirmiş ve üstlerine Müttefikler liderlerin Kuzey Afrika’da değil, Washington’daki Beyaz Saray’da (5) toplandığını düşündüklerini bildirmişti. Canaris mektubu masanın üzerine bırakırken, yapılan tehditten ürperdi. “Pek seçme şansım yok gibi gözüküyor. Adamlarımdan hangilerini düşünüyordun?”</p>

      <p class="calibre2"> </p>

      <p class="calibre2">5 Casablanca, İspanyolcada Beyaz Ev anlamına gelir, (ç.n.)</p>

      <p class="calibre2"> </p>

      <p class="calibre2">- Önce Mısırlı ajanlarından birine ihtiyacım var. Mümkünse, uzakta çölde, Kahire’den iki günlük yolda oturan birini. Tamamen güvenilebilecek birini. Canaris omuzlarını silkti. “Uygun olabilecek bir iki kişi var. Devam et.”</p>

      <p class="calibre2">- İkincisi, Jack Haider’in her şeyi hazırlayacak birinci ekibi yönetmek için biçilmiş kaftan olduğun düşündüm. Senin en iyi adamlarından biri, Kahire’yi tanıyor, Arapça biliyor ve bütün istenenleri becerebilecek yetenekte. Bunun yanı sıra doğuştan Amerikalı ve Oxford’da geçirdiği yıllar sayesinde İngilizceyi kusursuz bir Amerikan ya da İngiliz aksanıyla konuşabiliyor. Bütün bunlar Roosevelt’in karargâhına girebilmek için çok yararlı olabilir. Canaris’in yüzü karardı. “Demek bunun için dosyası dün Reichsführer’in bürosuna istendi? Ben de bunun aylar önceki Sicilya işiyle ilgili olduğunu sanmıştım.” Schellenberg güldü. “Haider’in etkileyici bir şöhreti olduğunu kabul etmen gerek. Kuzey Afrika’da görevliyken Müttefikler hatlarının arkasına sızması neredeyse bir efsane oldu.</p>

      <p class="calibre2">Kahire ve İskenderiye’de İngiliz subayı maskesiyle geçirilen bir ay, düşmanın burnu dibinde toplanan bilgi. Oldukça dikkat çekici bir başarı.”</p>

      <p class="calibre2">- Emrimdeki adamların en iyilerinden biridir, ama sen zamanını boşa harcıyorsun. Canaris başını salladı. “Eğer dosyasını okumuş olsaydın, babasını kaybettiği ve oğlunun yaralandığı o tatsız işten sonra bütün arzusunun kaybolduğunu görürdün. Sanki artık hiçbir isteği yokmuş gibi; zamanının büyük bir bölümünü Wannsee kıyılarının tepesinde, babasına ait olan bir yazlık kulübede geçiriyor. Onu geçen ay kulübesinde ziyaret ettim. Çok mutsuz görünüyordu. Schellenberg’in sesi üzgündü. “Evet, bütün bu olanlar çok acı. Peki ya onu ikna edersem?”</p>

      <p class="calibre2">- Bu bir intihar tuzağı, Walter. Onu kesin bir ölüme göndermiş olursun.</p>

      <p class="calibre2">Schellenberg ısrar etti. “Planın başarılı olacağından eminim. Operasyondan hayatta kalanlar güvenlik içinde geri dönecekler. Üstelik bütün ayrıntıları öğrendiğinde, sen de benimle aynı fikirde olacaksın.” Canaris tartışmanın anlamsız olduğunu anladı. Omuzlarını silkerek yenilgiyi kabul etti.</p>

      <p class="calibre2">- Haider’i tanıdığım için operasyonun küçük de olsa başarı şansı olduğunu düşünüyorum. Schellenberg’in gülümsemesi soğuktu. “Başarılı olmak zorunda. Yoksa Himmler, Führer’in kellelerimizi isteyeceğini söyledi.”</p>

      <p class="calibre2">- Ama böyle bir operasyonu hazırlamak için bir hafta çok az.</p>

      <p class="calibre2">- Bu nedenle de şu andan itibaren çok çabuk davranmamız gerekecek. Kaybedilecek hiç zamanımız yok.</p><br class="calibre3" id="calibre_pb_5" />
    </div>
  </div>
</body>
</html>
