<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Kırk dokuzuncu bölüm</span></p>

      <p class="calibre2"><span class="none1">20.05</span></p>

      <p class="calibre2"><span class="none2">Hasan arabayı deniz kıyısına çekip motoru durdurdu. Göze batmadan Weaver’i daha fazla izleyemeyeceğini biliyordu. Amerikalının Kordon’daki bir evin kapısını çaldığım, adamları beklerken yan sokaklardan birine dalıp gözden kaybolduğunu görmüştü. anlaşılan randevuevleri sokağında hâlâ Almanları arıyordu.</span></p>

      <p class="calibre2"><span class="none2">Hasan umutsuzluğa kapıldığını hissetti. Eğer gerçekten de o evdelerse, sokaktaki askerleri atlatıp onları uyarması imkânsızdı. Ancak Weaver ark tarafa tek başına gitmişti. Hançerini cebine koyup arabadan indi. Karşıya geçti, evin arkasına giden ara sokaklardan birine daldı, ama Amerikalıyı göremedi. Evlere bakıp ilerlerken sokağın dibindeki bir garajın kapılarının açıldığını gördü. Garajdan farları sönük siyah bir Citroen çıktı. Direksiyonda Weaver, yanında bir kadın, arka koltukta da sivil görünümlü biri oturuyordu. Araba sola dönüp hızlandı. Hasan bir an şaşkınlıkla onları izledi, daha sonra Packard’a doğru koştu. Arabasına doğru giderken sokakta fren sesleri arasında durmaya çalışan askerî kamyonu ve cipleri gördü. Dikkati çekmek istemiyordu, o nedenle yavaşladı. Her taraftan asker çıkıyordu, Kordon’un, bir bölümü trafiğe kapatıldı. Weaver’in daha önce kapısını çaldığı evin önünde askerler mevzilendi. Packard’a yürüyerek varmak iki dakikasını aldı ama artık çok geç kaldığını biliyordu. Weaver’in izlenemeyecek kadar uzaklaşmış olduğu kesindi. Hızla hareket etmek riskine giremezdi, arka sokaklarda Citroen’i bulma ihtimaliyse hemen hemen yok gibiydi. Arabaya binerken küfretti. Önündeki sokak askerlerce kapatılmıştı. Bir subay, bir manga kadar askeri arka sokaklara götürüyordu. Deliler, hiçbir şeyin farkında değillerdi. İki Alman’ın kaçtığı, kaçarken de Weaver’dan rehine olarak yararlanmak istedikleri gün gibi açıktı. Hasan arabada oturdu, olanları düşünmeye çalıştı. Almanlar Reşit’e gitmeyi deneyebilirdi.</span></p>

      <p class="calibre2"><span class="none2">Reşit onların belki de tek şansıydı. Aklına gelen ilginç fikre sırıttı, motoru çalıştırdı. Kıyıya gitmek için küçük yollardan birini kullansa, oraya belki de ötekilerden önce varacaktı. Eğer haklı çıkar, Almanlar da Reşit’e varırlarsa, belki de Amerikalıyla olan hesabını görebilecekti.</span></p>

      <p class="calibre2"> </p>

      <p class="calibre2"><span class="none1">20.15</span></p>

      <p class="calibre2"><span class="none2">Weaver dolambaçlı arka sokaklarda ilerledi. Haider, “Artık farları yakabilirsin” dedi. Farlar karartma nedeniyle maviye boyanmıştı, o nedenle Weaver ışık yaktığında arabanın önü aydınlanmadı bile. Haider öne eğildi, sağa, sola baktı. “Denize doğru git. Ben aksini söylemedikçe hızlanma.”</span></p>

      <p class="calibre2"><span class="none2">- Neler olduğunu bana anlatsan.</span></p>

      <p class="calibre2"><span class="none2">- Daha sonra. Sen şimdi sadece arabayı kullanmaya bak. Weaver sola döndü, bir süre sonra Kordon kavşağına vardı.</span></p>

      <p class="calibre2"><span class="none2">Yolun öbür tarafında, Akdeniz ay ışığı altında parlıyordu. Birden asker dolu bir kamyon kıyıdan ilerledi, onu cipler izledi. Haider bağırdı: “Bekle, ayağını gazdan çek.” Araçlar Madam Pirou’nun evinin önünde durdu, askerler aşağı inip mevzi aldı.</span></p>

      <p class="calibre2"><span class="none2">- anlaşılan tam zamanında çıkmışız. Haider tekrar çevresine bakındı. Tamam, yol açık, ileriden sağa dön.</span></p>

      <p class="calibre2"><span class="none2">Weaver’in tereddüt ettiğini görünce, tabancayla dürttü.</span></p>

      <p class="calibre2"><span class="none2">- Beni işittin, Harry. Dediğimi yap. Weaver sağa döndü, Kordon’a çıktı. “Nereye gideceğim?”</span></p>

      <p class="calibre2"><span class="none2">- Şehirden çıkana kadar doğuya git. Şimdilik bu kadarını bilmen yeter.</span></p>

      <p class="calibre2"><span class="none2">Konuşmadan kıyı boyunca ilerlediler; arabadaki gerginlik çekilir gibi değildi. Weaver yana, Rachel’e baktı, Rachel de ona. Haider araya girdi. “Gözlerini yoldan ayırma.”</span></p>

      <p class="calibre2"><span class="none2">- İskenderiye’den sağ çıkamayacaksın. Teslim ol Jack, tek çıkar yol bu.</span></p>

      <p class="calibre2"><span class="none2">- Bir kozum daha var, unutma.</span></p>

      <p class="calibre2"><span class="none2">- Neymiş o?</span></p>

      <p class="calibre2"><span class="none2">- Sen. Bizi bu beladan sen kurtaracaksın.</span></p>

      <p class="calibre2">İleride, yolun üzerine yerleştirilmiş bir barikat gördüler. Barikatın yanında, ellerinde makineli tüfeklerle bekleyen askerî polis ve Mısırlılar vardı. Hemen kenarda bir askerî kamyon durmuş, telsiz operatörü arkada kulaklıklarını takmıştı. Haider endişeliydi. “İlk sınavın bu. Yaklaştığımızda, kim olduğunu söyle ve kimliğini göster. Onlara kontrol noktalarını denetlediğini söyle. Soru soran olursa, seninle beraber olduğumuzu, işinin acele olduğunu anlat. Becerebilecek misin?”</p>

      <p class="calibre2">- Ya beceremezsem?</p>

      <p class="calibre2">- O zaman silahlar patlayacak ve hepimizin başı derde girecek. Ancak senin de bunu isteyeceğini sanmıyorum.</p>

      <p class="calibre2"><span class="none2">Weaver, Rachel’e bir göz attı. Korkuyor gibiydi ve koluna dokundu. “Lütfen, Harry. Onu dinle.” Birkaç</span> <span class="none2">saniye sonra kontrol noktasına vardıklarında, Weaver arabayı durdurdu. Bir çavuş arabaya yaklaştı ve elindeki feneri yakarak yüzlerine baktı. Weaver camı indirdi, çavuş selam verdi.</span></p>

      <p class="calibre2"><span class="none2">- Özür dilerim, efendim, arabanızı ve belgelerinizi kontrol etmem gerek. Yolculara baktı, sizin de, Madam.</span></p>

      <p class="calibre2"><span class="none2">Weaver kimliğini uzattı. “Askerî istihbarattan Yarbay Weaver.</span></p>

      <p class="calibre2"><span class="none2">Operasyonu denetliyorum. Bana anlatmak istediğin bir şey var mı?”</span></p>

      <p class="calibre2">Çavuş, Weaver’in belgelerini fener ışığında inceledi, iade etti, esas duruşa geçip selam durdu.</p>

      <p class="calibre2">- Özür dilerim, efendim. Söyleyecek bir şey yok.</p>

      <p class="calibre2">- Her arabayı ve yayayı durduruyorsunuz, değil mi?</p>

      <p class="calibre2">- Evet, efendim, emirdeki gibi, bütün askeri ve sivil araç ve kişileri. Weaver parmağıyla Haider ve Rachel’i işaret etti. “Bu kişiler benimle birlikte, belgelerini incelemeye gerek yok. İşimiz acele de.”</p>

      <p class="calibre2">Çavuş yolculara baktı. Bir iki saniye kadar tereddüt etti, tam ağzını açacakken, Weaver’in sesini duydu. “Bariyeri kaldır, Çavuş. Daha denetleyeceğim bir sürü kontrol noktası var, zamanımız da kısıtlı.”</p>

      <p class="calibre2">- Özür dilerim, efendim, ama bütün herkesin kimliklerini kontrol etme emri aldım.</p>

      <p class="calibre2">- Tabiî aldın. O emirleri veren bendim. Şimdi söylediğimi yap- Evet, efendim; baş üstüne, efendim. Çavuş selam verdi, adamlarına dönüp bariyeri kaldırttı. Weaver ilerledi. Dikiz aynasından baktığında çavuşun çenesini kaşıyarak Citroen’in arkasından bakakaldığını, daha sonra kamyona, telsize doğru koştuğunu gördü. Haider nefesini bıraktı. “Bravo, Harry. Dua edelim, bu şansımız devam etsin.”</p>

      <p class="calibre2">- Şimdi ne olacak? diye sordu Weaver.</p>

      <p class="calibre2">- İlk sapaktan Reşit’e.</p>

      <p class="calibre2"> </p>

      <p class="calibre2"><span class="none1">20.10</span></p>

      <p class="calibre2"><span class="none2">Deniz kıyısı asker doluydu, Sanson cipten indi, elinde Steniyle duran onbaşıya yaklaştı. “Sanson. İstihbarat.</span></p>

      <p class="calibre2"><span class="none2">Ne oluyor?”</span></p>

      <p class="calibre2"><span class="none2">- Biraz önce geldik, efendim. Kapıyı çaldık ama bir cevap alamadık. Sanson binaya baktı. Pencereler karanlıktı, içeride sanki kimseler yoktu. Burası olduğundan emin misin?</span></p>

      <p class="calibre2"><span class="none2">- Evet, efendim.</span></p>

      <p class="calibre2"><span class="none2">- Yarbay Weaver nerede?</span></p>

      <p class="calibre2"><span class="none2">- Arka tarafa dolandı.</span></p>

      <p class="calibre2"><span class="none2">- Ne zaman?</span></p>

      <p class="calibre2"><span class="none2">- Aşağı yukarı on beş dakika önce.</span></p>

      <p class="calibre2"><span class="none2">Sanson subaya seslendi, kimliğini gösterdi. “Komutayı devralıyorum. Evin arkasına on kişi gönder, arka sokakların kesilmesini istiyorum.”</span></p>

      <p class="calibre2"><span class="none2">- Sanırım Yüzbaşı Myers, yanında birkaç kişiyle birlikte Yarbay Weaver’i aramak için arka tarafa gitti.</span></p>

      <p class="calibre2"><span class="none2">- Yanlarında telsiz var mıydı?</span></p>

      <p class="calibre2"><span class="none2">- Hayır, efendim.</span></p>

      <p class="calibre2"><span class="none2">- Öyleyse peşlerinden adam gönder ve olup bitenleri öğren. Evin önündeki ve arkasındaki sokağın iki ucunun da kesilmesini sağla. Sokaklara giren ya da çıkan olmayacak. Sonra da Yarbay Weaver’i bul.</span></p>

      <p class="calibre2"><span class="none2">- Baş üstüne, efendim.</span></p>

      <p class="calibre2"><span class="none2">Subay arkasını dönüp uzaklaşmadan, evin kapısı üzerindeki ışık yandı. Onbaşı Sanson’a döndü. “Bir şeyler oluyor, galiba.”</span></p>

      <p class="calibre2"><span class="none2">- Adamların mevzi alsın. Emir vermedikçe kimse ateş etmeyecek. Onbaşı emirleri tekrarladı, askerler mevzilere koştu. Sanson tabancasını eline aldı, arkasında iki askerle evin önündeki basamaklara koştu. Askerler kapının iki yanına çöktü. Bir saniye kadar sonra kilit sesleri duyuldu.</span></p>

      <p class="calibre2">- Sen misin Weaver? diye seslendi Sanson. Orada mısın? Kapı yavaşça açıldı, yaşlıca bir kadın göründü. Suratındaki allık ve dudak boyaları birbirine karışmıştı. Üzerine çevrilen namluları görünce korkudan çenesi sarktı. Bağırdı: “Aman Tanrım! Lütfen, lütfen ateş etmeyin!” Sanson kükredi. “O Allah’ın belası ellerini havaya, görebileceğim bir yere kaldır ve sakın hareket etme.” Kadının arkasında bir erkek sesi duyuldu. “Ateş etmeyin, Tanrı aşkına.”</p>

      <p class="calibre2"><span class="none2">Myers, yanında iki piyade eriyle göründü. Sanson kaşlarını çatarak tabancasını indirdi, daha sonra patladı. “Burada ne yapıyorsunuz? Weaver nerede?”</span></p>

      <p class="calibre2">- Arka kapıdan girdik, efendim. Yarbay Weaver galiba kayboldu.</p>

      <p class="calibre2"> </p>

      <p class="calibre2"><span class="none1">20.15</span></p>

      <p class="calibre2"><span class="none2">Sanson çılgın gibi garaja girdi, çifte kapıdan sokağa çıktı. Arka sokak asker doluydu, yolu kapamışlardı. Garaja geri döndü. “Yarbay Weaver’in buraya geldiğinden kesinlikle emin misin? Gabrielle Pirou onayladı. “O çiftin anahtarlarımı aldığını duyunca, arkalarından fırladı.” Sanson suratı öfkeden karmakarışık, garaj kapısına bir</span> <span class="none2">tekme vurdu. “Arabanın plakası ne?” Kadının söylediği plakayı yazdı, yanında duran askere döndü. ‘Telsize koş, bütün kontrol noktalarını ve bütün devriyeleri uyar. Plaka numarasını bildir ve içinde üç yolcu olan bir Citroen’in arandığını söyle. Ne pahasına olursa olsun, o araba durdurulmalı.” Myers nefes nefese garaja girdi, selam verdi. “Söylediğiniz gibi karşıdaki kahvede oturanları sorguladım, efendim.”</span></p>

      <p class="calibre2"><span class="none2">- Eee, hadi konuş, be adam!</span></p>

      <p class="calibre2"><span class="none2">- Kahveci Madam Pirou’nun arabasını beş dakika önce gördüğünü söylüyor. İçinde üç kişi görmüş, ikisi erkek, biri kadın. Direksiyonda üniformalı bir subay varmış. Tarifinden Yarbay Weaver olduğu anlaşılıyor.</span></p><br class="calibre3" id="calibre_pb_49" />
    </div>
  </div>
</body>
</html>
