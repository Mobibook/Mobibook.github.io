<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Elli birinci bölüm</span></p>

      <p class="calibre2"><span class="none1">Kahire, 22 Kasım pazartesi, 09.30</span></p>

      <p class="calibre2"><span class="none2">Gövdesinin üzerinde Amerikan bayrağı taşıyan C54 nakliye uçağı iki buçuk saatlik bir gecikmeden sonra büyük güvenlik altındaki RAF Batı Kahire Havaalanı‘na indi. Tunus’tan kalktıktan sonra telsiz bağlantısı kesilmiş, çöl üzerinde süren on saatlik uçuş, yolcuları ve mürettebatı yorgunluktan bitkin hale getirmişti. Pistte uçağı bekleyenler arasında asker dolu onlarca kamyon ve zırhlı araç, gizli servis ajanları, motosikletli askerî polisler ve yüksek rütbeli komutanların resmî arabaları da vardı. Uçak durduğunda alandaki kalabalık canlandı, iki resmî araba uçak merdivenlerinin dibine yanaştı. Arabalardan inen subayların endişeleri gözlerinden okunuyordu; aralarında Amerika’nın Ortadoğu Kuvvetleri Komutanı Tümgeneral Royce, kurmay başkanı ve Amerika Büyükelçisi Alexander C. Kirk de vardı. Uçağın kapısı açıldığında ilk inenler gizli servis ajanları oldu: takım elbiseli, şapkalı ve Thompson makineli tüfekli bu ciddî görünüşlü adamlar uçağın çevresini sararken sanki buraların kurallarını kendileri belirler gibi hareket ediyorlardı.</span></p>

      <p class="calibre2"><span class="none2">Takma adı Kutsal İnek olan C54, üreticisi tarafında özel olarak elden geçirilmiş, diğer değişikliklerin yanı sıra gövdeye özel bir hidrolik kap da eklenmişti. Kısa bir süre sonra kap açıldı ve uçaktan indirilen elektrikli asansörün içinde, tekerlekli sandalyesine oturmuş Başka Franklin Delano Roosevelt’in o tanıdık yüzü göründü. Gizli servis ajanlarınca asansörden indirildikten sonra da yardımcıları, üniformalı askerî görevliler, uçağın merdivenlerinde göründüler; hepsi de bitkin görünüyorlardı.</span></p>

      <p class="calibre2"><span class="none2">Öne ilk çıkan Büyükelçi Kirk oldu, elini uzattı. “Sizi yeniden görmek büyük mutluluk, Başkan. Kahire’ye hoş geldiniz.” Roosevelt, Kirk’ün elini hararetle sıktı, bitkinliğine karşın gülümsemeyi başardı. “Merhaba, Alex, hepinizi beklettim galiba. Yine de geç gelmek, hiç gelmemekten iyidir.” Kirk ve arkadaşlarının omuzlarından ağır bir yük kalkmıştı. Başkanın uçuş rotası gizli tutulduğundan, uçağın pilotu telsiz temasını kesmek zorunda kalmıştı. Uçuş sırasında iki avcı filosu başkanın uçağıyla daha önceden kararlaştırılmış yerlerde buluşmak üzere havalanmış, ancak uçağı bulamayarak üslerine geri dönmek zorunda kalmıştı. Kahire’deki Amerikalı yetkililer o dakikadan beri uçağın düşürüldüğü korkusuyla yaşamaktaydı.</span></p>

      <p class="calibre2"><span class="none2">Subaylardan biri atıldı. “Bizi oldukça meraklandırdınız, efendim. Neredeyse keşif uçaklarını gönderiyorduk.” Roosevelt gülümsedi. “Bütün kabahat pilotum Binbaşı Bryan’da. Yolumuza bilerek ya da tesadüfen çıkabilecek bütün düşman uçaklarını atlatmanın en iyi yolunun mümkün olduğunca güneyden gitmek olduğuna karar veren o.” Kendini karşılamaya gelenlerin ellerini teker teker sıkarken hepsine adlarıyla hitap etti, sonunda büyükelçiye döndü. “Sen nasılsın, Alex?”</span></p>

      <p class="calibre2"><span class="none2">- Teşekkür ederim, efendim. Bu arada Başbakan Churchill’in iyi dileklerini ileteyim. Sizi saat on birde Mena’da ilk özel toplantıya bekliyor. Bu arada ikinizin de kurmaylarınızla görüşmeye zamanınız olacak.</span></p>

      <p class="calibre2"><span class="none2">- Dün geldi, değil mi?</span></p>

      <p class="calibre2"><span class="none2">- Evet, efendim. Büyükelçi sözünü bitirmeye fırsat bulamadan arabalar harekete geçti, başkanın tekerlekli sandalyesi siyah bir Packard’a doğru itilirken gizli servis ajanları başkanla diğerleri arasında etten bir duvar ördü. Havaalanını dolduran sayısız askeri, askerî aracı, Bofors uçaksavarları görmemek mümkün değildi, bütün bu hazırlıklar başkanın da gözünden kaçmadı, gülümseyerek, “Bu sabah güvenlik önlemleri bayağı ciddî” dedi. Kirk gizli servis ajanlarının başkam Packard’ın arka koltuğuna yerleştirmelerini beklerken mendiliyle alnını sildi.</span></p>

      <p class="calibre2"><span class="none2">- Sizinle görüşmek istediğim çok önemli bir konu var, efendim. Arabanıza binmemin bir sakıncası var mı?</span></p>

      <p class="calibre2"><span class="none2">- Ben de benimle gelmeni isteyecektim. Ne var, bir sorun mu çıktı?</span></p>

      <p class="calibre2"><span class="none2">- Öyle de denebilir, efendim.</span></p>

      <p class="calibre2"><span class="none2">Havaalanının dört yüz metre kadar uzağında, Mısır Kraliyet Hava Kuvvetleri’nin RAF nezdindeki irtibat subaylarından biri Nissen kulübesinde görevliydi. Pencereye yaklaşmış, güvenlik önlemlerinin uzağında, alanda olup bitenleri güçlü bir dürbünle gözlüyordu. Başkanın korteji alandan ayrılınca dürbünü bıraktı, masasındaki telefona uzandı.</span></p>

      <p class="calibre2"> </p>

      <p class="calibre2"><span class="none1">Maison Fleuve 08.15</span></p>

      <p class="calibre2"><span class="none2">Haider uykusundan su sesi ve yüzünü yakan güneş nedeniyle uyandı. Motorcu tekneyi bir villanın özel iskelesine doğru çevirmişti. Omzuna yaslanmış, uyumakta olan Rachel’i uyandırdı: “Geldik.” Villanın nehir kıyısındaki duvarı ağaçlarla kaplanmıştı. İskeleden yukarı doğru çıkan basamaklar çakıl taşlı bir avluya varıyordu. Binanın uzun süredir bakım görmediği, çatlak duvarların arsız sarmaşıklarla kaplı olmasından anlaşılıyordu. Biraz ötede Kahire’nin gölgesi, daha batıda da Gize Piramitlerî‘nin tamdık silueti görülmekteydi. Bir gece önceki Arap, iskelede onları beklerken, tekrar görüşmekten mutlu olmadığını belli ediyordu. Haider güldü. “Bu benim beklediğim sıcak karşılama değil.” Rachel villaya baktı.</span></p>

      <p class="calibre2"><span class="none2">“Neredeyiz?”</span></p>

      <p class="calibre2"><span class="none2">- anlaşılan Kahire’nin iki üç kilometre güneyinde bir yerde. Geri döndüğüne sevindin mi?</span></p>

      <p class="calibre2"><span class="none2">- Bu şartlar altında, pek emin değilim.</span></p>

      <p class="calibre2"><span class="none2">- Eğer Harry için endişeleniyorsan, boşuna üzülme. Bulunana kadar tehlikede olmayacak.</span></p>

      <p class="calibre2"><span class="none2">- Ben daha çok sonradan olacaklardan korkuyorum. Yüzü karardı. “Bizi durdurmak için elinden geleni yapacaktır. Bunu sen de biliyorsun sanırım.”</span></p>

      <p class="calibre2"><span class="none2">- Ben de öyle düşünüyorum. Savaş olsun, olmasın, onu öldüremezdim ya? Yine de içimden bir ses bu yaptığımdan hayatım boyunca pişmanlık duyacağımı söylüyor.</span></p>

      <p class="calibre2"><span class="none2">Arap tekneyi bağlamak için motorcuya yardım etti, Haider’e sıkıntıyla baktı, başıyla villayı gösterdi. Haider iskeleye çıkıp Rachel’e yardım etti. “Hadi gel. Bizimle tanışmak isteyen biri var.” Verandaya vardıklarında, balkon kapısı açıldı ve sert görünüşlü bir adam çıktı. Elleri keten ceketinin ceplerinde, alnındaki saçları dökük, yüzü endişeliydi. “Demek sonunda gelebildiniz. Siz Binbaşı Haider olmalısınız.” Elini uzattı. “Harvey Deacon, ya da Berlin’deki dostlarımızın taktığı adla, Beşeba. Nehir yolculuğundan çok rahatsız olmadığınızı umuyorum.”</span></p>

      <p class="calibre2"><span class="none2">- Hayır, sadece motorcu sahil muhafazadan kurtulmak için tekneyi iki saat süresince sazlıkların arasına sakladı.</span></p>

      <p class="calibre2"><span class="none2">- Şansınız yokmuş, ama bu günlerde neyin tehlikeli olduğu pek anlaşılmıyor. Deacon, Rachel’e döndüğünde yüzündeki endişe kaybolmuş, yerini geniş bir tebessüm almıştı. Kızın elini nezaketle öptü. Berlin bir kadının geleceğini bildirmişti ama, bu kadar güzel olduğunuzu söylememişti. Memnun oldum. Eliyle villayı gösterdi. Belki de içeri girip biraz rahatlamak isterdiniz? Benim de binbaşıyla görüşmek zorunda olduğum özel konular var.</span></p>

      <p class="calibre2"><span class="none2">Rachel villaya girdi. Deacon tekrar Haider’e döndüğünde, yüzü yine endişeliydi. “Uçağınızın düşmesi büyük bir felaket. Bakalım işin gerisini nasıl getireceğiz?”</span></p>

      <p class="calibre2"><span class="none2">- Nereden duydunuz?</span></p>

      <p class="calibre2"><span class="none2">Deacon içini çekti. “Uzun bir hikâye, zamanımız olduğunda anlatırım. Bu arada dün Berlin’e bir mesaj gönderdim. Havaalanındaki adamınız da onlara haber vermiş. Dostumuz Schellenberg Kahire’ye sağ salim varmış olduğunuzu henüz bilmiyor, bu akşam raporumu verdiğimde öğrenecek.” Geri dönmeden önce Hasan’a baktı. “Dün akşam aranızda ufak bir anlaşmazlık çıkmış galiba?”</span></p>

      <p class="calibre2"><span class="none2">- Emirlerime uymak istemedi. Hasan öfkeyle araya girdi. “O Amerikalıyı öldürmen gerekirdi. Bundan sonra başımıza dert olacak. Aksini düşünüyorsan, çılgının tekisin demektir.”</span></p>

      <p class="calibre2"><span class="none2">Haider onu yukarıdan aşağı süzdü. “Bu görevde emirleri kimin verdiğini öğrenmen gerek.” Deacon sözünü kesti. “Beyler!” Parmağıyla Hasan’ı gösterdi. “İçeri girip kadınla ilgilen, sonra da sana söylediklerimi yap.”</span></p>

      <p class="calibre2"><span class="none2">Hasan yanlarından uzaklaştıktan sonra Haider bir sigara yaktı. “Arkadaşınızın bir adı var mı?” Deacon göğüs cebinden bir puro çıkardı, yaktı, kibriti nehre fırlattı.</span></p>

      <p class="calibre2"><span class="none2">- Hasan. O Amerikalı istihbarat subayını, Weaver’i tanıdığınızı söylüyor.</span></p>

      <p class="calibre2"><span class="none2">- Savaşın çok öncesinden. Haider kısaca hikâyeyi anlatırken Deacon’ın kaşları çatıldı..</span></p>

      <p class="calibre2"><span class="none2">- Anlıyorum. Pek de sevindirici bir rastlantı değil. Ama Hasan’ı anlamanız gerek. Saldırgan ve inatçıdır, kendisine yapılmış bir hakareti asla unutmaz. Buna karşılık ağırlığınca altın eder. Onunla iyi geçinmeye çalışın. Şimdiye kadar çok işimize yaradı.</span></p>

      <p class="calibre2"><span class="none2">- Bundan böyle emirlerime uyması gerektiğini bilmeli. Bu nedenle de sizden bana itaat etmesini söylemenizi istiyorum. Zaten başımız yeterince dertte, bir de itaatsizlikle uğraşamam.</span></p>

      <p class="calibre2"><span class="none2">Deacon buz gibi bir sesle cevap verdi. “İstediğiniz kadar itaatsizlikten söz edin Binbaşı, yine de Hasan’ın haklı olduğunu düşünüyorum; elinizde fırsat varken Weaver’i öldürmeliydiniz. Onu hayatta bırakmak çok aptalca olmuş. Başımıza sadece dert açacaktır.”</span></p>

      <p class="calibre2"><span class="none2">Haider suçlamaya aldırmadı. “Bilmeniz gereken çok daha önemli bir şey var. Amacımız biliyordu.”</span></p>

      <p class="calibre2"><span class="none2">Deacon şaşırdı. “Ama… nasıl?”</span></p>

      <p class="calibre2"><span class="none2">Haider omuzlarını silkti. “Belki tahmin etti, belki de dayandığı bilgiler vardır. Sizin varlığınızdan haberi olmadığı kesin, yoksa çoktan askerî istihbarat tarafından ziyaret edilmiş olurdunuz.”</span></p>

      <p class="calibre2"><span class="none2">- Yine de durum toz pembe görünmüyor, öyle değil mi?</span></p>

      <p class="calibre2"><span class="none2">- Ben de öyle düşünüyorum. Aslında dağıtılan kâğıtlar pek parlak sayılmaz, yine de oyunu sonuna kadar oynamak zorundayız. Bundan sonra da işin asıl zor bölümü başlıyor.</span></p>

      <p class="calibre2"><span class="none2">- Görevi tamamlamak niyetindesiniz, anlaşılan. Haider onayladı. “Başımıza bütün bu gelenler sizi de çok tehlikeli bir duruma düşürdü.” Deacon kaderine razı olmuş gibiydi. “Risk uzun süre önce bilerek kabul ettiğim bir şeydi, Binbaşı.” Haider iskeleye doğru baktı. “Motorcu güvenebileceğimiz biri mi?”</span></p>

      <p class="calibre2"><span class="none2">- Kesinlikle.</span></p>

      <p class="calibre2"><span class="none2">Haider’in yüzünde birdenbire yorgunluğun izleri belirdi. “Uçak düştüğünden beri çok güç anlar geçirdik. İkimizin de yıkanmaya ihtiyacı var. Düzgün bir yemeği de reddetmezdim.”</span></p>

      <p class="calibre2"><span class="none2">- Hepsini ayarlayabilirim. Nakliye araçlarıyla ilgili olarak bir problemle karşılaştım, ama bunu daha sonra da konuşabiliriz. Bitmemiş puroyu bir fiskeyle nehre doğru fırlattı. “Bana hâlâ kızın adını söylemediniz.”</span></p>

      <p class="calibre2"><span class="none2">- Rachel Stern.</span></p>

      <p class="calibre2"><span class="none2">- Hasan öteki iki arkadaşınıza ne olduğunu bilmediğinizi söylüyor.</span></p>

      <p class="calibre2"><span class="none2">- Tek bildiğim, çöl yoluyla gelmeye çalıştıkları.</span></p>

      <p class="calibre2"><span class="none2">- Dediğim gibi, bu akşam gelişinizi Berlin’e bildireceğim. Dün gönderdiğim mesajda bazı iyi haberler vardı. Anladığım kadarıyla, güzel bir sürprizle karşılaşabilirsiniz.</span></p>

      <p class="calibre2"><span class="none2">Deacon verandadan bahçeye doğru yürüyen Hasan’a baktı. Arkasından, temiz, sivil elbiseler içinde Kleist ve Doring geliyordu. Kleist’ın yüzünde geniş bir tebessüm vardı. “anlaşılan yeniden işe başlıyoruz, Binbaşı.”</span></p><br class="calibre3" id="calibre_pb_51" />
    </div>
  </div>
</body>
</html>
