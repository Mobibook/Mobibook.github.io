<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Altmış altıncı bölüm</span></p>

      <p class="calibre2">Weaver yol boyunca farlarını kapatmış, çöl yolunda Arap’ın bıraktığı izleri takip etmiş, sonunda da motosikletin çıkardığı toz bulutunu görmüştü. Tek ışık yarımaydan geliyor, arada sırada motosiklet bir sarhoş tarafından kullanılıyormuş gibi yalpalıyordu. Weaver mesafeyi daha fazla kapatmamak için yola dikkat ediyor, Arap’ın izlendiğinin farkın varmamasına dua ediyordu. Birkaç kilometre gittikten sonra Helen Kane’e döndü. “Yanılıyor olabilirim ama, kullanışına bakarsak sanki yaralı gibi. Gözünü ondan hiç ayırma, onu kaybetmek istemiyorum.” Sabahın o saatinde yolda başka araba yoktu, on dakika kadar sonra İngiliz Köprüsü‘nden geçtiler ve ıssız batı kıyısı boyunca ilerleyerek kentin dışına çıktılar. Geniş bahçeleri içinde eski Nil villalarının önünden geçtiler ve Arap’ın nehir kıyısına doğru giden dar bir toprak yola saptığını gördüler. Motosiklet toprak yolda bir süre ilerledi, sonra da beyaz duvarlı bir villanın açık kapısından girerek gözden kayboldu. Weaver derhal arabayı yolun kenarına çekti, motoru susturdu, birkaç saniye boyunca motosikletin uzaktan gelen sesini dinledi, sonra her şey sessizliğe gömüldü. Arabadan inip gözleriyle karanlığı taradı. Helen Kane’in kaşları çatmıştı. “Sence ne yapmaya çalışıyor?”</p>

      <p class="calibre2">Weaver, Colt tabancasına bir göz attı, sonra silahı kemerine soktu. “Sen burada kal. Gidip bir bakacağım. Yirmi dakika sonra dönmezsem, en yakın telefona git ve Sanson’a haber ver.” Helen, Weaver’in gözlerinde garip bir ifade gördü. “Harry, düşüncesizce davranıyorsun. Ne yapabilirsin? Neden Sanson’a hemen şimdi haber vermiyoruz?”</p>

      <p class="calibre2">- Buraya kadar geldikten sonra, sonuna kadar giderim. Unutma, burada kal.</p>

      <p class="calibre2">Hasan’ı bir koltuğa oturttular, Deacon su ve temiz havlu getirmeye gitti. Geri döndü, yaralı yanağı tedaviye girişti.</p>

      <p class="calibre2">- Ne oldu? dedi Haider endişeyle.</p>

      <p class="calibre2">Arap acıdan dişlerini gıcırdattı, havluyu çenesine bastırdı, kesik cümlelerle konuşmaya başladı. Onlara her şeyi anlattıktan sonra Deacon öfkeyle patladı. “O iki yüzlü piç, Salter bize kazık attı, bütün işi mahvetti.”</p>

      <p class="calibre2">- Şimdi kızmak bizi bir yere götürmez, dedi Haider. Beni asıl düşündüren, ordunun havaalanını nasıl öğrendiği. Bu da Salter’ın hatası değil ya?</p>

      <p class="calibre2">Hasan kafasını salladı, konuşmak acı veriyordu. ‘Tek bildiğim, uçakların inemeyeceği. Etrafta ateş edip onları düşürmek için bekleyen İngiliz Spitfire’ları varken, asla.”</p>

      <p class="calibre2"><span class="none2">Haider içini çekti, kaderine razı olmuş gibiydi.</span></p>

      <p class="calibre2">“İzlenmediğinden emin misin?”</p>

      <p class="calibre2">Arap debelenerek ayağa kalktı, havluyu hâlâ çenesin bastırıyordu. “O Salter domuzun öldürmem dışında hiçbir şeyden emin değilim.”</p>

      <p class="calibre2">- Kleist, dışarı çık ve çevreyi kolaçan et. Haider kararını vermişti. Sonra da buradan gidiyoruz. SS subayı aceleyle fırladı, Deacon meraklanmıştı. “Nereye gidiyoruz, sorabilir miyim?”</p>

      <p class="calibre2">- Şimdilik nereye olursa olsun. Eğer askerler havaalanını da biliyorlarsa, başka nelerden haberleri olduğunu Tanrı bilir. Burada kalmak delilik olur. Bence hemen Berlin’e bir mesaj gönderin, vakit varken Skorzeny’yi geri çağırsınlar. Mesajı aldıklarını teyit etmelerini isteyin. Sonra tekneye gidin. Nehirden gideceğimiz yol diğer yollardan daha emindir. Haider, Rachel’i almaya giderken, Deacon kolun tuttu.</p>

      <p class="calibre2">- Beni dinleyin, Haider. Bu işi hâlâ başarabiliriz. Eğer birimiz tünelden geçerse…</p>

      <p class="calibre2">Haider kolunu kurtardı. “Aklınızı başınıza toplayın, Deacon. Paraşütçüler olmadan, en ufak bir umudumuz bile yok. Eğer bir intihar operasyonu için gönüllüyseniz, sizi tutamam. Ama benim için iş bitti. Size emir veriyorum, mesajı gönderin, sonra da buradan gidelim.”</p>

      <p class="calibre2">Arkalarından bir ayak sesi duydular. “İş hepiniz içi bitti.”</p>

      <p class="calibre2">Geri döndüler. Weaver orada, verandada duruyordu. “Kimse bir yere gitmiyor.”</p>

      <p class="calibre2">Elinde Colt, odaya girdi. “Hepiniz ellerinizi kaldırın. Yavaş yavaş.”</p>

      <p class="calibre2"><span class="none2">Haider emre uydu, Deacon ve Hasan da onu izlediler. “Şimdi tabancanı yavaşça kılıfından çıkar Jack, yavaşça yere koy ve ayağınla bana doğru it.” Haider söylenenleri yaptı, tabancayı ayağıyla kaydırdı. Suratı hâlâ şaşkınlık içindeydi. “Karar günü geldi, anlaşılan. Hep bu günden korkuyordum, Harry. Sen ve ben karşı karşıya, ucuz bir kovboy filminde gibi. Aramızda güzel olan ne varsa arak bitecek. Beni nasıl bulduğunu anlatsana.” Weaver tabancasıyla Hasan’ı gösterdi. “Arkadaşını izledim. Bu da Deacon</span> <span class="none2">olmalı.”</span></p>

      <p class="calibre2"><span class="none2">- Beni etkiledin, Harry. anlaşılan peşimize sandığımdan da istekli düşmüşsün. Hasan homurdandı. “Fırsat varken onu öldürmeme izin vermeliydin.”</span></p>

      <p class="calibre2"><span class="none2">- Pişmanlığın artık bize bir yaran yok, dedi Haider ve Weaver’a döndü. Merakımı gidermek için söyle, askerler havaalanı işini nasıl öğrendi?</span></p>

      <p class="calibre2"><span class="none2">- O çaldırdığınız kamyonlar izleri Salter’a kadar götürdü. Gerisi kolay oldu.</span></p>

      <p class="calibre2"><span class="none2">- Anladım. Haider kaderine razı gibiydi. “Şimdiki soru, bundan sonra ne olacağı olmalı, değil mi?”</span></p>

      <p class="calibre2"><span class="none2">- Cevabı biliyorsun sanıyorum, Jack. Sanson ve adamları peşindeler. Bundan sonra, ya ip ya da kurşun. O giydiğin üniforma bile bir kurşunu hak ediyor.</span></p>

      <p class="calibre2"><span class="none2">- Sanson konusunda yalan söylemiyorsun, değil mi?</span></p>

      <p class="calibre2"><span class="none2">- Hayır.</span></p>

      <p class="calibre2"><span class="none2">Haider umutsuzca konuştu. “O halde mezarıma koyaca</span><span class="none2">ğın çiçeği de unut, eski dost. Zaten zambakları da o kadar sevmem.”</span></p>

      <p class="calibre2"><span class="none2">Weaver eğildi, Haider’in tabancasını aldı. “Rachel nerede?”</span></p>

      <p class="calibre2"><span class="none2">- O bu işe dahil değil, Harry. Haider’in gözleri sanki yalvarıyordu. Bizler hepimiz suçluyuz ama o zavallı başından beri kullanıldı. Bırak onu gitsin.</span></p>

      <p class="calibre2"><span class="none2">- Sana Rachel nerede dedim.</span></p>

      <p class="calibre2"><span class="none2">- Buradayım.</span></p>

      <p class="calibre2"><span class="none2">Weaver arkasında bir ses duyup döndü. Rachel kapının ağzındaydı ve elinde Haider’in M3 makinelisini tutuyordu.</span></p>

      <p class="calibre2"><span class="none2">- Şimdi lütfen tabancayı bırak, Harry.</span></p>

      <p class="calibre2"><span class="none2">Kleist içeri girdiğinde bir elinde Helen Kane’in kolu vardı, diğer eliyle tuttuğu tabancayı kızın kafasına dayamıştı. “Bırak beni.” Kurtulmaya çalıştı, ama Kleist onu odanın içine itti. “Bunu dışarıda buldum, Amerikalının arkadaşı olmalı. Yolun kenarındaki bir arabada tek basına bekliyordu.” SS subayı Weaver’a döndü. “Emri duydun, tabancayı hemen bırak.”</span></p>

      <p class="calibre2"><span class="none2">Weaver öfkeyle Colt’un namlusunu doğrultmaya çalıştı ama Kleist onu uyardı. “Bunu bir daha dene, bu orospunun beynini dağıtırım.”</span></p>

      <p class="calibre2"><span class="none2">- Harry, dediğini yapsan iyi olur, dedi Haider sakin bir sesle. anlaşılan roller değişti. Belki de doğru olanı tabancayı bırakman ve hanımı bizlerle tanıştırman. Weaver, Rachel’e baktı, kısık bir sesle “Ne yaptığını bilmiyorsun” dedi.</span></p>

      <p class="calibre2"><span class="none2">- Kes sesini! diye bağırdı Kleist. Derhal tabancayı bırak, yoksa. Weaver Colt’u yere bıraktı. Deacon eğilip silahı alırken Haider yürüdü, Rachel’in yanına gelip elindeki makineli tüfeğe uzandı. “Silahtan nefret eden bir kadın için bayağı iyi rol yaptm. Şimdi kimse yaralanmadan şunu bana versen iyi olacak.” Rachel silahı uzatmak için hiçbir hareket yapmadı.</span></p>

      <p class="calibre2"><span class="none2">“Geri çekil, Jack.”</span></p>

      <p class="calibre2"><span class="none2">Haider kaşlarını çattı, tamamen şaşırmıştı, yüzü gölgelendi. Konuşmak için ağzını açtı, Rachel M3 ile duvarı gösterdi. “Oraya, duvarın dibine. Sen de Harry.” Kleist’a döndü. “Kadını al, aşağıya mahzene indir. Sıkıca bağla, bir yere kaçanlasın.”</span></p>

      <p class="calibre2"><span class="none2">Kleist, Helen Kane’i kabaca sürükleyerek odadan çıktı, Rachel, Hasan’a döndü. “Dışarı çık, gözlerini dört aç. Bir şey duyar ya da görürsen, derhal buraya dönüp haber ver.” Arap şaşkındı, acılarını unutmuştu, Deacon seslendi. “Emri duydun. Dışarı çık ve denilenleri yap. Sonra açıklarım.” Hasan dışarı çıkınca, Rachel, Deacon’a baktı. “Berlin’e mesajı gönder. Ne söyleyeceğini biliyorsun.” Deacon aceleyle odadan fırladı, ayak sesleri basamaklarda duyulup kayboldu, üçü odada yalnız kalmıştı. Weaver’in kanı çekilmişti, korkunç gerçeği görmeye başlamış, Haider’in da aynı gerçekle uyandığını yeni fark etmişti. “Biliyor musun, birdenbire Harry ile benim yıllardır yanlış bir düşün peşinde koştuğumuzu anlamaya başladım.”</span></p>

      <p class="calibre2"><span class="none2">- Galiba her ikinizin de gerçeği öğrenmesinin zamanı geldi.</span></p><br class="calibre3" id="calibre_pb_66" />
    </div>
  </div>
</body>
</html>
