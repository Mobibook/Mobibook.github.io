<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Otuz altıncı bölüm</span></p>

      <p class="calibre2"><span class="none1">Berchtesgaden, 21 Kasım, 16.30</span></p>

      <p class="calibre2"><span class="none2">Aynı gün öğleden sonra, yaklaşık 2.000 mil uzakta Avusturya Alpleri’nin nefis ormanlarının derinliklerinde, Hitler’in ünlü dağ sığınağı Kartal Yuvası‘nda heyecanlı bir toplantı yapılıyordu. Toplantıya Wehrmacht’tan altı mareşal, Kriegsmarine’den iki amiral ve Luftwaffe Komutanı Hermann Goering katılıyordu. Hepsi bu toplantı içi</span> <span class="none2">özel olarak Berlin’den gelmiş, kötü haber verme mecburiyetiyle baş başa kalmışlardı.</span></p>

      <p class="calibre2"><span class="none2">Bu gibi toplantılar için kullanılan geniş ve ahşap</span> <span class="none2">kaplamalı salondaydılar. Dışarıdaki Tirol manzarası</span> <span class="none2">nefes kesiciydi, parlak gökyüzü nefis bir sonbahar</span> <span class="none2">gününü aydınlatıyordu. Ne var ki, toplantıya katılanların akılları manzaranın çok uzağındaydı.</span></p>

      <p class="calibre2"><span class="none2">Batıdaki Alman ordularının Başkomutanı Mareşal Gerd ve Rundstedt konuşmaya başlamış, Wehrmacht raporlarını verirken Hitler’in yüzüne bakmaktan kaçınmıştı.</span></p>

      <p class="calibre2"><span class="none2">- Ana hatları özetlemek gerekirse, ordularımız doğu cephesinde, özellikle Dinyeper Nehri’nin batısında ve Roma’nın güneyinde şiddetli bir geciktirme savaşı veriyorlar. Elindeki çubukla geniş masanın üzerine yayılmış haritada bir nokta gösterdi. Fransa, Norveç ve Balkanlar’daki partizan faaliyetlerin giderek daha çok sorun yarattığını söylemek zorundayım. Masanın öbür tarafına, memnuniyetsizliğini bir maske gibi taşıyan Hitler’e baktı. Tabiî bütün bu zorlukların üstesinden gelebiliriz, Mein Führer, diye hızla ekledi. Ama bütün bunlar insan gücü ve malzemeye bağlı. Müttefikler her gün artan bir düzenle ikmal yollarımızı havadan ve denizden kesmeyi sürdürüyorlar. Elimizdeki malzeme son sınıra dayandı.</span></p>

      <p class="calibre2"><span class="none2">- Geciktirme savaşı derken, geri çekilme demek istiyorsun. Ordularımız geri çekiliyorlar. Von Rundstedt, Hitler’in suçlayıcı bakışlarını gördü ve endişelendi. “Evet… öyle, Mein Führer, ama… ” Hitler onu susturmak için elini kaldırdı ve Kriegsmarine amirallerine bakarak suçladı. “Dört ayda altmış Uboot kaybettik. Bu bir rekor olmalı, değil mi?” Amirallerden biri korkarak cevap verdi: “Mein Führer, bütün bunlar insan gücü ve malzemeye bağlı.</span></p>

      <p class="calibre2"><span class="none2">Amerikalılar savaşa girdiğinden beri düşman sayıca üstün hale geldi. Tersanelerde onarıma alınan gemilerimiz bile bombalanıyor.” Hitler, kollarını kavuşturmuş, yüzü maske gibi dururken Goering’e döndü. “Peki hava mareşali bütün bunlara ne diyor? O böbürlendiği cüretli İngiltere akınları nerede? Almanya’nın çevresindeki göklerde vaat ettiği çelik halkaya ne oldu? Yoksa Luftwaffe bu günlerde uçmaya bile üşeniyor mu?” Şişman vücudu ve beyaz üniformasıyla gülünç görünen Goering boğazını temizledi. “Elimizden geleni yapıyoruz, Mein Führer, ama amiral haklı. Düşman kuvvetleri bizden sayıca çok üstün. Kaynaklarımız o kadar azaldı ki, göklere hâkim olmamız imkânsız.” Elinden geldiğince iyimser görünmeye çalıştı. “Yakında yeni VI roketlerimiz ve jet motorlu uçaklarımız olacak, onlar sayesinde üstünlüğü tekrar ele geçireceğiz.” Hitler alaycı bir sesle cevap verdi. “Şu anda şimdiki zamanla ilgileniyoruz, altı ay sonrasıyla değil.” Goering’in söylediklerini aşağılayıcı bir el hareketiyle kenara süpürür gibi yaptı. “Mazeret, hep mazeret. Elinizden geleni yaptığınızı söylüyorsunuz, ama elinizden gelen en iyisi değil.” Tükürür gibi konuştukça isterik sesi yükselmeye başladı. “Ahmaklar! Bu kadar beceriksizliği gördükten sonra, Müttefikler batıda bir çıkarma gerçekleştirirse neye güveneceğiz? Buraya bir daha geldiğinizde, sizden mazeret duymak istemiyorum, çözüm istiyorum. Yeterince açık mı? Şimdi gidin! Hepiniz!”</span></p>

      <p class="calibre2"><span class="none2">Hakarete uğramış yüksek subaylar odadan çıkarken Hitler sinirle deri koltuklardan birine çöktü. Birkaç saniye sonra yaveri içeri girip selam verdi.</span></p>

      <p class="calibre2"><span class="none2">- Reichsführer Himmler ve General Schellenberg acil bir konuda sizinle görüşmek istiyorlar, Mein Führer.</span></p>

      <p class="calibre2"><span class="none2">Hitler’in yüzü öfkeden kül rengine dönmüştü. “Eminim onlar da kötü haber getiriyorlar.” Ayağa kalktı, dudaklarındaki tükürükleri sildi. “Peki, gönder.” Arkasında Schellenberg, Himmler içeri girdi. Her ikisi de Nazi selamı verdi, Hitler oturmalarını işaret etti. Schellenberg’e döndü. “Şu sırıtmana bir türlü engel olamıyorsun, Walter” dedi. “Bana iyi haber mi, yoksa kötü haber mi getirdiğini anlayamıyorum.”</span></p>

      <p class="calibre2"><span class="none2">- Çok kötü bir alışkanlık, Mein Führer. Schellenberg’in gülümsemesi daha da yayıldı. Ama hanımların hoşuna gidiyor.</span></p>

      <p class="calibre2"><span class="none2">Hitler şakaya gülmedi, Himmler’e döndüğünde hâlâ gergindi.</span></p>

      <p class="calibre2">- Evet, görüşmek istediğiniz konu nedir?</p>

      <p class="calibre2">- Mein Führer, Sfenks Operasyonu’yla ilgili haberlerimiz var. Hitler tepesinde dolaşan kara bulutları bir süre için unuttu, yüzü aydınlandı. “Bütün bu karanlıkların içinde tek ümidimiz. Peki, bir müjde mi getiriyorsunuz, yoksa siz de generallerim gibi sadece kötü haber taşıyanlardan mısınız? Sizi uyarıyorum, kötü haber dinleyecek durumda değilim.”</p>

      <p class="calibre2">Himmler burnunun üzerindeki gözlüğün yerini değiştirdi. “Ajanlarımızı taşıyan uçak bu sabah erkenden bir Müttefikler avcı uçağının saldırısına uğradı, daha sonra Mısır toprakları üzerinde düştü.”</p>

      <p class="calibre2">Hitler’in yüzü karardı, ama Himmler hemen devam etti:</p>

      <p class="calibre2">- Ancak, bu haberi getirmek için Berlin’den ayrılacağımız sırada Ebu Sammar’daki ajanımızdan yeni bir haber aldık. anlaşılan uçuş mürettebatı ölmüş, ama Haider ve diğerleri yara almadan hayatta kalmışlar ve temas kurmayı başarmışlar.</p>

      <p class="calibre2">Hitler birdenbire ayağa kalkıp odayı öfkeyle arşınlamaya koyuldu. “Felaket, hep felaket! Felaketlerin sonu gelmeyecek mi?”</p>

      <p class="calibre2">- Belki de tam felaket değil Mein Fûhrer, diye araya girdi Himmler. Haider’in planı uygulamaya kararlı olduğu anlaşılıyor.</p>

      <p class="calibre2">Hitler ona döndü. “Peki, ya Müttefikler? Onlar sersem değil. Neler olduğunu öğrendikleri anda, adamları yakalamak için ellerinden geleni yapacaklardır.”</p>

      <p class="calibre2">- Öyle de olsa, Himmler görüşünde ısrar etti, bizim gerçek amacımızı kesinlikle biliyor olmaları gerekir ki, bu da oldukça düşük bir ihtimal. Amerikan malı bir Dakota kullandık, bu da işleri bir süre daha karıştıracaktır. Ayrıca Müttefiklerin ara sıra kendi uçaklarını da düşürdükleri bilinen bir gerçek. Üstelik, Haider’in planı uygulamaya karar vermesi, Kahire’ye varma şansı olduğuna inandığını gösterir.</p>

      <p class="calibre2">Hitler içini çekti, manzaralı pencereye yöneldi. “Bütün bunlar iyiye alamet değil ve hoşuma da gitmiyor. Canaris’e haber verdiniz mi?”</p>

      <p class="calibre2">- Uçağın düştüğünü biliyor ama, son gelişmelerden henüz haberi yok. Berlin’e döndüğümüzde Walter onunla temasa geçecek. Hitler’in yüzü kızgındı. “O adamdan hoşlanmıyorum. Arkamdan savaşın kaybedildiği ve benim delirdiğime dair söylentiler yaydığına eminim. Eğer gerçekten de öyleyse, bunun hesabını ağır ödeyecek.” Daha sonra Schellenberg’e döndü. “Yine de onun adamı Haider’in becerikli biri olduğu anlaşılıyor.”</p>

      <p class="calibre2">- Abwehr’in en iyi adamlarından biri ve amacımız için biçilmiş kaftan. İstediklerimizi gerçekleştirebilecek bir tek kişi varsa, o da Haider’dır.</p>

      <p class="calibre2">- Peki, ya o Yahudi’den, Roosevelt’ten ne haber?</p>

      <p class="calibre2">- Büyük ihtimalle Kahire’ye yirmi dört saat içinde varmış olacaklar. Oran’daki ajanımız, Iowa’nin dün sabah saat yedide Cezayir kıyılarından ayrıldığını bildirdi.</p>

      <p class="calibre2">- Buna rağmen Uboot’larımız şu gemiyi batırmayı başaramadılar, dedi Hitler ümitsiz bir ifadeyle. Himmler başarısızlık haberini bir gece önce almıştı. “Kurt sürülerimiz Iowa’nin yolunu kesmeye birkaç kez çalıştılar, Mein Führer, ama konvoy o kadar iyi silahlanmış ve o kadar sık rota değiştirdi ki, gemiye yaklaşma imkânı bulamadılar.” Hitler uzunca bir süre geniş pencerenin önünde durdu; elleri arkasında, uzaktaki dağları seyrederken, durumu tartarcasına ayaklarının üzerinde yaylanıyordu. Neden sonra Himmler’e döndü.</p>

      <p class="calibre2">- Demek ki Sfenks tek umudumuz olarak devam ediyor.</p>

      <p class="calibre2">- En iyi şartlarda bile böyle bir operasyonun büyük güçlüklerle karşılaşması beklenir. Şu ana kadar karşılaştığımız sorunların işimizi kolaylaştırdığı söylenemez. Yine de Haider’in görevini başarma şansının yarı yarıya olduğunu düşünüyorum. Hitler yumruğunu avucunun içine vururken sesi çığlığa dönüştü: “Yarı yarıya benim için yeterli değil. Eğer Müttefikler çıkarmaya karar verirse, savaşı kaybederiz. Roosevelt’in ölümü Almanya’ya en çok ihtiyacı olan şeyi, yani zamanı verir. Böylece sanayimize tam bir yıl kazandırmış oluruz. Bir yıl sonra da savaşı kazanırız. Bu nedenle, operasyon başarısız olamaz.</p>

      <p class="calibre2">Bu andan itibaren sürekli rapor istiyorum. Sfenks Operasyonuyla ilgili her gelişme, zaman geçirmeden bana bildirilecek.”</p>

      <p class="calibre2"><span class="none2">Schellenberg sakin bir sesle araya girdi. “Mein Führer, Haider bizi hayal kırıklığına uğratsa da, elimizde bir koz daha olduğunu hatırlatmak isterim.”</span></p>

      <p class="calibre2"><span class="none2">Hitler dudaklarını sildi ve bilgiççe Schellenberg’ baktı. “Senin yerinde olsam o kozun işe yaraması içi</span> <span class="none2">Tanrı‘ya dua ederdim. Gidebilirsiniz.”</span></p>

      <p class="calibre2"> </p>

      <p class="calibre2"><span class="none1">El Hawartye, İskenderiye’nin yirmi mil batısı, 11.25</span></p>

      <p class="calibre2"><span class="none2">Haider cipi beyaz badanalı istasyon binasının önünde durdurdu. Çöl üzerinde tamamladıkları elli dakikalık yolculuk süresince kontrol noktasına yakalanmamışlar, köy girerken de kimsenin dikkatini çekmemişlerdi. Çevrelerindeki manzara sonsuz bir düzlüktü, çöl üç yanı da sarmaktaydı. Uzakta, Akdeniz’in açık mavi suları görülüyordu. Köy, Ebu Sammar’da daha büyük ve daha hareketli görünmesine karşın, kötü kaplanmış sokakları, harap ve dökük iki oteliyle terk edilmiş bir kent görüntüsündeydi. Köye girdiklerinde, meydanda kalabalık bir deve pazarı kurulmuş olduğunu gördüler. İstasyon sakin gibiydi, ama Haider yaklaşırken biraz ileride durmuş askeri polis arabasını gördü. “Pek iyiye alamet değil. Gidip bir bakayım, sen burada bekle.”</span></p>

      <p class="calibre2"><span class="none2">- Seninle gelemez miyim?</span></p>

      <p class="calibre2"><span class="none2">- Gelmesen iyi olur, bakarsın başım belaya girer. Üstelik tek başına dolaşan bir subay fazla dikkat çekmez. Koluna güzel bir kadın takmış bir subaysa göze batar. Gülümsedi, şoför koltuğundan indi, kemerindeki tabanca kılıfının yerini düzeltti. Fazla endişeli görünmemeye çalış. Eğer soru soran olursa, erkek arkadaşının içeride olduğunu söyle. İstasyonun içi kalabalık ve hareketliydi. Peronda bekleyenlerin çoğu, cellabe giymiş Araplar olmasına karşın Haider bir kenarda bekleyen, kırmızı şapkaları ve beyaz parlak tozluklarıyla iki İngiliz askerî inzibatı gördü. Onbaşı olanının elinde bir Sten makineli tüfek vardı. Yanındaki çavuş bilet kuyruğunda bekleyenleri yüzünü inceliyordu. Haider duvara asılı tarifeyi inceliyormuş gibi yaptı ama, kısa süre geçmeden çavuş yanına yaklaşıp selam verdi. “Günaydın efendim. Acaba yolculuğa mı çıkıyorsunuz?” Haider kaşlarını çattı, selama karşılık verdi ve soylu İngiliz aksanını mükemmel bir şekilde taklit ederek soruyu cevapladı: “Çavuş, mesele nedir?” Çavuş, Haider’i tepeden tırnağa gözden geçirdi, bir açıklama yapıp yapmamakta tereddüt ediyordu. “Çavuş, sana bir soru sordum.” Çavuş cevap vermek zorunda kaldı. “Buradan az ötede bir olay oldu da, efendim. İki İngiliz subayı düşman ajanlarınca öldürüldü.”</span></p>

      <p class="calibre2"><span class="none2">- Aman Tanrım! Haider diğer askerin bir Arap çiftin kâğıtlarını kontrol ettiğini ama bir gözünün de kendisinde olduğunu gördü. Çavuş ısrar etti. “Sorumu tekrar etmek zorundayım, efendim. Yolculuğa mı çıkıyorsunuz?” Haider başını salladı. “Hayır. Birini karşılamaya geldim. Anlaşılan saatleri karıştırmışım. Bir sonraki trenle gelecek demek.”</span></p>

      <p class="calibre2"><span class="none2">- Özür dilerim, efendim. Yine de kâğıtlarınızı görmem gerekiyor.</span></p>

      <p class="calibre2"><span class="none2">- Tabiî, anlıyorum. Haider ellerini ceplerine soktu. Kimliğini arar gibi yapıyor, gerçekteyse, zor durumda kalırsa çavuş ve onbaşıyı vurup vuramayacağını hesaplıyordu. Öldürülen subayların adını biliyor musun? Belki tanıdığım kişilerdir.</span></p>

      <p class="calibre2"><span class="none2">- Daha kim oldukları bilinmiyor? Yakında öğreneceğiz, efendim. Haider kimliğini verdi, çavuş doğru dürüst inceleme fırsatı bulamadan da elini uzattı. Çavuş kimliği geri vermeye niyetli değildi. Başını kaldırıp Haider’in yüzüne baktı. “Yüzbaşı Jameson değil mi, efendim?”</span></p>

      <p class="calibre2"><span class="none2">- Evet, tabiî.</span></p>

      <p class="calibre2"><span class="none2">- Kimliğinizle ilgili bir sorun var da.</span></p>

      <p class="calibre2"><span class="none2">Haider yüreğinin çarpıntısını duydu. “Nasıl bir sorun?”</span></p>

      <p class="calibre2"><span class="none2">- Geçerlilik süresi bir hafta önce bitmiş. Çavuş bir açıklama bekler gibi bakıyordu.</span></p>

      <p class="calibre2"><span class="none2">Haider kimliğini hızla geri aldı ve inceledi. “Haklısın, maalesef haklısın. Unutmuş olmalıyım, Söylenecek başka ne var?”</span></p>

      <p class="calibre2"><span class="none2">- Hangi birliğe bağlı olduğunuzu sorabilir miyim, efendim?</span></p>

      <p class="calibre2"><span class="none2">- Amiriya. Haider kızıyormuş gibi davrandı. Bak, bütün bunlar gerekli mi? Görevini yapmaya çalıştığını görüyorum, kimliğimin geçerliliği de biraz geçmiş, ama Tanrı aşkına, benim İngiliz olduğumu, düşman ajanına benzemediğimi anlamış olman gerekir. Aklına yapacak başka bir şey gelmiyorsa, Amiriya’ya bir telefon et. Üs komutanını iste. Eğer bizim ihtiyarın kızgın olmadığı bir anını yakalarsan, benim adıma garanti vermesini isteyebilirsin. Hadi Çavuş, ben burada onbaşıyla beklerim.</span></p>

      <p class="calibre2"><span class="none2">Çavuş, tereddüt içinde dudaklarını ısırdı. Açık yüreklilikle yapılan teklif ona inandırıcı gelmişti. “Gerekli değil, efendim. Sizin yerinizde olsam şu kimlik işini mümkün olduğunca çabuk hallederdim.”</span></p>

      <p class="calibre2"><span class="none2">- Haklısın, ne kadar da dikkatsizim. Haider kimliğini tekrar cebine koydu. Bizimkilerin öldürülmüş olması kötü. Almanları buradan attıktan sonra kendinizi güvende sanıyorsunuz ama anlaşılan pek de emniyette değiliz. Bu oldukça ciddî.</span></p>

      <p class="calibre2"><span class="none2">- Yakaladığımızda onların durumu çok daha ciddî olacak, efendim.</span></p>

      <p class="calibre2"><span class="none2">- Haklısın. Haider saatine bakıp iç geçirdi. Doğru trenin gelmesini beklemekten başka yapacak bir şey yok. Sana iyi şanslar, Çavuş.</span></p>

      <p class="calibre2"><span class="none2">- Onları bulacağımızdan eminim, efendim. Durumu on dakika önce, köydeyken öğrendik. İskenderiye’ye giden bütün yollara kontrol noktaları yerleştiriliyor. Kaçmak için en ufak bir şansları yok. Haider, içinde büyük bir umutsuzlukla, istasyondan çıktı, cipte Rachel’in yanına oturdu. Kepini çıkarıp alnındaki teri sildi. Rachel sordu: “Bir sorun mu var?”</span></p>

      <p class="calibre2"><span class="none2">- Öyle denebilir. Bizi aradıkları kesin. Olanları anlattı, uzanıp kızın eline dokundu. Her şey karmakarışık. Yâlnız başına talihini denemene izin versem bile, başın dertte olacak.</span></p>

      <p class="calibre2"><span class="none2">- Yakalanırsam bana karşı Nazik muamele edeceklerini düşünecek kadar saf değilim. O yüzden senin yanında kalmayı tercih ederim. İskenderiye’ye gitmek için başka bir yol olmadığından emin misin?</span></p>

      <p class="calibre2"><span class="none2">- Başka bir yol göremiyorum. Yolda kuracakları kontrol noktalarının işi ciddî tutacaklarından eminim. Ne tarafa dönersek dönelim, kapana kısılmış fareler gibiyiz. Kuzeyde denizi gösterdi. Kıyıya gidip bir yerden bir tekne çalmaya çalışabiliriz ama yaptığımız anlaşılana kadar da pek uzağa gidebileceğimizi sanmam. Üstelik askerler yerimizi bulunca, suyun üstünde harika bir hedef oluruz.</span></p>

      <p class="calibre2"><span class="none2">- Bu trene binmenin bir yolu olmalı. Burada beklemeye devam etmekle yakalanma riskini artırıyor olmalıyız.</span></p>

      <p class="calibre2"><span class="none2">- Ciple treni izleyip hareket halindeyken atlamanın dışında başka bir çare yok gibi. Haider başını salladı. Başka bir yol düşünemiyorum. Turnikenin önünde bekleyen askerleri oradan bir uzaklaştırabilsek.</span></p>

      <p class="calibre2"><span class="none2">- Onlara istasyonda ne aradığını söyledin? Haider olanları anlattı. O sırada trenin düdüğünü duydular. Rayların ucunda havaya yükselen beyaz dumanı gördüler. Trenin istasyona girmesine dakikalar vardı. “Bir teklifin mi var?” Rachel askerî polis cipine baktı. “Bir fikrim var. Bilmem işe yarar mı?”</span></p><br class="calibre3" id="calibre_pb_36" />
    </div>
  </div>
</body>
</html>
