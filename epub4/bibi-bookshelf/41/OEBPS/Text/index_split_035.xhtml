<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Otuz beşinci bölüm</span></p>

      <p class="calibre2"><span class="none1">11.10</span></p>

      <p class="calibre2"><span class="none2">İki cesedi gördüğünde, Weaver kusmak istedi. Sanson uçağa onun ardından girdi. “Aman Tanrım.” Weaver ilk şoku atlatıp cesetlerin yanında diz çöktü. “İkisi de daha soğumamış.”</span></p>

      <p class="calibre2"><span class="none2">Kabin karmakarışıktı, her yer kırık parça doluydu.</span></p>

      <p class="calibre2"><span class="none2">Sanson’la birlikte pilot kabinine girdiler.</span></p>

      <p class="calibre2"><span class="none2">Paraşüt tulumu giymiş yardımcı pilot hâlâ koltuğun bağlıydı. Suratından ölümün korkunçluğu okunuyordu. Yarasına sinekler konuyordu. Sanson ölünün elbiselerini aradı ve ceplerde birinde kimliğini boynundaki zincirde de künyesini buldu. “Bunlara göre, Amerikalı bir pilot teğmen.”</span></p>

      <p class="calibre2"><span class="none2">Weaver kâğıtları inceledi. Gerçeğe benziyorlardı. Pilot koltuğunun altından başlayan kan izinin dışarıya kadar uzandığını gördü. “İçlerinden biri ağır yaralanmış.”</span></p>

      <p class="calibre2">Dışarı, güneşe çıktılar. Teğmen ve şoför cipten inip yanlarına geldi. “Her şey yolunda mı, efendim?” Sanson başparmağıyla arkasındaki enkazı gösterdi.</p>

      <p class="calibre2">“Gidin, bakın.”</p>

      <p class="calibre2">Birkaç dakika sonra yeniden göründüklerinde teğmen ciddî bir sesle konuştu. “Kabindeki iki kişi bizden olabilir, efendim. İngiliz ordusuna ait iç çamaşırı giymişler.”</p>

      <p class="calibre2"><span class="none2">Sanson acıyla cevap verdi. “Farkındayım, çevreyi bir dolaşın, belki bir şeyler bulursunuz.” - Baş üstüne.</span></p>

      <p class="calibre2">Teğmen enkazın çevresini araştırırken, Sanson bir sigara yaktı. “Bu çocukları her kim vurmuşsa, soğukkanlı bir katil olmalı.” Sesi nefretten kalınlaşmıştı. “Şüphe yok, karşımızdakiler Alman ajanları. Yardımcı pilotun evrakı düzenli olabilir, çok iyi taklit edilmiş belgeler olduğuna bahse girerim. Orada durup bekleme, Weaver. Sen de etrafa bir bak.” Sanson kumlara bir tekme savurdu. Weaver daha önce gördüğü lastik izlerine bakmaya gitti. Enkaza doğru ilerlemiş olan tek bir araba tarafından bırakıldıkları anlaşılıyordu. İnce ve <span class="none2">kuru kum, ayak izlerinin silinmesine neden olmuştu. Sanson yanına yaklaştığında, Weaver ona lastik izlerini gösterdi.</span></p>

      <p class="calibre2">- Neler olduğunu tahmin edeyim. İçerdeki iki adam enkazı görüp yaklaştılar. Vuruldular, üniformaları ve arabaları çalındı. Sanson onayladı. “Bu da en az iki, muhtemelen daha fazla kişiyle uğraştığımız anlamına gelir. Biri de yaralı, görünüşe göre pilot olanı.”</p>

      <p class="calibre2">Teğmeni yanına çağırdı, hep birlikte haritayı incelediler. “Yirmi millik bir alan içinde pek köy yok” dedi teğmen, “en fazla on on iki tane.”</p>

      <p class="calibre2">- Bunlardan hiçbirinde hastane ya da doktor var mı?</p>

      <p class="calibre2">- En yakın hastane İskenderiye’de. Bunun yanı sıra Amiriya’da askeri bir üs ve bildiğim kadarıyla bir doktor var. Herhalde köylerden birinde köylülere bakan bir doktor vardır.</p>

      <p class="calibre2">- Amiriya buradan ne kadar uzakta?</p>

      <p class="calibre2">- Yaklaşık yirmi mil, belki de daha az.</p>

      <p class="calibre2">- Telsizle arayın ve durumu anlatın. Son saatlerde kimse orada tedavi olmak istemiş mi, öğrenin. Bölgedeki köyleri kontrol etmek için mümkün olduğu kadar çok adama ihtiyacımız olduğunu söyleyin. Doktor ya da tıbbî bilgi sahibi birinin bu sabah bir yaralıya, özellikle de üniformalı bir yaralıya bakmak için çağırılıp çağırılmadığını öğrenmek istiyorum. Daha sonra Genel Karargâh’ı arayın. İskenderiye’ye giden bütün yollar üzerinde kontrol noktaları istiyorum. İçinde yaralı bir yolcu bulunan çalınmış bir araba, muhtemelen askerî servis aracı ya da cip arıyoruz. Diğerlerinin sayısını bilmiyoruz, ama en az iki kişi olmalılar ve muhtemelen çalıntı üniforma giyiyorlar. Düşman ajanı olmalarından kuşkulanıyoruz, hepsi de silahlı ve çok tehlikeli.</p>

      <p class="calibre2">- Baş üstüne, efendim.</p>

      <p class="calibre2">- Bölgede kaybolan devriye ya da askerî personel var mı, öğrenmeye çalışın. Teğmen cipe koştu.</p>

      <p class="calibre2"><span class="none2">Sanson Weaver’a döndü. “Biz de en yakandaki köylerden başlarız. Böyle bir arazide, saklanacak pek fazla yer bulamazlar. Onları kısa zamanda bulmamız gerekir. Eğer İskenderiye’ye vardılarsa, işimiz zorlaşacaktır. İskenderiye Genel Karargâhı‘ndaki subayın adı neydi?”</span></p>

      <p class="calibre2"><span class="none2">- Yüzbaşı Myers.</span></p>

      <p class="calibre2"><span class="none2">- İçimizden birinin oraya giderek, aramayı İskenderiye’den yürütmesi daha doğru olur. Bakarsın burada hiç şansımız kalmaz. Enkazı gösterdi. İçerisine bir kez daha bakalım, belki gözümüzden kaçan bir şey vardır.</span></p>

      <p class="calibre2"><span class="none2">Tekrar uçağa girdiler. Bu sefer Weaver, uçağın ilk yardım çantasının yerinde bulunmadığını, pilot koltuğunun altında bir kan gölü oluştuğunu ve dümen pedallarından birinin kırılmış olduğunu fark etti. Arka kabine geri döndüğünde, yere atılmış kanlı ve buruşuk beyaz bir eşarp gördü. Yerden aldığında pamuklu kumaşın kan lekeleriyle ıslanmış olduğunu anladı. Sanson yanına yaklaştı. “Bir şey mi buldun, Weaver?” Eşarbı gösterdi.</span></p>

      <p class="calibre2"> </p>

      <p class="calibre2"><span class="none1">09.45</span></p>

      <p class="calibre2"><span class="none2">Odaya girdiklerinde, Haider çarşafların kıpkızıl olduğunu ve Falconi’nin başında duran yaşlı kadının yaralı bacaktaki kanamayı durdurmaya çalıştığını, ama hiç de başarılı olmadığını gördü. Kadın ne yapacağını bilmez haldeydi.</span></p>

      <p class="calibre2">- Burada neler oluyor? diye sordu.</p>

      <p class="calibre2">- Ne yaptığını bilmiyor, dedi Rachel, kanamayı daha da artırdı, şimdi durduramıyor. Haider kadına Arapça bağırdı. “Çık buradan.” Yaşlı kadın itiraz etti. “Benim hatam değil.” Parmağıyla Rachel’i gösterdi. “Beni dinlemedi. Adam ölürse, suç onun.” Ahmed, “Sizi uyarmıştım” dedi, “ihtiyar cadı artık bunadı. Onun hatası olduğundan eminim.” Parmağını karısına uzattı. “Bu Allah’ın belasını aşağı indir.” Falconi o sırada kendine gelir gibi oldu, gözlerini kocaman açtı, alnı terden sırılsıklam, inledi. Haider, Falconi’nin bacağındaki atardamarın kesildiğini ve çok kan kaybettiğini dehşetle gördü.</p>

      <p class="calibre2">- Bana bir havlu. Çabuk!</p>

      <p class="calibre2"><span class="none2">Rachel havluyu uzatıp Falconi’nin nabzına uzandı. Haider havluyu bu kez dizin üzerinde sımsıkı bağladı. Kan daha yavaş akmaya başladı. “Doktoru getirsen iyi olur” dedi Ahmed’e. “Sonuçlarını sonra düşünürüz.”</span></p>

      <p class="calibre2">- Ama arkadaşlarının bana…</p>

      <p class="calibre2">- Git, hemen, şimdi!</p>

      <p class="calibre2">- Jack!</p>

      <p class="calibre2">Haider döndü, Rachel’in Falconi’nin bileğini bıraktığını, İtalyan’ın başının yana devrildiğini gördü. “Maalesef artık çok geç. Öldü.”</p>

      <p class="calibre2"> </p>

      <p class="calibre2"><span class="none1">10.20</span></p>

      <p class="calibre2"><span class="none2">Aşağıda, mutfakta yalnızdılar. Haider hafifçe titreyen elleriyle bir sigara yaktı. “Vito iyi bir adamdı. Tanıdıklarımın içinde en iyisi.”</span></p>

      <p class="calibre2"><span class="none2">- Sen iyi misin?</span></p>

      <p class="calibre2"><span class="none2">Başını salladı, sesi acı doluydu. “Bu savaş, insan kaybından başka bir şey değil. Ölümden sonra başka bir ölüm. Peki, ne için?”</span></p>

      <p class="calibre2"><span class="none2">- Çok üzgünüm. Kadının dediklerini yapmaya çalıştım. Bence ne yaptığını bilmiyordu.</span></p>

      <p class="calibre2"><span class="none2">- Seni suçlamıyorum. Elinden geleni yaptığından eminim. Planlarındaki değişikliği anlattı. Seninle birlikte İskenderiye’ye gitmeye çalışacağız. Tek ümidim, onlardan bir adım önde olmamız ve aramaların henüz başlamamış olması.</span></p>

      <p class="calibre2"><span class="none2">Ahmed, arkasında Kleist ve Doring’le birlikte mutfağa girdi. “İhtiyar cadı defolup gitti, kendinden başka hemen herkesi suçluyor. O kadar sinirlendi ki, bahse girerim köyün yarısı neler olduğunu duymuştur.”</span></p>

      <p class="calibre2"><span class="none2">- İtalyan’ın ölmesi belki de en iyi çareydi, dedi Kleist, şimdi işler biraz daha kolaylaştı. Haider ona öfkeyle baktı, cevap vermedi ve Ahmed’e döndü. “Mesajı gönderdin mi?”</span></p>

      <p class="calibre2"><span class="none2">- Biraz önce. Ancak gündüzleri mesajın gücüne hiç güven olmuyor. Berlin’in mesajı aldığını umuyorum.</span></p>

      <p class="calibre2"><span class="none2">- Emin olmak için döndükten sonra, gece yeniden mesaj geç. Arkadaşımın cesedi ne olacak?</span></p>

      <p class="calibre2"><span class="none2">- Giderken onu çöle gömebiliriz.</span></p>

      <p class="calibre2"><span class="none2">Haider, Kleist’a döndü. “Mümkün olduğunca iyi gömün. Onu akbabalara bırakma, anlaşıldı mı?” Sigarasını söndürdü. “Gitsek iyi olacak.” Yukarı çıkıp Falconi’nin cesedini aldılar, kirli battaniyelere sarıp Ahmed’in arka avluda duran kamyonunun arkasına yerleştirdiler. Hazır olduklarında Mafuz, avlunun kapısını açtı, Haider ve Rachel cipe bindi.</span></p>

      <p class="calibre2"><span class="none2">Ahmed, yanında Kleist ve Doring, Fiat’ın direksiyonuna geçti, camdan sarkarak Haider’e seslendi: “Allah yardımcınız olsun, dostlarım.” Haider elini kaldırdı, cipi çalıştırdı ve kapıdan dışarı çıktı.</span></p>

      <p class="calibre2"><span class="none2">Ahmed onların toz bulutu içinde kaybolmalarını bekledi, camdan dışarı tükürüp kendi kendine “Hepiniz ahmaksınız” diye düşündü, “hiçbirinizin en ufak bir kurtuluş şansı yok.” Kleist dirseğini Arap’ın kaburgalarına gömdü. “Eee, daha ne bekliyoruz? Haydi!” Ahmed, Fiat’ı çalıştırıp avludan çıktı.</span></p><br class="calibre3" id="calibre_pb_35" />
    </div>
  </div>
</body>
</html>
