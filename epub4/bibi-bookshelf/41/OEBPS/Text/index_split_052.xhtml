<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Elli ikinci bölüm</span></p>

      <p class="calibre2"><span class="none1">Mena House, 22 Kasım, 11.30</span></p>

      <p class="calibre2"><span class="none2">Otelin giriş katında geniş güvenlik altındaki geniş ve muhteşem oda, ince Arap oymacılığıyla süslenmiş, duvarları soluk mavi renge boyanmıştı ama o anda sigara dumanından ve üniformalardan göz gözü görmüyordu. Aslında otelin yemek salonu olarak hazırlanmış olan bu odada şimdi yüksek rütbeli Müttefikler subayları toplanmış, aralarında görüşüyorlardı. Churchill geleli epey olmuştu. Elinden düşmeyen purosu, beyaz keten takım elbisesiyle kalabalığa karışmaktan mutluluk duyuyor gibiydi. Churchill, tekerlekli sandalyesiyle getirilen Roosevelt’i karşıladığında iki büyük adamın el sıkışmasını görenler onları alkışlamaya başladılar. En yüksek rütbeli komutanlarla kısa bir gevezelikten sonra, törenin akışından sorumlu emir subayı yüksek sesle konuklara seslendi. “Baylar, sizin de tahmin edeceğiniz gibi başbakan ve başkan özel bir görüşme yapmak istiyorlar. Hemen yandaki salonda içecek servisi hazırlandı. Lütfen beni takip edin.” Bir iki dakika sonra salon boşaltılmış, kapılar kapanmış, Roosevelt’in yanından ayrılmayan gizli servis ajanlarıyla Churchill’in gölgesi olan Scotland Yard görevlileri kapının dışında yerlerini almışlardı. Tekerlekli sandalyesinde oturan Roosevelt’in yüzü uzun ve yorucu yolculuğun izlerini taşıyordu. Sadece tavanda dönen vantilatörlerin bozduğu uzun bir sessizlik oldu, daha sonra Churchill söze girdi. “anlaşılan oldukça yoğun bir programımız var, Franklin. Eskisi gibi Overlord Operasyonu’nu desteklediğine inanıyorum.”</span></p>

      <p class="calibre2"><span class="none2">- Evet, eskisi gibi.</span></p>

      <p class="calibre2"><span class="none2">Churchill gülümsedi. ‘Tabiî strateji konusunda görüş ayrılıklarımız yine olacak, önümüzdeki günlerde bizim düşüncelerimizi bol bol işitme fırsatı bulacaksın.”</span></p>

      <p class="calibre2"><span class="none2">- Eminim.</span></p>

      <p class="calibre2"><span class="none2">- Ancak bir konuda anlaşmamız lazım. Benim güzel bir davetten ne kadar çok hoşlandığımı bilirsin; ne yapayım, bu da benim zayıf noktam. Herr Hitler’i yendiğimiz gün, hayal edebileceğin en büyük partiyi düzenleyeceğim; masrafların canı cehenneme. Roosevelt cevap verirken zorlukla gülümsedi. “Böyle bir partiyi ben de isterdim.” Yüzü ciddileşti, sanki yüksek sesle düşünüyormuş gibi konuştu. “Etraftaki Alman sürüsünü duydun, değil mi?”</span></p>

      <p class="calibre2"><span class="none2">- Bizim istihbaratçılardan duydum. Bu haberler korumalarımı çok endişelendirdi. Beni insandan bir duvar içine hapsetmek niyetindeler. Sen de aynı durumdasın herhalde? Churchill’in sesi öfkeliydi. Ama eğer bu akşam Kahire’de İngiliz Büyükelçiliği’nde katılacağım özel partiye gitmeyeceğimi düşünüyorlarsa, çok yanılıyorlar. Günlerdir bu davete hevesleniyorum.</span></p>

      <p class="calibre2"><span class="none2">- Bütün bunlara ne diyorsun, Winston? Churchill’in gözleri alaycıydı. “Berlin bizi gerçekten de öldürtmek istiyorsa durumu kritik demektir. Hitler’in böyle bir kumara razı olması, ne kadar ümitsiz olduğunu gösterir. Öte yandan, zorunlu iniş yapan o adamların izlenip yakalanacaklarına inanıyorum. Şu anda karşılaştıkları güçlükleri düşünürsek, onları daha şimdiden ölü kabul etmemiz gerekir. Kendi adıma konuşuyorum, öldürülen ilk İngiliz başbakanı olarak tarihe geçmek niyetinde değilim.” Kapı hafifçe vuruldu, Rossevelt “Girin” diye bağırdı.</span></p>

      <p class="calibre2"><span class="none2">Başkan’ın üst rütbeli yaverlerinden biri, orta yaşlı ve geniş bir üniforma giymiş bir albay içeri girip kapıyı kapadı. “Rahatsız edilmek istemediğinizi biliyorum, efendim. General Clayton hem sizinle hem de Sayın Başbakanla görüşmek için geldi. Yanında da Büyükelçi Kirk var. Öyle sanıyorum ki, büyükelçinin size sözünü ettiği Alman casuslarıyla ilgili konuşmak istiyorlar.”</span></p>

      <p class="calibre2"><span class="none2">- Şeytanı an, taşı eline al. Gelsinler.</span></p>

      <p class="calibre2"> </p>

      <p class="calibre2"><span class="none1">Maison Fleuve, 09.00</span></p>

      <p class="calibre2"><span class="none2">Mutfak masasının üzerinde yemek hazırlanmış, yanına pide ve taze sıkılmış portakal suyu konmuştu. Yemeklerini yedikten sonra Haider, Rachel’e odasına çıkıp dinlenmesini önerdi. Dışarıya, Deacon ve ötekilerin bir masanın etrafında onu bekledikleri verandaya çıktı.</span></p>

      <p class="calibre2"><span class="none2">- Bütün çölü yakalanmadan nasıl geçip buraya vardığınızı bana anlatacak mısınız? diye sordu kendine bir iskemle çekerken.</span></p>

      <p class="calibre2"><span class="none2">- Kolay olmadı, dedi asık yüzlü Kleist. Öğleden sonra tepemizden bir keşif uçağının geçtiğini duyunca, bir vahada saklanmaya karar verdik. Güneş batınca da her şeyi göze alıp gece karanlığında yola devam ettik. Sonra kamyon Birkaş adlı bir köye yedi sekiz kilometre kala bozuldu. Köye kadar yaya gitmeyi düşündük ama bir kontrol noktasında iki Mısırlı polis tarafından durdurulduk. Gırtlaklarını kestik, cesetlerini gömdük ve arabalarını aldık. Kahire varoşlarına varınca arabayı bırakıp trene atladık ve güç bela dün geceki randevuya yetiştik. Haider’in yüzü acıyla buruştu, Deacon’a döndü. “Yine ölüm. Aman Tanrım, bu savaş gün geçtikçe daha da kötüleşiyor.” Deacon omuzlarını silkmekle yetindi. “Savaşta cesetlerden kurtulmak kolay değil, Binbaşı.”</span></p>

      <p class="calibre2"><span class="none2">- Yolculardan ikisinin sağ salim vardığını duyunca Berlin ne cevap verdi?</span></p>

      <p class="calibre2"><span class="none2">- Sadece mesajı aldıklarını bildirdiler. Telsiz görüşmesi yaparken mümkün olduğu kadar kısa kesmeye çalışırım. Uzun görüşme İngiliz telsizcilerine yerimi bulma imkânı verebilir, bunu önlemek için hep dikkatli davranırım. Ama bu akşam bir cevap vereceklerinde eminim. Şimdi dilerseniz işe dönelim. Geçirdiğiniz kaza, zaten az olan başatı ihtimalimizi bence tamamen yok etti. Bu sorunlarla daha sonra ilgileniriz. Önce elimdeki bilgileri vereyim. Roosevelt bu sabah saat dokuz buçuğu biraz geçe Batı Kahire Havaalanı‘na indi. Kaynaklarını Mena House’ta başkan dairesine yerleştirildiğini bildiriyor. Churchill’se dün geldi, o da aynı otelde kalıyor.</span></p>

      <p class="calibre2"><span class="none2">— Kaynağınız güvenilir biri mi?</span></p>

      <p class="calibre2"><span class="none2">— Çok iyi ilişkilere sahip Mısırlı bir hava subayı. Şu ana kadar verdiği bilgilerde hiç falso olmadı.</span></p>

      <p class="calibre2"><span class="none2">— Ya güvenlik?</span></p>

      <p class="calibre2"><span class="none2">Deacon sıkıntıyla dudaklarını büzdü. “Beklenildiği gibi, çok sıkı. Olanlardan sonra daha da sıklaşırsa, şaşırmamak gerekir.”</span></p>

      <p class="calibre2"><span class="none2">— Schellenberg biz buraya gelene kadar daha ayrıntılı bilgi toplayacağınızı söylemişti.</span></p>

      <p class="calibre2"><span class="none2">— Elimden geleni yaptım. Deacon ceketinin iç cebinden katlanmış bir tomar kâğıt çıkardı. Raporumu okuyunca göreceksiniz, otel sıkı koruma altında. Özel geçiş izni olmadan otele yaklaşmak bile imkânsız. Çok riskli olacağından fotoğraf çekmeye cesaret edemedim, ama mümkün olduğu kadar yaklaştım ve gördüğüm her şeyi çizdim. Tankları, damlardaki uçaksavar bataryalarını, düzensiz aralıklarla gezen devriyeleri, her şeyi. Haider el yazısıyla hazırlanmış kâğıtları dikkatle inceledikten sonra başını kaldırdı. “Pek iç açıcı değil. Daha ayrıntılı bilgiye ihtiyacımız var.”</span></p>

      <p class="calibre2"><span class="none2">— Maalesef, mümkün değil.</span></p>

      <p class="calibre2"><span class="none2">Haider kâğıtları incelemeleri için Kleist ve Doring’e uzattı. “Kamyonlarla ilgili ne sorun var?” Deacon derin bir nefes aldı. “Pek hoşunuza gitmeyecek.” Salter’la konuşmasını anlattı. “Adam şiddetiyle ünlü bir gangster. Ama maalesef onunla iş yapmayı kabul</span> <span class="none2">etmek dışında bir seçeneğim yok.” Haider pek iyi anlamamıştı. ‘Tam olarak ne yapmak istediğimizi sanıyor?”</span></p>

      <p class="calibre2"><span class="none2">- Deli herif bir soygun yapacağımızı düşünüyor, sessiz kalmasının karşılığını istiyor. Yoksa hem cipi, hem de kamyonları unutmamız gerekecek, polislerin ziyareti de cabası.</span></p>

      <p class="calibre2"><span class="none2">Haider ayağa kalktı, iyice kızmıştı. “Şalter denen bu herife ne zaman cevap vermek gerekiyor?”</span></p>

      <p class="calibre2"><span class="none2">- Yarın gece. Yoksa, başımız derde girecek. Haider içini çekti. “Gerçek amacımızı bilmediğinden emin misiniz?”</span></p>

      <p class="calibre2"><span class="none2">- Salter’ın benim Alman ajanı olduğumdan şüphe bile ettiğini sanmam. anlaşılan Şabramant Havaalanı Kahire’ye değerli antikalar taşımak için kullanılıyor.</span></p>

      <p class="calibre2"><span class="none2">Salter yakında böyle bir taşıma yapılacağını sanıyor, bizim de taşınan antikaları soyacağımızı düşünüyor.</span></p>

      <p class="calibre2"><span class="none2">- Burada, villada olduğumuzu biliyor mu? Deacon başını kuvvetle salladı. “Kesinlikle bilmiyor. Son olanlardan beri izlenip izlenmediğimi sürekli olarak kontrol ediyorum ve peşimde kimse görmedim. Benim anladığım kadarıyla Salter küçük teklifini kabul etmekten başka çaremiz olmadığına inanıyor, o nedenle de beni izleme zahmetine girmek istemiyor.” Yine içini çekti. “Epey tatsız bir durum, değil mi? Bir öneriniz var mı? Benim aklıma hiçbir şey gelmiyor.” Haider umutsuzca başını salladı. “Şu anda benim de düşünecek halim yok. Ama o kamyonları almalıyız. Her şey o kamyonlara bağlı.” Arkasını dönüp villayı incelemeye koyuldu. “Demek inimiz burası?”</span></p>

      <p class="calibre2"><span class="none2">- Yeterince rahat ve güvenli bulacağınızdan eminim. Haider, Kleist ve Doring’e döndü. “Çevreyi iyice inceleyin.</span></p>

      <p class="calibre2"><span class="none2">Etrafı yakından tanıyın, bana düzgün bir harita hazırlayın. Gerektiğinde kullanabileceğimiz kaçış yollarını görmek istiyorum. Binanın ön ve arka cephelerinde gözetleme yeri olarak kullanılabilecek iki oda seçin. Daha sonra bir nöbet listesi hazırlayacağız. Salter denen o herif dahil, kimsenin bizi rahatsız etmesini istemiyorum.”</span></p>

      <p class="calibre2"><span class="none2">- Emredersiniz, Binbaşım.</span></p>

      <p class="calibre2"><span class="none2">Kleist ve Doring uzaklaşınca, Haider bir sigara yaktı. “Villa kentten epey uzak. Bu da beni biraz rahatsız ediyor.”</span></p>

      <p class="calibre2"><span class="none2">- Planı değiştirmek gerekti. Kentte kullanmayı düşündüğüm güvenli ev arkadaşınız Weaver ve onun İngiliz Genel Karargâhı‘ndaki dostu Sanson tarafından basıldı.</span></p>

      <p class="calibre2"><span class="none2">Haider şaşkınlık içindeydi. “Peki, Berlin’i bundan niçin haberdar etmediniz?”</span></p>

      <p class="calibre2"><span class="none2">- Kim demiş? Deacon olanları anlattı. Size söylemediler mi?</span></p>

      <p class="calibre2"><span class="none2">Haider başını öfkeyle salladı. “anlaşılan işin başından beri dert içinde yüzüyoruz.”</span></p>

      <p class="calibre2"><span class="none2">Deacon kaşlarını çattı. “Size haber vermemiş olmaları anlaşılır gibi değil.”</span></p>

      <p class="calibre2"><span class="none2">Hâlâ kızgın olan Haider şüpheyle bir kaşını kaldırdı.</span></p>

      <p class="calibre2"><span class="none2">“Schellenberg’in tek düşüncesi, planın n olursa olsun gerçekleştirilmesi. İnsanların hayatı on pek ilgilendirmiyor. Güvenli evi basıldığını öğrenirsem bu operasyona katılmayı kabul etmeyeceğimi adı gibi biliyordu.” Bir a düşündü. Müttefikler istihbaratı planımızdan bu baskı sonucunda haberdar olmuş olamaz mı?</span></p>

      <p class="calibre2"><span class="none2">- Pek sanmam. Ellerinde ne olabilir ki?</span></p>

      <p class="calibre2"><span class="none2">- Belki de haklısınız. Yine de evi nasıl öğrendiklerini düşünüyorum. Bu arada, o Sanson dediğiniz adamla tanıştım.</span></p>

      <p class="calibre2"><span class="none2">Haider olanları anlattıkça Deacon kaşlarını kaldırıyordu. “Kaçabilmiş olmanıza şaşırdım doğrusu. Arkadaşınız Weaver hakkında fazla bir şey bilmiyorum ama Sanson hafife alınacak biri değil. Kararlı ve bir yılan kadar tehlikeli biri olarak bilinir.”</span></p>

      <p class="calibre2"><span class="none2">Haider ayağa kalktı, villayı gösterdi. “Ben şu anda burayı düşünüyorum.”</span></p>

      <p class="calibre2"><span class="none2">Verandanın açık kapısından hasır koltuklu geniş oturma odasına girdi. Yerde açık renkli Arap seccadeleri, beyaza boyanmış duvarlarda ise iki tane Sudan ölüm maskı vardı. Masklar parlak abanozdan yapılmıştı ve korkutucu görünüyorlardı. Deacon açıkladı. “Villanın adı Maison Fleuve. İlk başlarda metresleriyle rahat rahat buluşmak isteyen bir Fransız generali tarafından yaptırılmış. Telefon yok, ama çevredeki bütün villalar haftasonu evi olarak kullanılır. Diğer evlerden uzaktır, kimse bizi rahatsız etmez. Anayol buradan iki kilometre uzakta gelmekte olanları rahatça görürüz- ve doğrudan Kahire’ye bağlı. Mena House ve Gize buraya sadece sekiz kilometre. Tabiî tekne her zaman emrimizde olacak. Buradan kente giderken durdurulma ve belgelerinizin kontrol edilme tehlikesi yok; nehir devriyeleri bu kadar güneye inmezler.”</span></p>

      <p class="calibre2"><span class="none2">Haider duvardaki ölüm masklarını ilgiyle inceliyordu. “Oyma işçiliği gerçekten de birinci sınıf. En az iki yüz yıllık, yoksa yanılıyor muyum?” Deacon onayladı, gülümseyerek masklardan birini duvardan aldı, tahtanın üzerinde birikmiş tozu dirseğiyle sildi. “General bunları Nil seferlerinden birinden getirmiş. Bunların yanında birkaç tane de zenci cariye.”</span></p>

      <p class="calibre2"><span class="none2">- Peki, ya villanın şimdiki sahibi kim?</span></p>

      <p class="calibre2"><span class="none2">- Karşınızda. Deacon maskı duvardaki yerine astı. Kaçış yolu demiştiniz, değil mi?</span></p>

      <p class="calibre2"><span class="none2">Bodrum merdivenlerini inerken Deacon gaz lambasını tutuyordu. Işık taş duvarlarda yansırken Haider havanın ne kadar serin olduğunu düşündü; sağ tarafta örümcek ağları kaplı şarap şişelerini gördü. Mahzenin sonuna, menteşeleri paslanmış bir kapıya yürüdüler. Deacon kapıyı itti ve içeri güneşin parlak ışıkları doldu. Dışarıda, yüksek sazlıklar arasında kaybolmuş küçük, taş bir iskele vardı. İskelenin ucunda, Nil’in sakin sularında bağlanmış küçük bir kayık, kayığın kıçında da brandayla örtülü bir motor görünüyordu. Haider ağaçların arasına saklanmış uzun telsiz antenine, basamakların dibine yerleştirilmiş tahta sandığa kadar giden siyah kabloya baktı. “İlginç.” Deacon onayladı, sandığı açıp radyo vericisini ve yanındaki Luger tabancayı gösterdi, sandığı tekrar kapadı. “Burası başlangıçta şarap mahzeni olarak yapılmış. Fransızların şarap saklamak konusunda ne kadar titiz olduklarını bilirsiniz. Ama pratik biri olan general duvarın bir bölümünü yıkıp metresleri için bir kaçış yolu hazırlamış. anlaşılan kadınların kocaları sık sık buraya gelirmiş.”</span></p>

      <p class="calibre2"><span class="none2">Deacon gülümsedi, menteşeleri, dönerken gıcırdayan kapıyı kapadı. “Gerekli olur mu bilinmez ama… ” dedi. “Pek ihtiyaç duymayacağımızı umalım. Burasını diğerlerine de gösterip göstermemek size bağlı. Size söylemek istediğim bir şey daha var. Yukarıda evin ana giriş kapısının arkasında sağlam, demir bir kol var. Evdeyken onu hep takılı bırakın. Tehlikeli bir durum olur, biri kapıyı zorlayıp girmek isterse, size buraya inip kaçacak kadar zaman bırakır.”</span></p>

      <p class="calibre2"><span class="none2">- Titiz bir adamsınız, Deacon.</span></p>

      <p class="calibre2"><span class="none2">- O yüzden hayattayım.</span></p>

      <p class="calibre2"><span class="none2">- Schellenberg, havaalanında işler karışırsa, başka bir kaçış yolu hazırladığınızı söyledi.</span></p>

      <p class="calibre2"><span class="none2">Deacon onayladı. “Mısırlı bir dostum hava kuvvetlerinde albay olarak görevli. Bana Şabramant Havaalanı hakkındaki bilgilerin çoğunu da o verdi. Eğer gerek duyarsak, kendi birliğinden bir uçağı ödünç alacak, bizleri de Sakkara’nın birkaç kilometre ötesinde, çöldeki bir pistte bulacak. Sözünü ettiği pist uçuşa kapalı alanın dışında olduğu için, düşürülme ihtimali yok.”</span></p>

      <p class="calibre2"><span class="none2">- O pisti biliyorum, arkeolojik kazılarda gerekli malzemeyi getirmekte kullanılırdı.</span></p>

      <p class="calibre2"><span class="none2">- Galiba. Dostum albay, daha önceden belirlediğimiz işareti alır almaz havalanacak ve havada dolaşarak bizi bekleyecek. Saldırının ne zaman başlayacağına karar verilir ve Skorzeny’nin adamlarının yolda olduklarını duyar duymaz, ona haber vereceğim. Her şeyin plana uygun olarak gelişeceğini düşünüyorum tabiî. Eğer gitmez, ya da operasyon iptal edilirse, albay bizi buradan kaçırmaya, Girit’teki en yakın Alman üssüne indirmeye çalışacak. Bunun ayrıntılarını daha sonra konuşuruz.</span></p>

      <p class="calibre2"><span class="none2">- Bu albay dostunuz, niyetimizin ne olduğunu bilmiyor tabiî, değil mi?</span></p>

      <p class="calibre2"><span class="none2">- Tabiî bilmiyor. Ama o Almanlara yardım etmek için elinden geleni yapan ateşli bir sempatizan. Villanın içine döndüklerinde Deacon lambayı üfledi.</span></p>

      <p class="calibre2"><span class="none2">- İki şey, dedi Haider. Bir, kızın yanında operasyondan bahsetmeyelim. Planlarımız ve niyetimiz hakkında en ufak bir bilgisi yok.</span></p>

      <p class="calibre2"><span class="none2">- Biliyorum, Berlin her şeyi açıkladı.</span></p>

      <p class="calibre2"><span class="none2">- İkincisi, bugün öğleden sonraya kadar size ihtiyacını duyacağımız malzemenin bir listesini vereceğim: özellikle el aletleri ve kazı malzemesi, bir çift güçlü dürbün ve Salter’dan aldığın Amerikan üniformalarından ikisi.</span></p>

      <p class="calibre2"><span class="none2">Deacon, Haider’in suratındaki gerginliği gördü, adam kurulu bir yay gibiydi. “Bunların ne işe yarayacağını söylenmesinde bir sakınca var mı?”</span></p>

      <p class="calibre2"><span class="none2">- İlk başta niyetim Amerikan subayı kimliğiyle otel arazisine girmeye çalışmak ya da bir giriş izni çalmaktı. Böylelikle gerekli keşif çalışmasını yapmayı düşünüyordum. Ama Müttefikler niyetimizi öğrendiklerinden beri, böyle bir yola başvuramam. Zaten kimliğimi de biliyorlar. Elimizde kal kala tek bir yol var: Keops Piramidi yakınlarında bir tünel var; İkinci Krallık zamanından kalma bir mezardan çıkan, kısmen doğal bir mağara olan iki yüz metrelik bir tünel. Gittiği yer de otel. Deacon kaşlarını çattı. “Bunu nasıl öğrendiniz?”</span></p>

      <p class="calibre2"><span class="none2">- Tünel birkaç yıl önce Frâulein Stern’in çok ünlü bir arkeolog olan babası tarafından bulunmuş. Schellenberg tünelin otele bağlı olduğunu düşünüyor.</span></p>

      <p class="calibre2"><span class="none2">- İlginç. Deacon şaşırmıştı, çenesini kaşıdı. Demek Berlin bu nedenle Gize’de hâlâ kazı yapıldığını teyit etmemi istedi. Ben de merak etmiştim.</span></p>

      <p class="calibre2"><span class="none2">- Önemli olan tarafı, belki de görülmeden otel arazisine girebilecek olmamız. Bunun için tünel girişinin açılması ve yönünün kontrol edilmesi gerek. Oralarda kimlerin kazı yaptıklarını öğrenebildiniz mi?</span></p>

      <p class="calibre2"><span class="none2">- Çoğunlukla Kahire Üniversitesi’nden gelen öğrenci grupları.</span></p>

      <p class="calibre2"><span class="none2">- Kaybedecek zamanımız yok, gerekli araştırmayı bugün akşamüstü yapmak zorundayız. Siz, ben ve Kleist. Hava kararınca öğrenciler çalışmalarına ara vereceklerdir. Çevrede nöbetçi var mı?</span></p>

      <p class="calibre2"><span class="none2">Deacon onayladı. “Bazen yakındaki karakoldan gelen polisler nöbet tutuyor, bazen de Eski Eserler Bakanlığı‘ndan sivil korumalar.” Haider cüzdanını çıkardı, Amerikan Üniversitesi’nden Paul Mallory olduğunu belirten belgeleri Deacon’a uzattı. “Bildiğiniz iyi bir kalpazan var mı? Hızlı çalışan ve güvendiğiniz birisi?” Deacon başını salladı. “Kahire para karşılığında istediğinizi yapacak kalpazanlarla dolu. Neden sordunuz?”</span></p>

      <p class="calibre2"><span class="none2">- Sanson İskenderiye’de benim ve Frâulein Stern’in kimliklerini gördü. Kimliklerimizin bütün asker ve polislere dağıtıldığından şüphem yok. Becerikli bir kalpazan fazla güçlük çekmeden belgelerdeki isimleri değiştirebilir. Size bir iki isim versem, bunu hemen halledebilir misiniz? Deacon omuzlarını silkti. “Çok önemli bir şey değil, onun için hemen hallolur bence. Aklınızdan ne geçiyor, açıklayacak mısınız?” - Bakarsınız öğrencileri adına Gize’deki kazıları inceleyen bir üniversite profesörü olurum. Böylece polisi aldatabilirim. Hem işler yolunda gitmese ve nöbetçiler numaramı yutmasalar da dünyanın bu bölgesindeki yetkililerin rüşvetle iş görmeye alışkın olduklarını biliyorum. Zavallılar o kadar az para alıyorlar ki, bizi rahatsız etmemeleri için onlara biraz para versek, bütün işimiz hallolur.</span></p>

      <p class="calibre2"><span class="none2">Deacon dikkatle Haider’in belgelerini inceledi. “Bu belgeler çok iyi hazırlanmış. Kızı da yanımızda götürmeyecek miyiz?” Haider başını salladı. “Onu gereksiz yere tehlikeye atmanın gereği yok. Öğrenmem gereken her şeyi bana anlatacaktır. Yine de villayı aceleyle terk etmek zorunda kalabileceğimizi düşünürsek, onun da belgelerinin değiştirilmesi gerekiyor. Gitmeden önce size veririm.” Deacon gözlerini yukarı doğru çevirdi. “İkiniz arasında bir şey var sanki, yoksa yanılıyor muyum?”</span></p>

      <p class="calibre2"><span class="none2">Haider soruyu duymazdan geldi. “Üç kişi yeterli olur. Üstelik başka şeylerle ilgilenmek, Salter’ın ültimatomu hakkında bir çare bulmama yardımcı olabilir. Bu sorun aklımı kurcalıyor.”</span></p>

      <p class="calibre2"><span class="none2">- Peki tüneli bulursak, tünel de istediğiniz yere çıkıyorsa ne olacak?</span></p>

      <p class="calibre2"><span class="none2">- Ben ve Kleist otelin içine girip Roosevelt ve Churchill’in tam olarak nerede kaldıklarını bulmaya çalışacağız. Üniformaları ondan istedim.</span></p>

      <p class="calibre2"><span class="none2">Deacon kararsızdı. “İyi ama, geçiş izniniz olmayacak. Otelin içinde de güvenlik kontrolü yaptıklarından eminim. Weaver ve arkadaşları sizi yakalamaya yemin etmiştir. Bütün bunlar yapacaklarınızın çok daha tehlikeli bir hal almasına neden olacak.”</span></p>

      <p class="calibre2"><span class="none2">- Bunları sonra düşünürüm. Üstelik elimizde tünel dışında başka çare yok. Yoksa bir öneriniz mi var?</span></p>

      <p class="calibre2"><span class="none2">- Beni gafil avladınız, Binbaşı.</span></p>

      <p class="calibre2"><span class="none2">- Arabaya ihtiyacımız olacak. Ve kontrol noktalarına yakalanmadan Gize’ye varmamızı sağlayacak bir yola.</span></p>

      <p class="calibre2"><span class="none2">Deacon başını kaşıdı. “Evin hemen yakınında Nazlattı‘sSaman köyüne giden bozuk bir çöl yolu var. Ama Packard zaten ağır, böyle bir yolda süspansiyonu bize oyun oynayabilir.” Bir an düşündü.</span></p>

      <p class="calibre2"><span class="none2">- Daha iyi bir fikrim var. Hepimizin bir arada görünmesi herhalde pek iyi fikir değil. Eminim arkadaşınız Weaver tarifinizi buradan Luksor’a kadar bütün karakollara bildirmiştir. Hasan’ın motosikleti var. Kleist ve ben arabayı alır, normal yoldan gideriz. Siz de motosikletle gelirsiniz, köyün çıkışında, sfenksin yanında buluşuruz. Haider sigarasını söndürdü, sıkıntıyla gülümsedi. “Mükemmel. Dediğiniz gibi yaparız. Harry Weaver konusunu da kafanıza takmayın. Beni bulamayacak.”</span></p><br class="calibre3" id="calibre_pb_52" />
    </div>
  </div>
</body>
</html>
