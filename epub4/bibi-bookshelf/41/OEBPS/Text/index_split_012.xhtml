<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <h1 class="calibre2"><span class="none1">On üçüncü bölüm</span></h1>

      <p class="calibre2"><span class="none1">Kahire, 16 Kasım</span></p>

      <p class="calibre2"><span class="none2">Schellenberg ve Canaris’in Prinz Albrecht Strasse’deki görüşmeleri sırasında sözünü ettikleri ve Harvey Deacon olarak tanınan ajan, otuz yılı aşkın bir süre Mısır’da yaşayan, İngiliz vatandaşlığına geçmiş bir işadamıydı. Nil Nehri’nde kumarhane olarak çalıştırılan bir gemi ve Sultan Kulüp olarak ün salmış bir gece kulübüne sahipti. Kahire’nin en nezih gece kulübü sayılmasa da; elden geçmiş nehir gemisi Paris’teki Folies Bergere’in daha küçük ve daha sade bir benzeri olarak düşünülmüş, loş ışıklar ve zevksiz eşyalarla döşenmişti. En popüleri olduğu kesindi. Kulübün gördüğü rağbet, sadece her şeyin bulunduğu barı ya da canlı müzik çalan orkestrasından dolayı değil, iç gıcıklayıcı dans gösterileri yapan genç kızların, fiyatta anlaştıkları takdirde küçük bir yatak partisine hazır olmalarından kaynaklanıyordu. Bu tip ilişkilerin işleri daha da geliştirdiğini düşünen Harvey Deacon, kızlarının müşterilere yakın davranmalarını hep teşvik ediyordu. O gün öğleden sonra nehir gemisinde, önündeki belgelerle uğraşıyordu. Hafifçe ağarmaya yüz tutmuş dalgalı saçları ve geniş omuzlarıyla Deacon ipekten bir sabahlık giymiş, boynuna bir fular bağlamıştı. Kemerli burnu, otoriter görünümüne daha da önem katıyordu. Kapı vurulduğunda elindeki kalemi bıraktı.</span></p>

      <p class="calibre2"><span class="none2">- Girin.</span></p>

      <p class="calibre2"><span class="none2">Kapı açıldı ve Habeş uşak içeri girdi. “Seni görmek isteyen bir bey var, efendi, ismini söylemek istemedi.”</span></p>

      <p class="calibre2"><span class="none2">- Aldırma, şimdi anlarız. Onu içeri al ve rahatsız edilmememizi sağla.</span></p>

      <p class="calibre2"><span class="none2">Birkaç saniye sonra, cellabe giymiş Hasan içeri girdi. Deacon sandal ağacından yapılmış kutudan bir puro alırken sabırsızlıkla sordu. “Eee? Bekliyorum.” Arap, masanın karşısındaki hasır koltuklardan birine yerleşti. Sakalına rağmen çenesi ve dudaklarının çürüğü görünüyordu. Buna ek olarak sağ gözü şişip kapanmış, birkaç alt dişi kırılmıştı.</span></p>

      <p class="calibre2"><span class="none2">- Çocuk, Evir’in oğluymuş. Onu daha önce gördüğümü biliyordum. Babasıyla buluştuğum akşam o da tren istasyonundaydı. Evir oğluna eve gitmesini söyledi, anlaşılan bizi evime kadar izlemiş. Deacon öfkeden patladı, yanmamış puroyu elinden fırlattı. “Bir bu eksikti. Daha dikkatli olmalıydın.” Hasan koltuğunda oturuyordu, Deacon’un bakışlarını gözlerini kaçırmadan karşıladı. “Sokak çocukları hep birbirlerine benziyor. Üstelik unutma, Evir’i eve götürüp fotoğraf makinesinin kullanılmasını öğretmemi isteyen de sensin. O sırada geri dönmemiş ve dışarıdaki arabayı görmemiş olsaydım, askerler şu anda bizi yakalamak için tuzak kuruyor olacaktı.” Deacon da biliyordu ki, Arap söylediklerinde haksız sayılmazdı; üstelik vericiyi kurtarmak için hayatını tehlikeye atmaktan çekinmemişti. Yine de adamın maskesinin düşmesinden ve güvenli evin ortaya çıkmasından dolayı öfkeliydi. “Fotoğraf makinesini buldular, telsizi de gördüler, öyle değil mi? Artık şehirde bir Alman casusunun faaliyet gösterdiğini de biliyorlar. Üstelik adamlarından birini de öldürdün. Korkunç bir durum. Birkaç gün daha ortalıkta görünmesen iyi olur. Hem asker hem de polis şu anda her yerde seni arıyor.”</span></p>

      <p class="calibre2"><span class="none2">- Bırak arasınlar, dedi Hasan meydan okurcasına. Beni hiç bulamayacaklar. Kahire gibi kalabalık bir yerde bulamazlar. Tek gördükleri, cellabe giymiş sakallı bir Mısırlı. Üstelik Evir’i ikametgâha girdiğini de bilmiyorlar. Hiç kanıtları yok; tek yaptığı, resim çekmek oldu.</span></p>

      <p class="calibre2"><span class="none2">Deacon, Hasan’ın söylediklerinde gerçek pay bulunduğunu anladı, ama tutumunu değiştirmedi.</span></p>

      <p class="calibre2"><span class="none2">- Hâlâ bela kokusu alıyorum ve bundan hiç de hoşlanmadım. Müttefikler aptal değil; bir şeyler planladığımızın farkındalar. Bıçakladığın şu subay, adı Weaver mıydı?</span></p>

      <p class="calibre2"><span class="none2">Hasan elini çenesine götürdü. “Bir Amerikalı. Onu bir daha gördüğümde, öldüreceğim.”</span></p>

      <p class="calibre2"><span class="none2">- Bir dahası olmayacak, eğer aklını başına toplarsan. Weaver ve onun gibilerinden uzak dur, yoksa birkaç dişini daha kaybedebilirsin. Motosikleti ne yaptın?</span></p>

      <p class="calibre2"><span class="none2">- Villada bıraktım.</span></p>

      <p class="calibre2"><span class="none2">- Saklanmak için güvenli bir yerin olmalı. Villa olmaz; senin orada görünmeni istemiyorum. Deacon bir an düşündü. Ezbekiye’deki otel, imperial, bence en uygunu o. Orada tehlikeden uzak olursun. İhtiyacım olduğunda da seni çağırırım.</span></p>

      <p class="calibre2"><span class="none2">- Ne için?</span></p>

      <p class="calibre2"><span class="none2">- Bu akşam Berlin’den cevap bekliyorum. Onlara gönderdiğimiz paketten sonra, bir şeyler yapmak isteyeceklerini tahmin ediyorum. Deacon masanın çekmecelerinden birini açtı, içinden aldığı banknotları fırlattı. Al, bir daha tanınmamaya dikkat et. Sakalını kes, saçını kısalt, kendine yeni elbiseler al. Bundan sonra da dikkatli ol, anlaşıldı mı? Seni çağırana kadar otelden ayrılma. Yenilmez olduğunu düşünmen, hepimizi tehlikeye atman için yeterli bir neden değil. Hasan asık suratla parayı aldı ve bir şey söylemeden odadan çıktı. Deacon lomboza kadar yürüdü ve umutsuzlukla iç geçirdi. Arap dokuz ay öncesine kadar Trablus’ta Almanlar adına çalışmış, daha sonra Berlin’den aldığı talimatla Mısır’a gelmişti. Rommel’in İskenderiye’yi almaya hazırlandığı günlerde Deacon’un işten başını kaşıyacak zamanı yoktu ve gelen her yardımı sevinçle karşılar durumdaydı. Hasan’ın yararlı olduğu konular vardı, ancak çok inatçıydı ve Deacon’un böyle bir anda en az ihtiyaç duyacağı şey dikkatsizlik ve kendini beğenmişlikti. Böyle giderse, ikisinin de ipte sallanacağı günler uzak değildi. Deacon aynada kendine baktı, giyinmeye gitmeden önce başım salladı. “Nelerle uğraşmak zorunda kaldın, Harvey. Allah’ın belası ölümün sınırında dolaşıyorsun.”</span></p>

      <p class="calibre2"><span class="none2">Harvey Deacon, 1894 yılında Hamburg’da doğduğunda adı Harvard Frederick Mandle’dı. Babası Klaus, Almanya’yı titreten grip salgınında eşini kaybettikten sonra tek çocuğunu alarak Güney Afrika’ya göç etmiş, Transvaal’de kendine yeni bir hayat kurmayı ummuştu. Güney Afrika’da İngilizler ile Hollanda ve Alman kökenli Boerler arasındaki zorlama barış bozulup 1899’da Güney Afrika savaşı başladığında, kimse şaşırmamıştı. Bir yıl sonra İngiliz piyadesi Bloemfontein’da Boer güçlerini kılıçtan geçirdiğinde, geride kalanlar kanlı gerilla savaşları başlatmış, İngiliz üslerine komando baskınları düzenlemiş karşılığında hızlı ve acımasız bir cevap almışlardı. Boer aileleri toplanmış, çiftlik ve evleri ateşe verilmiş, hayvanlarına el konmuştu. Klaus Mandle ve altı yaşındaki oğlu binlerce Boer ailesiyle beraber, tarihin ilk konsantrasyon kampları sayılabilecek açık hava hapishanelerine doldurulmuştu. Şartlar acımasızdı, hastalık ve kötü beslenme kırıma dönüştü; bunun nedeni İngilizlerin bilinçli politikasından çok, kötü yönetim ve sağlık koşullarının kötülüğüne bağlanmalıdır, yine de yirmi binden fazla erkek, kadın ve çocuk öldü. Sekiz ay kadar sonra babası vereme yakalanıp öldüğünde, küçük Harvard Mandle ona verilen yiyeceklere dokunmadı ve kendi kabuğuna çekildi. Sonunda duruma dayanamayan kamp doktoru çocuğu orta yaşlı çocuksuz bir İngiliz ailesine vererek onu evlat edinmelerini sağladı. Frank Deacon ve karısı Birmingham’dan Johannesburg’ göç etmiş, Frank bir kumaş fabrikasında yöneticiliğe başlamıştı. Çocuğa gerçek bir ev sağlamış olmanın sevincine karşın, giriştikleri işin felaketini kısa sürede anladılar. Yeni oğulları son derece isyankâr ve saldırgandı, yeni ailesiyle ilişki kurmaya hiç yanaşmıyordu. Aynı yıl Frank Deacon yeni bir iş önerisini kabul ederek şirketin pamuk fabrikalarından birinin yönetimini üstlendi. Karşılığında çok daha yüksek bir maaş ve bir yıllık çalışmadan sonra Nil kıyısında bir villa edindi.</span></p>

      <p class="calibre2"><span class="none2">- oğlan için de iyi olacak, Vera dedi Deacon karısına. Harvard’a hâlâ acıyordu. Bu onu değiştirecek ve yaşadıklarını unutmasına yardım edecek. Beş yıl içinde Kahire fabrikasını beklenmeyecek bir duruma getirdi. Maaş artışları onun varlıklı bir adam olmasını sağladı. Yer değişikliğinin çocuk üzerindeki etkileriyse, beklendiği gibi değildi. Harvey Deacon’un Mısır’da tek gördüğü, Güney Afrika’da da tanık olduğu sömürgeci saldırganlığıydı; Deaconların çoğu orta sınıfın üstünden gelme İngilizlerden oluşan arkadaşlarını ve tanıdıklarını aşağılamaya devam etti. Deacon’lar yavaş yavaş oğullarının İngiliz olan her şeye karşı beslediği nefretin silinmeyeceğini anlamaya başladılar. Mena Oteli’nde katıldıktan yılbaşı balosundan dönerken geçirdikleri kazada öldüklerinde, Harvey yirmi altı yaşındaydı, tek bir gözyaşı bile dökmedi. Vasiyetnameye göre 2.000 pound ve Nil kıyısındaki villa ona kalmıştı. İlk düşündüğü, eline geçen parayla iş kurmak oldu. Sultan, İskenderiyeli zengin şarap ithalatçısı bir İtalyan’ın oğluna ait karanlık bir gece kulübüydü. Sahibinin gece kulübüne para yatırmasında tek neden, böyle bir yerin genç ve hafif kızlarla tanışmakta kolaylık sağlamasıydı. Deacon hisselerin yarısını satın aldığında işleri hızla kötüleşmekteydi; ancak birkaç Fransız ve İtalyan kızı tuttuktan ve Amerikalı bir caz orkestrasıyla anlaştıktan sonra, işler değişmeye başladı ve kısa sürede Sultan, Kahire’nin e gözde eğlence yerlerinden biri oldu. Ticaret yapmak ona kolay geliyordu, geliştirmeye başladığı playboy rolünden de çok hoşlanmıştı. Doğduğu ülkeyle hiç ilişkisi yoktu; 1936 yılında Naziler iktidarı ellerine geçirdiğinde, Christina Eckart adında bir kadının aramasına çok şaşırdı. Genç kadın onun uzaktan akrabası olduğunu söylüyor ve Kahire’ye bir Alman ticaret heyetiyle geldiğini, bakan yardımcısının sekreteri olarak çalıştığını anlatıyordu. Deacon’u akşam yemeğine davet edebilir miydi? Deacon’un hatırladığı Christina Eckart, babasıyla birlikte Cape Town’a gidecek gemiye bindiklerinde bütün aileyle birlikte veda için Hamburg Limanı‘na gelen dört yaşında, itici bir kızdı. Meraktan, onunla buluşmaya karar verdi.</span> <span class="none2">Christina Eckart’ı bu kez gördüğünde, gözleri fal taşı</span> <span class="none2">gibi açıldı. Yıllar o küçük ve itici kız değiştirmiş, baş döndürücü güzellikte genç bir kadın çevirmişti. İnce ve uzundu, sarı saçlar ve düzgün uzun bacakları vardı; bütün bunlara ek olarak, birlikte olması keyifli, zeki ve hazırcevap bir kadındı. Üstelik, şaşılacak şey, bekârdı ve bütün gece boyunca şampanya içip gevezelik ettikten sonra, biraz dolaşıp temiz hava almayı önerdi.</span></p>

      <p class="calibre2"><span class="none2">- Demek Nazi patronların doğru işler yapıyorlar, dedi Deacon Nil kıyısı boyunca yürürken. Duyduğuma göre Almanya’da epey gelişmişler.</span></p>

      <p class="calibre2"><span class="none2">Bunları sadece konuşmuş olmak için söylemişti, gerçekteyse Christina Eckart başını döndürmeye başlamıştı, ona âşık olduğunu anlıyordu. Bütün gece boyunca aralarında cinsel bir çekim hissetmiş, kuzeni olmasaydı işleri daha da ilerleteceğini düşünmüştü.</span></p>

      <p class="calibre2"><span class="none2">- Daha da iyi olacak, dedi Christina gülümseyerek. Führer’in çok büyük planları var.</span></p>

      <p class="calibre2"><span class="none2">- Anlayamadığım bir şey var. Güzel ve akıllı bir kadınsın, ama evli değilsin, neden? Christina güldü. “Çünkü sadık metres olarak adlandırabileceğin birisiyim.”</span></p>

      <p class="calibre2"><span class="none2">- Kimin metresi?</span></p>

      <p class="calibre2"><span class="none2">- Nazi Partisi’nin.</span></p>

      <p class="calibre2"><span class="none2">- Bu da beni şaşırtıyor. Bir bakan yardımcısı böyle bir yolculuğa neden sekreterini de götürsün? Eğer onunla yatmıyorsa!</span></p>

      <p class="calibre2"><span class="none2">Yine güldü. “Pek sayılmaz. Patronumun farklı zevkleri var! Yine de sekreterden daha ileri birisi olduğumu söyleyelim.” Cevabında belirgin bir sır saklıydı, Deacon başka bir şey soramadan Christina, Kasr’ül Nil Garnizonu’na baktı ve İngiliz askerlerinin kapıdan uygun adım çıkışlarını izledi. “Şuna bak, tek bir yanlış adım yok. Kabul etmeliyim, şu İngilizler gerçekten de iyi asker.” Deacon ürperdi, cevabı kin doluydu. “Sanki Tanrı‘nın dünyaya armağanlarıymış gibi davranıyorlar.”</span></p>

      <p class="calibre2"><span class="none2">- Babana yaptıklarından dolayı onlardan hâlâ nefret ediyorsun, değil mi?</span></p>

      <p class="calibre2"><span class="none2">- Hepsi de kaba piçler. Hep öyleydiler, öyle de kalacaklar. Christina durdu, elini Deacon’un koluna koydu ve önemsiz bir şeyden söz edermiş gibi, “Anayurdun için çalışmak istemez miydin, Harvey?” diye sordu, “Yine savaş olacak, yalnız bu kez Almanya yanılıp yenilmeyi göze alamaz. Başarı tohumları ekmemiz gerekiyor, zamanı gelince kullanmak için doğru insanları doğru yerlere koymalıyız. Dünyanın her köşesindeki sempatizanlar davamızı kazanmaya yardım edebilir.” Gözlerini içine baktı. “İngiltere yeniden düşmanımız olacak, Mısır da İngiliz sömürgesi, bu nedenle savaşın dışında kalamaz.” Deacon kolundaki sıcaklığı duydu, kasıklarındaki keyifli hissin farkına vardı. Keşke akrabalık olmasaydı diye düşündü. Güldü. “Demek öyle? Berlin benden Allah’ın belası bir casus olarak yararlanmak istiyor. Bunu söylemek için de tanıdığım birinden daha uygunu olabilir mi? Peki, neden ben? Ben ne yapabilirim?” - Her bakımdan uygun olurdun. Anayurduyla hiçbir ilişkisi kalmamış bir İngiliz vatandaşı; geçmişin evlat edinmenin tülleri altında saklı. Kraliyetin görünürde sadık bir kulu. Sen ideal adayısın. Üstelik içimde çok da yararlı olacağına dair bir his var. Evet, ne düşünüyorsun? Deacon kadınlığını içer gibi Christina’nın yüzüne baktı; onun için ne olursa olsun yapacağını biliyordu. Daha sonra babasının kamptaki son günlerini, yüksek ateşle kan tükürdüğü dönemi hatırladı. “Ne yapmamı istiyorsun?” Christina’nın gözlerinden inanmadığı anlaşılıyordu. “Önce, benimle yatmanı istiyorum. Daha sonra da Berlin’e gelmeni.” Üç ay kadar sonra, Deacon Avrupa’da on haftalık turistik bir gezi ayarladı. Zürich Tren İstasyonu’nda karşılandı, sahte bir pasaport edindi, Alman sınırına götürülüp Berlin’e giden yataklı trene bindirildi. Üç gün boyunca, SD Yabancı Ülkeler Karargâhı’nda, Christina’nın da üyesi olduğu SS haber alma bölümü tarafından sıkı bir sorgulamadan geçirildi, ayrıntılı sorulara cevap vermek zorunda kaldı. Casus olarak işe alındı ve zaman geçirmeden iki ay sürecek yoğun bir eğitime alındı. Telsiz kullanmayı, şifrelerden yararlanmayı, harita okumayı, kendini izleyenlerden kurtulmayı, bilgi toplamayı ve her şeyden önemlisi, bakmayı öğrendi. Düşmanın cephanelikleri, tanklar ve havaalanları nerededir? Birlikler nerede konuşlanmış? Toplar? Kaç tane kaçlık, nereye yerleştirilmiş? Tren yolları?</span></p>

      <p class="calibre2"><span class="none2">Hangi hatlar sürekli kullanılıyor, depolarda ve hat kenarlarında neler var? Hepsi zordu, ancak yine de ilginç bir tecrübe oldu; babasının vatandaşları arasında, Harvey Deacon ömründe ilk kez gerçekten bir yere ait olduğunu hissetti. Hafta sonlarını Christina’nın yatağında geçiriyordu. Kahire’de yaşadıklarından çok daha çılgınca bir birleşmeye girdiler. Harvey Deacon burada da il kez tutkulu aşka benzer bir duygu yakaladı. Son hafta sonu onunla sevişirken, Christina karanlıkta fısıldadı: “Mısır’da Führer için inanılmaz şeyler yap, Harvey. Kim bilir, belki de bir gün yeniden bir araya geliriz?” Deacon Zürih’e döndü ve hikâyesini ele vermemek amacıyla on gün kadar çevrede turist gibi dolaştı, daha sonra da Mısır’a gitti. SD’nin talimatları ve bir İsviçre bankası üzerinden yapılan havale sayesinde, Sultan’ın geri kalan hisselerini de satın aldı, kumar izni alarak kulübün işlerini geliştirdi. Sonunda savaş geldiğinde Sultan, patronlarının tahmin ettikleri gibi, dedikodu ve bilgi kaynağına dönüşmüştü bile. İngiliz birlikleri Rommel’le savaşmak üzere Kahire’ye akın ettiklerinde, boş zamanlarını restoranlar, barlar ve randevuevlerinde geçiliyorlardı. Bir erkeği konuşturmak için içki ve kadından daha etkili yol yoktur, Deacon gözlerini ve kulaklarını açtı. Kısa sürede kullanabileceğinden çok bilgi edindi, toplumun her katındaki tanıdıklarını kullanarak ordudaki erlerden kraliyet sarayına kadar bir istihbarat ağı kurdu. Telsizle temas kurmadığı zamanlar, elindeki bilgileri İspanyol Büyükelçiliği’ndeki bir memura iletir, paketin diplomatik kuryeyle Madrid üzerinden Berlin’e gitmesini sağlardı. Aynı gece Deacon siyah Packard’ın burnunu Gize’ye doğru çevirdiğinde, saat 11.00’i gösteriyordu; batıya dönüp piramitlere doğru ilerlemek yerine, güneye döndü, Nil kıyısını izleyerek on dakika sonra villaya vardı.</span></p>

      <p class="calibre2"><span class="none2">Maison Fleuve beyaza boyanmış, panjurlu bir evdi. İki katında dört yatak odası bulunuyordu ve küçük bahçesinin duvarı sarmaşıklarla örtülüydü. Tek basına dikiliyordu, kendi özel iskelesi vardı ve zamanında Napolyon’un generallerinden biri tarafından metresine armağan olarak yaptırılmıştı. Deacon ailesi tarafından satın alınmadan önce birkaç kez elden geçirilmişti: artık buraya pek ender geliyor, burası yerine nehir gemisindeki özel bölümü tercih ediyordu. Üstelik buradaki villaların büyük çoğunluğu şehirdeki zenginlerin hafta sonu evleri olarak kullanıldığından, hafta içinde çevresi ıssızdı; evin telefonu bile yoktu.</span></p>

      <p class="calibre2"><span class="none2">Arabayı ön bahçedeki banyan ağaçlarının gölgesinde durdurup indi. Dolunay nedeniyle on beş kilometre uzaktaki Keops Piramidi’nin parlak gökyüzü önündeki silueti açıkça görünüyordu. Arada da çöle doğru uzanan şekerkamışı tarlaları vardı. Kapının kilidini açtı ve karanlık sofaya girdi. Villada elektrik yoktu, bu nedenle sofadaki masanın üzerinde duran lambalardan birini aldı ve cebindeki kibritle yaktı. Ön kapıyı kilitledi, her iki kanadın arkasına sağlam demir kollar yerleştirdi. Bu kolları ek bir güvenlik önlemi olarak birkaç ay önce düşünmüştü. Artık kimse habersizce ön kapıdan giremezdi. Sofaya açılan bir başka kapıya yürüyüp kilidini açtı. Önüne çıkan merdiven aşağıya, karanlıklara iniyordu. Basamakların dibinde şarap mahzeni olarak yapılmış bir bölüm bulunuyordu; eski raflar toz ve örümcek ağlarıyla kaplıydı, bazı raflardaysa tozlu şarap şişeleri vardı. Napolyon’un generali mahzeni başka amaçlar için de kullanıyordu: gizli bir kaçış yolu. Mahzenin ucundaki kısa tünel, menteşeleri paslı bir kapıya varıyordu. Deacon kapının sürgüsünü çekip açtı; içeriye taze hava girdi. Uzakta yüksek ağaçlar, aralarında gizlenmiş ve nehre doğru uzanan küçük taş iskele, iskeleye bağlı ve brandayla örtülmüş ufak bir motorlu tekne göründü. Merdivenin dibine geri döndü. Bulunduğu yerde bir tek iskemle ve bir de dolap vardı. Dolabı açıp, içine gizlediği telsizi çıkardı, vericinin yanında duran dokuz milimetrelik Luger tabancaya bakmadan tünelin dış duvarına yerleştirilmiş anteni kaldırdı, aküyü bağlayıp düğmeyi çevirdi, iskemleye yerleşti. Telsizin üzerindeki küçük yeşil ışık parlamaya başladı, on dakika daha beklemek gerekecekti. Hasan’ın dairesinde olanlar hâlâ beynini kurcalıyordu. Kasa hırsızı Evir’in öldürülmesi beceriksizce gerçekleştirilmiş bir olaydı; ancak adam konuşabilir ve her şeyi mahvedebilirdi. Maskesi düşürülmeden dört yıllık bir savaş görmesine karşın Deacon, Müttefiklerin ahmak olmadıklarını biliyordu. Artık çevrelerine dikkatle bakacaklardı, bu da daha dikkatli olması için önemli bir nedendi. Özellikle Berlin’in Roosevelt ve Churchill’in Kahire’ye geleceklerini bildiği bir dönemde. Savaşın Almanya aleyhine gelişmeye başladığı bu sırada, verdiği bilgilerin önemli bir karşılık alacağını sanıyordu; yoksa Berlin bu bilgilerin üzerinde neden bu kadar önemle dursun? Belki de Schellenberg bu bilgiyi başka yerlerde kullanacaktı. Dün akşamki raporuyla Berlin’e güvenli evin bulunduğunu bildirmişti, şimdiyse cevaplarını bekliyordu. Verici ısındığında, istasyonu buldu. Roma’daki bağlantı istasyonu mesajlarını Berlin’e, SD Karargâhı‘na iletecekti. İşareti duyduğunda, not defterini hazırladı. Bu seferki mesaj, her zamankinden daha uzundu; mesajın bittiğini belirten AR işaretini aldığında yirmi dakika geçmişti, daha sonra “İyi şanslar” ve “Lütfen teyit edin” mesajı geldi, en arkadan da “tamam” anlamındaki K, mesajı aldığını belirtmek için Rler gönderdi ve aldığı mesajı çözmeye girişti. Çözdüğü mesaja bakakaldı. Bildirilenler o kadar önemliydi ki, okuyup anlaması dakikalar aldı. Ağzı kurumuştu. Bağırsaklarının işlediğini, ensesinden aşağı soğuk terler boşaldığını hissetti. Okuduklarına inanmakta güçlük çekiyordu, uzun bir ıslık çaldı. - Olacak şey değil, dedi kendi kendine heyecanla gülümseyerek. Bu kez gerçekten ciddî işe girişiyoruz. Aynı anda Hasan, Arap ve Avrupalı göçmenlerle kaynayan Ezbekiye’nin dar ve kalabalık sokaklarında yürüyordu.</span></p>

      <p class="calibre2"><span class="none2">imperial Oteli haraptı, benzer ucuz oteller ve dökük evler arasında boyaları dökülmüş panjurlar ve sıvası çatlamış duvarlarıyla pek de adına yaraşır bir görüntü sunmuyordu. Müttefikler hatlarından geçip Kahire’ye ilk vardığında da burada kalmıştı. Bu kez otelin karşısındaki girintide uzun süre beklemiş, otelin gözetlenmediğinden emin olduktan sonra içeri girerek dökük resepsiyona doğru yürümüştü. Kısa boylu ve çok şişman bir adam, ayakları sanki çok değerliymiş gibi dikkatle yürüyerek tezgâh yaklaşırken, elindeki taze hurmaları yemekle meşguldü. Başında bir fes ve üzerinde sigara külü dökülmüş eski ve buruşuk bir ceket vardı. Bacakları vücudunu taşıyamayacakmış gibi ilerliyor, şiş yanakları aldığı nefesten şişip şişip iniyordu. Müşterisinin yüzüne bakmadı bile. “Doluyuz.”</span></p>

      <p class="calibre2"><span class="none2">- Kuzen Tarık.</span></p>

      <p class="calibre2"><span class="none2">Şişman adamın yüzü, Hasan’ı tanıyınca daha da soldu, acele hareketlerle onu resepsiyonu arkasındaki büroya götürdü. Yaralı yüzüne bakarken şaşkınlığı gözlerinden okunuyordu. “Ne oldu sana?”</span></p>

      <p class="calibre2"><span class="none2">- Askerler beni arıyor. Saklanmak için güvenli bir yere ihtiyacım var.</span></p>

      <p class="calibre2"><span class="none2">- Ne yaptın?</span></p>

      <p class="calibre2"><span class="none2">- Galiba bir İngiliz askerini öldürdüm.</span></p>

      <p class="calibre2"><span class="none2">Tarık gülümsedi. “Daha önce kaldığın oda var. Orada güvende olursun.”</span></p>

      <p class="calibre2"><span class="none2">- Sana teşekkür borçluyum, Tarık.</span></p>

      <p class="calibre2"><span class="none2">Şişman adam, teşekkür gereksizmiş gibi homurdandı. “Aynı kandanız, düşmanımız da aynı.” Küçük ve neredeyse boş oda ikinci kattaydı. Odada yıpranmış çarşaflarıyla bir yatak, çatlamış bir lavabo ve lavabonun üzerinde sun dökülmüş küçük bir ayna vardı. Odadan çok, daha önce kiler olarak kullanılan bir yere benziyordu. Tarık merdivenlerden sonra nefes nefese kalmış, kapıyı cebinden çıkardığı özel bir anahtarla açmıştı. Kapının üzerinde, duvarla aynı boyayla boyandığından neredeyse görünmez olan küçük zili gösterdi. “Uyan işaretini hatırlıyorsun, değil mi?”</span></p>

      <p class="calibre2"><span class="none2">Hasan başını salladı. Tarık büro masasının altındaki alarm düğmesinden daha önce de söz etmişti. Dikkatli olmak için bir, kaçmak için iki işaret. Tarık hâlâ soluk soluğaydı. “Neye ihtiyacın olursa, söyle.”</span></p>

      <p class="calibre2"><span class="none2">- Yarın sakalımı tıraş etmeni ve saçımı kesmeni isteyeceğim. Sana para veririm, kullanılmış elbiselerden alırsın.</span></p>

      <p class="calibre2"><span class="none2">- Görünüşünü değiştirmek akıllıca bir iş, dedi Tarık. Unutma, bu oda çok özel. Otel defterinde kaydı yok, anahtarı da sadece bende. Görünmeden girip çıkmak için, koridorun sonundaki yangın merdivenini kullan. Eğer dikkatli davranırsan, kimse seni görmez. Sana iyi geceler diliyorum, Kuzen.</span></p>

      <p class="calibre2"><span class="none2">Öpüştüler. Tarık yaralı çeneye hafifçe dokundu, biraz sonra Hasan yalnızdı. Soyundu, karanlıkta yatağa uzandı. Sancıyan çenesini eline dayadı, dili sürekli olarak bir gün önce dişlerinin bulunduğu yerdeki kanlı yaraya gidiyordu. Beyni kin ve intikam duygusuyla çatlayacak gibiydi.</span></p>

      <p class="calibre2"><span class="none2">Bildiği bir tek şey vardı. Deacon ne derse desin, Amerikalı istihbaratçı yaptıklarını çok pahalı ödeyecekti.</span></p><br class="calibre3" id="calibre_pb_12" />
    </div>
  </div>
</body>
</html>
