<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Otuz dördüncü bölüm</span></p>

      <p class="calibre2"><span class="none1">11.00</span></p>

      <p class="calibre2"><span class="none2">Weaver kapalı cipin içinde terliyordu. İskenderiye’den yirmi mil kadar uzakta, düzgün bir yol üzerinde süratle ilerlerken güneşin sıcaklığını hissediyorlardı. Yolun iki yanındaki sonsuz çöl manzarası zaman zaman kayalıklar, kimi zaman da savaş ve geri çekilmelerden artakalan askerî araç ve tank enkazlarıyla bozuluyordu.</span></p>

      <p class="calibre2">Teğmen dizlerinin üzerine bir harita açmış, eline pusulasını almıştı. Şoföre seslendi: “Sola dön.” Araba çöle daldı. Teğmen arkaya döndü. “Pilotun hesaplarına göre, Dakota’nın enkazı buradan tam üç mil güneyde olmalı.”</p>

      <p class="calibre2">Daha önce Beaufighter’ın enkazını incelemişlerdi. Teğmenin bir süre önce çıkardığı devriye enkaza ulaşmış ve onlarla radyo teması kurmuştu. Weaver ve Sanson geldiğinde hâlâ çevreyi araştırıyorlardı. Uçaktan geriye fazla bir şey kalmamıştı. Uçağın burnu bir kum tepesine saplanmış, çarpmanın etkisiyle yakıt tankı patlamış ve uçak küçük parçalara ayrılmıştı. Alüminyum parçaları ve motor bölümleri birkaç yüz metrelik bir alana yayılmış, baz parçaların dumanı daha sönmemişti. Askerlerden biri, düşme noktasının elli metre kadar uzağında kömürleşmiş bir insan kolu buldu. Mürettebattan geriye kalan sadece bu yanık koldu.</p>

      <p class="calibre2">- Ölmek için pek güzel bir yol değil, diye konuştu Sanson. Hiç olmazsa fazla acı çekmemişler. İlerleyip Dakota’yı bulmaya karar verdiler. Devriye cipi peşlerine takıldı. Yirmi dakika kadar sonra, uzaktan Dakota’nın enkazını gördüler, Weaver teğmenin uzattığı dürbünü aldı. Uçak, yarısı kopmuş bir kanat dışında fazla hasar görmüşe benzemiyordu. Gövde ve kuyruk üzerindeki Amerikan bayrağın baktı.</p>

      <p class="calibre2">- Eee? diye sordu Sanson.</p>

      <p class="calibre2">Weaver dürbünü uzattı. Yaklaştıkça, enkaza doğru giden belli belirsiz tekerlek izlerini gördü.</p>

      <p class="calibre2">- Bir de sen bak, gördüğüm kadarıyla hiç hareket yok, her şey sakin görünüyor.</p>

      <p class="calibre2">- Talihimizi zorlamayalım. Sanson tabancasını çekip şoföre döndü. Elli metre kalınca dur. Yolun geri kalan bölümünü yaya gideceğiz.</p>

      <p class="calibre2"> </p>

      <p class="calibre2"><span class="none1">09.00</span></p>

      <p class="calibre2"><span class="none2">Seti Oteli’nin ikinci katındaki oda bomboş, kupkuruydu. Eski demir yatağın üzerinde kirli çarşaflar vardı; duvarların beyaz badanası nikotin ve sigara dumanından sararmıştı. Falconi’yi yatağa yatırır yatırmaz Haider işe girişti. Pilot tulumunu ve kanlı sargıları kesti. Bacaktaki yara düşündüğünden de kötüydü. Kanlı etlerin arasından kemik görünüyor, Falconi kan kaybetmeye devam ediyordu. Haider İtalyan’ın nabzını tuttu, daha sonra gözkapaklarını kaldırıp gözbebeklerini inceledi. Falconi’nin suratına iki tokat attı ancak pilottan tepki almadı. Yarayı temizlemekte olan Rachel’e döndü. “Durumu hiç de iyi değil. Kendine gelemiyor, nabzı da çok zayıf.”</span></p>

      <p class="calibre2"><span class="none2">- Yapabileceğimiz bir şey var mı?</span></p>

      <p class="calibre2"><span class="none2">Haider yatağın ayak ucunda, Kleist ve Doring’in arasında duran Ahmed’e döndü. “Köyde herhalde tıptan biraz anlayan birisi vardır.” Ahmed omuzlarını silkti. “Kendini ebe sanan ve hemşire dedirten yaşlı bir cadı var. Ama eğer fikrimi sorarsan, hiçbir işe yaramaz. Üstelik ağzı, benim vericimden de daha iyi çalışır. Siz daha farkına varmadan, bütün köy kimliğinizi öğrenmiş olur.”</span></p>

      <p class="calibre2">- Doktoru getirmek ne kadar sürer?</p>

      <p class="calibre2">- Eğer hastaya gitmemişse, iki saat. Yine de onu buraya getiremezsiniz. Çok tehlikeli olur. Kaldı ki, askerî yetkililere haber vermek isteyecektir.</p>

      <p class="calibre2">Kleist araya girdi. “Adam haklı. Zaten durumumuz karışık, daha da fazla tehlikeye girmenin anlamı var mı?”</p>

      <p class="calibre2">Haider, Ahmed’e döndü. “Öyleyse yaşlı kadına gidip yardım edip etmeyeceğini sor. Ona, yardım için sana gelen yabancılar olduğumuzu söyle; eğer bilmek istiyorsa, arkadaşımız trafik kazası geçirdi. İngilizce biliyor mu? Hayır.</p>

      <p class="calibre2">- Öyleyse beni İngiliz subayı olarak tanıştır ve fazla bir şey anlatma.</p>

      <p class="calibre2">- Sizi uyarıyorum, yaşlı cadı hiçbir işe yaramaz. Ben olsam, köy kasabına daha çok güvenirdim.</p>

      <p class="calibre2">- Dilencilerin seçme hakkı yoktur. Onu hemen buraya getir.</p>

      <p class="calibre2"> </p>

      <p class="calibre2"><span class="none1">09.15</span></p>

      <p class="calibre2"><span class="none2">Yaşlı kadının ağzında tek bir diş kalmamıştı ve en azından seksen yaşındaydı. Tepeden tırnağa siyahlar giymiş, beli bükülüp bastonla yürümesine rağmen kendine ne kadar güvendiğini bakışlarıyla belli etmişti. Ahmed ve karısı onu merdivenlerden çıkardılar. Odaya girdiğinde meraklı gözleri çevreyi araştırdı. Ahmed İngilizce “Adı Vafa” dedi, “senin dediklerini söyledim. Elinden geleni yapacakmış.” Kadının elinde eski bir doktor çantası vardı. Siyah peçenin altından kırışık ve kahverengi yüzü görünüyordu. Haider tırnaklarının leş gibi olduğunu gördü. Kadın Falconi’ye yaklaştı, sıcak su leğenlerini ve temiz havluları yerleştirdi. Kolunu sıvayıp ellerini yıkamak üzere leğenlerden birine yaklaştığında Ahmed’e seslendi ve Haider’in anlayamayacağı ağır bir lehçeyle konuştu. Ne dedi?</span></p>

      <p class="calibre2"><span class="none2">- Etrafında erkekler varken çalışamazmış. Sadece kadının kalmasını, diğerlerinin çıkmasını istiyor.</span></p>

      <p class="calibre2"><span class="none2">- Hayır, dedi Haider Arapça, ben kalıyorum.</span></p>

      <p class="calibre2"><span class="none2">Yaşlı kadın parmağını uzatarak kapıyı gösterdi ve sert bir sesle konuştu. Bu kez Haider söylediklerini anlamıştı. “Erkekler dışarı! Dışarı!”</span></p>

      <p class="calibre2"><span class="none2">Ahmed omuzlarını silkip İngilizce konuştu: “En iyi zamanında bile huysuz köpeğin biridir.</span></p>

      <p class="calibre2"><span class="none2">Bence söylediklerini yapman iyi olur.”</span></p>

      <p class="calibre2"><span class="none2">Haider, Rachel’e döndü. “Ona yardım edebilir misin?”</span></p>

      <p class="calibre2"><span class="none2">- Elimden geleni yaparım.</span></p>

      <p class="calibre2"><span class="none2">- Yardıma ihtiyacın olursa seslen.</span></p>

      <p class="calibre2"><span class="none2">Haider diğerlerine işaret etti, hep birlikte odadan çıktılar. Kapıya varınca döndü ve yaşlı kadına Arapça seslendi. “Onu kurtarabileceğine inanıyor musun?” Yaşlı kadın kasıldı. “Vafa, köydeki bütün çocukların doğmasına yardım etti; doktor kadar çok biliyor. Şimdi git, arkadaşın iyi ellerde.”</span></p>

      <p class="calibre2"> </p>

      <p class="calibre2"><span class="none1">09.30</span></p>

      <p class="calibre2"><span class="none2">Ahmed konuklarını otelin arkasındaki pis mutfağa götürdü. Masa kurulmuş, üzerine taze ekmek, hurma, pis kokulu keçi peyniri ve gümüş bir kap dolusu Arap kahvesi konmuştu. Her birine birer fincan koyu ve ağır kahve doldurdu. “Bir şeyler yiyin. Şimdi tek yapabileceğiniz beklemek ve dua etmek.” Haider kahveyi aldı, yiyeceklere dokunmadı. İki SS karınlarını doyururken, Ahmed’e döndü.</span></p>

      <p class="calibre2"><span class="none2">- Bütün bu dertlerden sonra, bizi bir arkeoloji ekibi gibi İskenderiye’ye götürme planımızdan vazgeçmemiz gerekecek. Yen bir plan hazırlamamız lazım. Buradan İskenderiye’ye kadar olan bölgenin haritası var mı?</span></p>

      <p class="calibre2"><span class="none2">Ahmed başını salladı. ‘Tek bulabileceğim, bir turistin unuttuğu eski bir Baedecker rehber. En azından yirmi yıllık ve haritalar çok ayrıntılı değil.”</span></p>

      <p class="calibre2"><span class="none2">- Yapacak bir şey yok, getir.</span></p>

      <p class="calibre2"><span class="none2">Ahmed odadan çıktığında Kleist ağzındaki peynir ve ekmeği yuttu, eliyle ağzını sildi. “Doring’le durumumuzu konuştuk. Burada daha fazla kalamayız. Daha farkına varmadan düşman etrafımızı çevirecek. İki gruba ayrılıp Kahire’ye ayrı ayrı varmamız daha doğru olacak; böylece şansımızı artırmış oluruz. Birlikte kalmak intihar olacak.”</span></p>

      <p class="calibre2"><span class="none2">- Ne öneriyorsun?</span></p>

      <p class="calibre2"><span class="none2">- Sen ve kız; ben ve Doring. Kleist omzunu silkti. Ya da sen nasıl uygun görürsen.</span></p>

      <p class="calibre2"><span class="none2">Haider bir süre düşündü. “Ya Falconi, o ne olacak?”</span></p>

      <p class="calibre2"><span class="none2">- Onu yanımıza almak aptallık olur. Onu burada otelciye bırak. Eğer yakalanırsa, hiç olmazsa adam gibi tedavi görür.</span></p>

      <p class="calibre2"><span class="none2">Haider bir süre düşündü, sonra başım salladı. “Önce yaşlı kadının neler yaptığını bir görelim, daha sonra karar veririm. Bu arada haritaya bakmalı ve Ahmed’le görüşmeliyiz. Buraları bizden daha iyi biliyor.” Ahmed, elinde yıpranmış bir Baedecker turist rehberiyle geri geldi. Masanın üzerine açıp haritalardan birini gösterdi.</span></p>

      <p class="calibre2"><span class="none2">- Buradayız. İçerdeki yolu kullanırsak, İskenderiye’ye yaklaşık yirmi beş mil uzakta. Kente giden bir sürü küçük çöl yolu var. İsterseniz doğruca kıyıya gidip oradan İskenderiye’ye dönebilirsiniz ama bu fazla zaman alır. Ana yol, en hızlısı ve bir saatten az sürer.</span></p>

      <p class="calibre2"><span class="none2">Haider haritayı inceledi. “Bu yakınlarda askeri birlik var mı?”</span></p>

      <p class="calibre2"><span class="none2">- Savaşın durmasından bu yana, yok. En yakın kamp, buraya on beş mil uzaklıkta, Amiriya’da.</span></p>

      <p class="calibre2"><span class="none2">- Kaç kişiler?</span></p>

      <p class="calibre2"><span class="none2">- Herhalde birkaç yüz. Oldukça büyük bir kamp.</span></p>

      <p class="calibre2"><span class="none2">- Hiç köye gelirler mi?</span></p>

      <p class="calibre2"><span class="none2">Ahmed omuzlarını silkti. “Arada sırada köyden geçerler. Ama bir kez arkadaşlarına olanı öğrendikten sonra, iz süren av köpeklerine benzeyeceklerdir.”</span></p>

      <p class="calibre2"><span class="none2">- Bu nedenle de mümkün olduğu kadar hızlı hareket etmemiz gerekecek. Biz şu anda konuşurken, onlar bizi arıyor olabilir. Ahmed çenesini kaşıdı. “Bana göre iki seçeneğiniz var. İlki, Arap tüccarlarının yıllar önce kullandıkları deve yolu; köyün beş mil kadar uzağından geçer. Ciple gidildiğinde oldukça sarsıntılı ve zor bir çöl yolculuğudur, kuma saplanmamaya dikkat etmeniz gerekir. Ama yol üzerinde suyunuz bittiğinde yararlanabileceğiniz birçok vaha var ve aşağı yukarı on saatte Kahire’ye girersiniz.”</span></p>

      <p class="calibre2"><span class="none2">- Ya ikinci seçenek?</span></p>

      <p class="calibre2"><span class="none2">- İlk başta sizi götürmek istediğim yol. İskenderiye’den, günde dört kez kalkan tren. Buranın kuzeyinde, kıyı boyunca giden bir tren yolu var. En yakın istasyon, on iki mil ötedeki El Haurivaya. Eğer beni dinlerseniz, İskenderiye’ye gitmenin en emin yolu, tren. Askerler ana yolların çoğunu keseceklerdir. Trenler sık geçer ve sizi kent merkezine götürerek Kahire bağlantısına yetişmenizi sağlar. Sizin de söylediğiniz gibi, askerlerin sizi aramaya başlayıp başlamadıklarını daha bilmiyoruz. Eğer aramıyorlarsa, hangi yoldan giderseniz gidin, zorlukla karşılaşmazsınız. Eğer aramaya başlamışlarsa, nelerle karşılaşacağınızı Allah bilir.</span></p>

      <p class="calibre2"><span class="none2">Kleist kuşkuluydu. “Eğer ayrılırsak, Doring ve benim için en iyi yol, çölden geçenidir. Çalıştığım petrol şirketi buranın güneyinde kuyu açıyordu, bu nedenle buraları iyi bilirim. Evet, yolun zor olduğu doğru, ama biraz şans ve iyi bir arabayla Kahire’ye varabileceğimizi düşünüyorum.” Haider başını salladı. “Çöl çok açık. Havadan görülebilirsin.” Kleist ısrar etti. “Olabilir, ama unutulmaması gereke bir şey daha var. Senin İngilizcen hepimizden daha iyi. O nedenle bir kontrol noktasından geçebilme ihtimalin yüksek. Benim ve Doring’in böyle bir şans yok. Bu yüzden talihimi çöl yolunda denemeyi tercih ederim.”</span></p>

      <p class="calibre2"><span class="none2">- Bu riski almak istediğinden emin misin?</span></p>

      <p class="calibre2"><span class="none2">- Dürüst ol. Sadece kızla çok daha fazla şansın olur. İki kişi bir çift, dört kişi ise kalabalık oluşturur.</span></p>

      <p class="calibre2"><span class="none2">- Kim bilir, belki de haklısın. Sen ne dersin, Doring? Kleist’ın dediklerine katılıyor musun?</span></p>

      <p class="calibre2"><span class="none2">- Her iki seçenekte de sorunla karşılaşabiliriz. Saygısızlık etmek istemem ama, Yüzbaşı Kleist’la birlikte gitmeyi tercih ederim.</span></p>

      <p class="calibre2"><span class="none2">- Tamam o halde. Ben ve Frâulein kıyı treniyle İskenderiye’ye, oradan da Kahire’ye gideceğiz. Haider, Ahmed’e döndü. anlaşılan, iki gruba ayrılacağız. O nedenle bir arabaya daha ihtiyacımız olacak.</span></p>

      <p class="calibre2"><span class="none2">Ahmed sevgili Fiatı‘nı kaybetme düşüncesiyle üzgündü, içini çekti. “Siz benim kamyonumu alırsınız. Eğer soru soran olursa, çalındığını söylerim.”</span></p>

      <p class="calibre2"><span class="none2">- Köyden araba kullanarak çıkarsak şüphe çekebiliriz dedi Kleist. Bizi deve yoluna kadar götürmen ve gideceğimiz yönü göstermen gerek.</span></p>

      <p class="calibre2"><span class="none2">- Buradan beş mil uzakta. Peki ben nasıl döneceğim?</span></p>

      <p class="calibre2"><span class="none2">- Yürüyerek, dedi Kleist.</span></p>

      <p class="calibre2"><span class="none2">Ahmed öneriyi fazla beğenmemekle birlikte, Almanlardan yakında kurtulacağını düşünerek sevindi.</span></p>

      <p class="calibre2"><span class="none2">- Ee? diye sordu Haider.</span></p>

      <p class="calibre2"><span class="none2">- Ne yapayım, mecburum galiba.</span></p>

      <p class="calibre2"><span class="none2">Kleist cipin anahtarlarını Haider’e uzattı. “Burada fazla yapacak bir şeyimiz yok. Ne kadar çok oyalanırsak, o kadar riske gireriz. O nedenle hemen gidelim, diyorum.”</span></p>

      <p class="calibre2"><span class="none2">Haider, Doring’e döndü, “Ahmed’le git, cipteki eşyalarınızı al. Yolculuk için yeterli su bulmayı unutma.” Ahmed ile Doring çıkınca Haider, Kleist’la baş başa kaldı. “Kahire’ye varırsanız, adamımızla nerede ve nasıl buluşacağınızı biliyorsunuz. Aramızdan biri yakalanırsa, operasyonu tehlikeye atacak bir şey söylemeyeceğiz. Schellenberg’in söylediklerini duydun: her şey bize bağlı. Yakalanana ya da ölene kadar göreve devam edeceğiz. Sana iyi şanslar.”</span></p>

      <p class="calibre2"><span class="none2">- Sana da. Bunu söyleyeceğini hiç sanmazdım, Haider. Ama şansa çok ihtiyacımız olacak gibi. Haider istifini bozmadı. “Sen vicdansız hayvanın tekisin, Kleist.”</span></p>

      <p class="calibre2"><span class="none2">Kleist sırıttı. “Gelecek sefer cehennemde karşılaşabiliriz. Ateşin hazır olmasına dikkat edeceğim.”</span></p>

      <p class="calibre2"><span class="none2">Ahmed geri döndü. “Oğlum eşyalarınızın kamyona konmasına yardım ediyor” dedi Kleist’a. “Benimle gelirseniz size su ve yiyecek veririm.” Haider sordu: “Randevuya gelmediğimizi Berlin’e bildirdin mi?”</span></p>

      <p class="calibre2"><span class="none2">Ahmed onayladı. “Havaalanından dönünce. Görünmediğinizi söyledim.”</span></p>

      <p class="calibre2"><span class="none2">- Gitmeden önce bir mesaj daha gönder. Olanları anlat, fazla ayrıntı verme ve görevi tamamlamak içi elimizden geleni yaptığımızı bildir. Haider, Baedecker’i cebine soktu. Senin için sakıncası yoksa, bunu almak istiyorum. - Nasıl istersen.</span></p>

      <p class="calibre2"><span class="none2">O sırada mutfak kapısı ardına kadar açıldı ve üzgün suratıyla Rachel göründü. “Yukarı gelseniz iyi olur.”</span></p><br class="calibre3" id="calibre_pb_34" />
    </div>
  </div>
</body>
</html>
