<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Yirmi üçüncü bölüm</span></p>

      <p class="calibre2"><span class="none1">Kahire, 20 Kasım, 13.45</span></p>

      <p class="calibre2"><span class="none2">- Adı imperial, dedi Reeves. Hepsi hepsi yirmi oda. İçerisi tam bir felaket. Orada kalmaktansa, sıçan dolu bir lağımda gecelemeyi tercih ederdim.</span></p>

      <p class="calibre2"><span class="none2">Weaver az önce işaretsiz bir otomobilde, Sanson’un yanına arka koltuğa yerleşmişti. Her ikisi de sivil giyinmiş, tabancalarını almışlardı. Sanson’un imperial Oteli’ni gözetlemekle görevlendirdiği adamlarıyla buluşmak üzere bir taksiye binmişler, Ezbekiye’nin sıcak ve kalabalık ara sokaklarından gelmişlerdi. Sanson’un adamlarından biri, ince bıyıklı genç bir istihbarat subayı Reeves, sivil elbiseleriyle şoför koltuğundaydı. Sokağın öte yakasında, imperial Oteli hiç de adının çağrıştırdığı görkeme sahip değildi. Panjurlarının boyaları kabarmış, yıkılıyormuş izlenimi veren duvarlarında çatlaklar oluşmuş ucuz ve harap bir yapıydı ve kendine benzer otel ve binaların arasına sıkışmış dört kattan oluşuyordu. Girişin üzerindeki levhanın bütün harfleri solmuştu.</span></p>

      <p class="calibre2">- Sahibi hakkında neler biliyoruz? diye sordu Weaver. Sanson dizleri üstündeki defteri açtı. ‘Tarık Nasır siyasal görüşleri bilinmeyen küçük bir işadamı. Düzenli denetleme adı altında oteli üç gün önce kontrol ettik, kayıtlar düzgündü, kâtipse Ferid Gabar benzeri hiç kimsenin gelip oda istemediğini söyledi. Tarık Nasır’ın sempatizan olmasından kuşkulanmamızın tek nedeni, ihbarcılarımızdan birinden duyduğumuz bir söz. Rommel’in ilerleyişi sırasında, Almanları Kahire’de kucaklamayı dört gözle beklediğini söylediği duyulmuş. Olacak bir şey değil ama, böyle söylemek için de geçerli bir nedeni var; bundan birkaç yıl önce küçük kardeşi İngiliz ordu deposunu soyarken vurularak öldürülmüş. Şu ana kadar Nasır, bulabildiğimiz tek muhtemel şüpheli.” Mahallede üç otel daha gözetleniyordu, Sanson sabırsızlıkla bir gelişme beklemekteydi. “Bana hikâyeyi anlat” dedi Reeves’e.</p>

      <p class="calibre2">- Bir oda istedim, kâtip de dolu olduklarını söyledi. Yirmi odanın hepsi de doluymuş, iki aylık bir süre içinde de boşalma ihtimali yokmuş. Buradaki bütün otellerde durum aynı. Ne kadar para önerirseniz önerin, bir tek oda yok.</p>

      <p class="calibre2">Sanson içini çekti. Niyeti adamlarından birini İmperial’e yerleştirmek ve orada Gabar’a benzer birinin bulunup bulunmadığını kontrol etmekti. “Planlarımız yine altüst oldu. Elimizde oteli basmaktan ve Nasır’ı sorguya çekmek üzere götürmekten başka çare kalmıyor. Müşteriler nasıl?”</p>

      <p class="calibre2">- Görebildiğim kadarıyla çoğunluğu Avrupalı göçmenler. Birkaç tane de Arap var.</p>

      <p class="calibre2">- Otel defterine bakabildin mi?</p>

      <p class="calibre2">- Hayır, imkân bulamadım.</p>

      <p class="calibre2">- Otele girip çıkarken Gabar’a benzeyen kimse gördün mü?</p>

      <p class="calibre2">- Hayır, efendim.</p>

      <p class="calibre2">- Ya Nasır? Onu gördün mü?</p>

      <p class="calibre2">- Oda bulamayınca, otelin sahibiyle görüşmek istediğimi söyledim. Geldi. Ona her zamanki tiyatroyu oynayıp acele bir odaya ihtiyacım olduğunu, bunun için ne gerekirse ödeyeceğimi söyledim, iş yaramadı; otelin tıka basa dolu olduğunu söyledi. Yarım saat kadar önce otelden çıktı, daha geri dönmedi. Briggs onu izliyor, efendim. Sivil giyimli ve şapkalı bir adam arabanın kapısını açtı, Reeves’in yanına oturdu. Sanson sordu. - Nasır nerede?</p>

      <p class="calibre2">Briggs pencereden dışarıyı gösterdi. “İşte o, efendim. İki sokak ötedeki Yunan lokantasında yemeğe gitti. Daha sonra köşedeki bakkaldan bir şeyler aldı.” Yolun öbür tarafında, kaldırımda yürüyen şişman adama baktılar. Başında fes, elinde bir kesekâğıdı vardı, öteki elindeki elmayı ısırırken çifte çenesi titriyordu. Otele yöneldi, basamakları güçlükle tırmanırken kısa bacakları titriyor, yanakları aldığı soluklarla şişip şişip iniyordu.</p>

      <p class="calibre2">Sanson arabanın kapısını açtı. ‘Tamam, henüz elimizdeyken enseleyelim. Reeves, sen benimle gel. Briggs, sen arkaya dolan. Kaçmaya çalışan kim olursa olsun, ateş edin ama herifleri öldürmeyin. Eğer kaçıyorlarsa, saklamak istedikleri bir şey var demektir, bunun da ne olduğunu öğrenmek istiyorum.” Hasan yatağa uzanmış, yağlı bir bezle Walther tabancayı siliyordu. Küçük oda onu çıldırtıyor, kendisini kafese konmuş bir hayvan gibi hissettiriyordu. Yerlerde bir sürü Arapça gazete vardı, hepsini de en az altışar kere okumuştu. Huzursuzdu, biraz yürümek istiyordu. Midesi gurulduyordu. Öğle zamanıydı ve iki sokak ötedeki Yunan lokantası nefis yemek yapıyordu. Sivil elbisesi ve sakalsız suratıyla yeterince güvenlikte olacağını düşündü. Tabancasını kenara koydu, yataktan kalktı, kapının arkasındaki askıdan elbisesini ve kravatını aldı, giyinmeye başladı.</p>

      <p class="calibre2">Weaver lobiye Sanson’la birlikte girdi. Arkalarında Reeves vardı. Etraf dökülüyor, bayat yemek ve sigara külü kokuyordu. Sol tarafta ahşap bir tezgâh, onun arkasında da elindeki teşbihi çeken genç bir Arap kâtip vardı.</p>

      <p class="calibre2"><span class="none2">- Tarık Nasır, nerede?</span></p>

      <p class="calibre2">Kâtip gözlerini kırpıştırarak ziyaretçilere baktı. “Bil… bilmiyorum.”</p>

      <p class="calibre2">- Bana yalan söyleme. Biraz önce girerken gördüm. Genç adam endişeyle bir kapıyı gösterdi. “Bay Nasır’ı bürosu orada. Belki onu içeride bulabilirsiniz.” Sanson, ardında Weaver ve Reeves, hızla gösterilen kapıya yöneldi, açtı ve küçücük odaya girdi. Nasır karşı duvarın önündeki masasının başında, elindeki kâğıtları okuyordu. Girenleri görünce ayağa kalkmaya çalıştı. “Evet?” Tarık Nasır?</p>

      <p class="calibre2">- Evet, benim.</p>

      <p class="calibre2"><span class="none2">- Ben askeri istihbarattan Yarbay Sanson. Yanımdaki de Yarbay Weaver.</span></p>

      <p class="calibre2">Nasır yutkunmaya çalıştı, bacakları ağırlığını daha fazla taşıyamayacakmış gibi titriyordu. “Bu şerefi neye borçluyum?” Sanson Reeves’e döndü. “Otel defterini al, çabuk ol.” Nasır itiraz etti, “Neler oluyor?” Reeves dışarı çıktığında Sanson tekrar Nasır’a döndü. “Oturun, Bay Nasır.” Nasır oturdu. Ensesinin kökünden aşağıya ter sızdığını, kalbinin daha hızlı çarpmaya başladığını hissetti. Masanın altındaki düğmeye basmayı düşündü, sonra kararını değiştirdi. “Hâlâ bana ne istediğinizi söylemediniz.”</p>

      <p class="calibre2">- Öyleyse hiç zaman kaybetmeden konuya gireyim. Alman casuslarına yataklık yaptığınızdan şüpheleniyoruz, Bay Nasır, aynı zamanda da sizin bir Alman casusu olmanızdan.</p>

      <p class="calibre2">Başı gerçekten dertteydi. Nasır birdenbire göğsünde bir ağrı hissetti, buna rağmen pek de inandırıcı olmayan kuru bir kahkaha attı. “Nedir bu? Yeni bir şaka mı?”</p>

      <p class="calibre2">- Melek tavırlarını bırakın, Nasır. Elimizde, yakaladığımız bir Alman istihbarat subayının ifadesi var.</p>

      <p class="calibre2">Nasır yutkundu, masadaki mendile uzandı, alnını sildi. “Herhalde; herhalde bir yanlışlık olmalı. Ben <span class="none2">namusuyla çalışan bir işadamıyım.” Reeves birkaç saniye sonra kalın bir defterle döndü. “Ne dokuz ay önce, ne de şimdi Gabar adıyla</span> <span class="none2">kaydedilmiş bir müşteri yok, efendim.” Nasır’ın göğüs ağrısı, söylenen adı duyunca daha da arttı. Kusmak istiyordu, ona rağmen titreyen elini masanın altına, düğmeye uzattı. Sanson’un baktığını görünce, elini sakince geri çekti.</span></p>

      <p class="calibre2"><span class="none2">- Oteli arayacağız. Eğer gerekiyorsa duvarlarını yıkacağız, oda oda bütün müşterileri elden geçireceğiz. Siz de sorgulama için Genel Karargâh’a götürüleceksiniz. Gitmeden önce size bir itiraf fırsatı veriyorum. Evet, Nasır?</span> <span class="none2">Nasır kararını vermişti. Mendili sıkı sıkı kavrayan titrek elini masanın altına soktu, düğmeye iki kere bastı. Sanson derhal koluna yapıştı, sırtına doğru büktü. “Ne oyun oynuyorsun?” Nasır acıyla kıvrandı.</span></p>

      <p class="calibre2"><span class="none2">Sanson onu kenara itti, masanın altına eğildi, düğmeyi gördü. “Bu pezevenk birine haber verdi.</span></p>

      <p class="calibre2"><span class="none2">Arap’ın burada olduğuna bahse girerim. Bu herife göz kulak ol Reeves, bu arada lobiye de dikkat et. Peşimden gel, Weaver, çabuk.” Hasan giyinmişti. Sırrı dökülmüş aynada kendine baktı, tam dışarı çıkmak üzereyken zilin, odaya girmiş büyük ve kızgın bir sivrisineği andıran vızıltısını duydu. Kalbi duracak gibi oldu. Bir saniye kadar susan, sonra da yeniden başlayan zile baktı. Dikkatli olmak için bir, kaçmak için iki işaret. Hızla davranıp Walther’i aldı, ardında bir şey bırakmadığından emin olmak için gözleriyle odayı taradı, kapıya yöneldi.</span></p>

      <p class="calibre2"><span class="none2">Weaver, Sanson’la lobiye geri döndüğünde otomatik Colt’unu eline almıştı.</span></p>

      <p class="calibre2"><span class="none2">- Her birimiz bir kata bakacağız, dedi Sanson. O da Smith Wesson’unu kılıfından çıkarmıştı.</span></p>

      <p class="calibre2"><span class="none2">- Ben ilk kata bakacağım, sen ikinciye; öyle devam ederiz. Tanrı aşkına dikkatli ol. Önde Sanson, merdivenleri tırmandılar, sahanlığa vardıklarında Weaver ikinci kata fırladı. Merdivenin tepesinde ufak bir sofaya vardı. Uzak duvarda bir pencere, sofaya bakan altı kapı ve lobide de duyduğu mide bulandırıcı pislik kokusu. Kapıların hepsi kapalıydı. Sağdaki ilk kapıyı denedi. Kilitli. Bütün gücüyle omzunu kapıya dayadı, itmekteyken içeriden bir ses duydu. Kapı açıldı, elinde harap bir evrak çantası, orta yaşlı bir Avrupalı göründü. Çok korkmuş gibiydi.</span></p>

      <p class="calibre2">- Ellerini başının üzerine kaldır. Weaver tabancasını adamın yüzüne dayadı ve odanın için itti. Elleri titreyen adam korkuyla kekeledi. “Kâğıtlarım, kâğıtlarım var. Adım, adım Josef Esher. Macar göçmeniyim.” Adamın Gabar olmadığı açıktı. Weaver odada başka kimsenin bulunmadığını gördü.</p>

      <p class="calibre2">- Bir Arap arıyorum. Gabar’ı tarif etmeye çalıştı. Böyle bir adama rastladın mı? Adam titreyerek başını salladı. “Hiç görmedim.”</p>

      <p class="calibre2">- Odana gir ve kapıyı kilitle. Weaver tekrar sofaya döndü. Kapının kapandığını, anahtarın döndüğünü duydu.</p>

      <p class="calibre2">Yandaki odayı denedi. Kilitli. Hemen karşıdaki odaya geçti, kapıya baktı. Açıktı. Küçücük bir odaya girdi. Yatak dağınık, biraz önce içinde birisinin yattığını belli edercesine çöküktü. Gazeteler yerlere saçılmıştı. Her şey, içeridekinin odayı aceleyle terk ettiğini belli ediyordu. Weaver kapının üzerindeki anahtarı gördü, sofaya çıktı. Öbür uçtaki pencere yan açıktı. Hızla yaklaşıp dışarıya baktı. Paslı bir yangın merdiveni arka avluya iniyordu ama görünürde kimse yoktu.</p>

      <p class="calibre2">- Allah kahretsin!</p>

      <p class="calibre2">O sırada aşağıdan, otelin içinden birbiri ardına iki el silah sesi duydu, daha sonra dış avluda yankılanan iki tane daha. Hızla sofaya, oradan da merdivenlere koştu.</p>

      <p class="calibre2">- Öldü efendim. Kaçmaya çalıştı; ön kapıya gitmeye yeltendi. Onu korkutmak içim havaya iki el ateş ettim, göğsünü tutarak yere yığıldı. Korkudan kalp krizi geçirdi sanki. Onu canlandırmaya çalıştım ama iş yaramadı. Kâtip ambulans çağırdı; hoş onun da pe faydalı olacağını sanmıyorum.</p>

      <p class="calibre2">Reeves konuşurken, Weaver, Tarık Nasır’ın halıya yığılmış aşırı şişman vücuduna baktı. Suratı mosmor olmuştu.</p>

      <p class="calibre2">Sanson diz çöktü, emin olmak için nabzını aradı. “Hay Allah kahretsin. Bu heriften öğreneceklerimiz vardı. Sen bir şey gördün mü, Weaver?”</p>

      <p class="calibre2">- İkinci katta açık bir pencere var. Oradan yangın merdivenine ulaşılabilir, ama kimseyi görmedim. Reeves’e döndü, iki el silah sesi daha duydum, Briggs nerede?</p>

      <p class="calibre2">- Hâlâ arka tarafta olmalı, efendim.</p>

      <p class="calibre2">Sanson’un yüzü soldu, ayağa kalktı. “Gidip bakalım.” Yürümeye başladıklarında Briggs koşarak ön kapıdan girdi, tabancası elindeydi. Sanson aceleyle sordu. “Arap’ı yakaladın mı?”</p>

      <p class="calibre2">- Kaçtı, efendim.</p>

      <p class="calibre2">- Hay Allah kahretsin.</p>

      <p class="calibre2"> </p>

      <p class="calibre2"><span class="none1">14.45</span></p>

      <p class="calibre2"><span class="none2">Deacon geri vitese taktı ve Packard’ı Ramses İstasyonu yakınındaki ıssız aralığa soktu. Kızgınlıktan köpürüyordu. Berlin’e haber göndermeden önce, o öğleden sonra yapmayı tasarladığı önemli işleri vardı ama bu beklenmedik felaket bütün planlarını altüst etmişti- Her şeyi de altüst edebilirdi. Arabayı durdurdu, el frenini çekti, camı indirdi. Aralık leş gibi kokuyordu ve görünürde kimse yoktu. Kokuyu duymamak için bir puro yaktı, arabadan indi ve yüksek sesle konuştu. “Ortalık güvenli, gelebilirsin.”</span></p>

      <p class="calibre2"><span class="none2">Bir saniye kadar sonra, elinde Walther tabancayla, Hasan kapının girintisinden çıktı. Tabancayı kemerine sıkıştırdı. “Nerede kaldın? Sana telefon edeli yarım saat oldu.”</span></p>

      <p class="calibre2"><span class="none2">- Mümkün olduğu kadar çabuk geldim. Deacon hâlâ çok öfkeliydi. Boş ver bunları şimdi. Yine ne iş becerdin?</span></p>

      <p class="calibre2"><span class="none2">Hasan gözlerinde soru işaretleri, olanları anlattı. “Anlamıyorum, otele girip çıkarken çok dikkat ettim. Askerler benim orada olduğumu nereden bildi? Tarık polisin kentteki bütün otelleri aradığını söylemişti. Onu da birkaç gün önce çağırmışlar, ama kuşkulanacak bir şey olmadığını söyledi. Belki de bir şeyler biliyorlardı, belli etmediler. Belki de oteli başından beri gözetliyorlardı.”</span></p>

      <p class="calibre2"><span class="none2">Deacon kızgın bir sesle konuştu. “İşin içinde başka şeyler de olmalı, yoksa seni günler önce yakalamaları gerekirdi. Tarık’ın ötmüş olmadığından emin misin?”</span></p>

      <p class="calibre2"><span class="none2">Hasan hakarete uğramış gibiydi. “Asla! O benim kuzenim. Hayatımı kurtardı.” O sıralarda Deacon mantıklı düşünecek durumda değildi. Tek bildiği, içinden bir sesin başının belada olduğunu söylediğiydi.</span></p>

      <p class="calibre2"><span class="none2">- Otelden kaçarken yüzünü gören oldu mu? Hasan başını salladı. “Arka taraftan damlara çıktım, oradan kaçtım.”</span></p>

      <p class="calibre2"><span class="none2">- Bu da neye benzediğini başkalarından öğrenmelerini engellemez. Tarık’ın müşterilerinden bazıları yüzünü mutlaka görmüşlerdir. Ateş edildi demiştin, değil mi?</span></p>

      <p class="calibre2"><span class="none2">- Arka avluda bekleyen bir adamları vardı. Sanıyorum beni dama tırmanırken gördü ve iki el ateş etti. Otelin içinden de iki el silah sesi duydum. Bu arada şu Amerikan subayını, Weaver’i gördüm. Ne dedin?</span></p>

      <p class="calibre2"><span class="none2">- Damda etrafın sakinleşmesini beklerken onu yangın merdiveninin yanında gördüm. Hasan’ın gözleri nefretle doldu. Eğer Tarık’a bir şey olduysa, Amerikalıyı öldürürüm.</span></p>

      <p class="calibre2"><span class="none2">Deacon umutsuzlukla dişlerini gıcırdattı, bagajın kilidini açtı. Hasan’a gecikmesinin nedeninin otelin önünden geçmesi olduğunu söylemekten vazgeçti. Otelin önünde bir ambulans görmüş, iki görevlinin sedyede battaniyeyle örtülü bir ceset taşımalarını izlemişti. Bütün bunları Hasan’a daha uygun bir zamanda, neler olduğunu kesin olarak öğrendikten sonra anlatacaktı. “Kimseyi öldürmeyeceksin. Bagaja gir. Seni öne alamam. Endişelenme, nefes alabileceksin.” Hasan bagajın içine gönülsüz uzandı. “Beni nereye götürüyorsun?”</span></p>

      <p class="calibre2"><span class="none2">- Villaya. Elimizdeki tek güvenli yer orası. Bundan sonra, sana sokakların yine güvenli olduğunu söyleyene kadar orada kalırsın. Anladın mı? Kontrol noktalarında arabayı durdurup bagajı aramamaları için dua etmeye başlasan iyi olur.</span></p><br class="calibre3" id="calibre_pb_23" />
    </div>
  </div>
</body>
</html>
