<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"><span class="none1">GİZE PİRAMİTLERİ</span></p>

      <p class="calibre2"><span class="none1">Şimdi</span></p>

      <h1 class="calibre2"><span class="none1">Birinci bölüm</span></h1>

      <p class="calibre2"><span class="none1">Kahire</span></p>

      <p class="calibre2"><span class="none2">Nisan ayıydı ve hamsin esiyordu, sokakları kumdan kırbaçlarla döven uğultulu bir çöl rüzgârı. Taksi morgun önünde durduğunda indim; elimde yaşlı bir adamın Nil kıyısına sürüklenen cesedi dışında delil yokken bu kadar aşağılık bir gecede beni buraya çeken şeyi hâlâ merak ediyordum.</span></p>

      <p class="calibre2"><span class="none2">- Beklememi ister misiniz, efendim? Taksi şoförü sakallı ve bir ağız dolusu sararmış dişli genç bir adamdı.</span></p>

      <p class="calibre2"><span class="none2">- Neden olmasın? Başka bir taksi aranacak gecelerden değildi. Morg, Mısır’da sık sık rastlanan eski ve sağlam taş binalardan, sömürge geçmişinin anılarından biriydi, ama yılların yıpranması ve boş vermişliğiyle kararmış granit iç kapatıcı bir görüntü veriyordu. Binanın yan tarafında, çöplerin rüzgârda savrulduğu pis bir aralık fark ettim. Maviye boyalı kapının üzerinde, madenî bir kafesin arkasında bir ışık vardı. Geçide girdim ve zile bastım. Binanın içinde bir yerde zilin çalışını duydum, bir süre sonra kapı açıldı ve tıraşsız bir yüz görüldü. - İsmail? Başıyla onayladı. Arapça “İhtiyarın cesedini görmeye geldim” dedim, ” Nil’den çıkardılar cesedi. Kahire Emniyeti’nden Yüzbaşı Halim seni görmemi söyledi.” Dilini konuşmama şaşırmış gibiydi, jöne de paslı demir sesleri çıkaran sürgüleri çekip kapıyı açtı, kenara çekildi ve içeri girmemi bekledi. Rüzgârın uğultusundan kaçarcasına içeri girdim, ceketimdeki kumları silkeledim ve koridorda yürümeye koyuldum. Kalbimin heyecandan hiç alışmadığım biçimde çarptığını hissediyordum. Ellisine merdiven dayamış olmama rağmen, bir okul çocuğu kadar heyecanlı, burada, yıllardır beynimi kemiren garip esrarın cevaplarını arıyordum.</span></p>

      <p class="calibre2"><span class="none2">İçerisi şaşırtacak kadar serindi. Daha serinliğe aksamadan, güçlü bir koku etrafımı sardı. Çiçek kokusuyla, kokmuş balık karışımı bir şey. Asıl morga giden ahşap kemeri, kemerin ötesinde de soluk bir ampul ve bir iki titrek mumla aydınlatılan koridoru görebiliyordum. Odanın içinde birkaç madenî masa vardı ve masalardaki cesetlerin üzeri kirli çarşaflarla örtülmüştü. Morgun granit duvarları içine oyulmuş paslanmaz çelik bölmelerin kapakları yılların kullanımıyla çizik içindeydi. İsmail uzun yılların tecrübesiyle kazandığı üzüntülü bir bakışla yüzüme baktı. Kısa boylu, çok şişmandı, rengi solmuş pamuklu bir cellabe giyiyordu. “Ölünün akrabalarından mısın?”</span></p>

      <p class="calibre2"><span class="none2">- Gazeteciyim.</span></p>

      <p class="calibre2"><span class="none2">Suratındaki üzüntü kayboldu, “anlamıyorum” kaşlarını çattı.</span></p>

      <p class="calibre2"><span class="none2">- Burada ne arıyorsun?</span></p>

      <p class="calibre2"><span class="none2">Cüzdanımı çıkardım, banknotların yarısından çoğunu ayırıp uzattım.</span></p>

      <p class="calibre2"><span class="none2">- Zahmetlerin için.</span></p>

      <p class="calibre2"><span class="none2">- Anlamadım.</span></p>

      <p class="calibre2"><span class="none2">- Vaktini aldığım için. Zaten fazla kalmayacağım. Sadece ihtiyarın cesedini görmek istiyorum. Mümkün mü? Belki de cesetten ilginç bir haber çıkarırım. Anlıyor musun?</span></p>

      <p class="calibre2"><span class="none2">İsmail anlıyordu. Para her türlü itirazı önlerdi. Gülümsedi, banknotları cebine tıkıştırırken ‘Tabi dedi. “Nasıl istersen. Her zaman gazetecilere yardımcı olmaya çalışırım. Amerikalı mısın?”</span></p>

      <p class="calibre2"><span class="none2">Evet Anlamıştım. Bu taraftan.</span></p>

      <p class="calibre2"><span class="none2">Morgun içine girdik. İçerisi neredeyse soğuktu; yaprak yaprak dökülen ördek yumurtası mavisi duvarlar, kendi başlarına bir sanat eseri olan filigranlı ahşap işleri harap görünüyordu ve yenilenmeye muhtaç olduklarını haykırıyordu. İsmail küçük bir çalışma odasına benzeyen, asıl odadan boncuklu bir perdeyle ayrılan bölümü işaret etti. “Ceset orada. Sen kapıyı çaldığında üzerinde çalışıyordum. Bir vücut günler boyu suda kaldıktan sonra pek de iç açıcı olmuyor. Hâlâ görmek istiyor musun?”</span></p>

      <p class="calibre2"><span class="none2">- Bunun için geldim.</span></p>

      <p class="calibre2"><span class="none2">Perdeyi kenara çekti, onu izledim. Çıplak cesedin yatırıldığı mermer masanın çevresinde kokulu mumlar yanıyordu; masanın bir kenarına morgcunun aletleri dizilmişti. Mumlu ip, pamuk, birkaç tas su. İster Kahire’de olun, ister Kansas’ta, ölümün avadanlıkları pek değişmiyor. Masanın yanında temiz ve özenle katlanmış bir elbise vardı; eski bir keten takım, gömlek ve kravat, çorap ve ayakkabılar; sanki cesede giydirilmeyi bekler gibiydiler. Mermer masanın üzerinde yatan ihtiyar yetmiş yaşlarındaydı ve oldukça uzundu, neredeyse 1,90 m. Ölümle açılmış gözleri cam gibiydi, seyrek gri saçları ensesine dökülmüştü. Beyaz teni uzun süre suda kalmaktan buruş buruştu, yüz hatları korkunç derecede kasılıydı. Bütün bunların yanında, göğsünün otopsi sonrasında tekrar dikildiğini gösteren derin yaradan eser yoktu. İslam ülkelerinde ölüler zaman geçirmeden gömülür; eğer ölüm sabah olmuşsa, cenaze güneş batmadan kaldırılır. Ölüler kutsal sayılır ve cesetlerine hemen hemen hiç dokunulmaz. Cinayet kurbanlarının cesedi bile, ölüm nedeninin anlaşılması için gözle muayene edilir. Ürperdim; mumlar çürümekte olan cesetten gelen ağır kokuyu bastıramıyordu. İsmail’e döndüm, cesedi göstererek “Onun hakkında bana neler söyleyebilirsin?” dedim. Morg memuru, on beş milyonluk bir kentte bir fazla ya da bir eksik cesedin çok da önemli olmadığını belli etmek istercesine omuzlarını silkti, “Buraya dün getirdiler. Polis cesedi Nil üzerindeki tren köprüsünün yakınında bulmuş. Cüzdanındaki kimliğe göre adam Alman, adı da Johann Haider; adres olarak da İmbaba Mahallesi’nde bir dairesi var.” Buraya kadarını zaten biliyordum, “Cesedi almaya kimse geldi mi?”</span></p>

      <p class="calibre2"><span class="none2">- Daha kimse gelmedi. Akrabaları bulunmaya çalışılırken ceset daha birkaç gün burada kalacak. Şimdiye kadar hiçbir yakınını bulamadık. Yalnız yaşıyormuş sanki.</span></p>

      <p class="calibre2"><span class="none2">- Müslüman değil herhalde?</span></p>

      <p class="calibre2"><span class="none2">- Polis Hıristiyan olduğunu sanıyor.</span></p>

      <p class="calibre2"><span class="none2">- Boğulmuş mu?</span></p>

      <p class="calibre2"><span class="none2">Başıyla onayladı. “Patolog öyle diyor. Gördüğün gibi, vücutta yara izi yok. Doktor ihtiyarın kazayla nehre düştüğünü söylüyor; böyle şeylere sık sık rastlıyoruz. Ya da belki intihar etmek için köprünün birinden atladı.” Sakalını sıvazladı. “Kesin olarak söylemek imkânsız.”</span></p>

      <p class="calibre2"><span class="none2">- Başka söyleyebileceğin bir şey var mı?</span></p>

      <p class="calibre2"><span class="none2">- Maalesef. Belki polis daha fazlasını anlatabilir. Polisin söylediğine göre ölü arkadaşımızın dairesinde ikinci bir takım kimliği varmış. Oldukça yaşlı, adı da Hans Meyer.</span></p>

      <p class="calibre2"><span class="none2">İsmail omuzlarını silkti. “Ben sadece basit bir morg memuruyum. Böyle konularla ilgilenmem. Kahire’de birçok yabancının yaşadığını biliyorum, bunların arasında Almanlar da var. Sen Amerikan gazetesinden misin?”</span></p>

      <p class="calibre2"><span class="none2">- Ortadoğu muhabiriyim. İlginç.</span></p>

      <p class="calibre2"><span class="none2">- İhtiyarın yarısı kadar değil.</span></p>

      <p class="calibre2"><span class="none2">İsmail şaşırdı, “Onu tanıyor muydun?”</span></p>

      <p class="calibre2"><span class="none2">- Şöyle diyelim: Eğer sandığım kişiyse, şu anda gerçekten inanılmaz bir adamın cesedine bakıyorsun; üstelik en ilginç yanı, elli yıl önce ölmüş olması gerekirdi.</span></p>

      <p class="calibre2"><span class="none2">Ne dedin?</span></p>

      <p class="calibre2"><span class="none2">- Uzun hikâye. Ama eğer oysa bu geceyi çok ilginç bir arkadaşla geçireceksin. İsmail hafif bir ıslık çaldı: “Demek öteki bey bu nedenle çok ilgilendi.”</span></p>

      <p class="calibre2"><span class="none2">- Hangi öteki bey?</span></p>

      <p class="calibre2"><span class="none2">- Yarım saat önce buradaydı. Cesedi incelemeye gelmiş. Yaşlıca bir Amerikalı. Bütün Amerikalılar gibi, istediğini elde etmeye alışmış. Kapıya dayandı ve cesedi görmek istediğini söyledi. İsmail sırıtarak cellabesinin cebini gösterdi. “Ne yazık, bazı vatandaşları kadar cömert değildi. Ufak bir bahşiş istediğimde, beni elimi kesmekle tehdit etti.”</span></p>

      <p class="calibre2"><span class="none2">- Adı ne?</span></p>

      <p class="calibre2"><span class="none2">İsmail başını kaşıdı: “Harry Weaver dediğini sanıyorum.” Meraklanmıştım, belkemiğimden aşağı inen değişik bir elektrik akımı duydum. “Harry Weaver mı? Adını doğru işittiğinden emin misin?”</span></p>

      <p class="calibre2"><span class="none2">- Evet.</span></p>

      <p class="calibre2"><span class="none2">- Bir tarif et.</span></p>

      <p class="calibre2"><span class="none2">- Uzun boylu. Yetmişlerin sonunda, belki de daha yaşlı, ama kendine çok iyi baktığı belli oluyor. Ne istediğini bilen birine benziyor. İsmail suratımdaki ifadeyi görüp şaşırdı:</span></p>

      <p class="calibre2"><span class="none2">- Mr. Weaver’i tanıyor musun?</span></p>

      <p class="calibre2"><span class="none2">- Sadece adını duydum.</span></p>

      <p class="calibre2"><span class="none2">- Önemli birine benziyordu. Emir vermeye alışmış. Tam asker tipi.</span></p>

      <p class="calibre2"><span class="none2">- Herhalde askerdi, dedim. “Bırak elini, hayatını kaybetmediğin için talihlisin. Harry Weaver kesinlikle rüşvet istenecek biri değil. Kırk yıl boyunca Amerikan başkanlarının güvenlik danışmanıydı.” İsmail ellerini umutsuzca yana açtı, “Ama bahşiş bizim hayat tarzımız.”</span></p>

      <p class="calibre2"><span class="none2">- Bilmez miyim? Ceketimin yakasını kaldırdım, gitmeye hazırlandım. İsmail sordu, “Cesedin, söylediğin Alman’a ait olduğunu mu sanıyorsun?” Cesede baktım. “Allah bilir. Zavallı öyle bir halde ki, hangi tarafın kafası olduğunu bile söylemek zor. Mr. Weaver ‘in nereye gittiğini biliyor musun?”</span></p>

      <p class="calibre2"><span class="none2">- Alman’ın evine. Dışarıda bekleyen taksi şoförüne söylerken duydum.</span></p>

      <p class="calibre2"><span class="none2">- Bu iş gittikçe daha da ilginç oluyor. Peki, adresi biliyor musun?</span></p>

      <p class="calibre2"><span class="none2">- Tabiî. Dün oraya gidip cenaze için birkaç parça giyecek aldım. Polis öyle istedi. İsmail uzattığım kâğıda bir şeyler çiziktirdi.</span></p>

      <p class="calibre2"><span class="none2">- Odalar en üst katta.</span></p>

      <p class="calibre2"><span class="none2">- Polis daireyi mühürlemedi mi?</span></p>

      <p class="calibre2"><span class="none2">- Hayır. Zaten gerek de görmediler. İhtiyarın çalmaya değecek kadar malı yoktu. Eğer kapıları kilitlemişlerse, aldırma; ev sahibinde anahtar var. Kâğıdı cebime sokarken, İsmail yeniden sordu: “Başka bir şey var mı?”</span></p>

      <p class="calibre2"><span class="none2">Arkamı dönmeden önce ihtiyarın yüzüne son bir kez baktım ve “Hayır” dedim, “beklediğimden de fazla yardımın dokundu.” İmbaba, Nil kıyılarında ahşap ve beton yapılardan oluşan bir işçi mahallesidir. Sokaklar, açıkta akan lağım sularından çamur içindedir ve evler, sanki çevrelerindeki sefalet ve bakımsızlıktan korunmak istermiş gibi birbirlerine dayanmaktadır. Taksi şoförü adresi güçlük çekmeden buldu. Ev eski kahverengi tahtadan Arap stiline göre yapılmıştı, eski ve büyüktü. Pencereler kirli ve yırtık perdelerle kapanmıştı ve birinci katta yıkılmaya yüz tutmuş ahşap bir balkon görülüyordu. Kapının önünde başka bir taksi yoktu ama evin kapısı açıktı, rüzgârda çarpıyor ve aralıklarından karanlık bir koridor görünüyordu. Şoföre “Burada bekle” dedim ve arabadan indim.</span></p>

      <p class="calibre2"><span class="none2">Koridor sidik ve bayat yemek kokuyordu. Merdivenlerden tırmandıkça, ayaklarımın altındaki basamaklar gıcırdıyordu. Karanlıkta, evin içinde bir yerde, ağlayan bir çocuk ve tartışan bir çift duyuyordum. Merdiven sahanlığına vardığımda, kapılardan birinin açık olduğunu gördüm ve içeri girdim.</span></p>

      <p class="calibre2"><span class="none2">Girdiğim oda, tam bir Mısır odasıydı ama harap ve karmakarışıktı. Sanki birisi evi aramışçasına çekmeceler açılmış, içindekiler etrafa saçılmıştı. Yerde eski kâğıtlar, mektuplar, elbiseler, kişisel eşya, hatta kırık bir gözlük gördüm. Başka odalara açılan iki kapı ve Nil’e bakan, kirden kararmış bir pencere vardı. Mektupları ve kâğıtları gözden geçirdim, ilgimi çekebilecek hiçbir şey bulamadım. Çekmecelerden birini kapatırken dirseğimle masa lambasını devirdim. Gürültüyle kırıldı; öteki kapılardan biri aniden açıldı. Döndüğümde, odaya giren uzun boylu ve yaşlı adamı gördüm. Kapısında durduğu yatak odasının da karışıklık bakımından bulunduğum odadan bir farkı yoktu: kâğıtlar her yana saçılmıştı. İhtiyarın elinde de bir okuma gözlüğü vardı. Soluk bir yağmurluk giyiyordu, gümüş rengi saçları kum taneciği doluydu, güneşten yanık yüzünden hafif bir endişe okunuyordu. Sekseninde olduğunu biliyordum, buna rağmen yıllara boyun eğmemişti. Duruşu on yıl daha genç birisini andırıyordu. Bütün varlığıyla, iki metreye yakın boyu, keskin yüz çizgileriyle hâlâ tipik bir askerdi; yaşını belli edenler, hafifçe düşük omuzları ve yılların yorgunluğuyla sulanmış gözleriydi. Yaklaşırken beni süzüyordu, başkasıyla karıştırılamayacak kadar koyu bir Amerikan aksanıyla sordu: “Sen de kimsin?”</span></p>

      <p class="calibre2"><span class="none2">- Eğer cevabını bilmeseydim, ben de size aynı soruyu sorardım, Albay Weaver. Şaşırmışa benziyordu, “Beni tanıyor musun?”</span></p>

      <p class="calibre2"><span class="none2">- Daha önce tanışmamıştık, ama Harry Weaver’i tanımayan bir tek Amerikalı var mı? Yaşayan efsane Weaver’i? Kırk yıla yakın bir süre boyunca Amerikan başkanlarının güvenlik danışmanı?</span></p>

      <p class="calibre2"><span class="none2">- Peki, sen kimsin? Diye homurdandı.</span></p>

      <p class="calibre2"><span class="none2">- Adım Frank Carney.</span></p>

      <p class="calibre2"><span class="none2">Fazla etkilenmemiş gibiydi; yine de gözlerinde bir kıvılcım çaktı, kaşlarını çattı.</span></p>

      <p class="calibre2"><span class="none2">- New York Times muhabiri Carney olmasın?</span></p>

      <p class="calibre2"><span class="none2">- Ta kendisi.</span></p>

      <p class="calibre2"><span class="none2">Weaver bir an için rahatladı.</span></p>

      <p class="calibre2"><span class="none2">- Yazılarını okurdum. Bu, yazdıklarının hepsiyle hemfikir olduğum anlamına gelmez.</span></p>

      <p class="calibre2"><span class="none2">- Bazılarıyla hemfikir olmuşsunuzdur dedim, Kennedy’nin öldürüldüğü gün bir arkadaşımın yerine Dallas’ta muhabirlik yapan bir çaylaktım. Siz de onun güvenlik danışmanlarından biriydiniz. Ona gitmemesini söylemiştiniz, hatırladınız mı?</span></p>

      <p class="calibre2"><span class="none2">- Bir sürü zayıf nokta. Bölgesel güvenlik örgütünde bir sürü Allah’ın belası delik. Gizli servisin onu koruyacağını söylemesine rağmen o üstü açık arabada bir ördek gibi oturuyordu.</span></p>

      <p class="calibre2"><span class="none2">- Jack Kennedy sizi dinleseydi, belki de bugün hâlâ yaşıyor olacaktı. Daha sonra suikast hakkında yazdıklarımda da bunu demiştim.</span></p>

      <p class="calibre2"><span class="none2">Weaver kızgınlıkla başını salladı. “Artık çok geç. Ama düşündükçe, yazdıklarını hatırlamaya başlıyorum. Olaylar hakkında tarafsız ve adil bir yazıydı.”</span></p>

      <p class="calibre2"><span class="none2">- Çünkü dersimi iyi çalışmıştım. Sizin geçmişiniz hakkında o dönem ne bulabildiysem okudum. Kişisel sloganınız “Kimseye güvenme ve her şeyden şüphelendi. Bu kadar uzun bir meslek hayatından sonra, dinlenmesi gereken tek insan siz olmalıydınız.</span></p>

      <p class="calibre2"><span class="none2">- Tecrübe diyelim. Yıllar insanı sertleştiriyor. Weaver bana baktı, o kuşkulu bakış yüzüne geri dönmüştü. Bütün bunlar burada ne aradığını açıklamıyor. Burası özel mülk.</span></p>

      <p class="calibre2">- Ben de size aynı soruyu soracaktım. İçeri girmenize ev sahibi mi izin verdi?</p>

      <p class="calibre2">- Verdiyse verdi, sana ne? Sorduğuma cevap ver.</p>

      <p class="calibre2">- Burada ne aradığımı tahmin edebilirsiniz. İkimiz de morga aynı nedenle gittik. Johann Haider. Dediklerine göre, İkinci Dünya Savaşı’nın en karışık muammalarından biri. Weaver dikildi. “Morgda mıydın?”</p>

      <p class="calibre2">- anlaşılan sizi kaçırmışım. Ha, unutmadan söyleyeyim, morg memuru hiç bahşiş vermediğiniz için kırgın.</p>

      <p class="calibre2">Weaver’in gözleri kuşkuyla kısıldı. “Johann Haider’i nereden tanıyorsun?”</p>

      <p class="calibre2">- Mısırbilimi başlıca ilgi alanlarımdan biri; zaten bu nedenle Kahire’de muhabir olarak beş yıl geçirdim. Birkaç yıl önce Eski Mısır eserlerini toplayan zengin Franz Haider hakkında araştırma yapıyordum. Yazmak istediğim makale, son savaş sırasında özel koleksiyonlardan ve müzelerden kaybolan paha biçilmez Mısır hazineleriyle ilgili olacaktı. Bu eserlerden çoğu hâlâ bulunamadı. Weaver ilgi göstermeye başladı, “Eee?”</p>

      <p class="calibre2">- Savaştan önce Haider Almanya’nın en zengin özel koleksiyonuna sahipti; elindeki bazı parçaların bir eşi yoktu. Zaten Mısır Müzesi’ne önemli bağışlar da yapıyordu. 1943 yılında, Müttefiklerin Hamburg’u bombalamaları sırasında öldü. Ölümünden kısa bir süre sonra bütün koleksiyon ortadan kayboldu. Biraz araştırmaya çalıştım, hayatta kalmış bir yakını, ya da koleksiyonun nereye gittiğini bilen birisi olup olmadığım öğrenmek istedim. Berlin’de gazetecilik yapan ve benim adıma bütün araştırmayı yürüten bir arkadaşım vardı. Haider’in hayatta kalmış hiç yakını yoktu. Tek öğrenebildiğim, Haider’in savaşa katılmış Johann adında bir oğlu olduğuydu. Alman askeri kayıtları Johann Haider’in 1943 yılında savaşta görev başında öldüğünü gösteriyor, ama görevin ne olduğu ve Haider’in nerede öldüğü hakkında en ufak bir bilgi yok. Arkadaşım sayesinde Haider’in 1940 yılında Abwehr’e alındığını öğrendim. Abwehr, Almanların gizli örgütünün adı.</p>

      <p class="calibre2"><span class="none2">- Abwehr’in ne olduğunu biliyorum Carney. Sen devam et.</span></p>

      <p class="calibre2"><span class="none2">- Haider çocukken Amerika’da büyüdü, annesi ikinci çocuğunun doğumunda ölünceye kadar. Annesinin ölümünden sonra babası onu Berlin’e geri getirdi ama</span> <span class="none2">çocuk uzun yıllar boyunca yazları Amerika’ya gitti. Annesinin ailesi New York Eyaleti’nin kuzeyinde büyük topraklara sahip. Birkaç yıl önce orayı ziyaret ettim ama arazi el değiştirmiş, ev yıkılıp yerine yenisi yapılmış; Haiderleri tanıyan da kimse kalmamış.</span></p>

      <p class="calibre2"><span class="none2">- Hiç şaşırmadım. Çok eski şeylerden bahsediyorsun.</span></p>

      <p class="calibre2"><span class="none2">- Johann Haider, Arapça dahil birçok dili anadili gibi konuşuyordu ve Nazi Partisi’ne üye olmamasına rağmen savaş sırasında binbaşılığa kadar yükseldi. Askerî hayatının geri kalanı sanki bir sis perdesinin ardında, tek bildiğim Kuzey Afrika’da bir süre kaldığı. Yine de öldüğü söylenen görev hakkında en ufak bir bilgi yok. Weaver sakin bir sesle “Başka neler öğrendin?” diye sordu.</span></p>

      <p class="calibre2"><span class="none2">- İşin asıl ilginç yanı da bu zaten. Yakın zamana kadar Haider konusunu hiç düşünmedim; kısa süre önce Mısır Müzesi’nin eski müdürlerinden Kemal Assan’la ölümünden önceki son görüşmeyi yaptım. Konuşurken Franz Haider’den söz ettim ve Assan, Haider’in oğlu Johann’la 1939’da Sakkara’da yapılan kazılar sırasında tanıştığını söyledi. Üstelik Johann Haider’i savaştan sonra Kahire’de gördüğünü anlattı. Haider’in savaşta ölmüş olması gerektiğini düşünürseniz, anlattıkları bana pek de inanılır gözükmemişti.</span></p>

      <p class="calibre2"><span class="none2">Weaver birdenbire pek ilgili olmaya başlamıştı. “Assan sana tam olarak ne anlattı?”</span></p>

      <p class="calibre2"><span class="none2">- On yıl önce Kahire’de bir kahvede oturup düşünürken, yan masada oturan adamın dikkatini çektiğini anlattı. Assan adamın şaşılacak derecede tanıdık biri olduğunu düşünmüş. Adama gidip daha önce tanışıp tanışmadıklarını sorduğunda, adam sadece gülümsemiş ve Almanca “Uzun zaman önce, başka bir hayatta karşılaşmıştık” diye cevap vermiş. Sonra kalkıp uzaklaşmış. Assan biraz Almanca biliyordu ve adamın Johann Haider olduğuna yemin ediyordu. Weaver’in gözleri parladı, “Adamı izlemeyi düşünmemiş mi?”</span></p>

      <p class="calibre2"><span class="none2">- Denemiş, ama çarşıda onu kaybetmiş. Weaver’in heyecanı söndü “Anladım. Sen de Haider’in hâlâ hayatta olduğuna inandın.”</span></p>

      <p class="calibre2"><span class="none2">- O zamandan beri aklımdan çıkmıyor. O zaman ne düşünmem gerektiğini bilemiyordum her şey bilmece gibiydi. Yine de anlatılanların içinde gerçek payı olduğuna inandım. Haider hâlâ yaşıyorsa, babasının koleksiyonuna ne olduğunu bilebilirdi. İşte bunları düşünürken dünkü Egyptian Gazette’deki haberi okudum: Nil kıyısında bulunan yaşlı adam cesedini. Anlaşılan, kimlik belgeleri Johann Haider adına düzenlenmişti ve polis adam hakkında bilgisi olanların karakola gelmelerini istiyordu. İsmi duyunca, iki ile ikiyi bir araya getirdim ve toplamın dört olmasını ümit ettim.</span></p>

      <p class="calibre2"><span class="none2">Weaver’a baktım, söylediklerimi içercesine dinliyordu ama tek kelime bile söylemedi.</span></p>

      <p class="calibre2">- Sormak istediğim, Albay dedim, sormak istediğim, siz burada ne arıyorsunuz? Sizin hakkınızda en son duyduğum, Washington’da yaşadığınızdı. Düşündükçe hatırlıyorum, siz de uzun yıllar Mısır’la ilgilenmiştiniz. Bir sürü arkeolojik kazıya katıldınız ve savaş sırasında burada askeri istihbarat görevinde bulundunuz. Ama burada olmanızın tek nedeninin sizin de Haider’le ilgilenmeniz olduğunu sanıyorum. Weaver bir anda kendi kurduğu tuzağa düşmüştü, verecek cevap bulamıyordu. Derin nefes aldı, koltuklardan birine çöktü; hâlâ tek kelime söylememişti.</p>

      <p class="calibre2">- Morgdaki Johann Haider miydi? Weaver cevap vermedi.</p>

      <p class="calibre2">- Madem öyle, bari burada ne aradığınızı söyleyin. Haider’i nereden tanıdığınızı anlatın. Aslını düşünürseniz, ölmüş olması gereken, ama elli yıldan beri yaşayan bir adamla karşılaşmak pek de alıştığım işlerden değil.</p>

      <p class="calibre2"><span class="none2">Weaver yine cevap vermedi. Yüzüne baktım. Tuğladan bir duvarla konuşuyormuşum gibiydi, albay. Oturduğu yerde, hareketsizdi.</span></p>

      <p class="calibre2">- Hiç olmazsa, neden burada bulunduğunuzu söyleyin. Bir tek cevap. Bu kadarını da yapamaz mısınız?</p>

      <p class="calibre2"><span class="none2">Weaver’in sabrı taştı. “Allah kahretsin, Carney, kemik görmüş it gibisin. Allah’ın belası sorularından sıkıldım.” Gidecekmiş gibi ayaklandı ve sert bir sesle “Benim için bir yabancısın. Kişisel problemlerimi yabancılarla konuşmam” dedi.</span></p>

      <p class="calibre2">- Peki, Albay, madem öyle istiyorsunuz. Yine de size bir şey söylemek isterim. İşe değişik bir açıdan bakalım. Weaver sıkıntıdan patlayacak gibiydi. “Kapa çeneni Carney. Saçmalıklarına ayıracak zamanım yok.”</p>

      <p class="calibre2">- Söyleyeceklerimi duymak isteyeceğinizi sanıyorum.</p>

      <p class="calibre2">- Hiç sanmam.</p>

      <p class="calibre2">- Öyleyse bir dakika dinleyin. Bu akşam morgda adınızı duyar duymaz, belkemiğime kadar titrediğimi hissettim. Bu işte kısmetin bir rolü olduğunu düşündüm Mısırlılar için çok önemli olan alın yazısının.</p>

      <p class="calibre2">Weaver gözlerini kıstı. “Neden bahsettiğini anlamıyorum.”</p>

      <p class="calibre2">- Dallas’tan sonra yazdığım şu makale. Kişisel geçmişiniz hakkında bu kadar çok şey bilmeyi nasıl başardığımı hiç sormadınız; üstelik sizin hakkınızdaki bilgiler herkesin erişeceklerinden de değil. Weaver kaşlarını çatıp, başını salladı. “Sanki yazdıklarının hemen hepsinin doğru olduğunu hatırlıyorum. Peki, ne olacak?”</p>

      <p class="calibre2">- Tom Carney adı sizin için bir şey ifade ediyor mu? Sanki midesine bir yumruk atmışım gibi, Weaver’in gözleri yuvalarından fırladı. “Albay Tom Carney mi?”</p>

      <p class="calibre2">- Ta kendisi. Babam. Askeri istihbaratta birlikte çalıştınız ve 1943’te Meşale Operasyonu’nda Kuzey Afrika’ya birlikte indiniz. Başkent Cezayir dışında, bir havan topunun keşif koluna isabet etmesiyle şarapnel yarası aldınız. Babam yoğun düşman ateşi altında sizi Amerikan mevzilerine kadar taşıdı. Sizin tavsiyeniz üzerine de bir madalya aldı. Sizi taşırken iki yara almıştı, Amerika’ya geri gönderildi.</p>

      <p class="calibre2"><span class="none2">Weaver’in suratındaki bütün sertlik, bütün saldırganlık kaybolmuştu; dikkatle beni inceledi.</span></p>

      <p class="calibre2">- Hay Allah! Demek Tom Carney’in oğlusun?</p>

      <p class="calibre2">- Babam yıllar boyu sizden çok bahsetti. Benim düşündüğüm, iki iyi dost olmalısınız. Weaver başını salladı, gözleri, olayları hatırlıyormuşçasına sulandı. “İyi adamdı. Çok cesur. Dürüst. Birlikte çalıştıklarım arasında en iyilerinden. Daha sonra yazışamadığım için hep üzülürüm. On yıl önce mi ne, öldüğünü duymuştum.”</p>

      <p class="calibre2">- On iki. Hâlâ onu özlemediğim bir tek gün olmadı. Gözlerimi Weaver’a diktim. Bazen hayat yollarının kısa da olsa kesiştiklerine inanırım. Bunun nedenini biz sade faniler bilemeyiz. Belki de yıldızlarımızda böyle yazılı. Siz ve babam gibi. Size saçma gelecek ama babam sık sık kaderden söz ederdi. Belki de yaralandığınızda yanınızda olmasaydı, işler her ikiniz için çok daha değişik olacaktı. Kader garip bir şey, Albay. Morgda isminizi duyduğumda, kaderin bana bir el uzattığını düşündüm. Bu Haider meselesi yıllardır beynimi kemiriyordu; bir türlü kafamdan sökemediğim, perdesini mutlaka kaldırmak istediğim bir muamma. Bu nedenle bana bir şekilde yardım ederseniz, ömür boyu müteşekkir olurum. İnanın Albay, aile ilişkileriyle baskı yapmaya çalışmıyorum. Öyle sanıyorum ki, babam güvenebileceğiniz birisiydi. Sizden tek istediğim, bana da güvenmeniz. Weaver suskundu.</p>

      <p class="calibre2">- Belki de sizden çok şey istediğimi düşünüyorsunuz? İki basit soru. Neden buradasınız ve Haider’i nereden tanıyorsunuz?</p>

      <p class="calibre2"><span class="none2">Weaver nefes aldı; sanki büyük bir acıyı vücudunun derinliklerinden söküp atmak istermiş gibi derin bir nefes. Sonunda, “Evet” dedi, “Johann Haider’i tanıyordum. Çok uzun yıllar önce.”</span></p>

      <p class="calibre2">- İşte şimdi beni şaşırttınız. Ben burada neden bulunduğumu biliyorum. Ya siz? Siz neden buradasınız?</p>

      <p class="calibre2">Weaver koltuğunda öne doğru eğildi. Omuzlarının sarkıklığı onu birdenbire yaşlandırmıştı. İnatçılığım onu yıpratmış, yüzüne yorgun ve üzgün bir ifade gelmişti. “Bir sürü neden var, Carney, emin ol, bir sürü neden.” Bir şey söyleyecek gibi oldu, son anda fikrini değiştirdi. “Bütün bunlardan gazeten için haber çıkarabileceğini mi sandın?”</p>

      <p class="calibre2">- Öyle umuyordum. Bir hikâye olmasa da, merakımı sonunda tatmin edebileceğimi düşündüm. Weaver bir karar alması gerekiyormuş gibi tereddüt etti, daha sonra rahatladı. “Bu işten bir haber çıkarabilirim demekte haklıydın, ancak öğrendiklerinin Franz Haider koleksiyonun akıbetiyle ilgili olacağından şüpheliyim. Sanıyorum koleksiyonunun büyük bir bölümü Berlin’in düşmesinden sonra Rusların eline geçti. Değerli olan hemen her şey şimdi Rusya’da.”</p>

      <p class="calibre2">- Bunun mümkün olabileceğini düşünüyordum. Peki, ya Johann Haider? Bütün bu esrar perdesinin tek bilinen halkası o. Onun hakkında bana ne söyleyebilirsiniz?</p>

      <p class="calibre2"><span class="none2">Weaver yine huzursuzlaşmıştı, sanki biraz önce içinden atmaya çalıştığı o sancı yine vücuduna geri dönmüştü. Bakışlarını odada gezdirdi. “Buralarda içecek bir şeyler var mı?”</span></p>

      <p class="calibre2">- Sanmam.</p>

      <p class="calibre2">- Allah kahretsin. Weaver ayağa kalkıp pencereye yaklaştı. Rüzgâr, Nil kıyısındaki yüksek palmiyeleri yere eğiyordu. Dalgın dalgın konuşurken dışarı bakmaya devam etti.</p>

      <p class="calibre2">- Kahire savaş sırasında oldukça ilginç bir yerdi, bunu biliyor musun? Bütün dünyanın kaderi burada değişti de diyebilirsin.</p>

      <p class="calibre2">- Sahi mi? Biraz daha açıklar mısınız?</p>

      <p class="calibre2">Bir süre cevap vermedi, pencereden dışarı bakarken düşünceleri içinde kaybolmuş gibiydi.</p>

      <p class="calibre2">- Sana bir hikâye anlatabilirim, Carney. Belki de duydukların içinde en ilginci. Asıl mesele, anlatacaklarıma inanacak mısın?</p>

      <p class="calibre2">- Bir deneyin.</p>

      <p class="calibre2">Bana döndüğünde, yüzü olabildiğince ciddîydi. “Bir şartla. Ben ölene kadar söylediklerimi yayımlamayacaksın.” Şaşırmıştım. “Oldukça sağlıklı görünüyorsunuz, Albay. Çok beklemem gerekebilir.”</p>

      <p class="calibre2">- Sandığın kadar değil, Carney. Artık yaşlandım, günlerim sayılı. Bu kadar yıl geçtikten sonra gerçeğin hiç kimseye zarar vermeyeceğini tahmin ediyorum. En acayip olanı ne, biliyor musun? Sana anlatacaklarımı daha önce kimseye söylemedim. Anlatmayı çok istedim, bazen bildiklerim beynimi yaktı, yine de her şeyi kendime sakladım, elli uzun yıl. Belki de artık çok geç olmadan yükümü başka biriyle paylaşmam doğru olur. Bana baktı. Kader konusunda haklı olabilirsin, Carney. Kader kendi rolünü oynadı. Kitabını da okuduktan sonra, eğer babana benziyorsan, dürüst biri olduğunu düşünüyorum. İsteklerimi kabul edecek dürüst biri. Gözlerimi gözlerinden ayırmadan başımı salladım. “Söz veriyorum.” Weaver çevrenin pisliğinden ilk kez rahatsızlık duymuş gibi etrafına baktı.</p>

      <p class="calibre2">- Buradan çıksak, ne dersin?</p>

      <p class="calibre2">- Dışarıda bekleyen bir taksi var, isterseniz siz de gelin.</p>

      <p class="calibre2">- Böyle bir gecede hayır diyemem. Yeni Shepheard Oteli’nde kalıyorum. Eskisine hiç benzemiyor ama hiç olmazsa içilebilir Amerikan viskisi var.</p>

      <p class="calibre2">- İşte şimdi güzel konuştunuz. Weaver yağmurluğunun yakasını kaldırdı, merdiven sahanlığına çıktı ve hızla basamakları indi. Harap daireye son bir kez baktım, kapıyı kapayıp peşine düştüm.</p>

      <p class="calibre2"><span class="none2">Shepheard Oteli’ne gidiş sıkıcı oldu. Nedendir bilmem, Weaver neredeyse hiç konuşmadı. Arabanın penceresinden dışarı bakıyor, bambaşka bir dünyanın düşünceleriyle meşgul görünüyordu. Hikâyesini bana anlatma kararını yeniden düşünmesinden korktum, ama otele vardığımızda yağmurluğundaki kumları silkeledi ve lobiye girerken “On dakika sonra barda buluşalım. Benim için büyük bir Dewars söyle. Sek.” Weaver asansöre binerken ben de restoran bara yöneldim. Eski Shepheard Oteli, turizm rehberlerinin “atmosfer” olarak adlandırdıkları havaya fazlasıyla sahipti. Belle epoque’u andıran yıpranmış bir ihtişamı, koyu ahşap kaplı duvarları, yüksek mermer sütunları ve antika eşyaları vardı. Varlıklı Avrupalıları ağırlamak için düşünülmüş eski büyük otellerden biriydi. Yeni ve modern Shepheard adaşına hiç mi hiç benzemiyordu, yine de turistler için bir çekim merkeziydi. Ne var ki bu akşam barda hiç turist görünmüyordu, sadece ellerinde içkileri, çene çalan iki yabancı işadamı vardı. Pencere kenarında bir masaya oturdum, iki büyük Dewars ısmarladım.</span></p>

      <p class="calibre2">Daha sonra fikrimi değiştirdim ve garsondan şişeyi getirmesini istedim.</p>

      <p class="calibre2">Weaver on dakika sonra göründü. Bir kazak ve pamuklu kumaştan pantolon giymişti, bara girdiğinde çok daha rahat görünüyordu.</p>

      <p class="calibre2">“Allah kahretsin, burası eski yere hiç de benzemiyor.”</p>

      <p class="calibre2">- Shepheard hatıraları geri getiriyor mu, Albay?</p>

      <p class="calibre2">- Maalesef çok. Weaver neredeyse üzüntülüydü. Bu albay lafından da sıkıldım. Yirmi yıldan beri emekliyim. Odayı inceledi. Greta Garbo’nun eski Shepheard’de kaldığını bilir miydin? Ya Lawrence’in, Winston Churchill’in ve Gestapo casuslarının yarısının?</p>

      <p class="calibre2">Bardaklarımızı doldurdum, şişeyi de ortaya koydum. “Bir yerde Rommel’in Tobruk’un alınmasından sonra resepsiyona telefon edip oda ayırttığını okumuştum. Bir hafta sonra Kahire’ye gireceğine inanıyordu. Eğer hafızam beni yanıltmıyorsa, eski Shepheard 1952’de bağımsızlık ayaklanmaları sırasında yakıldı. Anlaşılan Mısırlıların çoğu oteli İngiliz emperyalizminin rahatsız edici bir sembolü olarak görüyordu.”</p>

      <p class="calibre2">- anlaşılan tarih biliyorsun, Carney.</p>

      <p class="calibre2">- Bu nedenle de rahatsızlık duyuyorum ya. Johann Haider hakkında bütün öğrendiklerim doğruysa ve bütün bu zaman zarfında hayatta kaldıysa, neden bunca zaman saklanıp esrara bürünmeye karar verdi?</p>

      <p class="calibre2">- Bir sürü neden olduğuna inanıyorum. Bunlardan biri de Amerika’nın elinde onu ihanetle suçlamak için yeterli kanıtların olmasıydı. Amerika onu asabilecek kadar çok şey biliyordu. Kaşlarımı çattım. “Neden? Haider herhalde Alman vatandaşıydı. Amerika’ya nasıl ihanet eder?”</p>

      <p class="calibre2">- Alman vatandaşı olduğu doğru, ama Amerika’da doğdu. Asıl adı Johann’dı ama çoğu kişi onu Jack olarak tanıdı. Kaybolmasının, sözünü ettiğin ve ölümüne neden olduğu sanılan görevle ilgisi var.</p>

      <p class="calibre2">Bu görev Nazilerin düşündüğü en önemli görevdi ve burada, Mısır’da gerçekleşti.</p>

      <p class="calibre2">- Hiçbir şey anlamadım.</p>

      <p class="calibre2">- Haider, Adolf Hitler’in emirleriyle, Başkan Roosevelt ve Başbakan Churchill’i burada, Kahire’de öldürecek gizli bir ekibin yöneticisiydi.</p>

      <p class="calibre2">Tokat yemiş gibiydim. “İşte şimdi beni gerçekten şaşırttınız. Hitler tarafından Amerikan başkanını öldürmekle görevlendirilen Amerika doğumlu bir katil, ha? İnanılacak gibi değil.” Weaver bardağını masaya koydu. “Üstelik bütün Amerikan başkanları içinde en iyisi. Haider’in görevi savaşın kaderini Naziler lehine değiştirmekti. Roosevelt’in öldürülmesi, Dallas’ta Kennedy’ye ateş edilmesinden çok daha önemlidir. Söz konusu olan, bütün özgür dünyanın geleceğiydi, başka bir şey değil. Üstelik her şey 1943’te Roosevelt ve Churchill’in Kahire Konferansı‘na katılmaları sırasında gerçekleşti, Müttefiklerin savaş sırasında topladıkları en önemli konferans.” Bir süre durdu, düşündü. “Her şeyden önce, başkan ve başbakan Avrupa’ya çıkarma için hazırlanan gizli Overlord Operasyonu’nun ayrıntılarını kararlaştırmak için Kahire’ye gelmişti. Eğer Hitler’in istediği olsa ve ikisi de öldürülseydi, Müttefikler korkunç bir kargaşaya sürüklenecek, çıkarma hiçbir zaman gerçekleştirilemeyecekti; Almanya da belki savaşı kazanacaktı.” Weaver elini kaldırdı, başparmağını ve işaret parmağını neredeyse birbirlerine değecek kadar yaklaştırdı. “İnan bana, Carney, başarıya bu kadar yaklaştılar. Düşündükçe hâlâ tüylerim ürperiyor.” Duyduklarıma inanamıyordum. “Ciddîsiniz, değil mi? Bütün bunlar gerçekten de oldu.” Kesin bir ifadeyle ‘Tabiî oldu” dedi, “hiç şüphen olmasın. Benim görevim Haider’i durdurup öldürmekti. Bütün bunları tarih kitaplarında bulamazsın, yazılamayacak kadar hassas olaylar.” Merakla baktım.</p>

      <p class="calibre2">- Hâlâ anlamıyorum. Haider’in hayatta kaldığını kabul etsek bile, bunca yıl sonra onu neden bulmak istediniz? Bir hain olarak tanıtmak için mi? Bunun için geç kaldığınızı düşünmüyor musunuz? Gözlerinden üzüntüsü okunuyordu. Pencereden dışarı, Nil’e doğru baktı, sonra bana döndü ve - Hayır, nedenlerim çok daha kişisel, dedi sakince. İşte o an, sesindeki güçlü heyecanı duydum. “Yanılmamaya dikkat et, Carney. Haider dünya tarihinin değişmesine gerçekten de yardımcı oldu.”</p>

      <p class="calibre2">- Nasıl oldu, söyler misiniz?</p>

      <p class="calibre2"><span class="none2">Weaver yüzümdeki karışıklığı görmüş olmalıydı, yine de cevap vermedi. Yine pencereye döndü, dışarı baktı. Gözleri sanki geçmişi görüyordu. Uğultulu kum fırtınası neredeyse tamamen kesilmiş,</span> <span class="none2">eski kentin üzerindeki tül perdesi kalkmıştı. Birdenbire bütün ihtişamıyla Nil göründü; nehrin üzerindeki yüzen evler, dar ve dolambaçlı sokaklar, ince ve zarif minareler, uzakta Gize Piramitlerinin hayalete benzer silueti… Elli yıl önce kentin neye benzediğini kolaylıkla</span> <span class="none2">tahmin edebiliyordum, gizem ve entrika dolu bir Doğu şehri. Weaver tekrar masaya baktığında yüzünde derin ve anlaşılmaz bir ifade vardı. Pişmanlık, belki de acı; tam olarak bilemiyorum.</span></p>

      <p class="calibre2"><span class="none2">- Belki de hikâyeyi başından anlatmam doğru olacak. Bak, Jack Haider’le savaştan önce tanışmıştım. Çocukluk arkadaşıydık. Kardeş gibiydik de diyebilirsin.</span></p><br class="calibre3" id="calibre_pb_0" />
    </div>
  </div>
</body>
</html>
