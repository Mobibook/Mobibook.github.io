<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <h1 class="calibre2"><span class="none1">Yirmi ikinci bölüm</span></h1>

      <p class="calibre2" id="sigil_toc_id_1"><span class="none1">Berlin, 20 Kasım</span></p>

      <p class="calibre2"><span class="none2">O öğleden sonra, arkasında Haider ve diğerlerini taşıyan kapalı kamyon ve Schellenberg’in Mercedes’i girişten geçtiğinde, Luftwaffe’nin Gatow’daki havaalanı çok hareketliydi. Kilitli bir hangarın önünde durdular ve Schellenberg adamları ya kapıdan içeri soktu. İçeride sarı kamuflaj renklerine boyanmış, kimliğini gösterecek hiçbir işareti olmayan bir uçak vardı. Pilot kabininde iki pilot, uçağın çevresinde de çalışan birkaç makinist görülüyordu.</span></p>

      <p class="calibre2"><span class="none2">- Vito! Schellenberg’in çağrısına kaptan pilot elini sallayarak karşılık verdi. Birkaç dakika sonra uçağın kapısında göründü, merdivenleri inerek yanlarına geldi. Herr General.</span></p>

      <p class="calibre2"><span class="none2">- Nakliye uçağımız nasıl?</span></p>

      <p class="calibre2"><span class="none2">Vito Falconi bir İtalyan’a göre uzun sayılırdı, kıvırcık siyah saçları, narin Romalı burnuyla çok yakışıklı bir erkekti. Kırklarına yaklaşmıştı ve bir savaş pilotu için oldukça yaşlı sayılırdı. Luftwaffe’nin deri uçuş ceketini giymiş, boynuna da beyaz ipekten bir eşarp bağlamıştı. Hareketli gözleri, adamın bitmek tükenmek bilmeyen enerjisini dışa vuruyordu.</span></p>

      <p class="calibre2"><span class="none2">- Bene. Onu bu sabah iki kere havalandırdım, çok kullanışlı. Haider’e döndü, dostça elini sıktı. Jack, hâlâ hayattasın demek?</span></p>

      <p class="calibre2"><span class="none2">- Merhaba Vito, görüşmeydi uzun zaman oldu. Falconi gülümsedi:</span></p>

      <p class="calibre2"><span class="none2">- Seni tekrar görmek iyi mi, bilemiyorum. Özellikle operasyon için beni seçtiğini duyduktan sonra. Ölmemi mi istiyorsun? Pekâlâ, nasılsın, dostum?</span></p>

      <p class="calibre2"><span class="none2">- Umutsuzlukla iyilik arasında.</span></p>

      <p class="calibre2"><span class="none2">Falconi güldü. “Hepimiz öyle. Bu Allah’ın belası savaş hepimizi iyice gerdi. Şu arada neyle uğraşıyorsun? Bütün savaşın kaderini değiştirebilecek kadar gizli bir işle mi?</span></p>

      <p class="calibre2"><span class="none2">- Bunu Herr General’e sorman gerek.</span></p>

      <p class="calibre2"><span class="none2">- Maalesef bu seni ilgilendirecek bir konu değil, Vito. Schellenberg daha sonra ekibin diğer üyelerini tanıtmaya girişti. Pilotunuz Gruppenkommandant Falconi, sizi Mısır’a kadar o götürecek. Vito, Rachel’in elini öptü. “Ne şeref, Bella Sinyorita. Uzun zamandan beri gördüğüm en güzel yolcusunuz.”</span></p>

      <p class="calibre2"><span class="none2">- Vito’nun söylediklerine aldırmayın. Schellenberg araya girdi. Birinci sınıf bir çapkındır. Kleist kızgın suratıyla konuştu. “Herr General, pilot İtalyan, neden Alman değil? Bu aşağılık korkaklar düşmana teslim oldu. Tek bildikleri, başımızı derde sokmak. Pilotlarına gelince, herkes ne kadar işe yaramaz olduklarını biliyor. Burada hemen ölüm fermanımızı vermenizi tercih ederdim.” Falconi’nin gözleri buz gibiydi. “Eğer duymadınsa söyleyeyim. Moskova ve Stalingrad önlerinde binlerce İtalyan’ın cesedi yatıyor. Bu da sana yeterli cevap, sence de öyle değil mi?” Schellenberg kızgın gözlerini Kleist’a dikti. “Öyle. Senin yerinde olsam, Gruppenkommandant’ın pilotluk yetenekleri hakkında endişe etmezdim. 1940 yılından beri eğitmen olarak Luftwaffe’nin emrinde çalışıyor ve elimizdekilerin en iyisi. Üstelik Kuzey Afrika uçuşlarında büyük tecrübe sahibi. Savaş başlamadan önce de oralarda uçuyordu, bu da güvenli ellerdesiniz demektir.”</span></p>

      <p class="calibre2"><span class="none2">Falconi, Schellenberg’e döndü. “Saygısızlık etmek istemem ama, son günlerde askere alma standartlarını epey düşürdünüz galiba. Şu arkadaşınız tutumunu düzeltse iyi olacak. Onun yanında iki dakika bana yetti bile.”</span></p>

      <p class="calibre2"><span class="none2">Schellenberg tekrar Kleist’a baktı. “Dilini tut, davranışlarına da dikkat et. Binbaşı Haider’den haddini aştığını duydum. Operasyonun bu bölümünün sadece onun sorumluluğunda olduğunu unutma ve ona gereken saygıyı göster. Bu bir emirdir.” Kleist suratını astı, esas duruşa geçti. “Emredersiniz, Herr General.”</span></p>

      <p class="calibre2">- İstersen Vito, biraz da uçaktan bahsedelim. Vito onları kamuflaj boyalı uçağın yanına götürdüğünde, Haider mırıldandı. ‘Tanrı aşkına, ne bu?”</p>

      <p class="calibre2">- Amerikan yapımı bir C47 kargo uçağı, bilinen adıyla Dakota. Herhalde Müttefiklerin elindeki en iyi nakliye uçağı. Gördüğünüz bu kuş, yakıtı tükendikten sonra Kuzey İtalya’da tarlalara indi ve <span class="none2">sadece ufak tefek yaralar aldı. Civardaki bir SS devriyesi, pilot uçağı havaya uçurmadan önce davrandı. Tamir edildikten sonra Luftwaffe’nin özel operasyonları için kullanılmaya başlandı.</span></p>

      <p class="calibre2"><span class="none2">- Peki bunun anlamı ne?</span></p>

      <p class="calibre2"><span class="none2">- Dakota Müttefikler hava kuvvetlerinde en sık rastlanan uçaklardan biri. Bizim açımızdan da, ideal.</span></p>

      <p class="calibre2"><span class="none2">- Yani bizi Müttefikler hava savunmasından sorun çıkarmadan geçirecek mi demek istiyorsun? Falconi sırıttı. “Bildin.” Schellenberg açıklama yapma ihtiyacı duydu. “Bu Vito’nun fikriydi. Dostumuz albay için de bunun eşi iki uçak daha var. Böylelikle düşman kıyı devriyelerinin dikkatini çekmeden sizi varış noktanıza götürebileceğimizi düşündük.”</span></p>

      <p class="calibre2"><span class="none2">- Duyduklarım doğruysa, Müttefiklerin güvenlik önlemleri şu sıralar epey sıkıymış, dedi Falconi. Spitfire’lar ve Tomahawk’lar gece gündüz ava çıkıyor ve işlerini de çok iyi yapıyorlar. İtalya’daki Luftwaffe bombardıman uçakları son haftalarda Sicilya ve İskenderiye’yi vurmaya çalıştı ama önemli kayıp verdiler. Zavallıların çoğu daha hedefe yaramadan düşürüldü.</span></p>

      <p class="calibre2">- Bütün bunlar bizim için iyi haber, dedi Haider. Müttefikler uçağı işaretlerine ihtiyacımız olmayacak mı? Hava devriyelerinden biri tarafından vurulmak istemem.</p>

      <p class="calibre2">- Yakıt almak için Roma’ya indiğimizde, uçağa Amerikan işaretleri çizilecek. Hareket noktası olarak İtalya’yı kullanmanın küçük bir faydası var. Müttefikler en çok Kuzey Afrika’ya yakın olan Rodos ve Atina’daki havaalanlarıyla ilgileniyorlar. Bir kez havalandıktan sonra, yasal görevini yapmakta olan bir Amerikan uçağı olacağız. Falconi gülümsedi. Eğer endişeleniyorsanız, Luftwaffe bize İtalya’nın güneyine kadar eşlik edecek, böylece kendi adamlarımız tarafından düşürülme tehlikesi yaşamayacağız. Haider sordu. “Ya ondan sonra?”</p>

      <p class="calibre2">- Kuzey Afrika’ya inmek için denizin üstünde uçacağız. Issız havaalanına vardığımızda yere konup sizleri indireceğim ve derhal havalanacağım. Dakota’ya fazladan bir depo yerleştirdik, böylece yakıt almadan Roma’ya dönebileceğim.</p>

      <p class="calibre2">- Peki ya Müttefikler hava savunması bizi görür de telsiz bağlantısı kurarsa, o zaman ne yapacağız? Falconi omuzlarını silkti:</p>

      <p class="calibre2">- Bu da mümkün, tabiî. Eğer böyle bir şey olursa, kendimize bir yol bulmaktan başka çaremiz kalmayacak. Bak, bizimle telsiz bağlantısı kurmak isteyip istemeyeceklerini bilmeyeceğiz bile. Neden?</p>

      <p class="calibre2">- Güvenlik nedeniyle, telsiz frekanslarını her gün değiştiriyorlar, bazen her devriye için ayrı frekans kullanıyorlar, bu nedenle hangi frekansı kullanacaklarını bilme imkânımız yok.</p>

      <p class="calibre2">- Ama cevap vermezsek onların uçakları bir şekilde bizimle temas kurmaya çalışacaktır? Falconi onayladı. “Normal temas sonuç vermezse, sinyallerle görüntülü temas kurmaya çalışırlar. Bunun için ya Müttefikler uçaklarının gövde altına taktıkları Mors ışıklarını kullanırlar ya ‘Very’ sinyal tabancasını. Ya da temas kurmaya hiç yeltenmeden bize ateş ederler.”</p>

      <p class="calibre2">- Bütün bunlar bana inanılmaz güven verdi, Vito. Başka iyi haberin var mı?</p>

      <p class="calibre2">Falconi güldü. “Onların uçaklarından birisiyle uçmakla küçük bir avantajımız var. Önce ateş edip, sonra soru soracaklarını sanmam. Bu da bize onları kandırmak, iletişim sistemimizin ya da elektrik kaynağımızın bozuk olduğu izlenimi vermek fırsatı yaratabilir.”</p>

      <p class="calibre2">- Eğer gece uçan bir uçakla karşılaşırsak, pek öyle bir şansımız olmaz. Onlar bizden çok daha hızlı.</p>

      <p class="calibre2"><span class="none2">Schellenberg araya girme ihtiyacı duydu. “Söylediğim gibi, Jack, bu işin riski yok değil. Ama Vito’nun düşman toprağı üzerinde buna benzer uçuşlar yaptığını sen de biliyorsun. Güvenli ellerdesiniz.”</span></p>

      <p class="calibre2">Falconi tekrar Haider’e döndü. “Beni asıl endişelendiren hava. Meteoroloji raporları Akdeniz üzerinde hızla hareket eden bir kötü <span class="none2">hava cephesinden söz ediyor. Önümüzdeki yirmi dört saat boyunca İskenderiye yolu üzerinde yağmur, Mısır kıyısında da kum fırtınasından başka bir şey görünmüyor.”</span></p>

      <p class="calibre2">- Harika.</p>

      <p class="calibre2">- İyi haberlere gelince, kötü havanın düşman sahil korumasını yerde çakılı durmaya mahkûm edeceğini umuyorum. Rachel söze girdi. “Gerçekten emniyette olduğumuza inanıyor musunuz?” Falconi bütün dişlerini göstererek gülümsedi. “Savaştayız, Bella Sinyorita. Hiç kimse gerçekten emniyette olamaz, hele bizim durumumuzda. Ama bazen şeytanın da iyiliği üzerinde olur. Bu kadar uzun süre hayatta kaldığım için, bana karşı bir düşmanlığı olmamalı diye düşünüyorum.”</p>

      <p class="calibre2">- Sizleri rahatlatmak için, diye söze girişti Schellenberg. Roma’da Luftwaffe’nin en uzman mekanikleri uçağı tepeden tırnağa gözden geçirecek. İsteyeceğimiz son şey, uçuş sırasında çıkabilecek bir teknik sorun; bu her şeyin sonu olurdu. Hazır mıyız, Vito?</p>

      <p class="calibre2">- Yardımcı pilotum Remer’le birlikte son kontrollerimizi yapıyorduk. Schellenberg çevresindeki yüzlere, soran gözlerle baktı. “Başka sorunuz var mı? Tamam. Uçağa girin ve malzemenizi yerleştirin. Kısa süre sonra yola koyuluyoruz.” Dakota’nın tekerlekleri Gatow’un pistine son kez değdiğinde saat bire geliyordu. Falconi önce 14.000 feet’e tırmandı, kontrolleri kopilotuna devredip önündeki haritaları incelemeye koyuldu. Uçağın arkasında Haider, Rachel’in yanma, yere oturmuştu. Karşılarında da Kleist ve Doring vardı. Schellenberg daha önde yere uzanmış, evrak çantasının etrafında kollarını kavuşturmuş, subay şapkasını kaşının üzerine yıkmış, uyumaya çalışıyordu. C47 oldukça sadeydi, oturacak hiçbir yer olmadığı gibi, kargo ağları her yeri kaplamıştı. Uçuş yüksekliğine çıktıklarında Haider havanın soğuğunu hissetti, Rachel’in yüzünün solduğunu fark etti.</p>

      <p class="calibre2">- Nasılsın?</p>

      <p class="calibre2">- Yorgun ve donmuş.</p>

      <p class="calibre2">- Uzun bir uçuş olacak. Seni ısıtacak bir şeyler bulmaya çalışayım. Ambalaj varillerinden birinde iki battaniye buldu, geri döndüğünde Rachel’i başı bir kenarda kıvrılmış, uyurken buldu. Haider battaniyelerden birini kızın üzerine örttü, neden olduğunu kendi de bilmeden eğilip ensesini öptü. Karşıda oturan Kleist’ın kendisini izlediğini, bıyık altından Doring’e bir şeyler söylediğini ve iki adamın sırıttığını gördü. Daha sonra Kleist nefret dolu gözlerini ona dikti, kaldı. Haider meydan okumayı görmezden geldi, öteki battaniyeyi aldı, kasketinin gözlerinin üzerine çekti. Dakota’nın çifte pervanesinden ninni gibi gelen homurtu, kısa süre sonra uykuya dalmasına neden oldu.</p><br class="calibre3" id="calibre_pb_22" />
    </div>
  </div>
</body>
</html>
