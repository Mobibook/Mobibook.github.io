<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Ellinci bölüm 21.00</span></p>

      <p class="calibre2"><span class="none2">Eski bir balıkçı limanı olan Reşit, İskenderiye’nin otuz kilometre kadar doğusundadır. Nil Deltası‘nın bataklıkları üzerine kurulmuş, XV. yüzyılda Türkleri eline geçmiş, Napolyon tarafından bombalanmıştır. Liman ve nehir ağzı, firavunlar döneminden beri stratejik önemini korumaktadır: Nil, Akdeniz’le Resifte birleşir, Luksor ve Kahire’den denize kadar ulaşan geniş bir yol oluşturur.</span></p>

      <p class="calibre2"><span class="none2">Weaver arabayı kentin sokaklarına soktuğunda her yer zifirî</span> <span class="none2">karanlıktı. “Bir sonraki yoldan güneye sap” dedi, Haider.</span></p>

      <p class="calibre2"><span class="none2">Dev limanı çevreleyen parke taşlı yollarda sarsılırken, arabanın içini tuzlu su ve çürümüş balık kokusu doldurdu. Açıkta paslı Müttefik firkateynleri demir atmış dururken tüm kent terk edilmiş benziyordu.</span></p>

      <p class="calibre2"><span class="none2">- Napolyon’un bütün Mısır’ı almak için buraya geldiğine inanmak imkânsız, dedi Haider.</span></p>

      <p class="calibre2"><span class="none2">- Tarih dersi vermeyi bırak, Jack. Sen ne yapmak istiyorsun?</span></p>

      <p class="calibre2"><span class="none2">- Bana soru sorma, Harry, ben de sana yalan söylemeyeyim. Haider ay ışığının aydınlattığı Nil Deltası‘nı, palmiye ağaçlarıyla dolu kıyıyı gösterdi. İleride bir yol göreceksin. Şekerkamışı tarlalarının kenarından, kıyı boyunca giden bir yol. O yol üzerinde eski bir iskeleye giden ıssız bir patika var. Gideceğin yer orası.</span></p>

      <p class="calibre2"> </p>

      <p class="calibre2"><span class="none1">21.05</span></p>

      <p class="calibre2"><span class="none2">Hasan ufak yollardan birine sapmış, kıyıya gelene kadar siyah</span></p>

      <p class="calibre2"><span class="none2">Citroen’e rastlamamıştı. Almanların Reşit’e gelmek istediklerin düşünmekle yanlış yapmış olabileceğini düşündü. Belki de yolda durdurulmuşlardı. Tekneden kurtulması gerekiyordu.</span></p>

      <p class="calibre2"><span class="none2">İki yanı palmiye ağaçlarıyla kaplı otlu patikada ilerleyip arabaya durdurdu. Reşit kentinin güneyinde, bataklıkların içindeydi. Sol tarafında bir kayıkhane vardı. Daha önce köyün balıkçılar tarafından kullanılan bina, sanki yıllardır el değmemişe benziyordu.</span></p>

      <p class="calibre2"><span class="none2">İskeleye bağlanmış, kıçında motor bulunan küçük tekneyi gördü.</span></p>

      <p class="calibre2"><span class="none2">Packard’dan indi, cep fenerini çıkardı, üç kere yakıp söndürdü.</span></p>

      <p class="calibre2"><span class="none2">Karanlıklar içinde yakılan bir fener gördü, kaptan şapkalı ufak tefe ve tıraşsız bir adam kayıkhanenin gölgesinden çıktı. Elinde bir gemici lambası tutuyordu. Hasan’ı tanıyınca kaşlarını çattı. “Sen burada göreceğimi sanmazdım. Neler oluyor, kuzen? Yük var mı?”</span></p>

      <p class="calibre2"><span class="none2">- Planda bir değişiklik oldu, hemen hareket etmen gerek. Adam rahatlamış gibiydi, ama o anda ikisi de bir motor sesi duydu. Hasan döndü, patikada ilerleyen bir arabanın farlarını gördü. Araba yaklaştığında farlar üç kez yanıp söndü. Hasan siyah Citroen’i gördüğünde heyecanlandı. Feneriyle işaret verdi, kuzenine dönüp sırıttı.</span></p>

      <p class="calibre2"><span class="none2">- Yük geldi anlaşılan. Tekneyi hazırla.</span></p>

      <p class="calibre2"><span class="none2">- Arkadaşlarına söyle, acele etsinler. Kıyı devriyelerine rastlamak istemiyorlarsa bütün geceyi burada geçirmenin anlamı yok. Adam sigarasını attı, elinde lambası iskeleye gitti ve tekneye bindi. O palamarları çözerken, Hasan Citroen’in yaklaştığını gördü. Weaver hâlâ direksiyondaydı. Kendi kendine sırıttı. “Hesaplaşma vakti geldi, Amerikalı.”</span></p>

      <p class="calibre2"><span class="none2">Hepsi indi. Haider onları karşılamaya gelen Arap’ın yüzünü inceledi. Adam kızgın bir sesle:</span></p>

      <p class="calibre2"><span class="none2">- Dört kişi olacağınız söylenmişti, dedi. Öteki ikisi nerede?</span></p>

      <p class="calibre2"><span class="none2">- Allah bilir. Başımız derde girdi de; bizi geciktiren de bu oldu. Kafasıyla Weaver’i gösterdi. Bu adamı esir aldık, Amerikalı bir istihbarat subayı. Onu yanımızda getirmek zorunda kaldık.</span></p>

      <p class="calibre2"><span class="none2">- Başınıza gelenleri biliyorum. Amerikalıyla daha önce de tanışmıştık. Hasan hançerini çıkardı, Weaver’in gırtlağına dayadı. Beni hatırladın mı, Weaver?</span></p>

      <p class="calibre2"><span class="none2">Haider adamın gözlerindeki nefreti gördü. Weaver birkaç saniye anlamamış gibi baktı, daha sonra gözlerinden karşısındakini tanıdığı anlaşıldı. “Pis bir manzaradan kurtulmak imkânsız demek.” Haider kaşlarını çattı. “Birbirinizi tanıdığınız anlaşılıyor. Zahmet edip beni de aydınlatır mısınız?”</span></p>

      <p class="calibre2"><span class="none2">- Daha sonra, dedi Hasan öfkeyle. Tekne bekliyor. Hemen hareket etmezseniz, kıyı devriyelerine rastlayabilirsiniz.</span></p>

      <p class="calibre2"><span class="none2">- Sen gelmiyor musun?</span></p>

      <p class="calibre2"><span class="none2">- Ben Kahire’ye arabayla döneceğim. Haider, Rachel’e döndü. “Sen iskeleye git.”</span></p>

      <p class="calibre2"><span class="none2">- Harry’yle bir iki şey konuşmak istiyorum.</span></p>

      <p class="calibre2"><span class="none2">- Duydun, vaktimiz yok. Her an ziyarete uğrayabiliriz. Motorcu bekliyor. Haydi, git. Rachel dudaklarını ısırıp Weaver’a baktı, sonra arkasını dönüp uzaklaştı. Haider, Hasan’a döndü. ‘Teknedeki feneri getir. Ellerini bağlamak için de ip bul.”</span></p>

      <p class="calibre2"><span class="none2">- Seve seve. Hasan sırıtarak uzaklaştı. Weaver sordu: “Beni öldürecek misin?”</span></p>

      <p class="calibre2"><span class="none2">- Saçmalama Harry. Biz dostuz.</span></p>

      <p class="calibre2"><span class="none2">- Bu işe neden karıştığını hâlâ söylemedin. Rachel’in de. Onun öldüğünü sanıyordum.</span></p>

      <p class="calibre2"><span class="none2">- Bunları anlatacak vaktimiz yok. Talihin varsa, sabah seni bulurlar. Biz de o zamana kadar uzaklaşmış oluruz.</span></p>

      <p class="calibre2"><span class="none2">Hasan elinde fener ve bir kangal iple döndü. O, lambayı tutarken Haider, Weaver’in kollarını arkasına kıvırıp bağlamaya başladı. “Şimdi onu kayıkhaneye götür.” Hasan sırıttı. “Orada da öldürürüm.”</span></p>

      <p class="calibre2"><span class="none2">- Kimseyi öldürmüyorsun, dedi Haider öfkeyle. Sadece sıkıca bağla, ağzını da kapa. Yardım istemeye ya da kaçmaya fırsat bulamasın. İşini bitirdikten sonra Citroen’i nehre itersin. Hasan’ın suratı şaşkındı. “Ama o düşman, yüzümüzü de gördü.”</span></p>

      <p class="calibre2"><span class="none2">- Amayı falan bırak ve dediklerimi yap. Ona zarar gelmesini istemiyorum. Elini salladı ve iskeleye yöneldi. Elveda, Harry, kendine iyi bak.</span></p>

      <p class="calibre2"><span class="none2">Hasan, Weaver’i kayıkhaneye sürükledi. Ahşap binanın tabanı topraktı, tavandan eskimiş ağlar sarkıyordu ve etraf çürümüş balık kokuyordu.</span></p>

      <p class="calibre2">Arap lambayı bir kancaya astı ve Weaver’i bir köşeye itti. “Seni geçen sefer öldürmeliydim, Amerikalı. O zaman yanlış yaptım.” Weaver dışarıda çalışan motoru duydu, başına gelecekleri biliyordu. Hasan ipi bir kenara fırlattı, hançerini çıkardı. “Ama üzülme, o işi şimdi bitireceğim. Yavaş yavaş. Acılar içinde.” Suratı nefret dolu, yaklaştı. “Önce kalbini çıkaracağım.” Hasan hançeri salladı, Weaver geriye çekildi. “Allah’ın dediği olur, Amerikalı. Onun emirlerine uy, ölümün daha kolay olur.”</p>

      <p class="calibre2">Weaver ümitsizce bir tekme savurdu, Arap güldü. “Güzel. Demek öfkelendin. Şimdi ölümün daha fazla acı verecek.” Hançerini tekrar salladı, Weaver yine geri çekildi. Arap ölümcül darbe için hazırlandı. Weaver tekme salladı, Hasan ayağın yakaladı, büktü, Weaver yere düştü. Tuzağa düşmüştü kaçabilecek bir yeri yoktu.</p>

      <p class="calibre2"><span class="none2">- İşte şimdi ölüyorsun.</span></p>

      <p class="calibre2">Hasan hançeri kaldırdı. Hafif bir çıtırtı ve bir ses duyuldu. “O kürdanı bırak. Aferin sana.” Haider girişte durmuş, gözleri öfkeden çakmak çakmak bakıyordu. Hasan kaşlarını çattı. “Daha önce o beni öldürmek istemişti. Şimdi sıra bende.” Dönüp Weaver’in işini bitirmeye yeltendi. Bıçak havaya kalktı, ama daha aşağı inmeden bir patlama duyuldu ve kurşun Hasan’ın kulağından bir parça kopardı. Hançer yere düştü, Arap acıyla kıvrandı.</p>

      <p class="calibre2">- Kulaklarını daha sık yıkamalısın, dedi Haider. Seni daha önce uyarmıştım. Onu bağlamanı söylemiştim; öldürmeni değil. Şimdi fikrimi değiştirip pis vücudunu ortadan kaldırmadan dışarı çık ve Citroen’le ilgilen.</p>

      <p class="calibre2">Hasan kulağını tutarken yüzünde şaşkınlık ve nefret görülüyordu. “Çılgın herif! Ne yaptığını bilmiyorsun.” Haider sabırsızlıkla tabancasını kaldırdı. “Sana dışarı dedim. Çabuk ol, bütün gece seni bekleyemem.” Hasan nefretle Weaver’a baktı, hınçla yere tükürdü. “İnşallah, tekrar karşılaşacağız, Amerikalı.” Haider’in yüzüne bakarak dışarı çıktı. Haider tabancasını cebine koydu, paketini çıkardı, bir sigara çekip yaktı. “Bu günlerde iyi bir yardımcı bulmak öyle zor ki.” Weaver ayaklanmaya çalıştı. “Olduğun yerde kal, Harry.” Haider ipi aldı ve onu tahta direklerden birine sıkıca bağladı.</p>

      <p class="calibre2">- Roosevelt ve Churchill’i öldürmeye geldin, değil mi? Haider şaşkınlıkla durdu, kaşlarını kaldırdı. “Bunu da nereden çıkardın?”</p>

      <p class="calibre2">- Doğru, değil mi?</p>

      <p class="calibre2">- Her zaman zeki biriydin Harry, ama bu kez beni bile şaşırttın. Belki de bu karara mantığınla vardın ama, bunu söylemenin nedeni ne?</p>

      <p class="calibre2">- Bu çılgınca bir fikir, Jack; intihar gibi bir şey. Şimdi vaktin varken teslim ol ve…</p>

      <p class="calibre2">- Ve kurşuna dizilmeyi kabul et. Haider düğümü sıkıladı, bir adım geriledi, başını salladı. “Rachel’in de, benim de seçme hakkımız yok. Hele o, bütün bunlardan haberdar bile değil. Neler yapabileceğim biliyorum, bunların arasında teslim olmak yok. Üstelik artık kellemi kurtaramayacak kadar battım.”</p>

      <p class="calibre2">- İki subayı öldürdüğün için mi?</p>

      <p class="calibre2">Haider başını salladı, dudakları tiksintiyle kıvrılmıştı. “Seni temin ederim, o benim işim değil.” Weaver’in kafası hâlâ karmakarışıktı. “Hâlâ hiçbir şey anlamıyorum. Neden sen ve Rachel? Nasıl oluyor da yaşıyor?”</p>

      <p class="calibre2">Haider parmağını dudaklarına götürdü. “Açıklayacak zamanım yok. Bir daha rastlaşmayacağımızı umuyorum, hiç olmazsa savaş süresince. Kısa süreli de olsa birbirimize düşman olduğumuzu bilmek beni çok rahatsız ediyor, dostluğumuzdan geriye kalanı da yok etmek istemem. O nedenle bana bir iyilik yap ve bu işe karışma.”</p>

      <p class="calibre2">- İşte bunu yapamam.</p>

      <p class="calibre2">Haider sigarasını ezerken düşünceliydi. “Eğer her şey kötü giderse, mezarıma çiçek getir. Babamın sevdiği o beyaz zambaklardan da olur. Eğer gerekirse, ben de senin için aynı şeyi yaparım. Ama şimdilik işe iyi tarafından bakalım ve her ikimizin de basına bir kötülük gelmemesi için dua edelim.” Suratı acılıydı. “Lütfen bu işe karışma, Harry. Bu iş ikimiz için de çok büyük.”</p>

      <p class="calibre2">- Sana söyledim, yapamam.</p>

      <p class="calibre2">- Öyle olsun. Haider ceketini çıkardı, gömleğini parçalayıp Weaver’in ağzına tampon yapmaya hazırlandı. Jack, Allah aşkına, beni dinle…</p>

      <p class="calibre2">Haider, Weaver’in ağzını bağladıktan sonra ceketini yeniden giydi. Gemici lambasını aldı ve kapıya doğru yürüdü. “Şartlar ne olursa <span class="none2">olsun, seni gördüğüme sevindim. Gerçekten sevindim. Burada kalıp, konuşmaya devam etmeyi çok isterdim ama beni bekleyen bir motor ve tamamlamam gereken bir görev var. Elveda, Harry.” Weaver ağzındaki kumaşı atmaya çalıştı, lamba uzaklaştı, kapı gürültüyle kapandı, kayıkhane karanlığa gömüldü.</span></p><br class="calibre3" id="calibre_pb_50" />
    </div>
  </div>
</body>
</html>
