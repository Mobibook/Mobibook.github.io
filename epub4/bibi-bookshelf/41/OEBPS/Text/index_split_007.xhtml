<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <h1 class="calibre2"><span class="none1">Sekizinci bölüm</span></h1>

      <p class="calibre2"><span class="none1">Kahire, 15 Kasım, 08.30</span></p>

      <p class="calibre2">Harry Weaver uyandığında gözlerinde dayanılmaz bir <span class="none2">sancı hissetti. Yatak odasının açık penceresinden güneş ışığı ve sabah trafiğinin motor ve klakson sesleri giriyordu. Yataktan küfür ederek kalktı. Vücudunda birçok ufak acı vardı; başı çatlayacak gibiydi. Banyoya gidip duşu açtı, aynada suratına baktı. Gözleri şiş, kanlı ve ağrıdan yan yarıya kapalıydı. Cildi buruşturulmuş kâğıda benziyordu. Sonra hatırladı. İngiliz Genel Karargahı’ndan İngiltere’ye tayin edilen iki subayın Shepheard’de verdikleri veda partisine katılmış ve eğlence sabaha karşı üçe kadar sürmüştü. Tıraş oldu, kaynar suda duş alıp uyanmaya çalıştı. Kurulanıp giyindi. ABD ordusunun yarbay üniformasını giyiyordu. Aşağıya indiğinde Ali’nin mutfaktaki ocakta omlet, domuz pastırması ve kahve yaptığını gördü. Uşak yaşlı ve gri saçlı bir Habeş‘ti.</span></p>

      <p class="calibre2"><span class="none2">- Günaydın Ali, ötekiler gitti mi?</span></p>

      <p class="calibre2"><span class="none2">- Hepsi gitti, efendim. Bir tek siz kaldınız. Efendi bugün pek keyifli görünmüyor.</span></p>

      <p class="calibre2"><span class="none2">- Shepheard’de verdikleri şu cin, gerçek olduğundan emin misin? Dün gece birisi, taksi şoförlerinin benzin yerine cin kullandıklarını söylüyordu.</span></p>

      <p class="calibre2"><span class="none2">Ali gülümsedi. “Kim bilir? Belki de haklısınız.” Weaver güldü ve dışarı, verandaya çıktı. Masa kurulmuştu, kendine sıcak güneşten uzak, gölgede bir yer seçti. Taze ekmek ve buzlu mango suyu vardı; koca bir bardak içti, ekmeğine yağ sürdü. Zamalek’teki bu büyük villayı, biri şifre teğmeni, diğeri büyükelçilik tercümanı iki Amerikan subayıyla paylaşıyordu. Zamalek, Nil ortasındaki bir adada, Kahire’nin en güzel mahallelerinden birisiydi; villa zengin bir İtalyan tüccar tarafından yaptırılmıştı. Limon ve portakal ağacı dolu geniş bir bahçesi, arkada geniş bir verandası, yüksek palmiye ağaçları ve bir fıskiyesi vardı. Masada bir gazete vardı, Egyptian Gazette. Ali kahvaltısını getirince, gazeteye bir göz attı. İlgisini çeken birkaç yazı gördü. Kızıl Ordu Dinyeper’i geçip Alman hatlarını yarmış; İtalya çıkarması Roma’nın güneyine dayanmış; Almanların kısa süre sonra kenti yağmalayıp kaçacakları söylenir olmuştu. Churchill son üç ay içinde altmış U-boot batırıldığını açıklamış, Başkan Roosevelt’e kongredeki konuşmasında Alman kentlerinin bombalanmasını Hitler yıkılana ya da yenilgiyi kabul edene kadar süreceği sözünü vermişti. Weaver bütün bunlardan hiçbirinin Almanlar teslim olmaya zorlayacağına inanmıyordu. Ama kuyruklarının sıkıştığı gerçekti.</span></p>

      <p class="calibre2"><span class="none2">Gazeteyi masanın üzerine koydu, saatine baktı ve hızla kahvaltısını bitirdi. Dokuzu geçiyordu ve işe geç kalmıştı.</span></p>

      <p class="calibre2"><span class="none2">- Haberler iyi mi, efendi? Weaver kahvesini bitirdi, ceketini giydi ve Ali’ye gülümsedi. “Galiba savaşı gerçekten kazanıyoruz.” Weaver’in bürosu yürüyüş mesafesinde, Tolombat Sokağı‘ndaki İngiliz Genel Karargâhı, Ortadoğu bölümündeydi. Daha önce bir İtalyan sigorta şirketine ait olan ve Gri Sütunlar olarak bilinen dört katlı geniş binanın çevresi dikenli telle çevrilmişti. Amerikan Askerî Ataşesi General George Clayton’a bağlı bir subay olarak Weaver’in görevi İngiliz komuta heyetiyle olan ilişkiyi sağlamaktı. Subay eğitimini tamamladıktan bir ay sonra, uzman geçmişi ve Arapça bilgisinin çok yararlı olacağı istihbarat bölümüne atanmış, önce Amerikan ordusunun Kuzey Afrika çıkarması olan Meşale Operasyonu’nda, daha sonra yarbay olarak göreve başladığı Kahire Büyükelçiliği’nde bu becerilerini sıkça kullanır olmuştu. Mısır’a geri dönmüş olmaktan mutluydu, ancak şehirdeki istihbarat işlerinin çok sıkıcı olduğunun da farkındaydı. Savaş alanlarından uzakta, subaylar zamanlarının çoğunu kâğıtlar arasında geçiriyor ve bürokratik çatışmalara girip çıkıyorlardı. Weaver’in ise özellikle bu son konuda hiç deneyimi olmamıştı. Öte yanda Kahire’nin toplumsal yaşamı çok hareketliydi. Shepheard’ın barında ya da Cezire Kulübü‘nde yemek, toplantılar, golf, tenis, polo maçları, yelken gezintileri ve ziyafetler, bir de güzel kadınlar. Rommel tehlikesi uzaklaştığından beri Kahire gittikçe gelişmişti. Weaver asansöre binip ikinci kattaki odasına çıktı ve ceketini çıkardı. Masasının üzerindeki gümüş çerçevede, Rachel ve Jack’le Sakkara’da çektirdikleri fotoğraf duruyordu. Rachel’in ölüm haberini aldıktan sonra resmi çerçeveletmişti; bazen resme bakıp hayatının en güzel yazını hatırlamak hoşuna gidiyordu. Masanın üzerinde bir kâğıt yığını, yazılacak ya da dosyalanacak raporlar da vardı; işe başlayalı birkaç dakika olmuştu ki, kapı vuruldu.</span></p>

      <p class="calibre2"><span class="none2">- Girin.</span></p>

      <p class="calibre2"><span class="none2">İçeri bir kadın teğmen girdi. Helen Kane altı aydan beri Weaver’in yardımcılığını yapıyordu. İsmine karşın, yarı İngiliz, yan Mısırlıydı. Hafif esmer teni, derin kahverengi gözleriyle egzotik bir görünüşü vardı. Saçları bir oğlan çocuğu gibi kısa kesilmiş, uçları, talimatnameye uygun olarak üniforma ceketinin yakası hizasında içeriye kıvrılmıştı. Omzunda İstihbarat Birliği’nin yeşil kokardını taşıyordu. Weaver dün gece, birlikte çalışmaya başladıktan beri ilk kez onunla işin dışında konular konuşmuş, sonra da gecenin büyük bir bölümünde birlikte dans etmişlerdi. Şimdi de vücuduna yaslanmış kadını hissediyor, uzaktan uzağa gelen parfüm kokusunu yine alıyordu. Ne de olsa dün gece oldukça fazla içmişti ve bu nedenle biraz utanıyordu.</span></p>

      <p class="calibre2"><span class="none2">- Günaydın, efendim. Eğer rahatsız olmayacaksanız söyleyeyim, biraz yorgun görünüyorsunuz.</span></p>

      <p class="calibre2"><span class="none2">- Belli oluyor mu?</span></p>

      <p class="calibre2"><span class="none2">- Maalesef.</span></p>

      <p class="calibre2"><span class="none2">- Dün gece fazla saçmalamadım, umarım, Helen. Gülümsedi.</span></p>

      <p class="calibre2"><span class="none2">“Ötekilerden fazla değil.”</span></p>

      <p class="calibre2"><span class="none2">- Bilmem gereken bir şey var mı?</span></p>

      <p class="calibre2"><span class="none2">- Yarbay Sanson sizinle bürosunda görüşmek istiyor. İngiliz Askerî istihbarat Örgütü iki ana kola ayrılmıştı: operasyon için DDMI (O), istihbarat için DDMI (I). Alfred Sanson istihbarat biriminde çalışıyordu ve güvenlik sorunlarıyla ilgiliydi. Weaver. Sanson’u arkadaşları arasında görmezdi; buna karşın Sanson’un savaştan önce Kahire’nin İngiliz denetimindeki polis örgütünde müfettiş olarak çalışmış olduğunu ve yükselmesini orada yaptığı çalışmalara borçlu olduğunu bilirdi. Sanson sert ve disiplinli bir subay, işiyle evli bir bekâr olarak tanınırdı. Bir önceki gece Shepheard’de. Weaver, Sanson’u bir masada, önünde bir kadeh içki, tek başına oturur ve Helen’le danslarını dikkatle izlerken görmüştü.</span></p>

      <p class="calibre2"><span class="none2">- Ne konuda olduğunu söyledi mi?</span></p>

      <p class="calibre2"><span class="none2">- Hayır, efendim.</span></p>

      <p class="calibre2"><span class="none2">Weaver ayağa kalktı, üniforma ceketini giydi. Bir gece önce o kadar yakın dans ettikten sonra, kendisine hâlâ “efendim” demesi, anlaşılır gibi değildi. “Öyleyse gidip ne istediğini sormaktan başka çare yok.” Sanson’un bürosu koridorun karşısındaydı. Yaprak yaprak dökülen duvar boyası, paslanmış dosya dolabı, yıpranmış masası ve birkaç sandalyesiyle lüks olmaktan uzaktı. Aynı zamanda çok da düzenliydi, her şey yerli yerinde. Bir çavuş Weaver’i odaya getirdiğinde masanın üzerindeki tepside çay ve fincanlar hazırlanmıştı. Sanson ayağa kalktı, elini uzatmadı. “Yarbay Weaver. Lütfen oturun.”</span></p>

      <p class="calibre2"><span class="none2">Bir çay? İngiliz subayı, uzun boylu, kaslı, yapılı ve çarpık suratlıydı. Siyah deriden bir parça sol gözünü kapatıyor, çenesinin sağında derin bir yaranın izleri görülüyordu. Yara zamanında doktor tarafından beceriksizce dikilmiş, bu da Sanson’un yüzüne işkence altında gülümsüyormuş ifadesini yerleştirmişti. Weaver iskemleye oturdu.</span></p>

      <p class="calibre2"><span class="none2">- Teşekkürler.</span></p>

      <p class="calibre2"><span class="none2">Sanson bir fincan doldurup masanın öbür ucuna itti. “Kahire’deki görevinizden hoşlanıyorsunuz sanıyorum.”</span></p>

      <p class="calibre2"><span class="none2">- Tabiî. Çayı görmemezlikten geldi. Sanson’un sosyal ge</span><span class="none2">vezelikten fazla hoşlanmayacak birisi olduğunu tahmin ediyordu. Benimle ne konuşmak istediniz?</span></p>

      <p class="calibre2"><span class="none2">Sanson bir sigara yaktı, masanın çekmecesini çekti ve bir dosya çıkardı. “Dün gece Kahire polisi, eski depoların civarında, nehirden bir ceset çıkardı. Gerçeği söylemek gerekirse, sadece belden yukarısını. Yük motorlarından birinin mürettebatı tarafından görülmüş. Cesedin günlerden beri suda kaldığı anlaşılıyor.” Weaver Nil kıyılarında sıkça cesede rastlandığını biliyordu. Nehir intihar ve cinayet kurbanlarıyla doluydu. “Peki?”</span></p>

      <p class="calibre2">- Cesedin yarısının bulunamamasına karşın polis adamın kimliğini belirlemeyi başardı. Hem polisin hem de benim yakından tanıdığımız ünlü bir suçlu. Adı Mustafa Evir.</p>

      <p class="calibre2">- Bütün bunların benimle ne ilgisi var?</p>

      <p class="calibre2">- Evir öldürüldü. Gırtlağı kesilmiş. Evi arandığında, polislerden biri eşyaları arasında bunu buldu. Sanson dosyadan buruşturulmuş bir kâğıt çıkardı, masanın üzerine koyarak eliyle ütüledi ve Weaver’a uzattı. Weaver kâğıtta bir kalemle çizilmiş kaba bir kroki gördü: bir çocuğun çizebileceği türden kutular ve şekiller. Anlaşıldığı kadarıyla, geniş bir ev ve bahçesi çizilmiş, bütün bunlar şekilsiz bir dörtgenin içine yerleştirilmişti. Dörtgenin bir kenara ağaç olması gereken, diğer ucuna da kubbeli bir kameriyeye benzer başka bir şeyler çizilmişti. Krokiyi inceledi, Sanson’a bakıp omuz silkti. “Hâlâ nereye varmak istediğinizi anlamıyorum.”</p>

      <p class="calibre2"><span class="none2">- Cinayeti soruşturmakla görevlendirilen kişi Komiser Arhan, benim eski bir arkadaşım. Bir zamanlar Amerikan Büyükelçiliği çevresindeki polis korumasından da sorumluydu. Elindeki kâğıdın Amerikan büyükelçisinin ikametgâhının krokisi olduğuna inanıyor. Bahçe krokideki gibi bir biçimde yapılmış ve bir kenarda kameriye var. Girişte iki nöbetçi kulübesi var, onlar da çizimdeki kutulara uyuyor. Arhan sizin krokiye bir göz atıp ne düşündüğünüzü söylemenizi istedi. Weaver krokiye yeniden baktı. Yerleşimi, kameriyeyi ve nöbetçi kulübelerini hatırladı. “Doğru olabilir. Yine de</span> <span class="none2">bütün bunların benimle ilgisini anlayamıyorum.”</span></p>

      <p class="calibre2"><span class="none2">- Mustafa Evir mükemmel bir kasa hırsızı olarak tanınırdı. Suç dünyasındaki adı Tilki’dir. Bir süre önce yakalandı ve on sekiz ay hapis yattı. Tahliyesinden sonra hayatını namusuyla kazanarak geçirmek istedi ancak sadece çok düşük ücretli işler bulabildi. Sanson durakladı. Komiser Arhan, Evir’in eski işine dönmeye niyetlendiğine inanıyor. Büyükelçinin ikametgâhına girmek istediğini, bu nedenle de krokiyi hazırladığını düşünüyor. Evir’in ünü soygunlarını bütün ayrıntılarıyla hazırlamaktan gelse de, yabancı bir büyükelçinin iyi korunmuş evine girmek bundan önce yaptıklarına hiç benzemiyor. Ancak öldürülmesi, Arhan’ın topladığı bilgilerle de birleştirilince işini tamamladığını, ikametgâha girdikten sonra cinayete kurban gittiğini düşündürüyor. Weaver’in kaşları çatıldı. “Hangi bilgiler?”</span></p>

      <p class="calibre2"><span class="none2">- Polis karısını sorguya çekti. Evir’in çok az parası vardı ve karısı sürekli şikâyet ediyordu. Öldürüldüğü gece kocasının önemli bir işi olduğunu ve gece döndüğünde yanında uzun süre yetecek kadar para getireceğini söylediğini anlattı. Ama eve bir daha hiç dönmedi.</span></p>

      <p class="calibre2"><span class="none2">- Büyükelçinin evine girip kasasını soyduğunu mu söylemek istiyorsunuz?</span></p>

      <p class="calibre2"><span class="none2">Sanson dudaklarını büzdü, parmaklarını kavuşturdu, başıyla onayladı. “Belki de değerli bir şey. Onu öldürmeye değecek kadar değerli. Bilmeniz gereken bir iki şey var. Evir sipariş üzerine çalışırdı. Becerisi nedeniyle, belirli bir hırsızlık düşünen diğer suçlular tarafından kullanılırdı. İki yıl kadar önce subaylarımızdan birinin çalınan evrak çantası konusunda da ondan şüphelenmiştik. Çantanın bir Alman ajanı ya da taraftarının siparişi üzerine çalındığına şüphe yok. Ancak hırsızlığın farkına yirmi dört saat sonra varıldı; o zaman da çok geç olmuştu. Sorguya çektiğimizde Evir suçu kabul etmedi ve delil yetersizliği nedeniyle onu bırakmak zorunda kaldık.”</span></p>

      <p class="calibre2"><span class="none2">- Büyükelçinin evinde hırsızlık olduğunu duymadım.</span></p>

      <p class="calibre2"><span class="none2">- Bazı hırsızlıkların ortaya çıkmadıkları bilinir.</span></p>

      <p class="calibre2"><span class="none2">- Sanmam. İkametgâh sıkı koruma altında. Sanson, Weaver’in saflığından hoşlanmışçasına gülümsedi. “Polis görevlisi olarak öğrendiğim tek şey, Weaver, Kahire’de sıkı koruma olmadığıdır. Öyle hırsızlar tanıdım ki, girdikleri yeri soyup soğana çeviriyorlardı, yine de kimse günlerce işin farkına varamıyordu. Üstelik Evir, Tilki ismini boşuna almadı. Yaptığı soygunlardan büyük bir bölümü, o uzaklaşıp kayboluncaya kadar ortaya çıkmazdı.”</span></p>

      <p class="calibre2"><span class="none2">- Polis cinayet konusunda kimseden şüpheleniyor mu?</span></p>

      <p class="calibre2"><span class="none2">Sanson başını salladı. “Henüz, hayır. Arhan, Evir’in taradıklarından çoğunu sorguladı ve hiçbirinin cinayetle ilgisi olmadığına inandı.”</span></p>

      <p class="calibre2"><span class="none2">- Nasıl parçalanmış?</span></p>

      <p class="calibre2"><span class="none2">- Bacakları ve kalçası bir gemi uskuru tarafından biçilmiş. Sanson, sigarasını tablaya bastırdı.</span></p>

      <p class="calibre2"><span class="none2">- Karısı, kocasının neden öldürüldüğünü ya da onu kimin öldürebileceğini bilmediğini söylüyor. Krokiyi de daha önce hiç görmemiş. Ancak unutulmaması gereken, kadının da hırsızlar ve yalancılar dolu bir aileden geldiği ve hiçbirine inanamayacağımızdır. Yine de Arhan’ın soruşturmasına yardımcı olabiliriz.</span></p>

      <p class="calibre2"><span class="none2">Nasıl?</span></p>

      <p class="calibre2"><span class="none2">- Mısır köylülerinin çoğu gibi, Evir’in karısının da yetkililerden ödü kopuyor. Arhan askeri üniformalı bir iki kişinin kadının dilini çözmekte işe yarayacağını düşünüyor.</span></p>

      <p class="calibre2"><span class="none2">- Bunun işe yarayacağından emin misiniz? Sanson omuzlarını silkti. “Şu anda Arhan çamura saplanmış durumda ve her yardımı kabule hazır. Üstelik, eğer Evir’in karısı söylediğinden fazlasını biliyorsa ya da gerçekten güvenlikte bir çatlak olmuşsa, konu bizim ilgi alanımıza girer.”</span></p>

      <p class="calibre2"><span class="none2">Weaver ellerini kaldırdı. “Sanırım gitmenin pek bir zararı olmaz.” Sanson şapkasına uzandı. “Benim arabamla gidelim.” Zeytin yeşili Humber’ın içi fırın gibiydi ve Weaver pencereyi açtı. Sanson kaldırım taşı döşeli bir sokağa sapıp bir devenin çektiği kavun yüklü arabanın yanından geçerken, Weaver devrilmemek için tutamağa yapıştı. Sanson’un kapalı gözü, dönemeçleri hesaplarken hataya neden oluyordu. Mısır’a geldiği günden beri Weaver, Kahire’nin ne kadar uluslararası bir kent olduğuna şaşırmaktan kendini alamıyordu. Dar sokaklar asker ve alıcılarla doluydu, vücutlardan gelen ter kokusu insanın midesini bulandırıyordu. Her ülkeden gelen yarım milyon Müttefikler askerinin yanı sıra, Beyaz</span> <span class="none2">Ruslar, Fransızlar, Alman Yahudileri, İngiliz ve Yunanlılar da görülüyordu. Savaşın başından beri 100.000’den fazla göçmen kente gelmiş, sokaklarda karmakarışık diller konuşulur olmuştu. Mısırlılar durumdan şikâyetçi değildi: restoranlar, randevuevleri, kiralık odalar ve çarşı iyi iş yapıyordu. Üniformalar da olmasa Kahire’nin savaşla hiçbir ilgisi olmayacaktı, çünkü hiçbir şeyin sıkıntısı çekilmiyordu. Dar ve sıkışık dükkânlarda aşçılar kömür ateşinde pişmiş ızgaralar ya da kararmış büyük tavalarda kızarttıkları köfteleri hazırlıyordu. Bir dolaptan daha da küçük dükkânların girişinde duran satıcılar, müşterilerini içeride bir bardak nane çayı ya da Türk kahvesi içmeye davet ediyor, topluiğneden dev semerine kadar her şeyin fiyatında pazarlığa hazırlanıyorlardı. Tezgâhlar yiyecek ve baharat, ucuz mücevherler ve incik boncuk, pamuk ve papirüs, halı ve yünlü kumaş balyaları, bakır ve pirinç eşya doluydu. Ve her yerde, her zaman havada keskin ve ekşi esrar kokusu duyuluyordu. Sanson arabayı, lağımı açıkta akan pis bir aralığa soktu ve ev denmekte güçlük çekilecek bir yapının önünde durdu. Ev denilen, bir sıra kulübenin arasında, çeşitli malzemeden yapılmış bir yıkıntıydı. Tüm camlar kırılmış, yerlerin kumaş ya da tahta parçaları kaplanmıştı. Çamurlu sokakta birkaç pasaklı çocuk çerçöpten yapılma oyuncaklarla oynarken, çevrelerindeki yarı vahşi köpekler havlıyor ya da uyuyordu. Sanson, evin boncuklu iplerden yapılmış girişine yöneldi.</span></p>

      <p class="calibre2"><span class="none2">Buradan. Peşinde Weaver, boncukları iterek içeri girdi. Weaver’i ilk çarpan, dayanılmaz kokuydu. Eski ter ve bozulmuş yemek kokusuna karışan, Kahire’nin yoksul mahallelerinde hep duyulan çürük kokusu. Girdikleri yer, acınacak bir delikti. Yıllar önce badanalanmış duvara açılmış oyuk ocak olarak kullanılırken, çevrede sadece iskemlesiz bir masa görünüyordu. Yerde çıplak ve pis beton vardı. Bir köşede oturmuş siyah elbiseli kadın, kucağında bebeği, ağlıyordu. Çevresinde, havanın sıcaklığına karşın siyahlar giymiş üç kadın vardı. Weaver üç kadının akraba ya da komşu olduklarını düşündü.</span></p>

      <p class="calibre2"><span class="none2">Yarım düzine yalınayak ve gürültülü çocuk odada oynuyordu. Evdeki ölüden etkilenmemişler, ziyaretçilere gülerek bakıyorlardı. Sanson elini salladı. “Barra! Barra! Dışarı! Dışarı!” Çocuklar dışarı çıkınca Sanson diğer kadınlara dönüp bir şeyler söyledi, kısa süre sonra kucağında bebek tutan kadınla baş başa kalmışlardı. “Bu, Evir’in dul karısı. Tabiî, İngilizce bilmiyor. Konuştuğu şiveyi anlamakta güçlük çekebilirsiniz, o nedenle benim tercüme etmem daha doğru olur.” Kadın, buruşuk yüzüyle kırklarında gösteriyordu, ama Weaver on yıl daha genç olduğunu düşündü; altı çocuk ve sefil hayat görünüşüne on yıl daha katmış olmalı. Yandaki oda yatak odası görevi görüyor olmalıydı, ama içinde yatak değil sadece yere serilmiş kirli battaniyeler vardı. Weaver ceketine birinin dokunduğunu hissedip aşağı baktı. On yaşlarında büyük gözlü ve kirli yüzlü bir oğlan ona gülümsüyordu. Weaver çocuğun başını okşarken, saçlarının bit dolu olduğunu dehşetle gördü. Sanson çocuğa döndü. “Barra!” Çocuk Weaver’ sarılınca Sanson onu çekip almaya davrandı. “Hayır, bırakın. Bana bir zarar</span> <span class="none2">yok.”</span></p>

      <p class="calibre2"><span class="none2">“Size bir eski polis tavsiyesi, Weaver. Yanınızdaki çocuk cüzdanını, siz daha farkına varmadan çalabilir. Onun gibiler bir elleri ebe kadının cebinde doğarlar.” Çocuk zararsıza benziyordu, ancak Sanson’un haklı olabileceğini düşündü. “Belki de neden burada olduğumuzu anlatsanız iyi olur.” Başıyla kadım gösterdi. “Ona kocasının bu krokiyi neden yaptığını sorar mısınız?” Sanson sorarken kadın ağlamaya devam ediyordu. Bir süre sonra, gözyaşları arasında bir şeyler mırıldandı. Weaver, Kahire’nin dış mahalle şivesiyle ve hızlı söylenmiş kelimelerden bir tekini bile anlayamadı.</span></p>

      <p class="calibre2">Sanson umutsuz görünüyordu. “Neden böyle bir şey yaptığını bilmediğini söylüyor. O da şaşırmış. Sadece krokiye değil, bu kadar önemli bir efendinin evine kadar gelmiş olmasına.”</p>

      <p class="calibre2">- Her türlü bilginin önemli olduğunu söyleyin. Verebileceği bütün bilgilerin karşılığını alacak. Sanson söylenenleri tercüme ederken, küçük çocuk Weaver’in ceketini çekiştirdi. Weaver ceketinin cebinden bir çiklet çıkarıp oğlana uzattı. Çocuk sevinçle gülümsedi, ambalajı açtı ve çikleti ağzına attı.</p>

      <p class="calibre2">Sanson kadının cevabını tercüme etti. “Kocasının özel işlerinden hiç bahsetmediğini söylüyor. Öldürüldüğü gece nereye gitmiş olabileceğini de bilmiyor. Ancak ölmeden bir gece önce, önemli biriyle buluşacağını söylemiş. Evden dokuzda çıkıp, gece yarısından önce geri dönmüş. Bunun işe yarayıp yaramayacağını bilmek istiyor.”</p>

      <p class="calibre2">- Kiminle buluşmuş?</p>

      <p class="calibre2">- Bilmediğini söylüyor. Kocası nereye gittiğini ya da kiminle buluştuğunu hiç anlatmazmış.</p>

      <p class="calibre2"><span class="none2">- Emin mi?</span></p>

      <p class="calibre2"><span class="none2">Sanson başım salladı. “Bize doğruyu söylediğinden eminim, Weaver.”</span></p>

      <p class="calibre2">Kadın başka bir şeyler mırıldandı ve Sanson Arapça “Kes sesini!” diye cevap verdi. “Ne diyor?” diye sordu Weaver’a.</p>

      <p class="calibre2">- Size, kilerinin boş olduğunu ve doyuracak altı aç gırtlağı bulunduğunu söylememi istedi. Dul bir kadına yapacağınız her yardım Allah katında makbul olacakmış. Söylediklerine aldırmayın. Weaver kadının kucağındaki bebeğe, çevredeki iç karartıcı sefalete baktı, cüzdanını çıkardı. Savaş tecrübesinin yüreğini nasırlaştırmış olmasına karşın, dul bir kadının ve altı küçük çocuğun aç kalması düşüncesini kabul edemiyordu. Sanson onu durdurmaya çalıştı. “Bunu yapmak zorunda değilsiniz, Weaver. Üstelik bize işe yarayacak hiçbir şey de anlatmadı.”</p>

      <p class="calibre2">- Boş verin, vermek istiyorum. Weaver cömertçe cüzdanından çıkardığı kaim bir deste banknotu masanın üzerine bıraktı. Kadın kucağındaki bebeği göğsüne bastırırken, ileri geri sallandırarak gözyaşları içinde teşekkürlerini mırıldandı. Weaver cüzdanım cebine yerleştirirken, çocuğun yine ceketini çekiştirdiğini hissetti.</p>

      <p class="calibre2">- Yavaş ol, oğlum.</p>

      <p class="calibre2">Oğlan bir şeyler söyledi. Weaver, Sanson’a baktı. “Ne diyor bu?”</p>

      <p class="calibre2">- Galiba babasının nereye gittiğini biliyormuş.</p><br class="calibre3" id="calibre_pb_7" />
    </div>
  </div>
</body>
</html>
