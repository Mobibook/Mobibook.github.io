<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <h1 class="calibre2"><span class="none1">Dokuzuncu bölüm</span></h1>

      <p class="calibre2"><span class="none2">Sanson’un Humber’ı Han el-Halili Çarşısı‘nın kalabalığı arasında kendine yol bulmaya çalışırken, Weaver camdan dışarı bakıyordu. Sokaklar, iki tarafları seyyar satıcılar, yüklü tezgâhlar ve yiyecek dükkânlarıyla karmakarışık bir gürültü içindeydi. Bitkin görünüşlü garsonlar her yönde koşuşturuyor, kafalarının üzerinde çay bardakları ya da kahve fincanları dolu gümüş tepsiler taşıyorlardı. Belleri yaşlı adamlar kadar eğilmiş çocuklar, sırtlarında kocaman pamuk balyalarıyla geçti. Yaya, eşek ve araba trafiği inanılmayacak bir karmaşaydı. Bacakları kesilmiş bir dilenci, belinden aşağısını otomobil lastiğinden yapılmış bir parçanın içine yerleştirmiş,</span> <span class="none2">korkutucu bir hızla ilerliyordu. Sanson klaksona bastı ve kalabalığın arasında bir salyangoz hızıyla ilerlemeye devam etti. Babası hapisten çıktığında, onunla birlikte olmak istediğini, ama babasının onunla tek bir kelime bile konuşmadığını anlatıyor. O da fırsatını bulduğunda babasını izlemiş. İki seferinde, El Hakim Cami’nin yakınında, Cemaliye’de bir eve gitmiş. Oğlanın adı Cemal’di ve öne binmek istemişti. İkisinin arasında otururken, Sanson’un bitmek tükenmek bilmeyen sorularına cevap yetiştirmeye çalışıyordu. Weaver El Cemaliye Mahallesi’ni iyi biliyordu. Dar sokaklarıyla Han el Halili Çarşısı’nı, ahşap evleri, ucuz pansiyonları ve aynı zamanda randevuevi olarak da çalışan dansöz pavyonlarını kapsıyordu. Sanson konuşmasını sürdürdü:</span></p>

      <p class="calibre2">- Bir keresinde babası eve girinceye kadar beklemiş, sonra onu izlemiş. Babasının merdivenlerden çıktığını, birinci katta bir kapıyı çaldığını görmüş. Bir adam koridora çıkmış, sonra ikisi de içeri girmişler.</p>

      <p class="calibre2">- Babasının öldürüldüğü geceden önce oraya gittiğini nereden biliyor?</p>

      <p class="calibre2">- Bilmiyor. Ama o gece onu El Hakim Cami’ne kadar izlemiş. Babası onu görüp eve gitmesini söylemiş. Oğlan belki de yine aynı yere gittiğini söylüyor.</p>

      <p class="calibre2">- Adamın neye benzediğini görebilmiş mi?</p>

      <p class="calibre2">- Uzun boylu ve sakallıymış.</p>

      <p class="calibre2">Weaver çocuğa yeni bir çiklet uzattı. Oğlan memnunlukla başını salladı ve çikleti cebine koydu. Sonunda Sanson dar ve parke taşlı sokaktan geçip ahşap evler ve yıkılmış kaldırımlarla çevrili küçük ve tozlu bir meydana vardı. Çevre, bir yabancının girmesi yasak bir yeri andırıyordu. Binalardan çoğu bakımsızlıktan harap, balkonların çoğu kurumak için asılmış çamaşırlarla doluydu. Kapı girişlerinde ya da sokakta tembel görünüşlü pis adamlar oturmuş, amaçsızca çevreye bakıyordu. Duran resmî arabadan inenleri görünce, hemen kayboldular. Çocuk meydanın öbür tarafında, açık kapısında karanlık bir boşluğun gözüktüğü evi işaret etti. “İşte burası” dedi Sanson.</p>

      <p class="calibre2">Kaldırıma yanaşıp el frenini çekti. Weaver oğlana arabada beklemesi gerektiğini söyledi.</p>

      <p class="calibre2">- Okey, gidip bir göz atalım.</p>

      <p class="calibre2">Meydanı geçerken, Weaver birdenbire yanına silahını almadığını hatırladı. Genellikle beylik otomatik Colt’u yanında taşımaktan hoşlanmazdı; Sanson ise 38’lik standart bir Smith Wesson taşıyordu ve Weaver eve yaklaşırken kılıfın kapağının açılmış olduğunu gördü.</p>

      <p class="calibre2">- Dostunuz Arhan’ı çağırmamız gerekmez mi?</p>

      <p class="calibre2">- Onun da zamanı var. Cevap aradığımız birkaç kişisel sorumuz var da.</p>

      <p class="calibre2">Binanın açık olan ana kapısından geçip karanlık ve serin bir boşluğa girdiler. Yerdeki tahtalar leş gibiydi ve etraf çürümüş ağaç kokuyordu. Weaver boşluğa açılan kapıların aynı dairelere ait olabileceğini düşündü. Üst kata çıkan bir merdiven gözüküyordu.</p>

      <p class="calibre2">- Bir dakika bekleyin.</p>

      <p class="calibre2">Sanson karşılarına çıkan ilk kapıyı çaldı. Kapıyı siyah giyinmiş yaşlı bir kadın açtı ve Sanson’un üniformasını gördüğünde gözlerini korkuyla kırpıştırdı. Weaver aralarında alçak sesle neler konuştuklarını duyamadı, bir süre sonra kadın içeri girdi, kapıyı sürgüledi. Sanson geri geldi. “Birinci katta tek başına yaşayan bir Arap var, görünüşü de çocuğun anlattığına uyuyor. Kadın onu sadece görmüş, yoksa tanımıyor. Adam dokuz aya yakın bir süredir burada oturuyor ve belirsiz saatlerde gelip gidiyor. Kimseyle konuşmuyormuş. Kadın ne iş yaptığı hakkında hiçbir şey bilmiyor.”</p>

      <p class="calibre2">- Başka bir şey var mı?</p>

      <p class="calibre2">- Son günlerde onu pek görmemiş. Sanson yukarıya, sahanlığa baktı. Gidip bakalım, evde mi? Weaver, Sanson’un ardından gıcırdayan merdivenlere yöneldi.</p>

      <p class="calibre2">Sahanlığa vardıklarında, karşılarına üç sağlam kilit takılmış kalın bir kapı çıktı.</p>

      <p class="calibre2">- En azından, tedbirli olduğunu anladık. Sanson kapıya vurdu. İçeriden cevap gelmedi. Kapıyı kuvvetle yumruklamaya girişti. Kimsenin cevap vermediğini görünce, Weaver’a döndü. Burada bekleyin.</p>

      <p class="calibre2">- Nereye gidiyorsunuz?</p>

      <p class="calibre2">- Hemen dönerim.</p>

      <p class="calibre2">Merdivenlerden indi ve birkaç dakika sonra, elinde çelik bir levyeyle geri döndü. Kahire’de askeri bir üniforma, sahibine neredeyse istediği her şeyi yapma izni verse de Weaver endişeliydi. “Elinizde arama emri olmadan kapıyı zorlamayacaksınız, değil mi?”</p>

      <p class="calibre2">- Bu adam bir cinayete katılmış, üstelik çoktan uzaklaşmış da olabilir. Kadın onu birkaç günden beri görmediğini söylüyor. Üstelik evin arkasına da baktım. Merdiven olmadan pencerelere ulaşmak imkânsız, böyle bir mahallede de pencerelerin sıkıca kilitlendiğinden emin olabilirsiniz. İnanın bana, böylesi çok daha hızlı.</p>

      <p class="calibre2">- Peki ya adam suçsuzsa?</p>

      <p class="calibre2">- Aynı şekilde, suçlu ve saklanmaya çalışıyor da olabilir. Ama eğer masumsa, özür dileyip kilitleri yeniletirim. Sanson başka bir söz söylemeden levyeyi kapı ile pervaz arasına yerleştirdi, ucuna abandı kapıyı parçaladı. Daha sonra tabancasını çekti, kapıyı tekmeleyip içeri girdi. Etraf dağınıktı. Oda boştu. Tozlu örgü perdelerden içeriye güneş ışığı doluyordu. Pencerenin kenarında kadife kaplı bir sedir, alçak bir kahve masası, çıplak yere atılmış birkaç yastık ve duvara dayalı madenî bir soba görünüyordu. Odaya açılan üç kapıdan açı olanından, küçük bir mutfak görünüyordu. Weaver bir gazocağı, bir musluk ve birkaç raf gördü.</p>

      <p class="calibre2">Sanson diğer odalara bakmaya giderken, Weaver mutfağa girdi. Raflarda kutular içinde yiyecekler, şeker, kahve ve baharat kavanozları vardı, ama dolapların içi bomboştu. Musluğun içinde koyu kahverengi bir leke gördü. Parmağını yaladı, lekeye değdirdi ve tekrar ağzına götürdü. Kahve. Sanson çağırdı. “Buraya gel.” Weaver yatak odasına gitti. Öteki odalar gibi, gerekli olan eşyanın dışında, bomboş bir odaydı. Yerdeki şilte kirli gri battaniyelerle kaplıydı. Tahta kutular ve bir iki cellabenin bulunduğu karton valizin dışında ne duvarlarda resim ne de herhangi bir kişisel eşya.</p>

      <p class="calibre2">- Weaver?</p>

      <p class="calibre2">Weaver bir süre İngiliz’in sesinin nereden geldiğini anlayamadı, daha sonra sağ taraftaki küçük tuvaleti ve tepesindeki kırmızı ampulü fark etti. Sanson içerideydi. Dar odaya, onun yanına girdi.</p>

      <p class="calibre2">- Ne buldunuz?</p>

      <p class="calibre2">Tahta bir rafta minik bir fotoğraf makinesi, kimyevî madde kavanozları ve birkaç rulo film görülüyordu. Duvardan duvara gerilmiş ipten, kurumak için asılmış ve çamaşır mandallarıyla tutturulmuş negatifler sarkıyordu.</p>

      <p class="calibre2"><span class="none2">Sanson şaşırmıştı. “Dostumuzun fotoğrafçılığa büyük ilgisi var anlaşılan.” Makineyi alıp inceledi. “Bir Alman Leica’sı. Diğer odada bir şeyler buldunuz mu?”</span></p>

      <p class="calibre2">- Hiçbir şey.</p>

      <p class="calibre2">- Dairenin inceden inceye aranmasını sağlayacağım, kapı tamir edilip mühürlenene kadar bir nöbetçi gerekecek. Ondan sonra burayı gözetlemeye alır ve kimlerin geldiğini izleriz. Tren istasyonunda muhakkak bir telefon vardır. Ben karargâhı arayana kadar burada bekler misiniz?</p>

      <p class="calibre2">- Ya bu arada Arap geri gelirse ne olacak? Sanson kemerini çözüp tabancasını Weaver’a uzattı. “Kendinizi güvende hissetmeniz için.</p>

      <p class="calibre2">Mümkün olduğunca çabuk davranmaya gayret edeceğim. En fazla on dakika.” Weaver camı açtı. Havada en ufak bir esinti yoktu. Aşağıdaki arka avluya baktı. Binanın arkasında kokuşmuş çöp dolu bir alan vardı ve bu alana açılan kapının menteşeleri pas tutmuştu. Ön odadaki sedire oturdu, tabancayı kahve masasının üzerine bıraktı ve çevresini incelemeye koyuldu. Ortalıkta işe yarayacak eşyadan başka hiçbir şey yoktu. Ne biçim bir adamla karşı karşıya olduklarını gösterecek resimler, kişisel eşya ya da ufak tefek görünmüyordu. Yine de tek şilteli bir oda, bir iki elbise ve giriş kapısındaki üç kilit insana oldukça çok ayrıntı anlatmaya yeterliydi. Karşılarındaki adam gizliliğine düşkün, dikkatli, basit ihtiyaçları olan ve yalnız yaşayan bir insandı.</p>

      <p class="calibre2">Adam aynı zamanda da casustu, bu artık şüphe götürmüyordu. Evir’i öldürdüğüne bakılırsa da, acımasız bir casus. Weaver birden meraklanmıştı. Acaba Evir neden öldürülmüştü? Ya da Arap, Kahire’de neyin peşindeydi? Almanların daha önce gece kulüplerinde, randevuevlerinde ya da barlarda kendilerine sempatizan buldukları doğruydu, ancak Rommel’in yenilgisinden beri sesleri solukları çıkmaz olmuştu. Dikkatini çeken bir şey daha vardı. Eğer adam casussa, telsizi olması gerekirdi. Asıl aramanın Sanson ve adamları tarafından yapılması gerektiğinin farkındaydı ama, merakı ağır bastı. Ayağa kalkıp mutfağa gitti. Dolapların içine parmaklarıyla vurdu, yeri ve duvarları kontrol etti ama yalancı kaplama bulamadı. Aynı aramayı yatak odasında ve karanlık odada da tekrarladı. Yoktu. Ön odaya dönüp aynı işleme girişti, yine bir şey bulamadı. Geriye sadece soba kalmıştı. Sobaya dokundu, uzun süredir yakılmamıştı, demiri soğuktu. Diz çöktü ve aşağıdaki tuğlaları çekmeye çalıştı. Biraz uğraştıktan sonra önce bir tuğlayı, sonra da bir diğerini yerinden oynatmayı başardı. Kısa bir çalışmadan sonra, dört tuğlayı çıkardığında bir girinti gördü. Elini soktu, bir şeye dokunduğunu hissetti, yakaladığını çıkardı. Bulduğu, sağlam saplı, geniş kayışlı küçük bir deri valizdi. Kayışları açtı. Valizin içinde Alman yapımı bir kısa dalga telsiz aleti, kulaklıklar ve bir Mors şifre anahtarı bulunuyordu. Pillerin girintide saklı olduklarını ya da başka bir yerde bulunduğunu düşündü.</p>

      <p class="calibre2">Kendi kendine gülümseyip hafif bir ıslık çaldı. “Oğlum Harry, bugün şanslısın.”</p>

      <p class="calibre2">Birdenbire arkasında bir ses duydu ve döndü. Uzun boylu, sakallı bir Arap girişte duruyordu ve elinde de bir Walther vardı. Cellabe giymişti ve suratındaki öfkeden kendi bölgesine tecavüz edilmiş olmasına çok kızdığı anlaşılıyordu. Weaver ayağa kalktı. “Sen de kim?..”</p>

      <p class="calibre2">- Telsizden uzaklaş. Arap İngilizce konuşuyordu. “Yavaş, çok yavaş.”</p>

      <p class="calibre2"><span class="none2">Weaver geriledi. Sanson’un tabancası kahve masasının üzerinde duruyordu. Arap, Weaver’in bakışlarını yakaladı. “Sakın ha, yoksa kurşunu yersin. Cebindekileri masanın üzerine boşalt.” Weaver söyleneni yaptı. Arap, Weaver’in kimliğini alıp inceledi, ne düşündüğü belli değildi.</span></p>

      <p class="calibre2">- Amerikalı. Burada ne arıyorsun?</p>

      <p class="calibre2">- Bir arkadaşımı arıyordum, kapıyı da açık görünce…</p>

      <p class="calibre2">- Bana yalan söyleme, yoksa canından olursun. Soruma cevap ver, burada ne arıyorsun? Weaver telsizi gösterdi. “Ne aradığım açık.”</p>

      <p class="calibre2">- Telsizi uzat.</p>

      <p class="calibre2">Weaver valizi kapattı ve Arap’a vermeye hazırlandı. Aynı anda merdivenlerden ayak sesleri duyuldu. Arap şaşırdı, arkasına baktı. Weaver fırsatı kaçırmayıp atıldı. Adam geri dönerken Walther’in namlusun tutmayı başardı ve suratına sert bir yumruk attı, kırılan kemiğin çıkardığı sesi duydu. Tabanca patladı, kurşun duvara saplandı, Arap kendini geriye attı. Weaver tabancayı adamın elinden almaya uğraşırken, Arap’ın serbest eli kalktı. Weaver bıçağın parlaklığını gördü ve boynunda yakıcı bir acı duydu. Çığlık atarak Walther’in namlusunu bıraktı. Arap’ın taktığı çelmeyle yere yuvarlandı. Kapının dışından sesler duyuldu, bir saniye sonra Sanson’un adamları, ellerinde tabancalarıyla göründü. Arkalarında silahsız Sanson bulunuyordu. Arap telsize sarılıp pencereye koştu, bir ayağını dışarı sarkıttıktan sonra dönüp iki el ateş etti. Adamlardan biri göğsünden vurulup duvarın dibine yığılırken, ikincisi ardına saklanabileceği bir yer arıyordu. Sanson haykırdı. “Olduğun yerde kal, Weaver!” Weaver’in ensesindeki yara kanıyordu, yine de ayağa kalktı, masadan tabancayı aldı ve pencereye koştu. Aşağıda Arap’ın bir motosiklete bindiğini ve aleti çalıştırdığım gördü. Sol eliyle nişan almaya çalıştı, ama Arap tabancasını kaldırıp iki el ateş etti, kurşunlar pencerenin altına çöken Weaver’in başının üzerinden ıslık çalarak geçti. Aşağıda, hareket eden motosikletin gürültüsünü duydu, kafasını kaldırdığında Arap yolu yarılamıştı bile. Weaver kolunu pervaza dayayıp daha iyi nişan almaya çalıştı, ama güçsüzlükten eli titriyordu. Göğsünden akıp gömleğini kızıla boyayan kam gördü. Bir saniye sonra Sanson yanındaydı, tabancayı ellerinden koparırcasına aldı.</p>

      <p class="calibre2">Ver şunu bana!</p>

      <p class="calibre2">Sanson nişan alıp şarjörü boşalttı.</p>

      <p class="calibre2">Weaver’in en son gördüğü, köşeyi dönen motosikletin üzerinde rüzgârda dalgalanan cellabeydi. Sonra gözleri karardı, düştüğünü anladı ve her yer simsiyah oldu.</p><br class="calibre3" id="calibre_pb_8" />
    </div>
  </div>
</body>
</html>
