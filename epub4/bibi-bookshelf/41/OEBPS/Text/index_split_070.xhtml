<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Yetmişinci bölüm</span></p>

      <p class="calibre2"><span class="none1">Maison Fleuve, 23 Kasım, 01.35</span></p>

      <p class="calibre2">Sanson dürbünü doğrulttu. Sadece tek gözle uzaktaki villayı karanlıklar içinde güçlükle seçebiliyordu.</p>

      <p class="calibre2">- Tevekkeli değil Resifte kaçırdıktan sonra Haider ve kadını bir daha bulamadık; herhalde burada saklandılar. Bahse girerim, Deacon telsiz mesajlarını da buradan gönderiyordu.</p>

      <p class="calibre2">- efendim?</p>

      <p class="calibre2"><span class="none2">Sanson dürbünü indirdi, binbaşıya döndü. “Bu da hikâyenin başka bir bölümü. Bir gün hatırlatırsan anlatırım.</span></p>

      <p class="calibre2">Villaya giden özel yolun başında durmuşlar, cipten inip kamyonlar dolusu askeri arkalarında bırakmışlar ve karanlıkta ilerlemişlerdi. Sanson, binbaşı ve bir asker villaya yaklaşık yüz elli metre uzaklıkta küçük bir tepeciğin ardına siperlendiler. Sanson bu kez dürbün kullanmadan villanın beyaz duvarlarına baktı, bahçedeki palmiye ağaçlarının çevresini gözetledi. Panjurlar kapalıydı, hiç ışık görünmüyordu, buna rağmen bahçenin öbür ucunda, Nil’e doğru uzanmış iskeleye benzer bir yapı gördü.</p>

      <p class="calibre2">- Altı yedi kişiyi suyun kıyısına gönderip binanın arkasını da çembere alırsan iyi olur. Deacon ve arkadaşlarının bir teknesi olduğunu biliyoruz. Hiçbirinin kaçmasını istemiyorum. Ölü ya da diri, bu adamları yakalamak zorundayız.</p>

      <p class="calibre2">Binbaşı cevap vermedi, gözleriyle karanlığı taramaya devam ediyordu, Sanson sordu. “Ne oluyor?”</p>

      <p class="calibre2">- Yolun hemen sağında park edilmiş bir araba var. Yan<span class="none2">lış görmüyorsam, resmî bir araba.</span> <span class="none2">Sanson binbaşının gösterdiği gölgeyi gördü, arabanın bir Humber olduğunu anladı, tabancasını çekti. “Gidip bir göz atalım.”</span></p>

      <p class="calibre2"><span class="none2">Humber’a yaklaştıklarında, arabanın boş olduğunu gördüler. Ön kapılar aralıktı, kontak anahtarı yerindeydi. Sanson, binbaşının fenerinin ışığında içeriye bir göz attı, yerde kesilmiş bir kelepçenin parçalarını buldu, ağzı öfkeyle çarpıldı. “Weaver. Tahmin etmeliydim.” Birdenbire villa yönünden bir motor sesi duyuldu, Sanson dikilip kulak kabarttı. “Bu da ne?”</span></p>

      <p class="calibre2"><span class="none2">- Bir motosiklete benziyor, efendim. Sanson motor sesinin uzaklaştığını duydu. “Pezevenkler kaçıyor galiba. Adamlara haber ver. İçeri giriyoruz.”</span></p>

      <p class="calibre2"> </p>

      <p class="calibre2"><span class="none1">01.40</span></p>

      <p class="calibre2">Helen Kane mahzende iplerle boğuşuyordu. Üniforması çıkarılmış, külotu terden sırılsıklam olmuştu. Bileklerindeki düğümler o kadar sıkıydı ki, gevşetmek imkânsızdı. Mahzenin sonundaki demir kapının aralığından ay ışığı giriyor, ortalığı az da olsa aydınlatıyordu. Yan karanlıkta bir hareket duydu, bacaklarının üzerinden geçenin bir sıçan olduğunu anlayınca dehşetle irkildi. Oturtulduğu iskemleyi oynatmaya çalıştı, devrilme tehlikesi atlatarak biraz dönmeyi başardı. Karşıya, şarap şişelerinin dizili olduğu raflara baktı. O şişelerden birini kırmayı başarabilse, kırık parçayı kullanarak iplerini kesebileceğini düşündü. Topuklarını yerdeki taşların üzerinde iterek ağır ağır ilerledi, her santim büyük yorgunluğa neden oluyordu. En yakın rafın yanına geldi, örümcek ağı kaplı şişelerden birini dişleriyle çekmeye çalıştı. Şişe birkaç santim geldi, takıldı. Yeniden denedi, şişeyi biraz daha çekmeyi başardı. Bir daha denedi, şişe epey geldi. Yanağıyla iterek şişeyi düşürmeye çalıştı. Şişe yuvarlandı, etrafa cam kırıkları ve kırmızı bir sıvı saçıldı. İskemlesini biraz geri itti, devrildi, cam kırıklarının üzerine düştü, kolu ve omzu kesildi. Acıdan bağırmamaya çalıştı. O anda mahzenin kapısı açıldı, elinde bir fenerle Hasan göründü. Kaşlarını çattı, basamakları uçar gibi indi. “Orospu!” diye bağırarak suratım tokatladı ve onu yukarıya sürükledi.</p>

      <p class="calibre2"> </p>

      <p class="calibre2"><span class="none1">01.42</span></p>

      <p class="calibre2">Kleist tabancasının ucuyla Weaver ve Haider’i verandaya doğru yürütürken dışarıda motor seslerini ve lastik gıcırtılarını duydular. Hasan, Helen Kane’i kabaca odanın içine itti, hızla pencereye yaklaştı ve perdenin aralığından dışarı baktı. “Misafirlerimiz var; askerler, hem de bir sürü.” Scheisse! (1) Kleist, Helen Kane’i Weaver ve Haider’in yanına itti. Hasan’a “Onlara göz kulak ol” diye bağırıp M3’üyle birlikte en yakın pencerenin yanına çöktü. Panjurların aralığından baktı, dışarıda bir gözü bantlı bir subayın elinde tabancasıyla koşarak kapıdan girdiğini gördü. Kleist daha panjurları açıp tabancasını ateşlemeye fırsat bulamadan adam bahçeye girmiş gölgelerin arasında kaybolmuştu. Villanın duvarının dibinde duran kamyonlardan askerler atlamaya başladı. Karanlıkta emirler duyuluyordu. Birden ön kapıda gürültüler duyuldu. Biri kapıyı zorluyordu. Kleist hızla Hasan’a döndü. “Hemen mahzene koş, çabuk!” Hasan bakışlarını Weaver’dan ayıramadı. “Ya bunlar ne olacak?”</p>

      <p class="calibre2">1 Boka battık! (ç.n.)</p>

      <p class="calibre2">- Bana bırak. Hasan mahzene doğru koşarken Kleist silahını doğrulttu. Sen ve arkadaşların yolun sonuna geldiniz Haider. Ne yazık ki dua edecek zamanınız yok. Bir çılgın gibi gülerek tabancayı kaldırdı, tetikteki parmağı gerildi.</p>

      <p class="calibre2">Klik.</p>

      <p class="calibre2">Madenî bir ses duyuldu, hepsi o kadar. Kleist’ın gülüşü dondu, suratı asıldı ama zaman kaybetmeden mekanizmayı oynattı, namluyu tıkayan mermiyi fırlattı, tekrar tetiğe bastı.</p>

      <p class="calibre2">Klik.</p>

      <p class="calibre2">- Haklısın, dedi Haider. Yolun sonu. İleriye atıldı, yumrukları Kleist’ın çenesine çarptı, SS subayı arkaya doğru sendeledi. Kapıdaki Hasan tepki göstermekte gecikmedi, tabancasına davrandı ama Haider daha çabuktu. Kleist’ın kemerindeki tabancayı çekti, yerde yuvarlanırken ateş etti, Arap’ı göğsünden vurdu.</p>

      <p class="calibre2">İkinci kurşun Hasan’ın gırtlağını deldi, tabancası elinden düştü, debelenerek yere yığıldı. Sersemlemiş Kleist ayağa kalkmaya ve Hasan’ın tabancasına uzanmaya çabalarken Weaver atıldı, tabancaya daha önce ulaştı, iki kere tetiğe basıp Alman’ı göğsünden vurdu, SS subayını itti, tetiğe üçüncü kez basıp kafasını parçaladı.</p>

      <p class="calibre2">- Beklediğimden de iyi çıktın, eski dost, dedi Haider ve M3’ü almak için eğildi. Ya Tanrılar bizden yana ya da Kleist’ın bugün hiç şansı yoktu, birbiri ardına iki bozuk fişek, inanılacak gibi değil. Makinelinin mekanizmasını açtı, inceledi, gözlerini kaldırdı. Yanılmışım, dedi. Birisi iğneyi bozmuş. Her kimse, çok düşünceliymiş.</p>

      <p class="calibre2"><span class="none2">Weaver’in rengi bembeyazdı. “Rachel?”</span></p>

      <p class="calibre2"><span class="none2">- Mümkün, çünkü silahı Kleist’a özellikle verdi. Gözlerinde pişmanlığın gölgesi göründü. Hiç olmazsa bize karşı kendini affettirdi. Bu da belki bir şey demektir. Ama başkanınızın konusunun başka olduğundan eminim.</span></p>

      <p class="calibre2">Ön kapıdan silah sesleri duyuldu, verandadan gelen çizme seslerinden askerlerin villanın arkasına dolandığını anladılar. Birbiri ardına atılan mermiler tahta Pancuları parçaladı, içeri tahta ve cam parçala yağdı.</p>

      <p class="calibre2"><span class="none2">- Yere diye kükredi Weaver. Helen’i yakaladı, üçü birden yere yattı. Haider yattığı yerden Weaver’a baktı. “Arkadaşların neredeyse tepemize binecekler. Ön kapıdaki demir onları daha uzun süre durduramaz. Ne yapacağız, Harry? Teslim mi olacağız? Yoksa geç olmadan önce frenlere mi asılacağız?”</span></p>

      <p class="calibre2">- Ne demek istiyorsun?</p>

      <p class="calibre2">- Ben artık yaşayan bir ölüyüm. Ama Rachel’in durumu farklı. İddiaya girmek istemem ama, bütün bunları neden yaptığını düşünürsen, belki askerî bir mahkemede kurtulma şansı vardır. Tabiî onu zamanında durdurabilirsek. Eğer bir şekilde Gize’ye ulaşabilirsek, bir fırsat bulabiliriz. Karar senin.</p>

      <p class="calibre2">- Buradan nasıl çıkacağımızı da söyler misin?</p>

      <p class="calibre2">- Eğer sofaya erişebilirsek, mahzenden bir çıkış yolu var, nehirde de bekleyen bir tekne. Sonra?</p>

      <p class="calibre2">- Şimdilik sadece hayatta kalmayı düşünelim. Evet?</p>

      <p class="calibre2">Panjurlar yeniden bir salvo altında kaldı, duvardan sıvalar döküldü. Weaver başını salladı. “Gidelim.”</p>

      <p class="calibre2"> </p>

      <p class="calibre2"><span class="none1">01.43</span></p>

      <p class="calibre2">Sanson kudurmuş gibiydi. Hırsla ön kapıya bir tekme daha attı, aynı hızla kilide iki el ateş etti, omzunu dayayıp itti, ama kapı yerinden bile kımıldamadı. En yakınındaki askere döndü, “Bana bir el bombası ver” dedi. Asker çantasından çıkardığı el bombasını uzattı.</p>

      <p class="calibre2">- Geri çekilin. Sanson bombayı kapının dibine yerleştirdi, adamlara sipere girmelerini emretti, pimi çekti, yan duvara yapıştı. Birkaç saniye sonra bir patlama duyuldu, kapı menteşelerinden kurtulup içeri düştü.</p>

      <p class="calibre2"> </p>

      <p class="calibre2"><span class="none1">01.45</span></p>

      <p class="calibre2">Sanson odanın ortasında durmuş yerdeki katliama bakıyordu. Arap’ın cesedi yerdeydi, köşedeyse göğsünden ve kafasından hâlâ kan akan bir başka ceset vardı. Binbaşı koşarak kapıdan girdi. “Ne yukarıda, ne de aşağıda başka canlı yok.”</p>

      <p class="calibre2">- Adamlarının nehirden kaçan kimseyi görmediklerinden emin misin?</p>

      <p class="calibre2">- Hayır efendim. Motor sesi duymadık, iskeleye bağlı olan tekne hâlâ orada. Üstelik iskeleye de yaklaşamazlardı. Belki de daha önce duyduğumuz motosikletle gittiler.</p>

      <p class="calibre2">- Adamların evi adamakıllı arasın.</p>

      <p class="calibre2">- Zaten başladılar bile, efendim. Binbaşı Kleist’ın cesedini gösterdi. Almanlardan birisi mi, efendim?</p>

      <p class="calibre2">- Eğer Almanlardan birisiyse, Haider değil demektir. Bütün odalar tekrar arayın. Her yeri, bütün delikleri, evin damından bodrum kadar her şeyi tepeden tırnağa arayın. Bakın bir de mahzen var mı?</p>

      <p class="calibre2"> </p>

      <p class="calibre2"><span class="none1">01.45</span></p>

      <p class="calibre2">Mahzenin karanlık basamaklarından inerken el bombasının patladığını duydular. Haider odanın ucundaki demir kapıyı itti, içeri ay ışığı ve temiz hava doldu. Tekne hâlâ sazların arasındaydı, üzerindeki brandayı kaldırdı. “Önce kürekle gideceğiz. Motor sesi bizi ele verir. Sazlıkların arasından gitmeye bakalım açılırsak görülürüz.” Weaver’a baktı. “Küçükhanım burada kalıp teslim olmaya çalışsa daha iyi olurdu. Nehirdeyken ateş ederlerse <span class="none2">onun hayatını da tehlikeye atmanın anlamı yok.” Helen daha bir kelime bile söyleyemeden Haider elini tutup öptü. “Cesur bir kadınsın, Helen. Başka bir zamanda, değişik şartlarda seni daha yakından tanımaktan mutlu olacağımdan eminim. Ama beni bağışla. Harry ile benim yapacağımız önemli işler var. Eminim sana açıklayacaktır.”</span></p>

      <p class="calibre2">Weaver çabucak yapılması gerekenleri anlattı. “Biz uzaklaşana kadar Sanson’u oyalamaya çalış, ona mümkün olduğu kadar çabuk Mena House’la temas kurmasını söyle, burada olup bitenleri anlatsın. Deacon’un Sakkara yakınlarında bir piste gideceğini anlat. Bunları yapabilecek misin?”</p>

      <p class="calibre2">- Eğer sen öyle istiyorsan.</p>

      <p class="calibre2">- Bize bir iki dakika ver, sonra avazın çıktığı kadar bağır. Hangi taraftan olduğunu açık açık söyle, bakarsın mahzene inenler soru sormadan önce ateş etmeleri daha akla yakın. Haider sandala binmişti. Weaver yanına giderken Helen koluna dokundu. “Araba belki de hâlâ bıraktığımız yerdedir. Tanrı aşkına, kendini koru, Harry.”</p>

      <p class="calibre2">Weaver kızın gözlerindeki gerçek endişeyi gördü, yanağından öptü. “Harika bir kadınsın, biliyor musun?”</p>

      <p class="calibre2">- Ya da çılgın bir kadın.</p>

      <p class="calibre2">- Haydi, çabuk olalım dedi, Haider sabırsızca. Weaver sandala bindi, Haider küreklerden birini suya sokup sazlıkların arasında ilerlemeye başladı.</p>

      <p class="calibre2"> </p>

      <p class="calibre2"><span class="none1">01.48</span></p>

      <p class="calibre2"><span class="none2">Sanson yatak odasını arşınlarken hâlâ öfkeliydi. Arama çalışmalarını denetlerken aşağıda bir yerden bir çığlık, sonra da karışık sesler duydu. Basamakları dörder dörder inerken mahzenden çıkan iki askerin arasında Helen Kane’i gördü. Üniforması yoktu, üzerinde sadece külotuyla kalmıştı, elleriyle çıplak göğüslerini örtmeye çalışıyordu.</span></p>

      <p class="calibre2"><span class="none2">Sanson’un şaşkınlıktan ağzı açık kaldı: “Helen.”</span></p>

      <p class="calibre2"><span class="none2">- Mahzende bulduk, efendim, dedi askerlerden biri. Sanson’un suratı kıpkırmızıydı, kıza bakarken öfkesini dizginlemeye çalıştı. “Orada ne yapıyordun? Weaver nerede? Haider ve o kadın nerede?”</span></p>

      <p class="calibre2"><span class="none2">- Beni dinlemen gerek, kaybedecek bir saniye bile yok.</span></p>

      <p class="calibre2"> </p>

      <p class="calibre2"><span class="none1">01.51</span></p>

      <p class="calibre2"><span class="none2">Nehirde yüz metre kadar ilerledikten sonra Haider kayığı sazlıkların arasından kıyıya yanaştırdı. Karanlıkta tekneden indiler, sazlara tutunarak karaya çıktılar ve villanın yoluna doğru ilerlediler. Humber hâlâ bıraktıkları yerdeydi, arabaya doğru gidip bindiler.</span></p>

      <p class="calibre2"><span class="none2">- Bu arabanın çöl yollarında da gidebileceğinden emin misin? diye sordu Haider kuşkuyla.</span></p>

      <p class="calibre2"><span class="none2">- Deneyeceğiz.</span></p>

      <p class="calibre2"><span class="none2">- Deacon o kadar zaman kazandı ki, umalım da boşa çabalıyor olmayalım.</span></p>

      <p class="calibre2"><span class="none2">Weaver marş düğmesine bastı, motor ilk denemede çalıştı. “Hâlâ bana bu işe nasıl karıştığını anlatmadın.”</span></p>

      <p class="calibre2"><span class="none2">- Eğer başkanının hayatta kalmasını istiyorsan, çılgınlar gibi gitmelisin, Harry. Yolda sana her şeyi anlatırım.</span></p>

      <p class="calibre2"><span class="none2">Birden önlerinde askerlerin villadan koşarak çıktıklarını, kamyonlara ve ciplere doluştuklarını gördüler. “anlaşılan Sanson mesajımızı almış. Bakalım onu geçebilecek miyiz?” Weaver direksiyonu döndürdü, gaza bastı, tekerlekler çevreyi toza boğdu ve araba Nazlattı‘s Saman’a giden çöl yoluna daldı.</span></p>

      <p class="calibre2"> </p>

      <p class="calibre2"><span class="none1">Gize, 02.30</span></p>

      <p class="calibre2"><span class="none2">Deacon geçitte önden gidiyor, daha önce mezarda bıraktıkları gemici fenerini kaldırarak ilerliyordu. Geçidin ucuna varıp büyük kayayı gördüklerinde lambayı yere koydu ve Rachel’e döndü.</span></p>

      <p class="calibre2"><span class="none2">- O üniformayı giysen iyi olur. Bu arada ben bir çıkıp çevreyi kolaçan edeyim.</span></p>

      <p class="calibre2"><span class="none2">Kayaya tırmandı, yukarıya çıkan tünele girdi, beş dakika kadar sonra dönüp kayadan aşağıya atladı. “Yüz metre kadar ötede iki nöbetçi var, ama yürüyorlar, biraz sonra gitmiş olurlar, sen de tehlikesizce yukarı çıkarsın.” Gözünde tutkulu bir parıltı vardı, sesi heyecandan kısık çıkıyordu. “Evet, beklenen an geldi. Görevini yapmaya hazır mısın, Frâulein Stern?” Rachel, Helen Kane’in üniformasını giymişti. Deacon’a bembeyaz ve gergin bir yüzle baktı. “Sen bunu öyle mi adlandırıyorsun?”</span></p>

      <p class="calibre2"><span class="none2">- Ya ne diyecektim? Deacon eliyle kızın omzuna vurdu, heyecanını yenemiyordu. Bu andan itibaren Reich’ın geleceği senin başarma bağlı. Führer’i düş kırıklığına uğratma. Eğer geri dönersek, sana Berlin’de unutamayacağın bir gece vaat ediyorum: şampanya, güller, her şey. İyi şanslar.</span></p>

      <p class="calibre2"><span class="none2">Deacon kolunu uzatıp Nazi selamı vermek üzereydi ki Rachel adamın omzundaki elini itti, susturucu takılmış Luger’i üniformasının cebine soktu. “Bırak bu Nazi saçmalıklarını, Deacon. Ben bunları bambaşka bir şey için yapıyorum.” Deacon bir kaşını kaldırdı, sırıttı. “Nedenler beni ilgilendirmiyor, liebchen,(1) önemli olan sonuç.</span></p>

      <p class="calibre2"><span class="none2">0 Haider haininin Roosevelt’in odasının yeri hakkında yalan söylemediğini umalım. Şimdi artık gitsen, iyi olur.”</span></p>

      <p class="calibre2"><span class="none2">Kayaya tırmanmasına yardım etti, Rachel kayanın üzerine çıktı, tünele girip kayboldu. Birkaç dakika sonra Deacon geçide döndü, lambanın fitilini kıstı, tünelin içi karanlığa gömüldü. Sinirlerini yatıştırmak için bir puro yaktı, ağız dolusu dumanı üfledi. “Zavallı kaltak” diye fısıldadı kendi kendine, “Bu işi basarsan bile buradan canlı çıkamayacağına iddiaya girerim.”</span></p>

      <p class="calibre2"> </p>

      <p class="calibre2"><span class="none2">1 Sevgilim, (ç.n.)</span></p><br class="calibre3" id="calibre_pb_70" />
    </div>
  </div>
</body>
</html>
