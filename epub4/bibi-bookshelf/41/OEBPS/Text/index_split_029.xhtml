<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Yirmi dokuzuncu bölüm Berlin</span></p>

      <p class="calibre2"><span class="none2">Canaris sabahın sekizinden önce Charlottenburg’daki hastaneye geldiğinde, hava daha aydınlanmamıştı. Yıkımı ve kanı görünce gözyaşlarına zorlukla hakim oldu. Bahçede sıralanmış insan cesetleri, üzerlerindeki ıslak beyaz örtülerle hayaletlere benzemişti. Berlin itfaiyesi insanüstü bir çaba göstermesine karşın, binanın yarısı dumanları tüten bir enkaza dönüşmüştü. Mercedes çakıl taşı kaplı yola girip durduğunda, onu beyaz önlüğü kan lekesi dolu bir doktor karşıladı. “Herr Amiral, ben Dr. Schumacher’im.”</span></p>

      <p class="calibre2"><span class="none2">- Herr Doktor. Pek hoş bir manzara değil. Kaç ölü?</span></p>

      <p class="calibre2"><span class="none2">- Elli yedi hasta ve dört hastane görevlisi. Canaris dişlerini sıktı. Yine de haberlere fazla şaşırmamıştı. Berlin’in içinden geçtiği bölümleri, bir önceki gecenin bombardımanından izler taşıyordu. ‘Tanrım, her geçen gün daha da kötüye gidiyor.”</span></p>

      <p class="calibre2"><span class="none2">- Ya çocuk?</span></p>

      <p class="calibre2"><span class="none2">Yaşıyor ama durumu çok kötü. Başlangıçta da durumu kötüydü, ama şimdi… Doktor omuzlarını umutsuzca silkti. Çocuğa bir şey olursa size haber vermemi istemiştiniz.</span></p>

      <p class="calibre2"><span class="none2">- Tabiî. Canaris derin derin iç geçirdi. Beni içeri götürün. Hasar görmemiş bodrum depolarından biri acil servise çevrilmişti, solgun lambalar tek ışık kaynağını oluşturuyordu. Canaris içeriye girdiğinde her yer hareketliydi, hastane personeli yaralı ve hastalarla ilgileniyordu. Doktor onu perdelerle ayrılmış bir bölüme götürdü. Çocuğun yanında bir hemşire ve başka bir doktor vardı. Canaris sordu: “Nasıl?”</span></p>

      <p class="calibre2"><span class="none2">- Pek iyi değil.</span></p>

      <p class="calibre2"><span class="none2">Canaris çocuğun masum yüzüne baktı ve ağlamak istedi. Gözleri kapalı, başı ve beli kanlı sargılara sarılıydı, belli belirsiz soluk alıyordu. “Pauli, beni duyuyor musun?” Çocuk cevap vermedi, doktorlardan biri “Boşuna yorulmayın, derin bir şokta” dedi.</span></p>

      <p class="calibre2"><span class="none2">- Ne oldu?</span></p>

      <p class="calibre2"><span class="none2">- Bir bomba düştü.</span></p>

      <p class="calibre2"><span class="none2">Canaris öfkeden patladı. “Allah’ın belası bombalardan haberim var. Bütün hafta boyunca susmadılar. Ona ne oldu?”</span></p>

      <p class="calibre2"><span class="none2">- Yandaki koğuşun damına bir şarapnel düştü, patlamadan duvarlar yıkıldı. Tuğlalar kuyruksokumunda kırığa ve başında yaralara neden oldu.</span></p>

      <p class="calibre2"><span class="none2">Canaris dudaklarını büzdü. “Hiç şansı var mı?” Doktorlar birbirlerine baktılar sonra biri başını salladı. Canaris yalvardı. “Hiçbir şey yapamaz mısınız?”</span></p>

      <p class="calibre2"><span class="none2">- Maalesef, durumu umutsuz. Bu kadar yaşadığına şaşırmamak gerek. O sırada hemşire araya girdi. “Galiba gidiyor, Doktor.”</span></p>

      <p class="calibre2"><span class="none2">Çocuk birkaç dakika sonra inleyip uzun bir nefes verdi, göğsü indi, göz kapakları titredi. Doktorlar işe koyuldular ama yaran olmadı. Çocuğun başı yana düştü ve öldü. Sonunda doktor, “Bitti” dedi. Canaris daha önce birçok kişinin ölümünü görmüştü ama bu kadar küçük bir çocuğun ölmesini izlemek yürek parçalayıcıydı. Ölünün masum yüzüne son kez bakarken derin bir hüzün duydu.</span></p>

      <p class="calibre2"><span class="none2">- Zavallı çocuk dedi, gözleri yaş dolu. Canaris bir saat kadar sonra bürosunda rapor yazarken, onbaşı içeriye yorgun görünüşlü Schellenberg’i getirdi. Amiral ayağa kalkmadı, kalemini bir kenara bıraktı ve koltuğu işaret etti. “Otur.”</span></p>

      <p class="calibre2"><span class="none2">Sesi kabaydı. Schellenberg oturduktan sonra devam etti. “Mesajımı aldın mı?”</span></p>

      <p class="calibre2"><span class="none2">Schellenberg üzgün görünmeye çalışıyordu. “Evet. Korkunç bir şey. Ama Roosevelt ve Churchil’den, başka ne beklenir ki? Kentlerimizi yıkmak, sivillerimizi sakat bırakmak ve öldürmekten başka!”</span></p>

      <p class="calibre2">- Kes sesini, Schellenberg. Goebbels tipi konferanslar dinleyecek durumda değilim. Haider’e oğlunun Berlin dışında bir hastaneye nakledileceğine söz verdin. Bunu senden özellikle istemişti, neden yapmadın?</p>

      <p class="calibre2"><span class="none2">Schellenberg suçlama karşısında dikildi. “Sesinin tonunu sevmedim.”</span></p>

      <p class="calibre2">- Allah kahretsin, soruma cevap ver. Neden?</p>

      <p class="calibre2">- Roma’dan döneli henüz bir saat oldu. Vakit bulamadım.</p>

      <p class="calibre2">- Gitmeden önce vaktin vardı.</p>

      <p class="calibre2">- Yoktu.</p>

      <p class="calibre2">- Allah kahretsin, Schellenberg! Sözünü tutmuş olsaydın, çocuk şimdi yaşıyor olacaktı. Schellenberg öfkeyle koltuğu itip ayağa kalktı.</p>

      <p class="calibre2">- Bunları dinlemek zorunda değilim.</p>

      <p class="calibre2">- Otur. Daha bitmedi. Rachel Stern’e de yalan söyledin. Schellenberg kaşlarını çattı. “Ne konuda?”</p>

      <p class="calibre2">- Babası. Dachau’ya sordum. Onların kayıtlarına göre, profesör dört yıl önce tutuklandığından beri oraya hiç gönderilmemiş. Neler oluyor, Schellenberg? Gestapo’daki dostların kirli işlerini o tutuklandıktan sonra mı yaptılar? O ünlü hücrelerinizde ölümüne dayak yediğinden ya da kurşunlandığından şüphem yok. Ya da hâlâ bir yerlerde çürüyor mu? Bana da yalan söyledin, değil mi? Schellenberg umursamazca omuzlarını silkti. “yalan ve kandırma bu oyunun kurallarındandır. Bunu en az benim kadar sen de biliyorsun. Evet sana bütün hikâyeyi anlatmadım. Peki, n olacak?”</p>

      <p class="calibre2">- Her şey yavaş yavaş ortaya çıkıyor. Kadını kandırdın, Haider’e verdiğin sözü tutmadın. Senden tek bir şey istemişti. Tek derdi, çocuğa iyi bakılmasıydı. O çocuğu gerçekten çok seviyordu. Sen de, o kan içici Gestapo ve Ss dostların da aşağılık yaratıklarsınız, Schellenberg. Bu ülkeyi uçurumun kenarına getirdiniz. Ama beni en çok rahatsız ede ne, biliyor musun? Hepimizin cehenneme birlikte gideceğimizi biliyor olmak. Schellenberg hakaretin farkına varmamış gibi davrandı. “Operasyonla ilgili son haberleri merak etmiyor musun?”</p>

      <p class="calibre2">- Ne kadar tuhaf görünürse görünsün, şu anda operasyon beni gerçekten de hiç ilgilendirmiyor. Bunun yalan olduğu belliydi, Canaris merakını gizlemeye çalışıyordu. Haider ve Rachel Stern’e ihanet ettiği için, yaptığı hareket ne kadar iyi niyetli olursa olsun, hâlâ vicdan azabı çekiyordu.</p>

      <p class="calibre2">- Dakota kayboldu. Ya düştü, ya düşman toprağına inmeye zorlandı ya da düşürüldü. Ebu Sammar’daki ajanın, Roma üzerinden bir saat önce bir mesaj gönderdi ve uçağın kararlaştırılan saatte görünmediğini bildirdi. İtalya’ya dönmediği de kesin. Canaris’in benzi soldu. Belki de Silvia’yla ilettiği haber yerine ulaşmıştı? Haider ve kızın ölümünde pay sahibi olduğunu bilmek, yüreğinde acıya neden oldu. Daha sonra, yalnız kaldığında, masum hayatların yasını tutabilirdi. “Arıladım” dedi, şaşkın ve üzgün görünüyordu. “Öyleyse bitti, ha? Ya öldürüldüler, ya da esir düştüler demek?</p>

      <p class="calibre2">- Maalesef.</p>

      <p class="calibre2"> </p>

      <p class="calibre2"><span class="none1">Kahire, 07.00</span></p>

      <p class="calibre2"><span class="none2">Weaver ezan sesiyle uyandı. Gecenin bir bölümünü bürosuna getirttiği yatakta uyumaya çalışarak geçirmiş, ayağa kalktığında her yanının ağrıdığını hissetmişti. Panjurlar kapalıydı ve bütün gece Arap sempatizanlarının dosyalarını okumaktan başına ağrı girmişti. Yüzünü ovuşturup pencereleri açtı. Kahire üzerinde şafak söküyordu, evlerin damları ile Türkler zamanından kalma kalenin çizgileri seçilmeye başlamıştı. Gece yarısından biraz sonra, ilgisini çeken bir şeye rastlamıştı. Gabar’la aşağı yukarı aynı yaşlarda bir Arap, savaştan önce Alman Büyükelçiliği’nde uşak olarak çalışmıştı, Şimdi ise eski kentte bir radyocunun yanında çalışmaktaydı. Weaver adamı ilk kontrolde nasıl gözden kaçırmış olduğuna şaştı. Dosyadaki adresi defterine yazdı. Sabah ilk iş, gidip adamı görecekti. Önce duşa girip tıraş olmak daha çekici göründüğünden, villaya gitmek üzere kepine uzandığında, kapının açıldığını v</span><span class="none2">e dumanı tüten kahve ve taze ekmek konmuş bir tepsiyle Helen Kane’in içeri girdiğini gördü.</span></p>

      <p class="calibre2"><span class="none2">- Kahvaltı etmek isteyeceğini düşündüm de.</span></p>

      <p class="calibre2"><span class="none2">- Erkencisin.</span></p>

      <p class="calibre2">- Gülümseyerek “İşe bağlılık” dedi. “İyi uyudun mu?”</p>

      <p class="calibre2">- Gecenin büyük bir bölümünü yatakta dönerek geçirdim.</p>

      <p class="calibre2">- Yazık, yanında olmak isterdim.</p>

      <p class="calibre2">- Teğmen Kane, böyle bir düşünceyle aklımı çelmeyin. Weaver gülümsüyordu. Masaya bırakılan tepsideki kahveden bir yudum aldı.</p>

      <p class="calibre2">- Gitmem gerek, Helen. Sanson geldiğinde ona iki saat içinde geri döneceğimi söyle. Sempatizanlardan birine bakmaya gidiyorum. Dosyası masamın üzerinde.</p>

      <p class="calibre2">- Ama mutlaka okuman gereken bir rapor var. Gidip getireyim.</p>

      <p class="calibre2">- Hayır, sen anlat, zaman kazanmış oluruz.</p>

      <p class="calibre2">- İskenderiye’de garip bir şey olmuş. Haberleri RAF Komutanlı teleksinden biraz önce aldık. Weaver başını salladı. “Nasıl bir olay?”</p>

      <p class="calibre2">- 2O1. gruba ait bir RAF Beaufighter’ı kıyıda devriye uçuşu yaparken İskenderiye’nin kuzeybatısında bir Amerikan Dakotası görmüş. Pilot uçağı durdurmaya çalışmış ama kule teması kaybetmiş ve Beaufighter’dan bir daha cevap alamamış. O sıralarda oldukça güçlü bir kum fırtınası esiyormuş ve uçuş şartları son derecede kötüymüş.</p>

      <p class="calibre2">- Dakota’ya ne olmuş?</p>

      <p class="calibre2">Helen Kane başım salladı. “Her iki uçağa da ne olduğu bilinmiyor. İskenderiye Sahil Muhafaza, Dakota’nın düşman uçağı olabileceğini sanıyor. Kahire RAF Genel Karargâhı‘ndan her iki uçak için de alarm vermelerini ve eğer kum fırtınası nedeniyle düşmüşlerse, enkazlarını bulmalarını istemişler. Bizim de bundan haberdar olmamız gerektiğini düşünmüşler.” Weaver duvardaki haritayı incelemeye koyuldu. Verilen bilgiyi hazmetmeye çalışırken haritaya bakmayı sürdürdü, geri döndüğünde biraz heyecanlıydı. “RAF Genel Karargâhını ara ve Dakota hakkında ek bilgi bulup bulmadıklarını öğren.”</p>

      <p class="calibre2">- Ya bulmamışlarsa?</p>

      <p class="calibre2">- Beaufîghter onu ilk gördüğünde ne yöne gittiğini ve başka bir şey bilip bilmediklerini sor.</p>

      <p class="calibre2">- Hemen.</p>

      <p class="calibre2">Weaver’in heyecanı artmıştı. Kepini bir kenara fırlattı;</p>

      <p class="calibre2">şüpheli Arap’la daha sonra ilgilenebilirdi. “Sanson’ ara ve buraya mümkün olduğu kadar çabuk gelmesin söyle.”</p><br class="calibre3" id="calibre_pb_29" />
    </div>
  </div>
</body>
</html>
