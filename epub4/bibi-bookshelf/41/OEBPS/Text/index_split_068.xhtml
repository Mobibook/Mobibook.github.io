<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Altmış sekizinci bölüm</span></p>

      <p class="calibre2"><span class="none1">Maison Fleuve, 23 Kasım, 01.30</span></p>

      <p class="calibre2"><span class="none2">Weaver, yüzü sanki taştan kesilmiş, bütün çizgileri</span> <span class="none2">gerili, öylece oturuyordu. Odada çıt çıkmıyordu, rahatsız edici bir sessizlikti. Rachel Stern sözlerini bitirene kadar Harry bir tek kelime etmedi, yıldırım çarpmış gibiydi. Şoku atlatamadan, fısıldar gibi bir sesle, sakince konuştu. “Kabul etmeliyim ki, beni baştan sona kandırdın” dedi, “Kamptaki o görüntü, Schellenberg’in bu operasyona katılman için ileri sürdüğü nedenler, başlangıçta bana olan düşmanlığın. Hepsi de gerçek gibiydi. Ama şimdi ne kadar yanıldığımı görebiliyorum. Hepsi bir tiyatroymuş.”</span></p>

      <p class="calibre2"><span class="none2">Rachel’in yüzünden bir pişmanlık gölgesi geçti. “Bunlardan hiçbiri benim hatam değildi, Jack. Ben de senin gibi iki uçurum arasında kaldım, Schellenberg’in şantajına boyun eğdim.” Camın yanından yavaşça ayrıldı. “Çok şaşırmışa benziyorsun, Harry. Bu kadar mı hayal kırıklığına uğrattım?” Weaver söyleyecek kelime bulamıyordu, vücuduna bir darbe almış gibi büküldü, sonra kısık bir sesle, fısıldar gibi konuştu. “Hiçbir zaman bilemeyeceğin kadar.”</span></p>

      <p class="calibre2"><span class="none2">- İşlerin bu hale gelmesinden üzgünüm. Haider’in sesi acılıydı. “Çok duygulandım, ama bu ucuz romantizmi kendine sakla, artık bir değeri yok. Ne bana, ne de Harry’ye karşı hiçbir zaman bir şey duymadın, değil mi? Hepsi tiyatroydu.”</span></p>

      <p class="calibre2"><span class="none2">İkisinin de yüzüne uzun uzun baktı, gözlerinde acı okunuyordu. “Söylediğine gerçekten inanıyor musun, Jack?”</span></p>

      <p class="calibre2"><span class="none2">- Tam bir salak olduğuma inanıyorum, gerisi boş. Bundan sonra ne olacağının dışında tabiî.</span></p>

      <p class="calibre2"><span class="none2">- Sen, Deacon ve benimle birlikte geleceksin. Bir kez Roosevelt’e yaklaşmayı basardın, yine becerebilirsin.</span></p>

      <p class="calibre2"><span class="none2">Ama bu sefer yanında ben olacağım. Eğer işin bir de sonrası olacaksa, birlikte buradan uçakla kaçacağız.</span></p>

      <p class="calibre2"><span class="none2">- Nasıl olacak bu?</span></p>

      <p class="calibre2"><span class="none2">- Deacon’un acil durum için düşündüğü bir yöntemle. Mısırlı pilot arkadaşı bizi Sakkara yakınında bir pistten alacak ve Girit’te bir Alman üssüne götürecek.</span></p>

      <p class="calibre2"><span class="none2">- Öyleyse sana söyleyeyim, eğer o uçağa binmeyi başaran olursa, daha birkaç yüz metre yükselmeden vurulurlar.</span></p>

      <p class="calibre2"><span class="none2">- Deacon öyle düşünmüyor. Rotayı hazırladı bile. Uçak Port Said’in kuzeyine varınca, Alman gece avcıları onu karşılayıp güvenliğe götürecekler.</span></p>

      <p class="calibre2"><span class="none2">- Peki oteldeki pis işi kim yapacak?</span></p>

      <p class="calibre2"><span class="none2">- Ben. Zaten asıl plan da böyleydi; senin başaramadığın, Skorzeny’nin adamlarının gelemediği durumda.</span></p>

      <p class="calibre2"><span class="none2">- Nasıl? Haider başını salladı. Sen bırak Roosevelt’i öldürüp oradan kaçmayı, onun yanına bile yaklaşamazsın.</span></p>

      <p class="calibre2"><span class="none2">- Ne yapayım, duruma göre hareket edeceğim. Şimdiyse, Rachel, Deacon’un Lugerini çıkardı, makineli tüfeği yere bıraktı, cebinde bir şeyler aradı. Haider cepten çıkan uzunca boru parçasını hemen tanıdı. Rachel parçayı Lugerin namlusunun ucuna taktı. SD’nin geliştirdiği yeni bir susturucu. Şimdiye kadar yapılanların en iyisi. Sırtından ateş etsem, duymazsın bile. Namluyu hızla Haider’e doğrulttu, tetiğe bastı. Belli belirsiz, hafif bir öksürük gibi bir ses duyuldu, kurşun Haider’in kulağının dibinden geçti, arkasındaki duvara saplandı. Bir daha tetiğe bastı, bu kez tabancayı sağa doğrultmuştu, duvardaki maskelerden birini, iki gözünün ortasından vurdu.</span></p>

      <p class="calibre2"><span class="none2">- Çok etkilendim, dedi Haider kurşun deliklerine bakarak. Demek ben seni tünelden geçireceğim, sen de talihini deneyeceksin?</span></p>

      <p class="calibre2"><span class="none2">- Başka bir çare var mı?</span></p>

      <p class="calibre2"><span class="none2">- Var. Bütün bunları unutmak.</span></p>

      <p class="calibre2"><span class="none2">Haider’e gururla baktı, kafasını salladı. “İşte bunu yapamam, Jack. Nedenini sen de biliyorsun.”</span></p>

      <p class="calibre2"><span class="none2">- Bütün bu Nazi saçmalıklarına inanmıyorsun, değil mi? Bin yıllık Reich, bir halk, bir Führer? Rachel tereddüt etti, yüzünden bir gölge geçti, gözlerinin kenarında heyecan gözyaşları birikti.</span></p>

      <p class="calibre2"><span class="none2">- Neye inandığımın gerçekten de bir önemi yok. Tek bildiğim, Gestapo’nun zindanlarında çürüyen bir ailem olduğu. Bu nedenle burada ölmeye hiç niyetim yok. Bir de gece gündüz bombalanan bir ülkem var. Eğer bombardıman hemen durdurulamazsa, yakında kimseye, aklı başında kimseye bir şey bırakmayacak.</span></p>

      <p class="calibre2">- Seni zavallı ahmak. Anlamıyor musun? Burada oynamaya çalıştığımız ölümcül bir oyun olabilir, ama yine de sadece bir oyun bu. Senin yaptıklarının en ufak bir etkisi bile olmayacak. Müttefikler her şeye rağmen savaşı kazanacaklar.</p>

      <p class="calibre2">Rachel cevap vermedi. Weaver yüzü kül renginde, hiçbir şey söylemeden şaşkınlıkla söylenenleri dinliyordu. Haider’e döndü “Bir geçitten söz ettin” dedi kısık bir sesle, “Ne demek istemiştin?”</p>

      <p class="calibre2">- İşin tamamen dışında kalmışsın, Harry. Başkanın güvenlik sisteminde çok ciddî bir delik var. Haider tünel hakkında konuşurken, Weaver öfkesini daha fazla kontrol edemedi, Rechel’e baktı, duygu yüklü bir sesle konuştu. “Roosevelt’in öldürülmesi bu savaşı bitirmez, sadece daha şiddetlendirir. Buna kinlenmeyecek ve intikam almak istemeyecek tek bir Amerikan askeri düşünemiyorum. Bütün Almanların dizüstü çökmelerini isteyeceklerdir. Ne pahasına olursa olsun, sonuna kadar savaşıp Almanya’yı yerle bir edeceklerdir.”</p>

      <p class="calibre2">- Bütün söylediklerin hiçbir şeyi değiştirmiyor Harry, dedi Rachel. Maalesef. Tamamlamam gereken bir görevim var. Sana ve arkadaşına gelince, söylenenleri .yaptığınız sürece ikinize de zarar verilmeyecek. İkinizi de bağlayıp bir yere kapatacağız. Bütün işler bittikten sonra, size bir zarar gelmeden kolaylıkla bulunacağınız bir yere. Jack, artık gitme zamanı gerçekten de geldi. Harry belki de blöf yapıyor ama, eğer doğru söylüyorsa, kısa süre sonra ziyaretçilerimiz olacak.</p>

      <p class="calibre2"><span class="none2">- Küçük bir sorun var. Nedir o?</span></p>

      <p class="calibre2"><span class="none2">- Seninle gelmiyorum.</span></p>

      <p class="calibre2">Rachel tabancanın namlusunu Haider’e doğrulttu. Haider sakindi, kararlılıkla konuştu. “İstersen beni vur, ama cevabım değişmeyecek. Burada bitti. Gırtlağıma kadar ölüm ve yıkım doluyum, ben yapacağımı yaptım ve yolumun sonuna geldim.”</p>

      <p class="calibre2">- Ya oğlun?</p>

      <p class="calibre2">Haider duygularını bastırmaya çabaladı. “Bu saçmalığa karışmayı kabul ettiğim an, Pauli’yi tekrar göremeyeceğimi biliyordum. Cevabım yine değişmeyecek.”</p>

      <p class="calibre2">Rachel Stern’in yüzüne bakan gözlerinde korkutucu bir acı vardı. Sonunda mağlubiyeti kabul etti. “Peki öyleyse, Jack. Senin istediğin gibi olsun.” Kapı açıldı, Deacon ve Kleist içeri girdi. “Mesajı aldıklarını bildirdiler.”</p>

      <p class="calibre2">Ya kadın?</p>

      <p class="calibre2">- Mahzende, sıkıca bağlı, dedi Kleist. Bir elinde Helen Kane’in üniformasını tutuyordu. Bunun işe yarayacağını düşündüm. Weaver’in şaşkın gözleri önünde cebinden sırıtarak bir kimlik çıkardı. “Cebinde ne bulduğuma asla inanmayacaksın. Otel bahçesine girmek için özel bir izin belgesi.”</p>

      <p class="calibre2">Rachel kimliği incelerken Deacon yaklaştı, elini Weaver’in ceketinin cebine soktu, cüzdanını çekip çıkardı. “İkisinin de özel izinleri var. anlaşılan talih bu sefer bizden yana.”</p>

      <p class="calibre2">Weaver şaşkınlık içindeydi. Haider, Deacon’a döndü. “Demek gerçeği başından beri biliyordun.”</p>

      <p class="calibre2">- Tabiî Kleist da. Bir Alman’ın bir diğerine güvenememesi üzüntü verici ama, ne yapalım, gerçek bu, Binbaşı.</p>

      <p class="calibre2">- Yeterince adam öldüğünü düşünmüyor musun, Deacon? Almanya için savaş bitti, bunu çarşıdaki köpekler bile biliyor. Bu aptallığa devam edere ömrünüzü boşa harcıyorsunuz. Deacon söylenenleri dinlemedi, Rachel’e döndü. “Hazır mıyız?”</p>

      <p class="calibre2">- Binbaşı maalesef bizimle gelmiyor. Sadece sen ve ben. Deacon kaşlarını çattı, kızın elindeki tabancayı gösterdi.</p>

      <p class="calibre2">“Fikrini değiştirtmeyi denemedin mi?” - Bir yaran yok, şansımızı yalnız deneyeceğiz. Deacon, Haider’e öfkeyle baktı. “İhaneti seçmiş olman yazık. Tarihin bir parçası olmak fırsatını kaçırıyorsun.” Tekrar Rachel’e döndü. “Onu ne yapacağız?”</p>

      <p class="calibre2">- Uçağa binecek. Biz gelmesek bile. Deacon itiraz etmedi. “Çok güzel, ya öteki?” Weaver’a duygu yüklü bir biçimde baktı. “Biz gidene kadar adamı ve kadını güvenli bir yere saklaman gerekecek.”</p>

      <p class="calibre2">Kleist kan bürümüş gözlerle söze karıştı. “En iyisi hepsini, hemen burada öldürmek.” Rachel, öfkeyle ona döndü. Hiçbirine zarar verilmeyecek, bu bir emirdir. Sen söylenenleri yap. Kleist’a M3 makineli tüfeği uzattı. “Al bunu, sadece gerekirse kullan. Söylediklerimde ciddîyim, Kleist.”</p>

      <p class="calibre2">Kleist tabancasını kemerine sıkıştırdı, asık yüzle Rachel’in uzattığı makineliyi aldı. Rachel, Weaver ve Haider’e anlamlı bir bakış fırlattı. “Size verdiğim fırsatı doğru kullanırsınız umarım. Oyunu kuralına göre oynayın, hayatta kalırsınız.”</p>

      <p class="calibre2">Deacon, Rachel’e baktı. “Binbaşı görevden kaçtığına göre, motosikleti alalım derim, daha hızlı gideriz. Çölü geçip daha önce de yaptığımız gibi doğruca Nazlattı‘sSaman köyüne varırız.” Weaver’in Rachel’e diktiği gözleri nefret doluydu. “Roosevelt’in yanına bile yaklaşamayacaksınız. Bahçede daha on adım atamadan öldürüleceksiniz.” Rachel’in yüzünde değişik bir ifade vardı, sanki gözlerinden acı ve pişmanlık okunuyordu, bir an için bakışları yumuşadı. “Sanırım dönüşü olmayan çizgiyi aştım, Harry. Artık geriye dönmek için çok geç. Eğer beni bir daha göremezsen, ara sıra beni düşün.” Haider’e döndü. “Sen de, Jack. Yoksa sizden çok fazla mı istedim?” Uzun bir sessizlik oldu. Hiçbiri cevap vermedi, Rachel karar vermiş ve suçlayıcı bakışları daha fazla görmek istemezmiş gibi Deacon’a döndü. “Gidiyoruz.” Rachel odadan çılanca Deacon, Kleist’a döndü. “Hasan’ı yanına al, tekneye bin ve Memfis’e varıncaya kadar güneye in. Orada tekneden inip piste yayan gidin.” Saatine baktı. “Bize saat 03.30’a kadar zaman tanıyın, Yüzbaşı Rahman’ın uçağı o saatte piste inecek.”</p>

      <p class="calibre2">- O zamana kadar gelmezseniz?</p>

      <p class="calibre2">- Bizi beklemeden gidersiniz, dedi Deacon ciddiyetle. Weaver ve kız arkadaşı hakkında neler yapacağım duydun. Haider için de öyle.</p>

      <p class="calibre2">- Merak etme, hepsi de güvenli ellerde.</p>

      <p class="calibre2">Deacon, Kleist’a anlam dolu bir bakış fırlattı, sesini alçalttı. “Umarım değillerdir. Kadın onları hayatta bırakmakla büyük bir hata yapıyor. Bence duygusal bir karar bu.” Kleist keyifle sırıttı, makineli tüfeği kollarının arasına aldı. “Sen olsan, başka türlü emirler mi verirdin?”</p>

      <p class="calibre2">- Sen vermez miydin?</p><br class="calibre3" id="calibre_pb_68" />
    </div>
  </div>
</body>
</html>
