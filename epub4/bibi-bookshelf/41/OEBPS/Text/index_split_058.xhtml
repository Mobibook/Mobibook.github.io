<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Elli sekizinci bölüm</span></p>

      <p class="calibre2"><span class="none2">Haider çukurun yanındaki çalıların dibine yüzükoyun yattı. Karanlıkta kıpırdamadan çevresin gözden geçirdi. İki nöbetçi görünürde yoktu ama arkasındaki devriyeler hâlâ çevreyi tarıyordu. Hareket edebileceklerinden emin olduğunda aşağıya, tünele fısıltıyla seslendi. “Gelebilirsin, Kleist.” Bir dakika sonra Kleist yanındaydı. “Yere uzan, kımıldama.” SS subayına çevreyi tanıması için süre tanıdı. “Otelin girişine doğru gideceğiz, sanki yürüyüşten dönüyormuş gibi, sakince.” - Ya ondan sonra?</span></p>

      <p class="calibre2"><span class="none2">Haider harekete hazır, üniformasının üstündeki tozu silkeliyordu. “Gelişmelere göre hareket edeceğiz. Soğukkanlılığımızı koruduğumuz sürece şüphe çekmeyiz ama nöbetçilerin her an parola soracaklarından eminim, o zaman başımız derde girecek. O nedenle tehlikeye düştüğümüzde kullanmak üzere silahını hazırla.” Otelin kapısına doğru yürüdüler. Girişin önündeki çakıl taşı kaplı alan gelip giden motosikletli habercilerle doluydu. Giriş merdiveninin her iki yanında beyaz miğferli askerî inzibatlar durmuş, onların hemen arkasında, otelin girişine konmuş masanın ardında, bir subay ve bir çavuşun nezaretindeki askerler her girene kimlik soruyordu. Otelin hemen karşısında, çimenlerin üzerinde iki Sherman tank vardı, tank mürettebatı taretlerin çevresine çökmüş, sigara içerek çene çalıyordu. Haider sakince yanlarından geçti. Tarık mürettebatından biri onları gördü, yanlarına gelip selam verdi. “Rahat, Çavuş. Ateşin var mı?”</span></p>

      <p class="calibre2"><span class="none2">- Tabiî, Albayım. Adam ceplerini karıştırdı, bir kutu kibrit uzattı. Haider sigarasını yakarken girişi gözledi. Bütün bahçe sıkı güvenlik altındaydı, tek ya da iki kişilik devriyeler gözün görebildiği her yeri dolaşıyordu. Görülüp kimlikleri sorulmadan otele giremeyeceklerini anladı. Kibriti geri verirken sordu.</span></p>

      <p class="calibre2"><span class="none2">“Adın ne, Çavuş?”</span></p>

      <p class="calibre2"><span class="none2">- Speedwell, efendim. Tennessee’den.</span></p>

      <p class="calibre2"><span class="none2">Haider gülümsedi. “Söyle bakalım, senin gibi bir asker için başkanı ve İngiltere başbakanını korumak nasıl bir duygu?”</span></p>

      <p class="calibre2"><span class="none2">Genç çavuşun gururu her halinden belliydi. “Bu büyük bir şeref, Albayım.”</span></p>

      <p class="calibre2"><span class="none2">- İşte bunda haklısın. O nedenle gözlerini dört aç.</span></p>

      <p class="calibre2"><span class="none2">- Emredersiniz. Çavuş kusursuz bir selam verdi, Haider’in karşılığını aldı. Her ikisi tankın yanından uzaklaştığında Kleist karanlığa üzerinden yük kalkmış gibi sırıttı. “Söylemem gerekir Haider, ensen çelik gibi sert. Bunun yanında zekisin de.”</span></p>

      <p class="calibre2"><span class="none2">- Eğer dediğin gibi zeki olsaydım, böyle bir saçmalığa katılmaya razı olmazdım. Üstelik çavuşun sözüne güvenip Roosevelt ve Churchill’in burada kaldıkları sonucunu çıkaramayız. Bundan kendimiz emin olmalıyız.</span></p>

      <p class="calibre2"><span class="none2">Kleist’ın ağzı açık kalmıştı. “Yani otelin içine mi gireceğiz?”</span></p>

      <p class="calibre2"><span class="none2">- Gerçekçi olalım, burada olduklarından başka nasıl emin olabiliriz ki?</span></p>

      <p class="calibre2"><span class="none2">- Peki ya yakalanırsak? Her şey mahvolur.</span></p>

      <p class="calibre2"><span class="none2">- Bu da işin riski. Üstelik başka bir yol da yok. Unutma, sakin bir yürüyüş yapıyormuş gibi; ben söylemeden de tabancana el atmayı sakın aklından geçirme.</span></p>

      <p class="calibre2"><span class="none2">Kenarları çiçekli yoldan yürüdüler. Çimenler üzerine kum torbalarından yapılı makineli tüfek yuvaları, otelin arka avlusunda da yüzlerce çadır, onlarca kamyon görünüyordu. Askerler karanlıkta bir o yana, bir bu yana gidip geliyordu.</span></p>

      <p class="calibre2"><span class="none2">Kleist’ın umudu sönmüştü. “Burası Führer’in sığınağından bile iyi korunuyor.”</span></p>

      <p class="calibre2"><span class="none2">- Yürümeye devam et. Güvenlik önlemlerinde bir boşluk var mı, gözlerini aç. İçeri girecek bir yol bulmamız gerek.</span></p>

      <p class="calibre2"><span class="none2">P Otelin arkasına doğru yürümeye devam ettiler. Gittikleri her yerde aynı durumla karşılaştılar, her yerde nöbetçiler, makineliler, uçaksavarlar vardı. Arkadaki servis kapısına yaklaştıklarında Haider kapının önünde durmuş bir askerî kamyon ve kamyondan yiyecek kasaları boşaltan tulum giymiş iki asker gördü. Askerler yüklerini içeriye, mutfağa taşırken elinde bir defter tutan silahlı bir çavuş onları denetliyordu. Aralık kapıdan içerideki hareketliliği görmek mümkündü. Beyaz giysileri içinde askerî aşçılar buhar dumanları arasında çalışıyorlardı. Haider durakladı, Kleist onun düşüncelerini okuyor gibiydi. “Ne düşünüyorsunuz?”</span></p>

      <p class="calibre2"><span class="none2">- Bir deneyelim.</span></p>

      <p class="calibre2"><span class="none2">Kleist şüpheliydi. “Emin misiniz?”</span></p>

      <p class="calibre2"><span class="none2">- Hiçbir şeyden emin değilim, o yüzden işler sarpa sararsa beni korumaya hazırlıklı ol. Yoksa ağzını kapa ve sana söylediklerime uy. Haider sert adımlarla boşaltmayı denetleyen çavuşa yöneldi. Burada neler oluyor?</span></p>

      <p class="calibre2"><span class="none2">Çavuş selam verdi. “Mutfak malzemesi, Albayım.” Haider elini sırtında malzeme sandığıyla yanlarından geçen askerin koluna koydu.</span></p>

      <p class="calibre2"><span class="none2">- Bu adamın kâğıtlarını kontrol ettin mi, Çavuş?</span></p>

      <p class="calibre2"><span class="none2">- Bütün belgeler girişte kontrol edildi, Albayım. Gerekli izni olmadan kimse oradan geçemez.</span></p>

      <p class="calibre2"><span class="none2">- Bunları ben de biliyorum, Çavuş, ama benim sorduğum o değil. Sen bu adamın kâğıtlarını kontrol ettin mi?</span></p>

      <p class="calibre2"><span class="none2">Adam şaşırmıştı. “Hayır hayır efendim, gerekli olduğunu düşünmedim.”</span></p>

      <p class="calibre2"><span class="none2">- Düşünmedin mi? Haider patladı. “Böylesi bir ihmal bize savaşı kaybettirebilir, Çavuş. Ya kamyondaki malzeme?”</span></p>

      <p class="calibre2"><span class="none2">- Onlar da girişte incelendi, efendim.</span></p>

      <p class="calibre2"><span class="none2">- Bu da senin için yeterli, öyle değil mi? Haider’in gözleri alaycıydı. Kâğıtlarını bir göreyim. Çavuş selam verdi, kâğıtlarını uzattı. Haider belgeleri uzun uzun inceledi. “Belgelerin düzenli.” Elindekileri geri verdi. “Bundan sonra buraya kim gelirse gelsin, kontrol edeceksin, anlaşıldı mı?” Her arabanın içindekileri de. Bu andan itibaren. Bu bir emirdir. Anlaşıldı mı, Çavuş?”</span></p>

      <p class="calibre2"><span class="none2">- Evet, Albayım.</span></p>

      <p class="calibre2"><span class="none2">Haider çavuşa belgelerini verdikten sonra mutfağa yöneldi, durup Kleist’a döndü ve sert bir sesle emir verdi. “Burada kal, Çavuş, kamyonun gerektiği gibi aranmasına ve bu adamların kâğıtlarının denetlenmesine nezaret et. Bu budalanın gözünden hiçbir şeyin kaçmadığından emin olmak istiyorum.”</span></p>

      <p class="calibre2">- Baş üstüne, efendim.</p>

      <p class="calibre2">- Albayım, size söz veriyorum. Çavuş kekeleyerek söze girmeye kalktı, Haider onu duymamış gibiydi, mutfağa girdi.</p>

      <p class="calibre2"> </p>

      <p class="calibre2"><span class="none1">20.30</span></p>

      <p class="calibre2"><span class="none2">İnzibat komutanının bürosu kalabalıktı. Weaver danışmadan Çavuş Morris’i istedi. Morris on dakik</span> <span class="none2">kadar sonra göründü; yükü altında ezilmiş görünen iri</span> <span class="none2">yarı bir inzibat memuru. “Sizi beklettiğim için özür</span> <span class="none2">dilerim, efendim. Ne istemiştiniz?</span></p>

      <p class="calibre2"><span class="none2">Weaver kimliğini gösterdi. “Bu sabah Yarbay Sanson’a yaptığınız telefon konuşmasıyla ilgili; han</span> <span class="none2">çalınan askeri araçlar ve üniformalar.”</span></p>

      <p class="calibre2"><span class="none2">Çavuş başını kaşıdı. “Çok kötü bir zamanda geldiniz,</span> <span class="none2">efendim. Gırtlağıma kadar iş var. Acil miydi?”</span></p>

      <p class="calibre2">Çok.</p>

      <p class="calibre2">Çavuş derin derin içini çekti. “Peki. O zaman büroma gidelim, efendim.” Morris öne geçti, koridorun ucunda kalabalık bir büroya girdiler. Birkaç asker masalardaki daktilolarda bir şeyler yazıyordu. Morris masalardan birine geçti, bir dosya arayıp buldu, içindeki kâğıtlara göz attı.</p>

      <p class="calibre2">- İki buçuk tonluk brandalı üç Ford kamyon, bir cip ve üç askeri polis üniforması; hepsi de Amerikan ordusu malzemesi, hepsi de son beş gün içinde Huckstep Kampı‘ndan çalındı. Neden sorduğunuzu öğrenebilir miyim, efendim?”</p>

      <p class="calibre2">- Güvenlikle ilgili, dedi Weaver. Hırsızlık hakkında başka bilginiz vardır, değil mi?</p>

      <p class="calibre2">- Yarbay Sanson’un konu hakkında bazı bilgileri varsa, birbirimize yardım edebiliriz diye düşünmüştüm. Hırsızlıkla ilgili olduğunu sandığımız birisi var ama elimizde yeterince kanıt yok.</p>

      <p class="calibre2">- Sanson’un bu konuda bilgisi yok. Bizim aradığımız bir Amerikan arabası, askeri ya da sivil olabilir. Kimden şüpheleniyorsunuz?</p>

      <p class="calibre2">- İngiliz ordusundan Çavuş Wally Reed, arkadaşları ona “Kel” diyor. Levazım subayımızın emrinde çalışan bir yazıcı. Ordu depolarından çalınan malzemeyle ilgisi olduğunu düşünüyoruz: mazottan subaylara ayrılmış yiyecek malzemelerine kadar. Şu dakikaya kadar hiçbir şey kanıtlayamadık.</p>

      <p class="calibre2">- İyi ama Reed İngiliz, çalınan malzeme ise Amerikan ordusundan. Çavuş sırıttı. “Açıklaması kolay, efendim. Reed’in Huckstep Kampı‘ndaki levazım çavuşuyla bağlantısı olduğunu biliyoruz. Askeri malzeme ya da yedek parça sıkıntısı olduğunda, birbirlerine yardım ediyorlar. Bunların hepsi yasal işler.”</p>

      <p class="calibre2">- Peki neden Reed’in bu hırsızlıkla ilgili olduğunu düşünüyorsunuz?</p>

      <p class="calibre2">- Bir süreden beri onu izliyoruz. Sizinkiler bir araştırma yaptı ve cip ile üniformaların çalındığı gün Huckstep Kampı‘nı ziyaret ettiğini öğrendiler. Aynı şey, kamyonların kaybolduğu gün de olmuş. Depo personelini sorguya çektiler ama bir şey bulamadılar. Ancak bir delil olmasa da b hırsızlıkların arkasında Reed’in bulunduğuna dair bir şeyler duydular. Kimse onu malzemeyi çalarken görmemiş. anlaşılan depo personelinden bazılarını kullanmış, ağızlarını kapatmak için de para vermiş. Bir süre sonra böyle işlerin kokusunu duymaya başlıyorsunuz, ben de suçu onun işlediğinden eminim, ama bu Kel sabun gibi biri. Onu suçüstü yakalamak neredeyse imkânsız. Onu iş üstünde yakalamak, ya da çalınanlarla ilişkisini ortaya çıkarmak şart.</p>

      <p class="calibre2"><span class="none2">- Çaldığı yiyecek maddelerini ne yapıyor? Çavuş omuzlarını silkti. “Sanırım karaborsada satıyor. Kahire’de böyle mallar çok revaçta. Eğer bazı kasalara dikkat etmezseniz ayaklanıp, gidiyorlar. Bütün bunların sizin işinize yarayacağını sanmam, efendim. Kayıp bir araba aradığınızı söylemiştiniz, değil mi?”</span></p>

      <p class="calibre2"><span class="none2">Weaver kaşlarını çattı. “Öyle. Ama bu anlattıklarınız çok ilginç. Amerikan ordu araçlarının kimin işine yarayacağını hiç düşündünüz mü?” Çavuş başını kaşıdı. “İşte benim sorunum da bu. Bu nedenle aramıştım. Araplar böyle şeylerle uğraşmaya cesaret edemez. Bir askeri kamyon boyayıp da kullanabileceğiniz bir şey değildir. Cip de öyle. Kamyonların ve cipin parçalarının da işlerine yarayacağını sanmam. Beni asıl düşündüren, üniformalar. Burası çok saçma. Kuzey Afrika’da tanıdığım herkes bu üniformaları çıkarmaya uğraşıyor, giymeye değil.”</span></p>

      <p class="calibre2">- Belki de Çavuş Reed’i sorgulamanızın zamanı geldi.</p>

      <p class="calibre2">- Şimdi mi, efendim? Morris itiraz etti. Ama elimde yeterli kanıt yok. Üstelik Reed’i şimdi sorgulamak, ona karşı hazırladığım bütün planı bozar.</p>

      <p class="calibre2"><span class="none2">Weaver ayağa kalkmıştı bile. “Şimdi, Çavuş. Yolda anlatırım. Bu bir ölüm kalım meselesi</span> <span class="none2">olabilir.”</span></p>

      <p class="calibre2"><span class="none2">Haider kimse tarafından durdurulmadan mutfağı geçti, öbür uçtaki açılır kapanır kapının önünde durdu. Kapının hemen ötesindeki oda subay yemekhanesi olarak düzenlenmişti, masalarda birçok subay, erlerden oluşan bir kalabalığın getirdiği yemekleri yiyordu. Kapı açıldı, elinde kirli tabak dolu bir tepsi taşıyan bir asker göründü. Haider adamın yolundan çekildi ve başka bir kapı aradı. Hemen sağında dar bir kapı, onun ötesinde de yukarı çıkan basamakları gördü. Basamakları tırmandı, birinci katta küçük bir sofaya çıktı. Sofanın her iki yanında kapılar vardı. Sofanın öbür ucunda boş bir otel salonu gördü. Oda deri koltuklar ve iskemlelerle doluydu ve duvarlardaki doldurulmuş hayvan başlarıyla eski bir Mısır av köşkü gibi döşenmişti. Salonun tavanından kocaman bir avize sarkıyordu ve sağdaki merdiven otelin lobisine, güvenlik masasının yanına iniyordu. Merdivenlerden iki subayın çıktığını gördü. Haider yanından geçen subayları selamladı, koridorda kaybolmalarını bekledi, bir üst kata tırmanmaya koyuldu. Koridorun sonunda, bir kapı önünde nöbet tutan iki asker ve ciddî görünüşlü iki sivil gördü. Daha bir adım bile atamadan odadan elinde evrak çantasıyla bir Amerikan tümgenerali çıktı. Haider selam verdi, general kaşlarını çatmıştı, yanına yaklaştı. “Adın ne, Albay?”</span></p>

      <p class="calibre2"><span class="none2">- Kowalski, efendim.</span></p>

      <p class="calibre2"><span class="none2">- Seni daha önce hiç görmedim.</span></p>

      <p class="calibre2"><span class="none2">- Beni Huckstep Kampı‘ndan gönderdiler, efendim.</span></p>

      <p class="calibre2"><span class="none2">- Öyle mi? General bir kaşını kaldırdı. Derhal benimle aşağıya, lobiye gel.</span></p>

      <p class="calibre2"><span class="none2">Haider daha cevap veremeden general merdivenleri inmeye başladı, Haider’in tereddüt ettiğini görüp durdu. “Ne bekliyorsun, Albay? Yoksa sağır mı oldun?”</span></p>

      <p class="calibre2"><span class="none2">- Hayır, efendim.</span></p>

      <p class="calibre2"><span class="none2">Haider başına ne geleceğini bilemeden generali izledi, tabancasının kılıfını kalbi çarparak açtı, gerekirse adamı öldürmeye kararlıydı. Lobiye vardıklarında general doğruca güvenlik masasına yöneldi, masanın arkasındaki subay elindeki sahra telefonunu bıraktı.</span></p>

      <p class="calibre2"><span class="none2">- İşe başladık mı, Binbaşı? diye sordu general kabaca.</span></p>

      <p class="calibre2"><span class="none2">- Geliyorlar, efendim. Şu anda giriş kapısındalar. General parmağıyla Haider’e işaret etti. “Beni takip et, Kowalski.” Haider, içi endişeyle dolu, generali izleyip lobiyi geçti, basamakları inip otelin dışına çıktı. General göründüğünde otelin önü birden hareketlendi, havada neredeyse elle tutulabilecek bir gerginlik vardı. Nöbetçiler esas duruşa geçti, tank mürettebatı taretlerde yere atlayıp selam durdu. Birkaç saniye sonra siyah bir Packard ve iki Ford otomobil göründü. General üniformasını düzeltti ve Haider’e “Albay, yanına iki adam al ve rampayı hazırla. Bütün bunları yaparken de Nazik olmayı sakın unutma” dedi.</span></p>

      <p class="calibre2"><span class="none2">Haider onu dinlemiyordu bile, bütün benliğiyle büyük bir heyecan duyuyordu. Arabalar yaklaşınca, gözlerine inanamadı. Ortadaki arabanın arka koltuğunda, açık renk bir elbise giymiş, bacaklarının üzerine bir battaniye örtmüş Franklin Delano Roosevelt oturuyordu ve bitkindi. - Albay Kowalski! General arabaların yanından bağırdı. Emrimi duymadın mı? Derhal o Allah’ın belası rampanın yanına git! Haider bir an için ne yapacağını bilemeden durdu, neredeyse paniğe kapılacaktı ki solundaki tekerlekli düzeni, generalin emrine uyup onun başına geçen iki askeri gördü. İçi rahatlayarak onların yanına gitti, askerlerin yapılacakları bildikleri anlaşılıyordu. “Generali duydunuz. Acele edin!”</span></p>

      <p class="calibre2"><span class="none2">Askerlerden biri aptal bir komutanla karşılaşmış gibi “Emredersiniz efendim” dedi, “her şey kontrol altında.” General delici bakışlarını Haider’e dikti. “Hey Tanrım, Kowalski, bir emir vermen için iki kere düşünmen mi gerekir?”</span></p>

      <p class="calibre2"><span class="none2">Haider cevap verme fırsatı bulamadı. Rampa en alt basamağın yanına geldiğinde arabalar durdu. Packard’dan sivil giyimli genç adamlar fırladı; ellerindeki Thompson makineli tabancalardan gizli servis yetkilileri oldukları anlaşılıyordu. Öndeki ve arkadaki Fordlardan elleri evrak çantalı üst düzey subaylar indi. Gizli servis ajanları askerî bir törendeymiş gibi yerlerini aldılar, ikisi başkanın arabadan inmesine yardıma koştu. Bir üçüncüsü bagajı açmış, Roosevelt’in tekerlekli sandalyesini çıkarmıştı bile. Başkan sandalyeye oturtuldu, demir kalıplar içindeki ince bacakları ayaklıklara yerleştirildi. General selam verdi.</span></p>

      <p class="calibre2"><span class="none2">“Başkan.” Haider gizli servis ajanlarının tekerlekli iskemleyi rampada yukarı itişlerini izledi. İskemle tepeye vardığında yere çarparak sarsıldı ve Roosevelt’in bacaklarını örten battaniye düştü. Gizli servis ajanlarından biri battaniyeyi almak için eğildi ama Haider ne yaptığını düşünmeden battaniyeyi yerden kaldırmıştı bile. Battaniyeyi adama verdi, o da başkanın bacaklarına örttü. Bütün bu işler yapıldıktan sonra Haider kendini Roosevelt’le göz göze bakarken buldu. Başkan sevimli bir gülümsemeyle “Çok Naziksin, Albay” dedi.</span></p>

      <p class="calibre2"><span class="none2">- Bir zevkti, efendim.</span></p>

      <p class="calibre2">- Adın ne, evlat?</p>

      <p class="calibre2">- Kowalski, efendim.</p>

      <p class="calibre2">- Albay Kowalski, sana nezaketin için teşekkür ederim. Haider selam verdi. “Bir şerefti, efendim.” Başkan yoluna devam etti, dört gizli servis görevlisi tekerlekli iskemleyi kaldırmış, merdivenleri çıkıyordu. Haider onları izledi. General yanma yaklaştı, kulağına eğildi, öfkeli bir fısıltıyla konuştu. “Evet, Kowalski. Senden bir açıklama bekliyorum. O lanet olası rampayı yerleştirmek çok uzun sürdü. Kafan neredeydi?”</p>

      <p class="calibre2">Haider rüyadan uyandı. “Özür dilerim, efendim. Gerçeği söylemek gerekirse, başkanı ilk defa bu kadar yalandan görüyorum. Galiba çarpıldım da.” General yumuşadı, bağışlar gibi baktı, merdivenlerden yukarı taşınan başkomutanına baktı.</p>

      <p class="calibre2">- Çarpılmakta haklısın. Sesi duygu yüklüydü. Allah kahretsin. Bu manzarayı her gördüğümde ağlamamak için kendimi zor tutuyorum. Bütün hayatı boyunca acı içindeki bu adam ağzını açıp bir kere bile şikâyet etmiyor. Sana bir şey söyleyeyim mi, Kowalski? Emrim altındakilerin yarısı onun kadar cesur olsa, bu savaşı uzun süre önce bitirmiş olurdum.</p>

      <p class="calibre2">- Evet, efendim. Haider fırsatı kaçınmadı, hiçbir şey yokmuş gibi sordu. Başbakan Churchill de bu gece dönecek mi, efendim?</p>

      <p class="calibre2">General bir kaşını kaldırıp güldü. “Sen aydan mı geldin, Albay? O adamın bir gece baykuşu olduğunu bilmiyor musun? Bu akşam Kahire’de onuruna düzenlenmiş bir davete gitti. Tahminime göre, şafak sökmeden dönmez.” Tabiî, efendim. - Şimdilik bu kadar, Kowalski, gidebilirsin. Bir dahaki sefere aklını başına topla. Haider selam verdi, generalin, başkanın ardından merdivenlerden çıkışını izledi. Gizli servis elemanları merdivenin tepesine vardıklarında, başkanın sandalyesini yere indirmişlerdi, Haider, Roosevelt’in başını görüyordu; yüzünü soğuk bir ter bastı, bütün benliği öfkeyle dolmuştu. On metre kadar ilerisinde babasının ölümünün ve oğlunun sakat kalmasının baş sorumlusu duruyordu. Orada bir dakika kaldı, karar verme eşiğinde, elini tabancasının kılıf kapağına koydu. Yukarıdakiler koridora girip gözden kayboldular. Haider, hiçbir mantıklı nedene dayanmaksızın, kendi güvenliğini tehlikeye atarak basamakları ikişer ikişer tırmandı, tepeye vardığında Roosevelt’in tekerlekli iskemlesinin koridorun sonuna, önünde iki askeri polisin nöbet tuttuğu odaya doğru itildiğini gördü. Gizli servis ajanları başkanın iskemlesini oda kapısından geçirmeye çalışırken Roosevelt’in yardımcıları iki kenara ayrıldı ve Haider kusursuz bir hedefle karşı karşıya olduğunu gördü. Bir kurşun, her şey bitecek. Kendi durumunun farkına varmadan kılıfın kapağını açtı, daha sonra mantığı üstün geldi. “Allah kahretsin, Haider” dedi kendi kendine, “Delirdin mi sen?”</p>

      <p class="calibre2">Orada öylesine kalakaldı, tabancasını ateşlememesinin nedeninin sakat bir ihtiyara ateş etmemek mi, yoksa ateş etse bunun intihar demek olacağının bilincinde olması mıydı, bilmiyordu. Birden başkanın gizli servis ajanlarından biri geri döndü ve bakışları karşılaştı. Haider adamın soğuk bakışları karşısında gözlerini indirmedi, selam verdi. Sihir bozulmuştu ama öfkesi dinmemişti, hızla aşağıya, mutfağa indi.</p>

      <p class="calibre2">Yirmi dakika kadar sonra, peşinde Kleist, mezardan çıktı. Her ikisi de üniformalarını çıkarmıştı. Onları gören Deacon ve Rachel üzerlerinden ağır bir yük kalkmış gibi derin birer nefes aldılar.</p>

      <p class="calibre2">- Jack, Tanrı‘ya şükürler olsun, döndün. Rachel kollarına atıldığında Haider başını okşadı.</p>

      <p class="calibre2">- Arabaya dönsen iyi olur. Buranın konukseverliğinden yeterince yararlandık. Ben de bir iki dakika içinde geleceğim. Kleist, hanımı arabaya götür. Aletleri ve lambaları şimdilik mezarda bırakacağız. Kleist çukurdan çıkması için Rachel’e yardım etti, daha sonra birlikte karanlığa karışarak gözden kayboldular.</p>

      <p class="calibre2">Deacon alnını mendiliyle sildi. “Bir an için geri dönmeyeceğinizi sandım. Neden geciktiniz? Gideli bir saatten fazla oldu.” Haider ipleri ve malzemeyi yerleştirmekle meşguldü.</p>

      <p class="calibre2">- Yapılacak işler vardı. Tünelin çıkışını genişletmemiz gerekti. Deacon umutla sordu. “Peki, neler gördünüz?” Haider malzemenin yerleştirilmesini bitirdiğinde başından geçenleri Deacon’a anlattı. Deacon’ın şaşkınlığı yüzünden okunuyordu. “O adamı gerçekten gördünüz mü?”</p>

      <p class="calibre2">- Sizin kadar yakınımdaydı. Yalnız o değil, nerede kaldığını da kesin olarak biliyorum.</p>

      <p class="calibre2">- Harika! Deacon’un mutluluğu büyüktü. Kendinizi aştınız, Binbaşı. Mükemmel bir iş başardınız.</p>

      <p class="calibre2">- Tebriklerinizi sonraya saklayın, daha işimiz bitmedi. Mezarlık tünelini ve çıkışını genişletmemiz gerekecek. Kayalardan söz ediyorum.</p>

      <p class="calibre2">- Açtığınız deliğin görülmesi tehlikesi var mı?</p>

      <p class="calibre2">- Delik iyice saklı, üstelik bir çukurun dibinde. Yine de gerekli önlemleri aldım ve bulabildiğim çalılarla ağzını kapadım.</p>

      <p class="calibre2">- Ne malzeme gerekiyorsa, emin olun, bulacağım. Deacon’un yüzü karardı. O Churchill domuzuna yazık oldu. Geri döneceğini sanıyor musunuz?</p>

      <p class="calibre2">- General de fazla umutlu değildi. anlaşılan ihtiyar Wilson kalabalıktan ve davetlerden hoşlanıyor.</p>

      <p class="calibre2">- Ben de öyle duydum, halbuki ikisini de gebertebilsek ne başarı olurdu.</p>

      <p class="calibre2">- Ne de olsa ana hedefin nerede olduğunu biliyoruz. Şimdi Churchill menzil dışında olduğuna göre, çabalarımızı artırıp Roosevelt’i kaçırmamalıyız. Deacon düşünceliydi. “Ama şimdi önümüzde daha acil bir sorun var. Yoksa Salter’ın ültimatomunu unuttunuz mu? Albay Skorzeny ve adamları inmeyi başarsalar da, kamyonlar olmadan onları havaalanından buraya taşımak imkânsız.” Haider gülümsedi. “Galiba bir fikrim var. Biraz kandırmacayla bu sorunun üstesinden gelebiliriz. Eğer Salter bize katılmak istiyorsa, belki de onu düş kırıklığına uğratmamamız gerekir.”</p>

      <p class="calibre2">- Ne demek istiyorsunuz?</p>

      <p class="calibre2">- Onunla önümüzdeki iki saat içinde bir buluşma ayarlayabilir misiniz? Tabiî güvenli bir yerde, bir de herhangi bir kontrol noktasından geçilmesini gerektirmeyen bir yol lazım.</p>

      <p class="calibre2">- Bunu yapabilirim. Deacon’un kaşları çatıldı. Ne yapmak niyetindesiniz?</p>

      <p class="calibre2">Haider kafasından geçenleri anlattı, bitirdiğinde Deacon’ın ağzı şaşkınlıktan açılmıştı; ellerini ovuşturup güldü. “Biliyor musunuz, Binbaşı, bu gerçekten de parlak bir fikir. Basit, ama parlak. Bunu neden ben düşünemedim? Siz bir dâhisiniz.”</p>

      <p class="calibre2">- Pek sanmıyorum. Ama eğer başarırsak, problemi çözmüş oluruz.</p>

      <p class="calibre2">- Kafamı kurcalayan bir şey daha var. Paraşütçülerimiz görülmeden çimenleri aşıp otele nasıl girecekler? Herhalde sizin gibi mutfaktan değil. Tamam, Skorzeny’nin adamları Amerikan üniforması giyiyor olacaklar ama oteldeki gösterinizden sonra mutfak kapısında kimlik kontrolü yapmaya başladıklarından eminim.</p>

      <p class="calibre2">Haider onayladı. “Doğru. Tünele geri dönerken otelin birinci katındaki odaları saydım, anlaşılan Roosevelt’in kaldığı odanın geniş bir balkonu var. Eğer çevredeki nöbetçiler bir şekilde susturulursa, balkon odaya girmek için uygun bir yol olabilir. Ondan sonra odaya hızla saldırmak bence tek çare, üstelik Skorzeny böyle saldırılarda harikalar yaratıyor. Ama bütün bunlara karar vermek benim değil, albayın işi; ona durumu anlattıktan sonra değişik yollar düşüneceğinden eminim. Önemli olan Roosevelt’in hangi odada kaldığını kesinlikle biliyor olmamız. Onun dışında bahçeye girmek için güvenli bir de yolumuz var. Hepsini hesaplayınca, başarılı bir gece geçirdik diyebiliriz.”</p>

      <p class="calibre2">Deacon karanlıkta gülümsedi. “Biliyor musunuz, yavaş yavaş bu işi başaracağımıza inanmaya başladım. Salter konusunu halledebilirsek, Skorzeny’nin birliğinin gelmesi için Berlin’e ne zaman haber göndereceğiz?”</p>

      <p class="calibre2">Haider taşlarda ayağını basacak bir yer aradı sonra Deacon’a dönüp büyük bir ciddiyetle konuştu. “Roosevelt’in geceyi geçirmek için odasına çekildiğini düşünebiliriz. Belki de şansımız yaver gider ve Churchill de döner, ama sizin de söylediğiniz gibi hiç olmazsa ana hedef menzilimize girdi, bundan sonra önceliği Roosevelt’e vereceğiz. Her şeyi düşünürsek, Müttefikler artık sırtımıza bindi, bu nedenle önümüze çıkan her fırsatı değerlendirmeli ve hızlı hareket etmeliyiz. Saldırı bu gece yapılmalı. Aynı fikirde değil misiniz?”</p><br class="calibre3" id="calibre_pb_58" />
    </div>
  </div>
</body>
</html>
