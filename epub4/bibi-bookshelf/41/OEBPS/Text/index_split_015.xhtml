<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <h1 class="calibre2"><span class="none1">On altıncı bölüm</span></h1>

      <p class="calibre2"><span class="none1">Kahire, 17 Kasım</span></p>

      <p class="calibre2">Tam bırakmaya karar verecekleri sırada notu bulan Sanson oldu. Gece yarısından sonraya kadar kâğıtlara gömülmüşlerdi ve bitkinlikleri yüzlerinden okunuyordu. Ezbekiye Mahallesi’nde, Opera Binası‘nın hemen yakınında bir depodaydılar. İkinci katta geniş bir oda, panjurları kapalı pencereler, tahta bir masa ve birkaç iskemle. Belgeler ve dosyalar yüksek sütunlar halinde yerde ve masada duruyordu. Dosyaların çoğunda ateş ya da su izi görülüyordu, bazıları da karmakarışıktı. Müttefikler Tunus’a girdiğinde, Alman haberalma görevlileri belgeleri yakarken yakalanmıştı. Weaver dosyaların bazılarında kan lekeleri gördü. Adamın biri bu belgeleri yok etmek isterken ölmüştü. Sanson notu inceledi, sonra birden uyandı. “Galiba bir şey buldum.” Weaver’a, dokuz ay kadar önce daktiloyla yazılmış, Almanca notu gösterdi. Kağıdın bir bölümü yanmıştı ama yazılar okunuyordu. Weaver kâğıda baktığında Beşeba adını gördü ve kalbi heyecanla çarpmaya başladı. “Ne diyor?”</p>

      <p class="calibre2">- Bir iç haberleşmeye benziyor. Çavuş Berger adlı bir askerî haberalma yetkilisinin Tunus’taki komutanına yazdığı bir şey. Sanson kâğıdı ordu tercümanlarından birine, siyah çerçeveli gözlüğü olan genç bir çavuşa uzattı. “Bize tam tercümesini yap, Çavuş.”</p>

      <p class="calibre2">- Baş üstüne, efendim. “Rommel acilen daha fazla bilgi istiyor; asker sayısı, zırhlıların ve topların hareketi. Berlin Zümrüdüanka’dan derhal Kahire’ye gitmesini istedi Beşeba’yla buluşacak. İşbirliğinin daha iyi sonuç vereceği ümit ediliyor.” Genç çavuş başını kaldırdı. “Hepsi bu, efendim.”</p>

      <p class="calibre2">Sanson, Weaver’a döndü. “anlaşılan dostumuz Beşeba kendisine bir yardımcı bulmuş.”</p>

      <p class="calibre2">- Ne gereği vardı ki?</p>

      <p class="calibre2">- Anlaşılmayacak bir şey değil. Dokuz ay kadar önce Almanlar Monty’den (1) esaslı bir sopa yiyordu ve bulabilecekleri her bilgiye saldırıyorlardı. Bütün her şey de haberleşme, takviye, malzeme buradan geçiyordu. Sanson omuzlarını silkti. Şimdi pek önemi kalmadı ama, eğer hâlâ birlikte çalışıyorlarsa, kucağımızda iki sorun var demektir. Esnedi, gömleğinin kollarını indirdi, ceketini giydi, tercümanları gönderdi.</p>

      <p class="calibre2">1 Mareşal Montgomery’ye takılan ad. (ç.n.)</p>

      <p class="calibre2">- Şimdi ne yapıyoruz? Weaver’in sesi yorgundu. Bir gece önce zamanını Helen Kate’le sevişerek geçirmişti, vücudu keyif verici izler ve acılarla doluydu ve çok uykusu vardı. O gün büroda Helen’le olan ilişkisini profesyonel düzeyde tutabilmek için oldukça güçlük çekmişti. Her içeri girdiğinde Weaver’a gülümsüyor, Weaver da aralarındaki cinsel çekimin farkına varıyordu. Şu anda Arap’ı bulması gerekiyor olmasa, geceyi onunla geçirmek isteyeceğinden emindi. Sanson cevabını verirken yüzüne baktı; kişisel dramını öğrendikten sonra bu adama yakınlık duymaya başlamıştı.</p>

      <p class="calibre2">- Biraz uyuduktan sonra, buradaki araştırmamıza devam ederiz, bakarsın başka ilginç şeyler de buluruz. Bu arada esir kamplarıyla temasa geçip, Tunus’u aldığımızda Çavuş Berger ya da komutanını ele geçirmiş miyiz, bir öğreneceğim. Buldukları belgeye karşın, Weaver içindeki umutsuzluğu atamadı. Beşeba’yı bulmaya yakı olmadıklarının farkındaydı. Eğer haberleşme de nerede olduğunu bulamazsa, j on yakalama ihtimalleri daha da azalacaktı.</p>

      <p class="calibre2">- Bu üzerinde iddiaya girmeyeceğim kadar uzak bir ihtimal. Onu pek yakalama şansımız yok, değil mi?</p>

      <p class="calibre2">Sanson tek gözünü kaşıdı. Tek gözü Weaver’a bakıyordu. “İki milyonluk bir kentte mi? Pek yok. Ama bulmalıyız, Weaver, o herifi bulmalıyız.” Sultan Kulüp o salı akşamı ağzına kadar doluydu. Sahnede, yurtlarından uzakta kalmış, komik fesler giymiş Fransızlardan oluşan bir orkestra müzik yapıyordu. Harvey Deacon saat ondan biraz önce merdivenleri indi ve parmaklarını şıklatarak şef garsonu çağırdı. “Bana arkaya doğru bir masa ayarla, Sammy. Yedi numara iyi olur.”</p>

      <p class="calibre2">- Tabiî efendim. Patronunun gözüne girmek isteyen şef hızla uzaklaştıkça Deacon onun arkada, gölgede oturan bir grup Amerikan askerine doğru gittiğini gördü. Şef askerlere masanın başkasına ayrılmış olduğunu söylediğinde, aralarında tartışma çıktı. Subaylar homurdandı, her birine birer bedava bira vaadiyle masayı boşaltmayı kabul ettiler. Şef garson daha sonra geri geldi ve Deacon’u masaya götürdü.</p>

      <p class="calibre2">- Bir kadeh şampanya içeceğim. Deacon kızgınlıkla saatine baktı. Şov çoktan başlamış olmalıydı.</p>

      <p class="calibre2">- Hemen başlayacak, efendim.</p>

      <p class="calibre2">Şef garson kadehini doldururken, Deacon bir puro yaktı. Çok gergindi, son yirmi dört saat doğru dürüst uyumamıştı. Gözlerinin altında simsiyah halkalar vardı, kendini bitkin hissediyordu, buna karşın içinde bir coşku vardı. Berlin’den gelen mesaj açıktı, amacı da anlaşılmıştı. Operasyonu hazırlamak için dört kişi gelecekti, onlardan sonra da paraşütçüler. Cüretkâr bir plan olduğu açıktı, parlak bir plan olup olmadığınıysa zaman belli edecekti. İyi bildiği bir şey vardı. Eğer başarılı olursa, savaş kazanılmış gibiydi. Onun kadar da önemlisi, Christina’nın öcünü almış olacaktı. Christina’nın nasıl öldüğünü düşününce, kanının donduğunu hissetti. Altı ay kadar önce, Amerikalıların Berlin’e gün ışığında düzenledikleri ilk saldırıda, Christina’nın yaşadığı bina havaya uçurulmuştu. Vücudunu hiçbir zaman bulamadılar. Deacon haberi İspanyol kurye aracılığıyla aldığında, çöktüğünü hissetti. Roosevelt ve Churchill’in öldürülmesi düşüncesi damarlarına adrenalin yükledi. İşlerin çabuk yürütülmesi gerekiyordu, Deacon ise acele etmekten nefret ederdi. Derin sulardaydı ve dikkatli hareket etmesi lazımdı. Yine de bütün bu tehlikelerden hoşlanmadığı söylenemezdi. Orada oturur bunları düşünürken ışıklar birden söndü ve kırmızı perde açıldı. Mısır davullarının eşliğinde, ince şalvarlar giymiş, göğüs uçları küçük birer pullu püskülle kaplı, altı kadın sahneye çıktı. Tanya, gösterinin yıldızı, en ortadaydı; göz alıcı bir güzellikteydi. Uzun siyah saçlı, çekik siyah gözlüydü, nefis bir vücudu ve inanılmaz güzellikte göğüsleri vardı. Yan Arap, yarı İtalyan’dı; kusursuz bir karışım. Orkestra çalmaya başladı, kızlar üzerlerindekileri attılar. Orkestra gösterinin temposunu belirlemeye çalışıyordu, ama kızlar sözü edilmeyecek kadar kötü dansözlerdi. Hoş, seyircilerin de pek umurunda değildi ya! Yukarıda elinde tuttuğu şampanya kadehiyle, adamın biri kalabalıkta kendisine bir yol açarak ilerliyordu. Kızları seyrederken gözleri parlamıştı. Uzun boylu ve yakışıklıydı, Etrafına aldırmaz bakışı, manikürlü tırnakları ve pahalı Avrupa elbisesiyle varlıklı bir çevreden geldiğini belli ediyordu. Mısır hükümetinde önemli bir bakanın oğlu ve Mısır Kraliyet Hava Kuvvetleri’nin subayı Albay Ömer Rahman, aynı zamanda da ateşli bir Nazi taraftarıydı.</p>

      <p class="calibre2">Gözlerini soyunmakta olan Tanya’dan ayıramadı. “Aman Allahım, ne kadın. Şu göğüsler adamı arzudan çılgına çevirir.” Deacon anlayışla gülümsedi. “Onun da zamanı gelecek. İstediğim bilgileri getirdin mi?” Ömer cebinden çıkardığı zarfı kimseye belli etmeden masanın altından uzattı. “Hepsi orada, istediğin her şey zarfın içinde.”</p>

      <p class="calibre2">Deacon zarfı cebine yerleştirdi. “Eee Ömer, yapabilecek misin?” Albay gülümsedi. “Beni bilirsin, hep risk almaya hazırım.”</p>

      <p class="calibre2">- Peki ama, yapılabilir mi?</p>

      <p class="calibre2">- Uçağı çalmak çocuk oyuncağı. Birkaç ay öncesine kadar İngilizler Mısır Hava Kuvvetleri’ni demir yumrukla yönetiyordu; onların izni olmadan havalanamıyor ya da inemiyorduk, yakıt da karneye bağlanmıştı. Rommel tehlikesi geçtiğinden beri, işleri biraz gevşettiler. Önerdiğin planın yapılabileceğini sanıyorum. Sen kendi üzerine düşeni yaptığın sürece.</p>

      <p class="calibre2">- Bundan emin olabilirsin. Deacon’un yüzü aydınlanmıştı. Pekâlâ, bu işi de hallettik, demek. Kızların gösterisi sona ermek üzereydi. Orkestra susmuş, sadece davul duyulur olmuştu. Tanya ilerledi, üzerinde ince bir külot ve göğüs uçlarındaki püsküllerin dışında hiçbir şey yoktu. Belden yukarısını sallayarak püsküllerle daireler çizmeye başladı, aynı zamanda kalçalarını çalkalıyor, “Bırak Seni Eğlendireyim(2)” şarkısını gülünç bir biçimde taklit ediyordu. Erotik kıvırmaları dinleyicileri çılgına çevirmişti; davulun vuruşları hızlandı, hızlandı, sonunda durdu. Bir süre sessizlik oldu, daha sonra masalardaki adamlar kendilerini kaybettiler, ayağa kalkıp alkışlamaya koyuldular. Tanya dinleyicileri selamlamak için eğildiğinde iri göğüsleri iyice belli oldu. Deacon, Ömer’in dudaklarını yaladığını gördü.</p>

      <p class="calibre2"> </p>

      <p class="calibre2">2 “Let Me Entertain You.” (ç.n.)</p>

      <p class="calibre2"> </p>

      <p class="calibre2">- Onun yatağında birkaç saat geçirmeye ne dersin? Ömer sırıttı. “Dostum, bu cenneti dünyada bulmak gibi bir şey olurdu.” Deacon güldü. “Gel, seni soyunma odasına götüreyim.”</p>

      <p class="calibre2"><span class="none2">On dakika kadar sonra çalışma odasına giren Deacon zarfın içindekileri okumayı bitirmişti ki, kapı vuruldu. İçeri giren Hasan’dı. Deacon onu tanımakta zorluk çekti. Sakalı gitmiş, cellabesini atmış, yerine bir takım elbise giymişti. Hasan bambaşka biri olup çıkmıştı. Çenede ve alt dudaktaki şiş inmiş, yerini kara sarı bir yaraya bırakmıştı.</span></p>

      <p class="calibre2"><span class="none2">- Ne oldu, Salter’ı gördün mü? diye sordu Deacon.</span></p>

      <p class="calibre2">- Bizi yarım saat kadar sonra depoda bekliyor.</p>

      <p class="calibre2">- Harika. Deacon rahatladı. Berlin ihtiyaçlar hakkında kesin emir vermişti, Reggie Salter’ın gerekenlerin çoğunun bulunmasında yardımcı olacağını umuyordu.</p>

      <p class="calibre2">- Ne Salter’a, ne de onun sahtekâr Yunanlı ortağına güveniyorum, dedi Hasan sinirli sinirli.</p>

      <p class="calibre2">- Arabaları ve üniformaları kendimiz çalamayacağımıza göre, pek fazla seçeneğimiz yok. Kahire’nin en büyük gangsterlerinden biri olabilir, ama ihtiyacımız olan her şeyi bulabilecek durumda, polise gitmeyeceğinden de emin olabiliriz.</p>

      <p class="calibre2">Daha fazla ne istenebilir ki?</p>

      <p class="calibre2">Hasan çekine çekine çenesine dokundu. “Onda istediğimizi yapacak mı?”</p>

      <p class="calibre2">Deacon şampanyasını bitirdi, purosunu söndürdü “Öyle umalım, yoksa iş başlamadan biter.”</p>

      <p class="calibre2"> </p>

      <p class="calibre2"><span class="none1">Malta</span></p>

      <p class="calibre2"><span class="none2">Aynı gece, 1 200 mil ötede Başbakan Churchill, Mısır yolundayken Malta’nın başkenti La Valetta önünde kısa bir mola için demirlemiş Renown Kruvazöründe onun için özel olarak hazırlanmış küçük yemek odasındaydı ve haşlanmış tavukla taze sebzeden oluşan basit yemeğini bitirmek üzereydi. Akşamın erken saatlerini genel valinin ikametgâhında geçirmiş, Eisenhower ve Alexander’a Kuzey Afrika nişanlarını takmıştı. Daha sonra gemiye dönmüş, akşam yemeğinden önce incelenmesi gereken bir yığın kâğıdın arasına dalmıştı. Yemekten sonra tatlı değil, her zamanki alışkanlığıyla brandy ve puro istemişti.</span></p>

      <p class="calibre2"><span class="none2">Brandy koyan subaya seslendi. “O kadar soda koyma, delikanlı.</span></p>

      <p class="calibre2"><span class="none2">Soda içkinin tadını öldürüyor.” Churchill’in gözleri subayda masada oturan Kurmay Başkanı General Hastings “Pug” İsmail’ döndü. “Eee, Hastings, kamarama dönelim mi?”</span></p>

      <p class="calibre2"><span class="none2">- Tabiî, efendim.</span></p>

      <p class="calibre2"><span class="none2">Churchill brandy kadehini uzatan subaya teşekkür etti, bardak elinde güverteye çıktı. Hafif bir Akdeniz melteminin ısıttığı ılık bir geceydi; ayışığında parlayan sular teknenin gövdesine çarpıyordu. Churchill gemideki yangın kurallarına uydu ve kamarasına girene kadar purosundan nefes çekmedi. Kamara, sahibinin öneminin aksine küçük, boş denecek kadar da sade döşeliydi. Bir ranza, yatağın başucunda küçük bir dolap ve birkaç iskemle. İnsanlar brandy ve puro dışında Churchill’in ne kadar sade bir hayat sürdüğünü tahmin edemezlerdi.</span></p>

      <p class="calibre2"><span class="none2">- Otur, Hastings.</span></p>

      <p class="calibre2"><span class="none2">Churchill bir iskemleye oturup kibritin alevini purosuna yaklaştırdığında, İsmail başbakanın yüzünden iyi olmadığını anladı; ciddî bir boğaz ağrısı, seyahat için olması gereken tifo ve kolera aşılan, daha yolculuğun başında Churchill’i birkaç gün için yatağa çivilemişti. İşleri sanki daha da güçleştirmek için olacak, başbakanı önünde gizli toplantılarla dolu üç hafta vardı: Roosevelt’le Overlord Operasyonu’nu tartışmak için Kahire’de beş gün, daha sonra Çin lideri Çan Kayşek ile Uzakdoğu ve Pasifik’te strateji görüşmesi, Tahran’a gidiş, Roosevelt ve Stalin’le birlikte Müttefikler stratejisinin belirlenmesi, tekrar Kahire’de Başkan Roosevelt’le Tahran Konferansı‘nın doğuracağı taktik sorunlarının tartışılması. Savaş artık kritik bir aşamaya gelmişti; Sicilya ve İtalya’ya yapılan çıkarmalar ibreyi yavaşça Müttefikler lehine döndürmüştü. İsmail de biliyordu ki, birkaç gün içinde alınacak olan kararlar savaşın kazanılıp kaybedilmesi konusunda çok önemli etki yapacaktı.</span></p>

      <p class="calibre2"><span class="none2">- Konferansta neler olacağını düşünüyorsunuz değil mi, Sayın Başbakan?</span></p>

      <p class="calibre2"><span class="none2">- Şu Allah’ın belası konferanslardan sıkılmaya başladım, Hastings, savaştan da yoruldum. Tanrı‘ya şu korkunç savaşın bitmesi için dua ediyorum. Bu nedenle Kahire’de her şeyi ayarlamam gerekecek. En küçük ayrıntıyı bile. Avrupa’da ve Balkanlar’da, Rusya’da ve Uzakdoğu’daki stratejimizi belirlememiz lazım. Ondan sonra topu havada yakalayıp, mümkün olduğu kadar hızlı koşmamız gerek. Churchill kurmay başkanına, onu tanımayan biri için korkutucu olabilecek ünlü çelik bakışlarından birini fırlattı. Eğer bunu başaramazsak, bütün savaşı kaybetme tehlikesiyle karşı karşıya kalırız.</span></p>

      <p class="calibre2"><span class="none2">İsmail endişeyle öne eğildi. “Konferanslar için her zamankinden daha fazla güvenlik önlemi alınacağını biliyorum efendim, ama Londra’dan son gelen istihbarat raporlarını okudunuz mu? Anlaşıla Almanlar havadan bir şeyin kokusunu almışlar. Lizbon ve İstanbul’daki casusları, sizin ve Başkan Roosevelt’in hareketlerini öğrenebilmek için ellerinden geleni yapıyorlar.”</span></p>

      <p class="calibre2"><span class="none2">- Okudum.</span></p>

      <p class="calibre2"><span class="none2">- İstihbarat uzmanlarımız Hitler’i köşeye sıkıştırmamızdan sonra Berlin’in bugün yarın umutsuz bir cesaret gösterisinde bulunmasını bile bekliyorlar.</span></p>

      <p class="calibre2"><span class="none2">- Bunu da okudum, bizi öldürmek demek istiyorsun.</span></p>

      <p class="calibre2"><span class="none2">- Çok da saçma değil. Roosevelt, Stalin ya da siz, aranızdan birinin ölümü, Naziler için mucize gibi bir şey olurdu; özellikle sizin ve Roosevelt’in ölümü. Böyle bir ölüm bütün çabaları sona erdirir ve muhtemelen Müttefikler saldırısını da durdururdu. Böyle bir felaketten sonra savaşın ne yönde gelişeceğini kim bilebilir?</span></p>

      <p class="calibre2"><span class="none2">- Bilmez miyim? Churchill iskemleden kalktı, lumboza doğru yürüdü, dışarı baktı ve arkası dönük konuştu. Kişisel olarak ben Nazilerin böyle bir planı uygulayabileceklerine ihtimal vermiyorum.</span></p>

      <p class="calibre2"><span class="none2">- İyi de, Mussolini’yi Abruzzi Dağları‘ndan kurtardılar. O da çok cüret isteyen bir operasyondu. Sizin yerinizde olsam, onları pek hafife almazdım, efendim. Duçe’yi kurtardıkları gibi öldürebilirlerdi de. SS paraşütçülerinin komutanı, şu Skorzeny, yönettiği operasyonun birinci sınıf olduğunu kabul etmeliyiz.</span></p>

      <p class="calibre2"><span class="none2">- Doğru. Beni korkutmaya mı çalışıyorsun, Hastings?</span></p>

      <p class="calibre2"><span class="none2">- O kadarını başarabileceğimi pek sanmam, efendim. Sadece önümüzdeki tehlikeyi göstermeye çalışıyorum, tabiî eğer bu raporlara inanma gerekiyorsa. Belki de, şu konferansların tarihlerini değiştirmek akıllıca olurdu.</span></p>

      <p class="calibre2"><span class="none2">- İmkânsız. Konferansları ayarlamak bile bir sürü emek ve karşılıklı fedakârlığa mal oldu. Üstelik hey şeyin bu kadar önemli olduğu bir an, konferansları mutlaka gerçekleştirmek gerek.</span></p>

      <p class="calibre2"><span class="none2">İnsanların hayatı bu konferanslara bağlı. Ne kadar erken kazanır ve savaşı bitirirsek, o kadar iyi olacak. Yıkım ve ölüm sona ermeli.</span></p>

      <p class="calibre2"><span class="none2">- Ama ya tarihleri değiştirmek gerekliyse?</span></p>

      <p class="calibre2"><span class="none2">- Bu benim son kararıma bağlı. Churchill içkisinden bir yudum aldı, lumbozdan dışarı bakmaya devam etti. Mussolini’den daha güvenli ellerde olacağıma inanıyorum. Berlin’in de düşünmediği bir şey daha var.</span></p>

      <p class="calibre2"><span class="none2">- O nedir, efendim?</span></p>

      <p class="calibre2"><span class="none2">- Hitler’in katillerinin elinde ölmektense, ileri yaşımda, etrafımda ailem, yatağımda ölmeye niyetliyim. Hastings gülümsemesin engel olamadı. “Eminim bir elinizde puro, ötekinde brandy, değil mi, efendim?” Churchill döndü, kadehini kaldırdı. “Doğru, aynen öyle.”</span></p><br class="calibre3" id="calibre_pb_15" />
    </div>
  </div>
</body>
</html>
