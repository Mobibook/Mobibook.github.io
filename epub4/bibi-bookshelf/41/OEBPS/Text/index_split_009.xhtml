<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <h1 class="calibre2"><span class="none1">Onuncu bölüm</span></h1>

      <p class="calibre2"><span class="none1">Berlin, 15 Kasım</span></p>

      <p class="calibre2">Charlottenburg dışındaki kırmızı tuğlalı hastane, yüzyılın başında yapılıp yüksek duvarlarla çevrilmiş sağlam bir binaydı. Haider geldiğinde saat sabahın on biriydi. Mıcır kaplı giriş yolu ambulans konvoyları ve askerî kamyonlarla dolmuştu, askerler ve doktorlar sedyelerle taşınan düzinelerce sivile yardım etmeye uğraşıyordu. Tanıdığı bir hemşire merdivenlerden indi, Haider “anlaşılan, yine problemli bir gün” dedi.</p>

      <p class="calibre2">- O Allah’ın belası Amerikan ve İngiliz bombaları diye acıyla cevap verdi kadın, “Hiç utanmazlar mı? Ölü ve yaralıların çoğu kadın ve çocuk.” Hemşire, yanında yarası kanayan bir küçük kızla geçen sağlık elemanına yardım etmek için ayrıldı. Haider merdivenleri çıkıp resepsiyona yöneldi. Her yer karmakarışıktı, yaralılar bağırıyor, doktorlar emirler yağdırıyor, sağlık görevlileri her yöne koşuşturuyordu. Koridorun ucunda bir büroya yürüdü, kapıyı vurdu. Sabırsız bir ses duyuldu. “Girin.” Emeklilik yaşını çoktan geçmiş, baskı altında olduğu her halinden belli ve beyazlar giymiş doktor, masasında bazı dosyaları karıştırıyordu. “Evet, ne var?”</p>

      <p class="calibre2">- Buraya oğlumla ilgili olarak geldim, Pauli Haider. Yanık bölümünde yatıyor.</p>

      <p class="calibre2">- Daha sonra gelin, şu anda elimizde elli yeni yaralı var ve sadece yarısına yetecek kadar yatağa sahibiz. Geri kalanları nereye yatıracağımı Allah bilir.</p>

      <p class="calibre2">- Özür dilerim, Doktor Weiss’in nöbetçi olduğunu sanmıştan da.</p>

      <p class="calibre2">- Weiss ve bütün ailesi dün akşamki bombardıman sırasında öldü. Bombalardan biri doğrudan evlerinin tepesine düştü.</p>

      <p class="calibre2">- Bunu duyduğuma üzüldüm. İyi adamdı.</p>

      <p class="calibre2">- Doktorların bile bombalara karşı dokunulmazlığı yok. Haider demiştiniz değil mi? Tam olarak ne istiyorsunuz?</p>

      <p class="calibre2">- Hemşire dün Doktor Weiss’in benimle konuşmak istediğini söylemişti. Burada değildi, ev telefonu da cevap vermedi. Bu nedenle oğlumla ilgili önemli bir şey söyleyebileceğini düşünüp buraya gelmeye karar verdim.</p>

      <p class="calibre2">Doktor içini çekti, dosya dolabına yürüdü ve istediği raporu arayıp buldu. “Pauli Haider, üç yaşında, buraya Hamburg’dan sevk edilmiş?”</p>

      <p class="calibre2">- Ta kendisi.</p>

      <p class="calibre2">Doktor raporu okuyup başını salladı. “Durumu parlak değil, ha? Yapılan deri aşılarından sonra iyileşiyor ama fosfor bombaları yüzünden vücudunun büyük bölümü üçüncü derece yanıklarla kaplı ve durum oldukça kritik. Bu gibi yaraların iyileşmesi genellikle uzun zaman alır. Üstelik böyle bir çevreden uzaklaşması da şart. Müttefikler son zamanlarda hastanenin yakınlarını da bombalıyorlar ve patlama sesi onu çok rahatsız ediyor. Hamburg’da çektiklerinden sonra, buna şaşırmamak gerekir.” Doktor yeniden iç geçirdi. “Burada acılarının azaltılması için morfinden bahsediliyor. Doktor Weiss’in sizi bu nedenle görmek istemiş olabileceğini sanıyorum.”</p>

      <p class="calibre2">- Ne demek istiyorsunuz?</p>

      <p class="calibre2">- Şu anda sadece acil vakalara ancak yetecek kadar ilacımız var. Ona verilen ilaçlarda kısıntı yapmak zorundayız.</p>

      <p class="calibre2">- Oğlum buraya alındığından beri her gün geldim, dedi Haider öfkeyle. Ne biçim acılar çektiğini biliyorum. Eğer bunu yaparsanız, daha da çok ıstırap çekecek.</p>

      <p class="calibre2">- Birçok yaralı sivil ıstırap çekiyor Haider, askerlerimizi saymıyorum bile. İlaç fabrikalarının çoğu bombalardan yıkıldı; şu anda ilaç ve sağlık malzemesi sıkıntısı çekiyoruz. Askerlerin önceliği var ve bize ayrılan miktarlar azaltıldı. Bu son bombardımanlardan sonra, daha da sıkıntı çekeceğimizi sanıyorum. Üzgünüm, sizin için bir şey yapamayacağım.</p>

      <p class="calibre2">Telefon çaldı, doktor ahizeyi kaldırdı. “Allah kahretsin, tamam. Geliyorum.” Telefonu hırsla kapattı. “Görüyorsunuz, çok meşgulüm. Hemen ameliyathaneye gitmeliyim.”</p>

      <p class="calibre2">Haider kızgınlıkla bürodan çıkıp ikinci kattaki koğuşa gitti. Koğuş, yeni gelen yaralılarla doluydu. Köşede, etrafı perdeyle çevrili yatağı buldu. Perdenin arkasından bitkin görünüşlü bir hastabakıcı çıktı, elindeki tepside merhem ve kullanılmış sargı bezleri vardı. “Yine mi siz, Herr Haider? Tam da Pauli’nin pansumanını değiştirdim. Şu anda dinleniyor ama, içeri girebilirsiniz.”</p>

      <p class="calibre2">Haider perdenin arkasına geçti. Küçük oğlan tepeden tırnağa sargı bezlerine sarılmıştı. Derisi bazı yerlerde o kadar derin yanmıştı ki, özellikle kavrulan bacaklarına deri yamalar yapmak gerekmişti. Sadece yüzü görünüyordu, yüz derisi yer yer kabarmış ya da pembe yara izleriyle kaplanmıştı. Gözleri kapalıydı, kirpikleri kavrulmuştu. Alnında ter damlacıkları oluşmuştu ve uykusunda bile zor nefes alıyordu. - Pauli, beni duyabiliyor musun? Çocuğun gırtlağından anlaşılmaz sesler yükseldi, herhangi bir cevap veremeyecek kadar uyuşturulmuştu. Yatağın yanında tek bir iskemle, üzerinde su dolu bir tas ve bir bez bulunan madenî bir komodin vardı. Haider orada uzun süre kaldı, arada sırada oğlunun alnını ıslak bezle sildi, çocuğun acıdan buruşmuş yüzüne baktı. Sargılı ellerine dokunmak istediğinde, Pauli uykusunda mırıldandı. Bu kadar küçük bir çocuğun çektiği korkunç acılara tanık olmak ve ona yardımcı olamamak insanı derinden rahatsız edici bir duyguydu. Haider içini öfke kapladığını hissetti, kendini tutmasa ağlayacaktı.</p>

      <p class="calibre2">Genç bir hemşire başını perdenin aralığından uzattı. “Binbaşı Haider?” Gözlerini sildi. “Evet.”</p>

      <p class="calibre2">- Sizi görmek isteyen bir bey var, efendim. Aşağıda, ziyaretçiler salonunda bekliyor.</p>

      <p class="calibre2">Haider aşağıya indiğinde, kanepelerden birine oturmuş Wilhelm Canaris’i gördü. Buruşuk siyah takım elbise giymişti, elinde pardösüsünü ve şapkasını tutuyordu. Ayağa kalkıp elini uzattı.</p>

      <p class="calibre2">- Jack, seni gördüğüme sevindim.</p>

      <p class="calibre2">Haider uzatılan eli sıkmadı, Canaris devam etti. “Beni görmekten pek memnun olmadığını anlıyorum. Schellenberg’le görüştün mü?”</p>

      <p class="calibre2">Ne olacak? Canaris başıyla hastanenin dışını işaret etti. “Dışarıya çıkmamızın bir sakıncası var mı? Özel bir şey konuşmak istiyorum.”</p>

      <p class="calibre2">Amiral önde, ağaçlar arasındaki ince yolda birkaç adım attıktan sonra durdu. “Oğlun nasıl?”</p>

      <p class="calibre2">- Bu seni neden ilgilendiriyor?</p>

      <p class="calibre2">- Sorum samimiydi, Jack. Hemen kızma.</p>

      <p class="calibre2">- Pek iyi değil.</p>

      <p class="calibre2">- Zavallı çocuk. Bunu duyduğuma gerçekten üzüldüm.</p>

      <p class="calibre2">- Beni neden görmek istedin?</p>

      <p class="calibre2">Canaris derin nefes aldı. “Schellenberg’in sana anlattığı planın tamamen kendisine ait olduğunu bilmeni istedim. Dün akşam Himmler’le konuştum ve seni kullanma kararını yeniden gözden geçirmesini istedim, ama anladığım kadarıyla vaktimi kaybetmişim. Bu operasyonun başarılacağına çok güveniyor. Böyle bir planın uygulanabileceğinde emin ve senin de bu iş için ideal adam olduğunu söylüyor.”</p>

      <p class="calibre2">- Ya sen, sen ne düşünüyorsun?</p>

      <p class="calibre2">Canaris omuzlarını silkti. “Benim ne düşündüğüm önemli mi? Bildiğimiz hayalci SD planlarından biri işte. Senin gibi benim de kabul etmekten başka çarem yok. Ancak Himmler bu işte başarısızlığı kabul etmeyeceğini açık açık söylüyor. Eğer operasyon tamamlanırsa, sözünü tutacak. Vaat ettiği her şeyi, hatta fazlasını yerine getirecek.” Canaris tereddüt etti. “Ama eğer başaramazsan.”</p>

      <p class="calibre2">- Haydi, konuş Willy.</p>

      <p class="calibre2">Canaris gözlerinin içine baktı. “Sanırım Amerika’da doğmuş olmandan ötürü olacak, Hitler’in anavatana bağlılığın konusunda bazı kuşkuları var. Bu nedenle de yanına Kleist ve Doring’i veriyorlar, işin gerektiği gibi yapılmasından emin olmak için. Eğer başaramaz ya da operasyon için gerekli bütün çabalar göstermezsen, Himmler bir daha asla oğlunu göremeyeceğin söylüyor. Görevini hafife alırsan, Kleist ya da arkadaşının beynin bir kurşun sıkma ihtimali de var.”</p>

      <p class="calibre2">Haider’in yüzünü öfke bastı. “Allah’ın belası, aşağılı piç.”</p>

      <p class="calibre2">- Bunlar, hatta daha da ağırları, daha önce söylendi, ama hiçbir işe yaramadı. Bir şey daha var. Schellenberg, Rachel’le senin konuşmanı istiyor.</p>

      <p class="calibre2">- Neden ben konuşacak mışım?</p>

      <p class="calibre2">- Walter’in siyah üniforması çoğu kimsede ürperti yaratıyor. Bunun yanı sıra, eğer işin içinde sen de varsan, Rachel’in daha anlayışlı olacağını umuyor. Canaris geniş bir zarf uzattı. “Karar vermesi için, Schellenberg’in önerisi dahil, onunla ilgili bütün ayrıntılar burada. Bu akşam Reichführer’in konuğu olarak Ravensbruck’ta bekleniyorsun. Şoförlerimden biri seni yedide alacak.”</p>

      <p class="calibre2">- Şu aralarda Rachel’in nasıl olduğunu biliyor musun? Canaris, Haider’in yüzündeki endişeyi gördü. “Böyle yerler hiç de eğlenceli olmaz, ancak Ravensbruck bunların içinde en kötüsü değil. Schellenberg son günlerde iyi bakılmasını, istediği kadar yemek yemesini ve sağlığının düzeltilmesi için gerekenin yapılmasını sağladı. Bana, tutuklu olmasına rağmen, kötü muamele görmediğini anlattı. Anlaşılan kamp subaylarından biri, Rachel’in babasının öğrencilerinden biriymiş. Bu nedenle onu kötüsünden korumuş, hafif görevlerde çalışmasını sağlamış. Canaris yürümesini kesti ve yanındaki adama baktı. “Onu sevmiş miydin, Jack?”</p>

      <p class="calibre2">Haider öteye, hastanenin bahçesine baktı. “Allah bilir. O kadar zaman önceydi ki, sanki başka bir hayattaydı.”</p>

      <p class="calibre2">- Söyleyeceklerim seni teselli edecekse, Schellenberg’e bütün gelişmelerden haberdar olmayı istediğimi söyledim; ne de olsa, e iyi adamlarımdan birisin ve sana karşı sorumlu olduğumu sanıyorum. Canaris tereddüt etti, rahatsızlığı yüzünden okunuyordu. Son bir şey daha. SD ‘deki bazı dostlarıyla karşılaştırıldığında, Walter çok daha Nazik görünüyor ama, o küçük boka zerre kadar güvenmiyorum.</p>

      <p class="calibre2">- Ne demek istiyorsun?</p>

      <p class="calibre2">Canaris omzunu silkti. “İstersen buna altıncı his de, yine de kafamın içinde alarm zilleri çaldıranın bu pis işte geçirdiğim yıllar sonucu kazandığım tecrübe olduğundan eminim; sanki bize hikâyenin tamamım anlatmıyormuş gibi bir hissim var, sanki sırtımızdan bir şeyler çeviriyor. Kendi küçük komplolarıyla ne kadar mutlu olduğunu bilirsin.”</p>

      <p class="calibre2">- Hedefi ne?</p>

      <p class="calibre2">- Ne yazık ki en küçük bir fikrim bile yok. Ama seni uyardım, bundan sonra dikkatli ol. Haider zarfı ceketinin cebine soktu. “Denerim. Bana bir iyilik yap, Willy.”</p>

      <p class="calibre2">- Ne istersen.</p>

      <p class="calibre2">- Ben yokken Pauli’yle ilgilen. Eğer geri dönemezsem, onunla ilgilenilmesini sağla. Bana söz ver.</p>

      <p class="calibre2">- Tabu. Canaris elini omzuna koydu. Talihin açık olsun, Jack. Tek söyleyebileceğim bu. Mısır’dan canlı ve tek parça halinde dönmeye bak.</p><br class="calibre3" id="calibre_pb_9" />
    </div>
  </div>
</body>
</html>
