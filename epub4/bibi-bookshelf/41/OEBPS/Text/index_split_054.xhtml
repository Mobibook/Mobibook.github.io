<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Elli dördüncü bölüm</span></p>

      <p class="calibre2"><span class="none1">Berlin, 22 Kasım, 12.30</span></p>

      <p class="calibre2"><span class="none2">Berlin’in ünlü Adlon Oteli, Canaris’in bürosuna arabayla beş dakikalık uzaklıktaydı. Şoförlü resmî Mercedes’ten indiğinde hava soğuk ve kapalıydı. Otelin lobisini hızla geçti, paltosunu vestiyere bıraktı. Galeriye çıkan merdivenlerin yanından geçerken yükseğe asılmış avizenin bir zamanlar ne kadar muhteşem olduğunu düşünmeden edemedi. Hem</span> <span class="none2">avize, hem de asılı olduğu tavan son bombardımanların ağır izlerini taşıyordu. Canaris yemek salonuna girdiğinde öğle yemeği yiyecek olanların henüz gelmediğini, masalarda tek tük ciddî yüzlü işadamlarının ya da üniformalı subayın oturduğunu gördü. Kapının hemen girişinde bekleyen şef garson, Canaris’i derhal tanıdı, salonun en arkasında, bir perdeyle ayrılmış özel yemek bölümüne götürdü, kırmızı kadife perdeyi açtı. Schellenberg çoktan gelmiş, önünde bir şişe brandy ve dolu bir bardak, elindeki çatalı lahana, patates ve sosisten yapılmış yemeğe daldırıyordu.</span></p>

      <p class="calibre2"><span class="none2">- Ah, Wilhelm. Nihayet gelebildin. Gördüğün gibi, seni beklemeden başlamak zorunda kaldım. Sosisler nefis, tavsiye ederim.</span></p>

      <p class="calibre2"><span class="none2">- Biraz geciktim, ama önemli değil. Aç değilim.</span></p>

      <p class="calibre2"><span class="none2">- Ama bir brandy içersin, değil mi? Schellenberg sırıttı. Maalesef Polonya malı, Fransız konyağı stoklarımız bitmiş, bununla diş minelerini kaybetme tehlikesi var.</span></p>

      <p class="calibre2"><span class="none2">- Zamanında bundan çok daha büyük tehlikeler yaşadım. Canaris şef garsonun gitmesini bekledi, daha sonra oturdu. Bahsettiğin acil ve önemli haberler ne?</span></p>

      <p class="calibre2"><span class="none2">Schellenberg, Canaris’in kadehini ağzına kadar doldurdu. ‘Tabiî sana telefonda anlatamazdım.”</span></p>

      <p class="calibre2"><span class="none2">- Öğleyse şimdi anlat, Allah kahretsin. Dün bana Haider ve diğerlerinin uçaktan sağ çıktıkların söylediğinden beri hiçbir haber almadım. Dünden beri pek uyumadım, beni daha fazla merakta bırakma. Schellenberg, bir çatal dolusu lahanayı ağzına attı, kadehinde kalan brandy’le yuttu, bardağı masaya hızla bıraktı.</span></p>

      <p class="calibre2"><span class="none2">- Hani bir iyi, bir de kötü haberim var derler ya, işte ondan.</span></p>

      <p class="calibre2"><span class="none2">- Öyleyse devam et, dedi Canaris merakla. Bardağına dokunmamıştı.</span></p>

      <p class="calibre2"><span class="none2">- Bu sabah erken Deacon’dan bir mesaj aldık. Adamlarımızdan Kleist ve Doring Kahire’ye kadar sağ salim varıp onunla buluşmayı başarmışlar. Bu da beni az da olsa sevindirdi. Führer ve Himmler’den bahsetmiyorum bile.</span></p>

      <p class="calibre2"><span class="none2">Canaris iskemlesinin kenarındaydı. “Ya Haider ve kız?”</span></p>

      <p class="calibre2"><span class="none2">- Onlardan henüz bir haber yok. anlaşılan uçağın düşmesinden sonra iki gruba ayrılmışlar ve Kahire’ye ayrı ayrı yollardan ulaşmaya çalışmışlar. Kleist Doring’le birlikteymiş, Haider de Stern’le. Bundan başka bir bilgim yok.</span></p>

      <p class="calibre2"><span class="none2">- Anlıyorum. Canaris arkasına dayandı, derin bir nefes aldı, üzerinden ağır bir yük kalkmıştı. İş pek iyi durumda değil, öyleyse?” Schellenberg kadehini ağzına kadar doldurdu, büyükçe bir yudum aldı. “Bu durumda, haber olmaması iyi haber demektir.”</span></p>

      <p class="calibre2"><span class="none2">- Yine de keyfin yerinde, sevinmiş gibisin, neden? Schellenberg geniş geniş güldü. “Bizim takımdan ikisini Kahire’ye varmış olması bana az da olsa ümit veriyor. Üstelik Haider’e daha fazla güvenmelisin, Wilhelm. O ne de olsa en iyi adamlarından biri ve Kleist ya da diğerinden çok daha becerikli. Eğer öteki ikisi başardıysa, Haider’in Kahire’ye varmaması için hiçbir neden olmamalı.” Schellenberg’in sesinde asabi bir heyecan duyuluyordu. “Aslında başaracağını ve operasyonu tamamlayacağını biliyorum. Bunu taa içimden hissediyorum.</span></p>

      <p class="calibre2"><span class="none2">Kendini İngiliz ya da Amerikan, düşman subayı olarak tanıtan birinin bu işten başarıyla çıkacağından hiç şüphem yok.”</span></p>

      <p class="calibre2"><span class="none2">- Haider’in yeteneklerini iyi biliyorum. Canaris masanın üzerindeki brandy şişesine baktı. Seni iyimser yapanın brandy olmadığından eminsin, değil mi?</span></p>

      <p class="calibre2"><span class="none2">Schellenberg’in dudakları gerildi. “Komik olmaya çalışma, Wilhelm.”</span></p>

      <p class="calibre2"><span class="none2">- Biraz gerçekçi ol. Haider’in hayatta olduğunu, Kahire’ye kadar ulaşıp Deacon’la temas kurduğunu kabul etsek bile Müttefikler onun peşine düşmüşlerdir bile. Uçağın düşmesinden sonra başka bir yol kalmamıştı. Sfenks Operasyonu’nun başarı şansı önemli ölçüde azalmış olmalı.</span></p>

      <p class="calibre2"><span class="none2">- Ama bu Jack çok zeki birisi ve bütün şartlar ona karşı olduğu zamanlarda bile bir tilki kadar kurnaz. Schellenberg hâlâ güven doluydu. “Önündeki engeller ne olursa olsun, amacına ulaşmak için elinden geleni yapacağından eminim Roosevelt ve Churchill’in kaldıkları yeri bulmak, Şabramant Havaalanı‘nı güvenlik altına almak, Skorzeny ve paraşütçülerini indikleri noktada karşılayıp saldırı yerine götürmek, görevlerini yapabilmeleri için Müttefikler güvenlik önlemlerini atlatmak. Bütün bunlar son derecede zor işler, biliyorum, ama senden farklı olarak Haider’in ondan beklenenleri başarabilecek birisi olduğundan eminim. Deacon’dan yakında Haider’in Kahire’ye sağ salim varmasıyla ilgili bir haber almak beni hiç şaşırtmayacak.” Canaris içini çekti, bardağındaki içkiyi bir dikişte bitirdi, Sfenks Operasyonu’nun başarıya ulaşma ihtimalinin yarattığı endişeyi göstermemeye çalıştı. “Peki, şimdi ne bekliyorsun? Deacon’un telsiz mesajını mı?”</span></p>

      <p class="calibre2"><span class="none2">Schellenberg onayladı. “Evet. Bu da bu akşam, gece yarısı ya da hemen sonra olacaktır. O zaman durumu bütün açıklığıyla anlarız. Bakarsın Deacon acele haberlerini daha önce iletme ister; ne var ki telsiz yayınları günün aydınlık olduğu saatlerde pek anlaşılır olmuyor.</span></p>

      <p class="calibre2"><span class="none2">Atmosferle ilgili bir şeymiş. Buna rağmen Roma ve Atina’ya Kahire’den aldıkları herhangi bir işareti derhal Berlin’e iletme talimatı verdik. Üsteli Führer de elimize geçen her bilginin derhal ona da iletilmesini emretti. Operasyonun son durumunu merak ediyor ve saatler geçtikçe savaşı kazanmanın bu operasyona bağlı olduğuna daha çok inanıyor.” - Bilmem gereken başka bir şey var mı? Schellenberg yine geniş geniş güldü. “Bir tek şey. Haider’e güvenimin bir delili olarak, Skorzeny ve adamlarını alarma geçirdim bile. Haber alır almaz Kahire’ye uçmaya hazır bekliyorlar.”</span></p>

      <p class="calibre2"> </p>

      <p class="calibre2"><span class="none1">Kahire, 16.30</span></p>

      <p class="calibre2"><span class="none2">Haider, Deacon’un getirdiği üniformaları ve sahte belgeleri incelerken kapı vuruldu ve içeri Rachel girdi. Temiz bir bluz ve hâkî pantolon giymişti, Haider sordu. “Dinlendikten sonra kendini nasıl hissediyorsun?”</span></p>

      <p class="calibre2"><span class="none2">- Daha iyi. Sen uyumadın mı?</span></p>

      <p class="calibre2"><span class="none2">- İki saat kadar.</span></p>

      <p class="calibre2"><span class="none2">Oda küçüktü ve tahta olan yerlerde halı yoktu. Eşya olarak madenî bir yatak, balkon kapısının hemen yanında bir iskemle, köşede bir tuvalet masası ve lavabo vardı. Güneş batmak üzereydi, açık panjurlardan içeri cırcır böceklerinin sesi ve çiçek kokusu giriyordu. Nil manzarası nefisti, batan güneşin portakal rengi ışıkları nehrin sularında yansıyordu. Rachel küçük balkona çıktı. “Almanya’ya döndükten sonra buraları hiç özledin mi?” Haider yanına geldi. “Hayatımın en mutlu günlerini Sakkara’da geçirdim. O zamanlar bütün hayatımı burada geçireceğimi, harabelerde kazılar yapacağımı, emekliye ayrıldıktan sonra da Nil kıyısında bir villada yaşayacağımı düşünürdüm.” Gülümsedi, derin bir nefes aldı. ‘Tanrım, Kahire’nin sıcak havasını tekrar solumak ne güzel.”</span></p>

      <p class="calibre2"><span class="none2">- Harry’nin başına bir şey gelmeyeceğinden emin misin?</span></p>

      <p class="calibre2"><span class="none2">- Arkadaşları onu bulmuştur bile. Bundan eminim.</span></p>

      <p class="calibre2"><span class="none2">- Tekneye binmeden önce onunla son bir kez konuşmama izin vermeliydin.</span></p>

      <p class="calibre2"><span class="none2">- Neye yarardı, Rachel? Kaldı ki, hiç zamanımız yoktu. Rachel içini çekince, Haider sordu. “N var? Ne oldu?”</span></p>

      <p class="calibre2"><span class="none2">- içimden bir ses, işlerin bundan sonra daha da kötüleşeceğini söylüyor. Bana Harry’ye bu işe karışmamasını söylediğinde reddettiğini anlattın. İkinizi karşı karşıya görmek korkunç bir şey. Üstlerinin ondan kararlı olmasını ve bizi yakalamasını istediklerinden kuşkum yok. Eminim o da senin gibi bir ikilem içinde.</span></p>

      <p class="calibre2"><span class="none2">- Bu konuyu daha fazla deşmek istemiyorum. Haider’in sesi umutsuzluk doluydu. Onun peşimizde olduğunu düşünmek yeterince can sıkıcı. İkimizden birinin bir gün karar vermek zorunda kalacağından, dostluk ve görev arasında bir seçim yapmaya zorlanacağından korkuyorum.</span></p>

      <p class="calibre2"><span class="none2">Rachel konuyu değiştirmek istiyormuş gibi yatağın üzerindeki Amerikan albay üniformasını gösterdi. “Bu ne işe yarayacak? Shepheard’da maskeli balo mu var?”</span></p>

      <p class="calibre2"><span class="none2">- İyi ki aklıma getirdin. Haider odaya girdi, üniformayı çantasına koydu. Ev sahibi ve Kleist’la birlikte yapılacak işlerimiz var. Herhalde geç dönerim, beni bekleme.</span></p>

      <p class="calibre2"><span class="none2">Rachel da odaya girmişti. “Ya ötekiler?”</span></p>

      <p class="calibre2"><span class="none2">- Doring ve dostumuz Hasan sırayla nöbet tutacaklar. Rachel dudaklarını ısırdı, korkusu yüzünden okunuyordu. “Onlardan biriyle yalnız kalma fikrinden hiç hoşlanmıyorum. Bu beni rahatsız ediyor.”</span></p>

      <p class="calibre2"><span class="none2">- Tamamen güvendesin. Kapını kilitle, ama içlerinden biri seni rahatsız ederse cebinden Falconi’nin tabancasını çıkardı, uzattı. Bunu kullanmaktan çekinme. Gerisini ben hallederim. Rachel silah iterken ürperdi. ‘Tabancalardan hoşlanmıyorum. Hiçbir zaman hoşlanmadım.”</span></p>

      <p class="calibre2"><span class="none2">- Fark etmez. Belki lazım olur. Tabancayı yatağın üzerine attı. Seninle konuşmak istediğim bir şey var. Baban hakkında. Rachel’in yüzü karardı. “Ne demek istiyorsun?”</span></p>

      <p class="calibre2"><span class="none2">- Schellenberg bana Gize’deki buluşundan söz etti. İtiraf etmeliyim ki Sakkara’da bazı sabahlar profesörü bütün gece ayakta kalmış gibi bitkin gördükçe ne işler çevirdiğini merak etmiyor değildim. Mısır yetkililerini durumdan haberdar etmemenin yasadışı olmasının yanı sıra, çok da tehlikeli olduğunu düşünüyorum. Rachel kızardı, sonra kararlılıkla cevap verdi. “Babamın işini gizli tutmasının haklı nedenleri vardı.”</span></p>

      <p class="calibre2"><span class="none2">- Söyle.</span></p>

      <p class="calibre2"><span class="none2">- Savaş yaklaşıyordu. Mısırlılar Alman yanlısıydı. Ülke Almanya’nın eline geçerse, babam bulduğu değerli eserlerin Nazilerin ellerine düşmesinden korkuyordu.</span></p>

      <p class="calibre2"><span class="none2">- Bulduğu tam olarak ne?</span></p>

      <p class="calibre2"><span class="none2">- iki yüz metre uzunluğunda bir tünel. Büyük bölümü doğal bir yeraltı mağarası. Daha önce bilinmeyen bir İkinci Krallık mezarına doğru gidiyor. Babam tünelin başlangıç noktasının piramitlerde çalışan taşçıların ve duvarcıların kampı olduğuna inanıyor. Geçit ya onlar ya da Keops Piramidi’ne girip değerli eşyayı çalmak isteyen mezar hırsızları tarafından genişletilmiş olmalı. anlaşılan hesaplarını yanlış yapmışlar, Keops Piramidi yerine bir asil mezarına varmışlar.</span></p>

      <p class="calibre2"><span class="none2">Haider kaşlarını çattı. “Firavunlar döneminde o bölge sıkı korunuyor olmalı. Galiba o nedenle kazmaya o kadar uzaktan başlamışlar.” Rachel onayladı. “Geçitte gömülü mücevher ve eşya bulduk, bence bunlar nöbetçiler tarafından yakalanıp öldürülmeden önce hırsızlar tarafından gömülmüş. Tünel tekrar kapatılmadan cesetler orada bırakılmış, o dönemlerde bu sıkça rastlanılan bir ceza, herhalde diğer hırsızları uyarmak için; iskeletler ya da geriye kalanlar hâlâ oradaydı.”</span></p>

      <p class="calibre2"><span class="none2">- Babanın Gize’de ne aradığını hâlâ anlamıyorum. Onun çalışma yeri Sakkara’ydı.</span></p>

      <p class="calibre2"><span class="none2">- Braun adında bir Alman profesör tünelin varlığından şüphelenmiş ve ailemin Mısır’dan ayrılmasından birkaç ay önce gizli araştırmalar yapmış. Braun babamın eski dostlarındandı ve sırrını babama açmış. Kazılara başlayamadan Almanya’ya çağrıldı ve askere alındı. Babam Braun’un işine devam edebilmek için yetkililerden gerekli izinleri almayı başardı, ama sana anlattığım nedenlerden ötürü, kimseye bir şey söylemedi.</span></p>

      <p class="calibre2"><span class="none2">- Schellenberg tünelin Mena House’a doğru ilerlediğini iddia ediyor. Baban taşçıların kampının orada bulunduğuna mı inanıyordu?</span></p>

      <p class="calibre2"><span class="none2">- Evet. Neden sordun?</span></p>

      <p class="calibre2"><span class="none2">- Sana nedenini tam olarak açıklayamam ama tüneli bir gidip görmem gerek. Tam yerini hatırlıyor musun?</span></p>

      <p class="calibre2"><span class="none2">- Evet, evet, tabiî.</span></p>

      <p class="calibre2"><span class="none2">- Tünele tekrar girmek çok mu zor olur?</span></p>

      <p class="calibre2"><span class="none2">- Pek olmaz. Babam girişi ördürmüş ve saklamıştı, kimse orada bir tünel olduğunu düşünemez bile.</span></p>

      <p class="calibre2"><span class="none2">- İyi öyleyse. Ben gitmeden bütün ayrıntıları anlatırsın.</span></p>

      <p class="calibre2"><span class="none2">- Yapman gereken şey, tehlikeli mi?</span></p>

      <p class="calibre2"><span class="none2">- Pek değil, ama emin olmak imkânsız. Ufak bir keşif çalışması, bakalım tünelin girişini bulabilecek miyim?</span></p>

      <p class="calibre2"><span class="none2">- Beni de götür, Jack, dedi birdenbire.</span></p>

      <p class="calibre2"><span class="none2">Haider başını salladı. “Her şeyden önce, ordu ve polis bizim peşimizde. Senin yakalanmanı göze alamam.”</span></p>

      <p class="calibre2"><span class="none2">- Ben başımın çaresine bakarım.</span></p>

      <p class="calibre2"><span class="none2">- Bunu daha önce gördüm.</span></p>

      <p class="calibre2"><span class="none2">- Üstelik senin uğur muskan olduğuma da inanmaya başladım. Belli belirsiz gülümsedi, eğilip Haider’i öptü.</span></p>

      <p class="calibre2"><span class="none2">Haider’in içinde de bazı şeyler uyandı, öpmesine cevap verdi, kızı kendine çekti, kollarına alırken bluzun altından diri göğüslerini hissetti. Gülümsedi. “Bu da ne demek şimdi?”</span></p>

      <p class="calibre2"><span class="none2">- Bir nedeni mi olmalı?</span></p>

      <p class="calibre2"><span class="none2">- Hayır, ama bir nedeni var sanıyorum.</span></p>

      <p class="calibre2"><span class="none2">- Beni de götür, lütfen? Seninle burada kalmaktan daha güvende olurum. Tünelin girişini bulmana da yardım ederim.</span></p>

      <p class="calibre2"><span class="none2">- Sanırım güzel bir kadına hayır demek imkânsız.</span></p>

      <p class="calibre2"> </p>

      <p class="calibre2"><span class="none1">Ebu Sammar, 16.00</span></p>

      <p class="calibre2"><span class="none2">Aynı öğleden sonra Ahmed Farnad samanlıkta çalışırken teri yüzünden akıyordu. Yerdeki kapağı kaldırmış, Luger tabancayı, telsiz ve akümülatörü çıkarmıştı.</span></p>

      <p class="calibre2"><span class="none2">İki kamyon dolusu İngiliz askeri köyü basmış , her evi arıyordu. Şansını daha fazla zorlamanın anlamı yoktu. Yapılacak en iyi şey telsizi çölde bir yere gömmek, tabancadan da kurtulmak olacaktı. Mafuz eşeği ve arabayı hazırlamıştı, Ahmed telsizi arabaya koydu, yanına da akümülatörü. Hepsinin üstünü paçavralar ve hurda demirlerle örttü. “Ne yapman gerektiğini biliyorsun, Mafuz. Dikkatli ol, oğlum. Haydi, şimdi git.” oğlan eşeği avluya çıkarırken Ahmed katısının koşarak gelmekte olduğunu, yolunun üzerindeki tavukların kaçıştığını gördü. “Ahmed! Askerler geliyor!” Ahmed’in kanı buz kesti. Karısının peşinde bir İngiliz subayı ve sekiz kadar asker vardı. Onların da arkasından Vafa, o ihtiyar cadı, iki askerin koluna yaslanmış geliyordu. Subayın elinde tabancası vardı, hep birlikte samanlığa girdiler. Vafa işaret parmağım uzattı. “İşte, işte sözünü ettiğim herif!”</span></p>

      <p class="calibre2"><span class="none2">- Hain orospu! Ahmed yere tükürdü. Birdenbire Lugerin hâlâ elinde olduğunu fark etti. Tabancayı atma fırsatı bulamadan askerlerden biri bağırdı. “Pezevengin elinde silah var!” Bir tüfek patladı, Ahmed koltuk altında dayanılmaz bir acı duydu, dizlerinin üzerine çöktü. Karısı ve oğlu çığlıklar atıyordu, askerler Ahmed’e yaklaşmalarına izin vermedi. - Doktoru getirin! diye bağırdı subay. Onu canlı istiyorum. Askerler fırlayıp yarasına bakarken Ahmed hâlâ kendindeydi. Subayın arabadaki hurdaları ve paçavraları attığım, telsiz vericisini bulduğunu gördü. “Ahmed Farnad, seni, düşman ajanlarına yardım ve yataklık suçundan tutukluyorum.”</span></p><br class="calibre3" id="calibre_pb_54" />
    </div>
  </div>
</body>
</html>
