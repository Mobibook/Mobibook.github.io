<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <h1 class="calibre2"><span class="none1">On yedinci bölüm</span></h1>

      <p class="calibre2"><span class="none1">Kahire</span></p>

      <p class="calibre2">Gürültülü Han el Halili Çarşısı‘ndaki depo, isten kararmış ve yıkılmaya yüz tutmuş duvarlarıyla, dış görünüş olarak çarşıdaki diğer depolardan farksızdı. İçiyse tamamen değişikti. Herhangi bir tüccar ya da süpermarket için hazine gibi bir yerdi, yerden tavana kadar üst üste dizili sandıklarda değişik içki, ilaç, ayakkabı, yatak örtüsü, konserve gıda, zeytinyağı, kumaş, karaborsada yüksek fiyat getirecek ne mal varsa, doluydu. Reggie Salter ilk kattaki yazıhanede oturmuş, yüzü ter içinde, kirli Mısır banknotlarından oluşmuş kalan bir desteyi sayıyordu; zaten para sayarken hep terlerdi. Otuz yaşlarında ufak tefek ve zayıf bir adamdı, giydiği kirli keten ceketten, koltuk altındaki kılıfa sokulu Browning fark ediliyordu. O akşam hava o denli sıcak ve rutubetliydi ki, sık sık mendilini çıkarıp yüzünü silmek zorunda kalıyordu.</p>

      <p class="calibre2">Odanın öbür tarafında, daha on yaşına yeni girmiş yalınayak bir Mısırlı çocuk, un çuvallarının üstüne oturmuş hızla elindeki bisiklet pedallarını çeviriyor, dönen pedallar ustaca düzenlenmiş bir zincir ve kasnak yöntemiyle tavandaki büyük vantilatörü harekete geçiriyordu. Yavaş yavaş dönen kanatlarının ağır havayı dağıtmakta pek etkili oldukları söylenemezdi.</p>

      <p class="calibre2">- O Allah’ın belası şeyleri daha hızlı çeviremez misin? diye bağırdı Salter. Çocuk ter içinde olmasına karşın, elinden geleni yapmaya devam etti. Kapı vuruldu, Salter suratını astı ama başını kaldırmadı, parayı saymaya devam etti.</p>

      <p class="calibre2">- Meşgulüm. Ne var?</p>

      <p class="calibre2">Kapı açıldı ve korumalardan biri girdi. İki metreye yakın, gerçekten tehlikeli görünüşlü, geniş omuzlu ve yapılıydı. Yara izleri suratını bir örümcek ağı gibi kaplıyordu.</p>

      <p class="calibre2">- Kel Reed seninle görüşmek istiyor, Reggie. Deacon da geldi, aşağıda.</p>

      <p class="calibre2"><span class="none2">Salter parayı çekmeceye doldurup kilitledi. “Deacon’u beklet, önce Kelle görüşeceğim. Ondan sonra Costas’ı aşağıda ambardan çağır, götünü oynatsın, ona burada derhal ihtiyacım var.</span></p>

      <p class="calibre2">- Tamam, patron.</p>

      <p class="calibre2">Kapı kapandığında, Salter karşı tarafa yöneldi, başparmağıyla kapıyı göstererek çocuğa seslendi. “Defol git, piç kurusu. Bir boka yaradığın yok.” Yorgunluktan bitkin çocuk un çuvallarından aşağı kaydı, ama gerektiği kadar hızlı değildi. Salter yerinden fırladı, çocuğun kıçına bir tekme attı. “Sağır mısın? Sana dışarı dedim. Hemen, şimdi!”</p>

      <p class="calibre2">Çocuk kapıdan fırladı, bir süre sonra kapı tekrar açıldı ve İngiliz ordusunun çavuş üniformasını giymiş sinsi görünüşlü bir adam girdi. Wally Reed en fazla yirmi beş yaşında olmalıydı. Suratı çocuk suratı gibiydi; kasketini çıkarınca genç ve parlak kafasında tek bir saç teli bile olmadığı görüldü. Salter yazı masasının etrafından döndü, yüzü geniş bir gülümsemeyle aydınlanmıştı.</p>

      <p class="calibre2">- Seni tekrar görmek ne güzel, Kel. Bu sefer bana ne getirdin? İlginç şeyler buldun, umarım.</p>

      <p class="calibre2">- Kırk galonluk iki varil benzin, en iyi cinsten bir düzine Bordeaux şarabı, dört yarım sığır.</p>

      <p class="calibre2">- Bunları almak için kimi öldürdün?</p>

      <p class="calibre2">Reed güldü. “Hayatta kalmalıyım. İlgileniyor musun?” Ne kadar?</p>

      <p class="calibre2">- Kırk İngiliz.</p>

      <p class="calibre2">- Düşündüğümden de büyük hırsızmışsın. Otuz, bir kuruş fazla olmaz. Salter sırıttı. Aramızdaki dostluğun sürdüğünü göstermek için de bir şişe viski ekliyorum.</p>

      <p class="calibre2">- Oldu bu iş. Malları her zamanki yere mi bırakmamı istiyorsun?</p>

      <p class="calibre2">- Sevinirim. Salter eliyle çavuşun omzuna vurdu ve onu kapıya götürdü. Her zamanki gibi, gece yarısından sonra. Seninle çalışmak bir zevk, Kel.</p>

      <p class="calibre2">Reggie Salter’ın 8. Ordu’dan firar ettiği gün, hayatı umulmayacak kadar değişti. O artık aranan, ama zengin bir adamdı. Kuzey Afrika Savaşı gerçek anlamda başladığında, genç ve korkak askerlerden binlercesi birliklerinden firar etmiş, iki kaşlarının arasına bir Alman kurşunu yememek için de Nil Deltası ve şehirlerde sipere yatmıştı. Salter’a gelince, onu gece siperden çıkaran korku değil, mantıktı. Savaşın en kızgın anında, ordu pek kabul etmese de Mısır’da 20.000’e yakın Müttefikler firarisi vardı. En azılıları olarak bilinen yüz kadarı kendilerine yüksek kazançlı işler uydurmuş ve kusursuz bir kaçakçılık ağı düzenlemişlerdi. Yerli hırsızlardan oluşan çeteleri örgütlemişler, sivil ve askeri depoları soyuyorlardı. Salter da onlardan biri ve muhtemelen de en başarılısıydı. Askere alınmadan önce Londra’daki sabıka dosyasının oldukça kabarık olduğu düşünülürse, Salter’ın “iş hayatındaki” başarısına şaşırmamak gerekir. Şimdi İngiliz ve Amerikalı kaçaklardan oluşturduğu yirmi kişilik acımasız bir çeteyi yönetiyor, birkaç Arap’ın da yardımıyla, Mısır’ın en ciddî ve kazançlı karaborsa ağını kontrol ediyordu. Salter masanın kenarına ilişmiş beklerken, kapı tekrar açıldı ve siyah bıyıklı, esmer bir adam göründü. Costas Demiris Yunanlı bir tüccarın oğlu ve ortağı Salter gibi, asker kaçağıydı. Siyah gözleri, çevrede hiçbir şeyi kaçırmamak için olacak, sürekli hareket halindeydi. “Mesele ne, Reggie?” Salter masanın üzerindeki paketten bir sigarillo alıp yaktı. “Deacon geldi.” Costas sırıttı. “Demek sonunda tavuklar yumurtlamak için kümese döndü? Rulet masasında kaybettiğin iki yüz pound’u ödeyecek misin? Bir aydan fazla oldu.”</p>

      <p class="calibre2">Salter parmaklarını çıtlattı, suratında acımasız bir ifade vardı. “Nah öderim. O ruletin çarkı bir itin arka bacağı gibi eğri. Benimle oyun oynamaya devam ederse, taşaklarını kesip ağzına tıkacağım.” Costas yaklaşmakta olan kavgayı görüp keyifle sırıttı. O sırada Salter’ın koruması kapıyı açtı ve önce Deacon’u, ardından da Hasan’ı odaya aldı. Salter sakin adımlarla kapıya yürüdü ve elini uzattı. “Seni tekrar görmek ne güzel, Harvey. İçki? Uğruna ölünecek on yıllık bir viskim var.” Deacon omuzlarını silkti. “Neden olmasın?”</p>

      <p class="calibre2">Harvey’ye bir içki ver, Costas. Yunanlı yazıhanenin çekmecelerinden birinden bir viski şişesi çıkardı, bardakları gömleğiyle temizledi, doldurdu ve getirdi. Salter, Deacon’la kadeh tokuşturdu. “Eee, Harvey, bana neden geldin, evlat?” Hasan’ı gösterdi. “Senin çocuk acele olduğunu söyledi.”</p>

      <p class="calibre2">- Ben onun çocuğu değilim. Hasan’ın sesi öfkeliydi.</p>

      <p class="calibre2">- Seninle konuşmuyordum, gündüz feneri. Sana konuşman için izin verene kadar o kahrolası ağzını kapa.</p>

      <p class="calibre2">Salter, Arap’a o tehlikeli bakışlarından birini fırlattı, sonra Deacon’a döndü. “Eee, mesele ne, Harvey?”</p>

      <p class="calibre2">- Mesele yok, eğer ilgilenirsen, bir iş var.</p>

      <p class="calibre2">- İşle her zaman ilgilenirim. Peki o zaman, dinliyorum. Neye ihtiyacın var, iki koli karaborsa viskiye mi?</p>

      <p class="calibre2">- Bu sefer hayır. Deacon iskemlelerden birine oturdu. İşaret parmağım gömleğinin yakasında gezdirdi büronun havası gerçekten de bayıltıcıydı, yerden tavana kadar istiflenmiş karaborsa mallara gülümseyerek baktı. Biliyor musun, hâlâ askeri istihbarata nasıl olup da yakalanmadığına şaşıyorum. Kentte hiçbir şeyden çekinmeden dolaşıyorsun, üstelik de kellene ödül konulmuş. Taşakların pirinçten yapılmış olması, Reggie, ya da iyilik meleğini hep omzunda taşıyorsun.</p>

      <p class="calibre2">Salter sırıtıp kadehini kaldırdı. “Bu benim sırrım, evlat, askerler Reggie Salter’dan daha büyük balık peşinde. Mesela, Adolf Amca.” Gerçekte ise, içinde bulundukları depo, Salter’ın kente dağılmış birçok deposundan sadece biriydi; her birinin yeraltında gizli tünelleri, üç sokak öteye kadar yerleştirilmiş nöbetçi ve habercileri vardı. Salter da genellikle aynı yatakta iki gece uyumazdı. Bunun dışında, inzibat komutanının makamına kadar uzanan bir ilişki ağı kurmuştu. Bu hizmet için inanılmayacak bir para ödüyordu ama onun sayesinde, kellesine ödül konmuş olmasına rağmen, yakalanmaktan ve kurşuna dizilmekten kurtuluyordu. Deacon sakin bir sesle devam etti: “Bana olan şu kumar borcun. Onu ödememeye ve üzerine de birkaç pound kazanmaya ne dersin?” Salter, Costas’a baktı, belli belirsiz gülümseyerek gözlerini kaldırdı. “Çok hoşuma giderdi, hayatım. Büyükbabamın dediği gibi, oltanın ucunda ne var?”</p>

      <p class="calibre2">- Bir cipe ihtiyacım var. Amerikan ordu tipi, kenarlarında da askeri polis işaretleriyle. Salter gülümsedi. “Hepsi bu mu?”</p>

      <p class="calibre2">- Daha bitirmedim. Bir Amerikan albay üniforması, tabancalarıyla birlikte iki askeri inzibat üniforması, birkaç da M3 makineli tüfek. Bir de iyi durumda üç Amerikan askerî kamyonu. Tabiî bütün bu araçlar için gerekli belgeler.</p>

      <p class="calibre2">Salter eğleniyor gibiydi, yüksek sesle güldü. “Ne yapacaksın Harvey? Yeni bir savaş mı başlatacaksın?” Deacon cebinden kalın bir zarf çıkarıp Salter’a fırlattı. “Avans olarak 1.000 pound. Kaybedecek vaktim olmadığım anlayasın diye.” Salter’ın suratındaki gülümseme dondu, Costas’a işaret etti, Yunanlı zarfı alıp içindekilere baktı. “Sağlama benziyor, Reggie. Dediği gibi bin papel.” Salter parayı kontrol etti, daha sonra Deacon’a baktı. “Bütün bunları kimin için istiyorsun? Herhalde kendin için değil? Askercilik oynamak için biraz geç kalmadın mı?”</p>

      <p class="calibre2">- Bir müşterim için. Deacon gülümsedi. Adının bilinmesini istemiyor. Salter da sırıttı. “Komisyon alıyorsun yani, öyle mi?”</p>

      <p class="calibre2">- Öyle de denebilir. Asıl mesele, istediklerimi bulabilecek misin?</p>

      <p class="calibre2">- Beni bilirsin, canının çektiği her şeyi bulabilirim. Ama karşılığı olur. Ne kadar?</p>

      <p class="calibre2">Salter’ın sırıtması daha da arttı. “Bir binlikten çok daha fazla. Bir cip, üç kamyon, üniformalar ve silahlar, ha? Epey malzeme. Hepsi için toptan üç bin diyelim, üç bin teklik.”</p>

      <p class="calibre2">- Oldukça yüklü bir tutar.</p>

      <p class="calibre2">- Yapabileceğimin en iyisi. Salter omuzlarını silkti. Benim çocuklar istediğin malzemeyi çalarken vurulabilir. Dul ve Yetimler Birliğiyle uğraşmam gerekir. Sen bilirsin.</p>

      <p class="calibre2">- Bir konu daha var. Cipi, üniformaları ve silahları bulduğunu kırk sekiz saat içinde öğrenmem gerek, en geç cuma akşamı. Kamyonlar için bir gün daha bekleyebilirim.”</p>

      <p class="calibre2">Salter ıslık çaldı. “Harvey dostum, bu acele bir iş.”</p>

      <p class="calibre2">- Yapamaz mısın?</p>

      <p class="calibre2">Salter omuzlarını silkti, sonunda gülümsedi. “Neden yapamazmışım, anlamıyorum.”</p>

      <p class="calibre2">- Malzemeyi ben alana kadar bir yerde muhafaza etmeni istiyorum. Salter kaşlarını çattı. “Ne kadar süre?”</p>

      <p class="calibre2">- Herhalde en çok bir gün.</p>

      <p class="calibre2">Salter başını salladı. “Ardiye ücretini ödedikten sonra, mesel kalmaz. Bütün hepsi için günde 150 papel diyelim.”</p>

      <p class="calibre2">Deacon ayağa kalktı. “Anlaştık.” Elini uzattı, Salter’la tokalaştılar.</p>

      <p class="calibre2">- Fiyat konusunda arkadaşlarınla görüşmen gerekmiyor mu?</p>

      <p class="calibre2">- Gerek yok. Bana güvenirler.</p>

      <p class="calibre2">- Tamam o zaman. Cip, üniformalar ve silahlar hazır olduğunda bir 500’lük daha isterim, kalanını da kamyonlar gelince. Ardiye ücretini malların tesliminde ödersin. Ha, malları nereye teslim edeceğiz?</p>

      <p class="calibre2">- Bunu daha sonra konuşuruz.</p>

      <p class="calibre2">- Mesele yok. Salter zarfı cebine yerleştirdi. Deacon adamın gözlerinin içine baktı. “Sana güveniyorum, Reggie. Beni yarı yolda bırakma.” Salter, Deacon’un sırtına vurdu ve kapıya kadar götürdü.</p>

      <p class="calibre2">“Endişelenme. Her şeyle ilgileneceğim. Sen sadece cuma günü parayı getirmeye bak, evlat.” Reggie Salter kadehine viski doldurdu, camdan Deacon ile Arap’ın sokakta yürümelerini, köşeyi dönüp çarşının kalabalığına karışmalarını izledi. Çenesini sıvazladı. “Merak ediyorum, bizim Harvey neler karıştırıyor?” Costas yanına geldi. “Bize doğruyu söylediğinden emin misin?”</p>

      <p class="calibre2">Salter kadehinden bir yudum aldı, omuzlarını silkti, alnında biriken yağlı teri sildi. “Olabilir. Ama bildiğim kadarıyla, karanlık işlere kalkışacak biri değil. Sıkıntıya düştüğünde birkaç kasa karaborsa içki için bize geldiği oldu, ama hepsi o kadar.”</p>

      <p class="calibre2">- Askeri polis üniformaları, cip, silahlar ve üç kamyon. Reggie bu kadarı da fazla.</p>

      <p class="calibre2">- 3.000’lik de fazla. Böylesi bir yatırımın da bir kârı olmalı, büyük bir kâr. O nedenle de merak ediyorum, bu herifler neyin peşinde?</p>

      <p class="calibre2">- Bir fikrin var mı?</p>

      <p class="calibre2">Salter kadehini masaya bıraktı. “Maaş arabası soygunu, değerli eski eser hırsızlığı, Kral Faruk’un mücevherlerini çalmak, ne bileyim ben? Hatırlamıyor musun, bir iki şanslı herif üç ay önce Port Said’de donanma muhasebesini basıp maaşları çalmışlardı, 10.000 pound? Denizci üniforması giymiş, çalıntı donanma kamyonuyla dolaşan firariler, hepsine iyi şanslar. Bence Harvey de buna benzer bir iş peşinde.”</p>

      <p class="calibre2">Costas kaşlarını çattı, bıyığını sıvazladı. “Deacon’un böyle bir işe karışacağına ihtimal vermiyorum.” Salter, Yunanlıya döndü. “Bütün mesele de bu ya. İşin ardında görünenden çok fazlası olduğuna bahse girerim. Evet, birisi alışveriş yapması için Deacon’dan yararlanıyor olabilir. O zaman onların tecrübeli olmadıklarını söylerim, yoksa bizim gibilerle aracı kullanmadan temas kurarlardı. Ne yapacak olurlarsa olsunlar, malzemeyi düşündükçe büyük bir balık peşinde oldukları anlaşılıyor.” Salter’ın suratındaki ifade birdenbire değişti, Costas sırıtarak ona baktı. “Suratındaki o bakışı iyi bilirim, Reggie, bir şey düşündün.” Salter gözünü kırptı, parmaklarını çıtlattı. “Daha değil, evlat. Ama ilginç bir iş yakaladığımızı hissediyorum. Belki de 3.000 pound’dan çok daha fazlasına değecek bir iş.”</p><br class="calibre3" id="calibre_pb_16" />
    </div>
  </div>
</body>
</html>
