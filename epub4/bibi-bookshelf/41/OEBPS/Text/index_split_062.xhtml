<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Altmış ikinci bölüm</span></p>

      <p class="calibre2"><span class="none1">Maison Fleuve, 22 Kasım, 23.30</span></p>

      <p class="calibre2"><span class="none2">Haider, Kleist’la birlikte villaya vardığında, Deacon onları karşılamaya çıktı, endişeli görünüyordu.</span></p>

      <p class="calibre2"><span class="none2">“Eee, neler oldu?”</span></p>

      <p class="calibre2"><span class="none2">Haider olanları anlattı. Deacon’un heyecanı ve rahatlayışı yüzünden okunuyordu.</span></p>

      <p class="calibre2"><span class="none2">- Harika. Eğer her şey yolunda giderse, işin ucunda Führer tarafından şahsen verilecek bir Demir Haç Nişanı var.</span></p>

      <p class="calibre2"><span class="none2">- İstersen şimdilik madalyaları unutalım, Deacon. Bir mesaj göndermen gerekecek. Ya Salter?</span></p>

      <p class="calibre2"><span class="none2">- Beni bir iki saat içinde bekliyor.</span></p>

      <p class="calibre2"><span class="none2">- Hiçbir şeyden şüphelenmedi mi?</span></p>

      <p class="calibre2"><span class="none2">- Anlayabildiğim kadarıyla, hayır. Şimdi lütfen telsizin başına gidelim.</span></p>

      <p class="calibre2"><span class="none2">Kleist’la birlikte mahzene inen Deacon’un peşine takıldılar. Deacon dolabı açıp telsizi çalıştırdı. Aletin ısınmasını beklerken Lugeri çıkardı, mekanizmayı kontrol etti, tabancayı cebine koyup yanındakilere gülümsedi. “Gitme zamanı geldiğinde iyi bir tabancayı bırakmanın âlemi yok. Bunu bir hatıra olarak saklayacağım.”</span></p>

      <p class="calibre2"><span class="none2">Haider mesajı yazmıştı, telsiz ısındığında Deacon kulaklığını taktı ve Mors anahtarın çalıştırmaya başladı. On dakika kadar sonra, aldığı mesajı bir kâğıt parçasına not etmekle meşguldü. Kulaklığını çıkarıp gözlerini kaldırdı.</span></p>

      <p class="calibre2"><span class="none2">Tamam.</span></p>

      <p class="calibre2"><span class="none2">- Cevap ne?</span></p>

      <p class="calibre2"><span class="none2">Deacon mesajın şifresini çözdü, sırıttı, Haider’e bakıp kâğıdı uzattı.</span></p>

      <p class="calibre2"> </p>

      <p class="calibre2"><span class="none1">Berlin, 23.40</span></p>

      <p class="calibre2"><span class="none2">SS Genel Karargahı’nın bodrum katındaki haberleşme odası büyük bir yerdi; duvarın dibinde onlarca güçlü alıcı verici yerleştirilmiş, her cihazın başına çok deneyimli operatörler oturtulmuştu. Telsizciler gece gündüz, kadranları ayarlıyor, Mors anahtarlarına vuruyor, Rio’dan Tokyo’ya, Washington’dan Lizbon’a, dünyanın her ülkesine yayılmış SD Ausland ajanlarının gönderdikleri mesajları alıyorlardı. O akşam, haberleşme salonundan ayrı, koridordaki küçük odaya yerleştirilen özel telsizin başında üniformalı bir operatör vardı.</span></p>

      <p class="calibre2"><span class="none2">Çalışma alanı elektrikli bir masa lambasından gelen ışıkla aydınlanmış, kulaklığından gelen işaretleri dinlerken dikkatten kaşı çatılıyor, not defterine sürekli bir şeyler yazıyordu. Mesajı alıp şifresini çözdükten sonra kâğıdı arkasında endişeyle bekleyen, heyecandan sigarasından nefes üzerine nefes çeken Schellenberg’e uzattı.</span></p>

      <p class="calibre2"><span class="none2">- Özel bir cevap vermek istiyor musunuz, Herr General? Schellenberg mesajı büyük bir heyecanla okudu, sevinçten çıldıracak gibiydi. Bir süre nefes almakta zorlandı, heyecandan nabız atışları artmış, alnında ve şakaklarında ter damlacıkları oluşmuştu. Birden sorunun farkına vardı, sigarasını masanın üzerindeki madenî tablaya bastırarak söndürdü. “Evet tabiî.” Şunu çek. “Mesajınız alındı. Albay gece yarısı Roma’dan hareket edecek. Berlin basan için en içten dileklerini gönderiyor.”</span></p>

      <p class="calibre2"><span class="none2">Operatör mesajı gönderir, alındığını gösteren işareti beklerken, Schellenberg yanındaki nöbetçi subayına döndü. “Beni hemen başbakanlık binasına bağlayın. Özel olarak Führer’le görüşmem gerek.” Cebinden daha önce hazırladığı kâğıdı çıkardı. “Bu mesajı derhal Roma’da Albay Skorzeny’ye çekin. En ufak bir gecikme, birini idam mangasının önüne çıkarır.” Subay kâğıdı aldı, topuklarını vurdu, “Zu BefehL,(1) Herr General!”</span></p>

      <p class="calibre2"> </p>

      <p class="calibre2"><span class="none1">Roma, 23.50</span></p>

      <p class="calibre2"><span class="none2">Practica di Mare Havaalanı kalın bir sis tabakası altındaydı, alanın her köşesi, hangarlar duman kadar kalın ve yoğun bir örtünün ardında hayal mey al görünüyordu. Sis bir saat kadar önce denizden yaklaşmış, Skorzeny yanında Yüzbaşı Neumann’la birlikte hangarların önünde kafese kapatılmış vahşi bir ayı gibi dolaşmaya başlamıştı. Siste birbirlerini bile zor görüyorlardı. “Mein Gott, (2) bu inanılmaz bir şey” dedi Skorzeny içini çekerek.</span></p>

      <p class="calibre2"><span class="none2">1 Emredersiniz, (ç.n.)</span></p>

      <p class="calibre2"><span class="none2">2Allahım. (ç.n.)</span></p>

      <p class="calibre2"> </p>

      <p class="calibre2"><span class="none2">- Beklediğimden de kötü diye mırıldandı Neumann. Görüş mesafesi neredeyse sıfır. Bana sorarsanız, bu şartlarda havalanmaya kalkmak, çılgınlıktan başka bir şey değil.</span></p>

      <p class="calibre2"><span class="none2">- Eğer fikrine ihtiyacım olursa, sorarım, Neumann.</span></p>

      <p class="calibre2"><span class="none2">- Albay Skorzeny, orada mısınız? Birden sislerin arasından bir SS binbaşısı çıktı, elinde elektrikli fener, neredeyse onlara çarpıyordu. Size acil bir mesaj var Albayım. Biraz önce Berlin’den geldi. Skorzeny heyecanla zarfı yırttı, iri elleriyle kâğıdı çıkardı. Elektrik fenerinin ışığında mesajı okudu, rahatlamış gibi nefesini bıraktı ve gülerek Neumann’a döndü. “İşte nihayet. Hemen gidiyoruz.” SS binbaşısına baktı, “Eğer bir sorunla karşılaşmadan havalanabilirsek, kalktığımız anda Berlin’e bir mesaj gönderin” dedi, “Albay yola çıktı, deyin. Bu kadar basit.” Binbaşı böyle bir havada uçmayı düşünmenin bile çılgınlık olduğunu düşünürcesine Skorzeny’ye baktı, sonra hemen toparlanıp selam verdi. “Baş üstüne, Albayım.” Binbaşı sisin içinde kaybolduğunda Skorzeny hangara doğru yürümeye başlamıştı bile. “Eee, ne bekliyorsun, Neumann? Mürettebatın beş dakika sonra hareket etmeye hazır olmasını istiyorum.”</span></p>

      <p class="calibre2"><span class="none2">- Ama bu siste kaybolmadan piste bile çıkamayız. Sis o kadar kalın ki, pist ışıkları da bir işe yaramaz. Mürettebat herkesin hayatını tehlikeye attığınızı düşünüyor.</span></p>

      <p class="calibre2"><span class="none2">Skorzeny durdu, döndü, ellerini beline koydu. “Havanın canı cehenneme. Sana emir veriyorum. Piste çıktığımızda bize elektrik fenerleriyle yol gösterilmesini, pist ışıklarının da bütün gücüyle yakılmış olmasını sağlayacağım. Dediğimi yap Neumann, yoldaki hava şartlarını da öğrenmeye bak.”</span></p>

      <p class="calibre2"><span class="none2">- Özür dilerim Albayım, ama ya motor arızası nedeniyle tekrar inmek zorunda kalırsak? Skorzeny tabancasını çekip horozu kaldırdı, yüzünde vahşi bir ifade vardı. “Bir daha emrimi sorgularsa, kafatasının ortasında bir delik açarım. Şimdi önünüzde, senin ve mürettebatının, basit bir seçim var, uçmak ya da ölmek. Senin mantıklı bir adam olduğuna ve mürettebatına kalkmaya hazırlanmalarını söyleyeceğine inanıyorum.”</span></p>

      <p class="calibre2"> </p>

      <p class="calibre2"><span class="none1">Şabramant 23.45</span></p>

      <p class="calibre2"><span class="none2">Havaalanında Doring, Costas Demiris’le kıyaslandığında, biraz daha iyi durumdaydı. Surat kandan kıpkırmızıydı, bağlandığı iskemlede acıyla inliyordu. Salter saçlarına yapıştığında daha kendin tam olarak gelememişti. “Uyan! Beni duyuyor musun?”</span></p>

      <p class="calibre2"><span class="none2">Doring cevap olarak inledi, başı bir yana devrildi. Salter saçların bıraktı, dişlerini gıcırdatıp cama yaklaştı, ağzı öfkeyle çarpılmıştı.</span></p>

      <p class="calibre2"><span class="none2">Adamlardan biri sordu. “Bir de ben deneyeyim mi, Patron?”</span></p>

      <p class="calibre2"><span class="none2">- Aptallaşma. Onu bir daha döversek ölür. Bizim istediğimiz malın hepsi, siktirici bir yüzde on değil, o yüzden arkadaşları dönmeden önce niyetlerinin ne olduğunu tam olarak bilmek zorundayım.</span></p>

      <p class="calibre2"><span class="none2">- Eğer konuşmazsa pek şansımız yok demektir.</span></p>

      <p class="calibre2"><span class="none2">- Kafasından aşağı bir kova su dök. Sonra kamyondaki alet kutusundan bir kangal ip ve bir kerpeten getir.</span></p>

      <p class="calibre2"><span class="none2">- Ne yapacaksın?</span></p>

      <p class="calibre2"><span class="none2">Salter’ın gözlerinden bir gölge geçti. “Bir manikür işi. Eğer Gestapo kullanıyorsa, biz de kullanırız.</span></p>

      <p class="calibre2"><span class="none2">Tırnaklarını teker teker sökmeye başladığımda bak bakalım bu pezevenk nasıl ötüyor.”</span></p>

      <p class="calibre2"><span class="none2">Arkalarında Doring tekrar inledi, bir şeyler mırıldandı, başı tekrar göğsüne düştü. Yanındaki adamlardan biri şaşkınlıkla kaşlarını çattı. Salter adamın tepkisini kaçırmadı. “Eee, ne dedi bu?” Şaşkın adam başını kaşıdı. “Bana sanki Almancaymış gibi geldi, Patron.”</span></p>

      <p class="calibre2"> </p>

      <p class="calibre2"><span class="none1">Maison Fleuve, 23.50</span></p>

      <p class="calibre2"><span class="none2">Haider merdivenleri çıkıp Rachel’in odasına girdi. Kız yatağa oturmuş, yanındaki masanın üzerine konmuş gaz lambası duvarda gölgeler yansıtıyordu. Ayağa fırlayıp kollarını boynuna doladı, dudaklarından kuvvetle öptü, biraz çekildiğinde Haider gülümsedi ve M3’ü yatağın yanına bıraktı.</span></p>

      <p class="calibre2"><span class="none2">- Bir erkek böyle bir şeye çabucak alışabilir. Kızın gözlerindeki endişeyi gördü.</span></p>

      <p class="calibre2"><span class="none2">- Geri döndüğüne sevindim. Her şey yolunda mı?</span></p>

      <p class="calibre2"><span class="none2">- Şimdilik öyle görünüyor. İçini çekti, gözlerini kaşıdı, yüzünde son günlerin yükü ve yorgunluğunun izleri görülmeye başlanmıştı, yatağa devrildi. Orada, loş ışıkta yatarken vücudu ve zihni bitkindi. Rachel yanına uzandı, elini göğsünün üstüne koydu, parmaklarıyla yüzünü okşadı. “Gitmek zorunda mısın?”</span></p>

      <p class="calibre2"><span class="none2">- Maalesef, bir saat sonra.</span></p>

      <p class="calibre2"><span class="none2">- Ya ondan sonra?</span></p>

      <p class="calibre2"><span class="none2">- Şafaktan az önce, her şey bitmiş olacak. Ondan sonra, eğer şansımız yaver gider, Schellenberg de sözünü tutarsa buradan Almanya’ya, oradan da özgürlüğe uçacağız. Haider kızın yüzünü kendine çevirdi, gözlerinin içine baktı, sesindeki heyecanı gizleyemedi. “Buradan sağ kurtulursak, sen de Harry’yi unutup bana bir şans vermeyi kabul edersen, seninle birlikte olmak istiyorum, Rachel. Yeni bir hayata başlamak. Savaş olmayan bir yerde. Bütün bu ölümlerden, öldürmelerden sıkıldım, sevgilim.”</span></p>

      <p class="calibre2"><span class="none2">- İstediğinin bu olduğundan emin misin?</span></p>

      <p class="calibre2"><span class="none2">- Hayatta hiçbir şeyden bu kadar emin olmadım. Kızın gözlerinin nemlendiğini gördü, Rachel’i kendine çekti, dudaklarını aradı, öptü, sonunda yorgunluğuna yenik düştü.</span></p>

      <p class="calibre2"><span class="none2">- Zavallı sevgilim, sen bitkinsin. Biraz uyumaya çalışsan iyi olur, hiç olmazsa bir saat. Gitme zamanı geldiğinde ben seni uyandırırım. Haider itiraz etmeye kalktı ama Rachel lambayı söndürmüştü bile. Gözlerini kapadı, birkaç saniye sonra karanlıkta Rachel’in parmaklarını yüzünde hissetti, daha sonra onun yataktan kalktığını, kapının hafifçe kapandığını duydu, uykuya daldı.</span></p>

      <p class="calibre2"> </p>

      <p class="calibre2"><span class="none1">Roma, 23.55</span></p>

      <p class="calibre2"><span class="none2">Skorzeny paraşütçülerin toplanmasını emretti. Hangar kapıları ardına kadar açılmış, mürettebat motorları çalıştırıp Dakotaları dışarıya, aprona çıkarmıştı. Yer personeli ellerinde güçlü fenerlerle uçaklara piste kadar olan kısa yolu göstermeye hazırlanıyordu. Paraşütçüler esas duruşa geçtiler, Skorzeny sıraları denetledi, bastonu koltuğunun altında, giydikleri Amerikan üniformalarını gözden geçirirken Dakotaların motor sesinin üstünden onlara seslendi. “İşte artık harekete geçme zamanı geldi. Bu bizim için çok önemli bir an. Hepiniz brifingden geçtiniz ve girişeceğimiz görevin Reich’ın geleceği için hayatî önemde olduğunu öğrendiniz. Gördüğünüz gibi hava, kalkış için istediğimiz gibi değil ama ben Luftwaffe mürettebatlarına sonsuz güven duyuyorum. Unutmayın, görevinizi başarmanız için her türlü fedakârlığı yapmanız gerekiyor. Bunu sizden sadece ben değil, Führer’in kendisi de istiyor. İyi şanslar.” Subaylar paraşütçüleri uygun adımla hangardan çıkardı ve Dakotalara bindirmeye başladı. Neumann hâlâ Skorzeny’nin son tehdidinin etkisindeydi, yardımcısı uçaklardan birini hangardan çıkarmıştı.</span></p>

      <p class="calibre2"><span class="none2">- Evet? diye sordu Skorzeny. Yolda hava nasılmış?</span></p>

      <p class="calibre2"><span class="none2">- Meteoroloji uzmanları endişelenmeyi gerektirecek fazla bir şey söylemedi, ama Kuzey Sicilya’dan Afrika kıyıların kadar olan bölge için 6.000 metreye kadar güçlü güneydoğu rüzgârları tahmin ediyorlar. Daha yukarıları hakkında bilgileri yok. Skorzeny memnundu. “Yeter. Bu da rüzgârın yolun büyük bölümünde arkamızdan eseceğini gösteriyor, yolculuğumuz daha da kısa sürebilir, varacağımız yere daha erken gidebiliriz. İşte duymak istediğim buydu, Neumann. Uçağının kumandasını alsan iyi olur. Artık hareket etmeliyiz.” Yüzbaşının omzuna bir şamar vurdu. “Artık gülümse, daha kötüsü de olabilirdi.” Neumann pek emin değildi. “Bundan daha kötüsü pek olamaz. Sisi bir kenara bırakın, brifinglerden anladığım kadarıyla bu görev çok tehlikeli.”</span></p>

      <p class="calibre2"><span class="none2">Skorzeny sırıttı. “Haklısın. Gerçekten de sana çok eğlenceli bir gece geçireceğini söyleyebilirim. Artık uçağa binelim.”</span></p>

      <p class="calibre2"><span class="none2">Albay birinci Dakota’nın merdivenlerini koşarcasına tırmandı, Neumann arkasından gelip kapıların sıkıca kapatılmış, merdivenlerin çekilmiş olduklarını denetledi. Skorzeny ve adamlarının yanından geçerek pilot kabinine girdi, yardımcısının yanında yerine oturdu, adamın alnındaki ter damlalarını görmemezlikten geldi. Neumann endişesini gizlemeye çalışıyordu. “Ne yapalım Dieter, anlaşılan bu akşam çılgınlık hâkim. En iyisi albayı mutlu etmek ve havalanmak.”</span></p>

      <p class="calibre2"><span class="none2">- Ne zaman isterseniz, efendim. Bizim ilk havalanacağımızı söylediler.</span></p>

      <p class="calibre2"><span class="none2">- Neden olmasın? dedi Neumann alayla.</span></p>

      <p class="calibre2"><span class="none2">Pilot kabinin camından dışarı baktı. Önünde kalın bir sis perdesi vardı, Dakota’nın kalkış ışıkları bile güçlükle fark ediliyordu. Yer personeli uçağı burnundan iki metre kadar ötede, el fenerlerini sallıyordu ama Neumann onları doğru dürüst göremiyordu bile. Hafifçe gaz verdi, Dakota asfaltın üzerinde ilerlemeye başladı. İlerleyiş çok yavaştı. Neumann yer personelinin belirlediği hıza uymak zorundaydı. Pistin kenarına ulaşmaları ve uçağın burnunu çevirmeleri on dakikalarını aldı. Her iki taraflarındaki bütün pist ışıkları yakılmış olmasına rağmen belli belirsiz bir aydınlık veriyor, otuz metre ötedeyse sisin içinde kayboluyordu. Skorzeny sabırsızlıkla pilot kabinine girdi. “Pistin ucuna geldik mi?”</span></p>

      <p class="calibre2"><span class="none2">- Biraz önce. İsterseniz adamlarınızın yanına dönün. Kalkmak üzereyiz.</span></p>

      <p class="calibre2"><span class="none2">- Burada kalacağım, dedi Skorzeny telsizcinin koltuğuna oturup kemerlerini bağlayarak. “Haydi artık tereddüt etme, oğlum. Bütün geceyi burada geçiremeyiz. Yürü!”</span></p>

      <p class="calibre2"><span class="none2">Neumann tartışmanın, ya da cevap vermenin yararsız olduğunu anladı. Gaz kollarını iterken burnundan akan ter damlalarının farkına vardı. Motorların gürültüsü artarken, önündeki kadranlar baktı. Dakota birden hareketlendi, hızlandı, kopilot hızlarını söylerken Neumann uçağı güç fark edilen ışıkların ortasında tutmak için insanüstü çaba harcadı. Her geçen saniye, sağ ve solundaki ışıklar gittikçe artan bir hızla geçmeye başladı, gözalıcı ritimleri insanın dikkatini çekecek gibiydi. Pistten ayrılıp sis duvarının içine daldılar.</span></p>

      <p class="calibre2"><span class="none2">- Kaldırın diye bağırdı kopilot. Neumann dümen kolunu çekti Dakota hareket bile etmedi.</span></p>

      <p class="calibre2"><span class="none2">Bir an, bazı şeylerin fena halde kötü gittiğini düşündü ama uçak bütün yüküyle birlikte havayı yarmaya başlamıştı. Tekerleklerin içeri alınmasını istedi, flaplar çekildiğinde, sis bulutundan çıkıp gecenin parlak göğüne girdiler.</span></p>

      <p class="calibre2"><span class="none2">Neumann rahatlayıp sessizce soluğunu boşalttı, suratındaki teri sildi. “Şimdiye kadar her şey yolunda. Bakalım ötekiler de havalanmışlar mı?” Aşağıdaki kargaşayla karşılaştırıldığında, sis bulutu üzerindeki görüş mesafesi mükemmeldi: parlak bir gece, pırıl pırıl yıldızlar, ay ışığı. Altlarında, bütün her şeyi kaplayan bir sis. Neumann dümeni sola çevirdi, uçağı kalkış ve iniş pistine dik bir açıya getirdi, o anda ikinci Dakota sis perdesini yırtıp altlarında göründü.</span></p>

      <p class="calibre2"><span class="none2">- Tanrı‘ya şükürler olsun diye mırıldandı Neumann “Hiçbir sorun çıkmadı.” Dönüp Skorzeny’ye baktı. “Önümüzde olacakların dışında, tabiî.”</span></p>

      <p class="calibre2"><span class="none2">Skorzeny elini pilotun omzuna koydu. “İyi iş becerdin, Neumann. Bunun için ödüllendirilmene uğraşacağım.”</span></p>

      <p class="calibre2"><span class="none2">- Cenazemde mi?</span></p>

      <p class="calibre2"><span class="none2">- Fazla komik olmaya çalışma. Şimdi gaz kollarını it. Bu yolculuğu rekor zamanda tamamlamak istiyorum</span></p>

      <p class="calibre2"> </p>

      <p class="calibre2"><span class="none1">Şabramant 23.50</span></p>

      <p class="calibre2"><span class="none2">Salter kararsızdı. Elinin tersiyle alnını sildi, oda inanılmayacak derecede sıcaktı, hava akımım sağlamak için bir tavan vantilatörü bile yoktu. Almanca konuşmuş olduğundan emin misin?”</span></p>

      <p class="calibre2"><span class="none2">- Bana öyle geldi, Patron.</span></p>

      <p class="calibre2"><span class="none2">Doring yine hareket etti, terden sırılsıklam suratı acıdan çarpılmıştı. “Wasser.” (3)</span></p>

      <p class="calibre2"><span class="none2">- İşte bak, yine. Geçen sefer de bunu söylemişti.</span></p>

      <p class="calibre2"><span class="none2">- Tamam, anladım da, söylediği ne?</span></p>

      <p class="calibre2"><span class="none2">- Batı Çölü‘nde Alman tutsaklara nöbetçilik ederken bir iki kelime öğrenmiştim. Bana su istiyormuş gibi geliyor.</span></p>

      <p class="calibre2"><span class="none2">Salter kaşlarını çattı, yerdeki kovayı gösterdi. “Bir bardak bul, ona biraz su ver. Sonra adım sor ama, bu kez Almanca.” Salter adamın kovadan bir bardak su alıp Doring’e uzatmasını izledi. Doring hiç kendinde değil gibiydi, güçlükle küçük bir yudum içebildi. “Was ist ihre Name?”(4) Doring cevap vermeyince Salter yine saçına yapıştı. ‘Tekrar sor.”</span></p>

      <p class="calibre2"> </p>

      <p class="calibre2"><span class="none2">3 Su. (ç.n.)</span></p>

      <p class="calibre2"><span class="none2">4 Adınız ne? (ç.n.)</span></p>

      <p class="calibre2"> </p>

      <p class="calibre2"><span class="none2">- thre Name? Was ist ihre Name?</span></p>

      <p class="calibre2"><span class="none2">Genç Alman inledi, gözleri tavanda geziniyordu.</span></p>

      <p class="calibre2"><span class="none2">“Doring.”</span></p>

      <p class="calibre2"><span class="none2">- Bu da ne demek oluyor? diye sordu Salter.</span></p>

      <p class="calibre2"><span class="none2">- Sanırım adı Doring. Bu bir Alman, patron, hiç şüphem yok. İyi ama Deacon ve arkadaşlarının yanında ne arıyor?</span></p>

      <p class="calibre2"><span class="none2">Salter’ın suratı şaşkınlıktan karışmıştı. “Ona arkadaşlarının kim olduğunu sor, niyetlerinin ne olduğunu sor.” Sonra…</span></p>

      <p class="calibre2"><span class="none2">- Bir dakika patron. Almancam o kadar iyi değil. Salter öfkeyle patladı. “Öyleyse Almancam derhal iyileştir.</span></p>

      <p class="calibre2"><span class="none2">Burada ne bok yediğimizi bilmem lazım.”</span></p>

      <p class="calibre2"><span class="none2">- İyi ama ben sadece bir iki Almanca kelime biliyorum. Salter öfkeyle yerdeki kovayı kaptı, içindeki suyu Doring’in suratına boşalttı, kovayı duvara fırlattı. Kova gürültüyle yere düşerken Doring yüzündeki suyu silkelemeye çalıştı, birden kendine gelmişti.</span></p>

      <p class="calibre2"><span class="none2">- Gördün mü bak? diye sırıttı Salter. “Yine aramıza döndü.</span></p>

      <p class="calibre2"><span class="none2">İpleri getir.” İki adam Doring’in kollarını tutup bileklerini koltuğun kollarına bağlarken Salter bir iskemle çekip Doring’in yanına oturdu, saçlarına yapıştı. Alman’ın gözleri kerpeteni gördüğünde dehşetle açıldı.</span></p>

      <p class="calibre2"><span class="none2">- Buna yakından bir bak, dostum. Arkadaşlar arasında bir hasbıhal için uygun görünmese de elimde maalesef başka çare yok İstersen seninle anlaşalım. Bana öğrenmek istediklerimi anlat, sana söz veriyorum buradan özgür biri olarak ayrılırsın. Ama benden bir şey gizlersen, yine söz veriyorum, bütün yolun kanlı ve dikenli olur.</span></p>

      <p class="calibre2"> </p>

      <p class="calibre2"><span class="none1">11.55</span></p>

      <p class="calibre2"><span class="none2">Weaver içinde artan huzursuzluğu ve öfkeyi hissediyordu. Kente doğru yol alan arabanın arka koltuğunda, Çavuş Morris’in yanında oturuyordu. Sanson’dan önce havaalanına varmadıkça Rachel’i kurtarmanın bir yolu kalmamıştı, bunu bilmek ona işkence gibi geliyordu. Üstelik oraya varsa bile, n yapabilirdi ki? Camdan dışarı baktı. Araba atlayamayacağı kadar hızlı gidiyordu, ama Eski Kent’e geldiklerinde, şoför bir dönemeçte yavaşlamak zorunda kaldı. Weaver fırsatı görmüştü. Kapıya uzandı, araladı, ama Morris koluna yapışıp şoföre bağırdı. “Durdur şu Allah’ın belası arabayı!” Araba durunca Weaver sırtüstü koltuğa savruldu, daha ne olduğunu anlayamadan Morris’in kolunu ensesine doladığını gördü. “Ben olsam bunu denemezdim, efendim. Bu sadece her ikimizin başını daha büyük belaya sokar.” Weaver kapıdan çıkabilmeye çabaladı ama Morris cebinden çıkardığı kelepçeleri bileğine taktı. “Sakin olun efendim, yoksa bir tarafınız sakatlanacak.”</span></p>

      <p class="calibre2"><span class="none2">- Hiç anlamıyorsun.</span></p>

      <p class="calibre2"><span class="none2">- Bunda haklı olabilirsiniz. Ama düşünmek benim görevim değil.</span></p>

      <p class="calibre2"><span class="none2">Morris kelepçeleri kontrol ederken Weaver itiraz etti. ‘Tanrı aşkına, bunlara ne gerek var?”</span></p>

      <p class="calibre2"><span class="none2">- Özür dilerim efendim, ama böyle emir aldım. Morris kapıyı kapadı, araba yeniden hareket etti, Weaver daha büyük bir umutsuzluğa kapıldı.</span></p><br class="calibre3" id="calibre_pb_62" />
    </div>
  </div>
</body>
</html>
