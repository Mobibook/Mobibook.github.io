<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Kırk yedinci bölüm</span></p>

      <p class="calibre2"><span class="none1">19.30</span></p>

      <p class="calibre2"><span class="none2">Haider sokağın gürültüsüne uyandı. Dışarısı karanlıktı, açık panjurlardan içeri ay ışığı sızıyordu. Elini Rachel’in tarafına uzattı, yoktu. Yastığın altından tabancasını aldı, yataktan indi, ışığı yakmak üzereyken pencerenin yanındaki koltukta oturduğunu gördü. “Beni korkuttun. Bir an için gittiğini düşündüm.” Gerginliği kayboldu, kızın dizleri üzerinde Baedecker’i gördü. “Ne yapıyordun?”</span></p>

      <p class="calibre2"><span class="none2">- Düşünüyordum.</span></p>

      <p class="calibre2"><span class="none2">Alnını öptü. “Uyumak istediğini sanıyordum.”</span></p>

      <p class="calibre2"><span class="none2">- Kitaba bir göz atmak istedim. Daha önce farkına varmadığımız yollar var. Mesela?</span></p>

      <p class="calibre2"><span class="none2">- Mesela liman. Oradan Reşit’e ve Kahire’ye gidebilirdik. Kitabı uzattı. “İstersen kendin bak.” Haider tabancayı kemerine taktı ve ışığı yaktı. Kitaba baktı, sonra kenara bıraktı, kafasını salladı. “Harry ve arkadaşlarının limanı gözetlediklerinden eminim. Üstelik bu çok uzun sürecek bir yol, bir kez denize açıldıktan sonra da kaçacak bir yer yok.”</span></p>

      <p class="calibre2"><span class="none2">- Kitap bir havaalanından bahsediyor.</span></p>

      <p class="calibre2"><span class="none2">- Aslında, iki. Peki ama nöbetçileri nasıl geçeceğiz?</span></p>

      <p class="calibre2"><span class="none2">- Senin hâlâ askerî kimliğin var. Belki nöbetçileri atlatıp içeri girer, bir uçağa binerdik.</span></p>

      <p class="calibre2"><span class="none2">- O kadar kolay değil, Rachel. Bir uçağa yaklaşmayı basarsak bile, bir sürü zorluk çıkardı. Uçağa bindirmeden önce askeri kimliklerimizi kontrol etmek isterlerdi, ya da belki bizim hakkımızda uyarılmışlardır.</span></p>

      <p class="calibre2"><span class="none2">- İyi de burada oturup yakalanmayı bekleyemeyiz. Bir şeyler yapmamız gerek. Umutsuzluğu sesinden anlaşılıyordu.</span></p>

      <p class="calibre2"><span class="none2">- Çöl hâlâ en iyi yol. Belki de tek yol.</span></p>

      <p class="calibre2"><span class="none2">- Peki ya arabayı nereden bulacağız?</span></p>

      <p class="calibre2"><span class="none2">- Bunu bana bırak. Rachel’i elinden tutup yanma çekti, yüzünü avuçlarının arasına aldı. Biraz önce olanlardan pişmanlık duyuyor musun?</span></p>

      <p class="calibre2"><span class="none2">Rachel kafasını salladı, o zaman Haider, kızın gözlerinin yaşardığını gördü.</span></p>

      <p class="calibre2"><span class="none2">- Doğruyu öğrenmek ister misin?</span></p>

      <p class="calibre2"><span class="none2">- Söyle.</span></p>

      <p class="calibre2"><span class="none2">- Harry ile senin aranda karar veremiyordum. Gerçekten, her ikinizi de sevmiştim.</span></p>

      <p class="calibre2"><span class="none2">- Peki, ya şimdi?</span></p>

      <p class="calibre2"><span class="none2">Dudağını ısırdı, ağlamak üzereydi, ellerini Haider’in boynuna dolayıp sokuldu. Öpüştükten sonra başını göğsüne dayadı. Uzun süre öyle kaldılar, sonunda Rachel konuştu.</span></p>

      <p class="calibre2"><span class="none2">- Burası o kadar sakin ki.</span></p>

      <p class="calibre2"><span class="none2">- Belki de bizi unuttular.</span></p>

      <p class="calibre2"><span class="none2">- Biraz önce dışarıda merdivenlerde bir ses duydum. Bakmak gerekir mi?</span></p>

      <p class="calibre2"><span class="none2">- Safa’nın sözünü tutmuş olmasına dua edelim. Eğer konuşursa, neler olacağını düşünmek bile istemiyorum.</span></p>

      <p class="calibre2"><span class="none2">Haider kapıya doğru giderken, dışarıdan sert bir fren sesi duyuldu. Odanın ışığını söndürdü ve pencereye yaklaştı. Aşağıdaki sokakta altı yedi kadar askerî kamyon gördü, askerler kamyonlardan iniyor, tüfeklerini ellerine alıyorlardı. Suratı karmakarışık, pencereden uzaklaştı.</span></p>

      <p class="calibre2"><span class="none2">- anlaşılan ziyaretçilerimiz var. Tabancasını çıkardı. Çabuk giyin. Birden kapının vurulduğunu, bir adamın bağırdığını duydular. “Açın, polis!”</span></p>

      <p class="calibre2"><span class="none2">Haider donup kaldı. Bir saniye kadar sonra kapı daha da şiddetli vuruldu, başka bir ses duyuldu. “Elleriniz başınızın üzerinde çıkın, etrafınız sarıldı!”</span></p>

      <p class="calibre2"><span class="none2">Panik içinde, seslerin kendi kapılarının dışından değil, açık pencereden, hemen karşıdaki bir binadan geldiğini anlamaları epey sürdü. Haider pencereden bakarken Rachel yanına geldi. Her yönden asker ve polis geliyordu. Son gelen cipin arka koltuğunda Harry Weaver’i gördüler. Arabadan indi. Haider’in istasyonda yaraladığı İngiliz subayı Sanson’la birlikteydi. Adamın sağ eli sargılar içindeydi. Her ikisi de sokağın öbür tarafındaki evi merdivenlerini tırmandı. Rachel sordu: “Neler oluyor?” - Ya yanlış adrese geldiler ya da başka birilerinin peşindeler. Endişeyle beklediler; kısa bir süre sonra karşı binadan kırılan bir kapının gürültüsü duyuldu. Beş dakika kadar sonra Sanson ve Weaver’in binadan çıktıklarını gördüler. On kadar askerî inzibat, uzun boylu sarışın bir adamla genç bir Arap kızını dışarı çıkartırken ortalık daha da karıştı. Yakalananlar yüzlerini saklamaya çalışırken kamyonlardan birine bindirilip götürüldüler. Weaver ve Sanson basamakların dibinde durup birkaç dakika konuştular; daha sonra Sanson ayrıldı, cipe binip uzaklaştı. Harry Weaver’in umutsuz bir ifadeyle orada kalakaldığını gördüler. Sokağın iki yanına, küçük kahveye, çevreye baktı. Gözleri daha sonra çevredeki binaların pencerelerinde dolaştı, bir şey düşünür gibiydi. Diğer cipte bekleyen üniformalı İngiliz subayının yanına gitti, hararetle tartışmaya girişti. Haider pencerenin önünden çekildi, Rachel’i de uzaklaştırdı. “Harry çok fazla baskı altında sanki. Suratının ifadesini hiç beğenmedim: sanki bir şey hazırlıyor.”</span></p>

      <p class="calibre2"><span class="none2">- Peki karşı tarafta olanlar neydi?</span></p>

      <p class="calibre2"><span class="none2">Haider, motor sesi duyulduğunda pencereden baktı. Weaver cipe binmiş, araba hareket etmişti. Kırmızı stop lambaları gözden kayboldu.</span></p>

      <p class="calibre2"><span class="none2">- anlaşılan, yanlış bir çifti tutukladılar. Harry şimdilik gitti ama, eğer bütün bölgeyi aramaya karar verirse, yeniden ziyaret edilmemiz uzun sürmez. Rachel’e döndü. Amerikan filmlerinde söyledikleri gibi, Dodge City’den ayrılmanın zamanı geldi.</span></p>

      <p class="calibre2"><span class="none2">Weaver öfkeyle sordu: “Peki bütün randevuevleri neden kontrol edilmedi?”</span></p>

      <p class="calibre2"><span class="none2">Myers’ın cipiyle kent merkezine doğru hızla yol alıyorlardı. Yüzbaşı kızardı. “Bazı evler komutanlarımız tarafından da ziyaret ediliyor. Kapıyı kırıp odalarına dalmak iyi olmazdı.” Weaver sözünü kesti. “Kaç tane?”</span></p>

      <p class="calibre2"><span class="none2">- Kesin olarak söylemek zor, efendim, herhalde yedi, ya da sekiz. Üstelik bir randevuevinin böyle bir çift için uygun olabileceğini hiç düşünmedik. Weaver sinirden dişlerini gıcırdattı. Sanson kontrol noktalarını denetlemeye gitmişti. Tutuklanan çifte gelince, erkek savaş tutsakları kampından kaçma bir Alman asker kaçağı, yanındaki de ilişki kurduğu bir fahişeydi. Weaver daha sonra sokakta kalmış, çevredeki dökük yapılara bakmıştı. Mahalle karmaşık arka sokakları, ucuz otel ve pansiyonlarda yaşayan Avrupalı göçmenleriyle ideal bir saklanma yeriydi. B</span> <span class="none2">nedenle emin olmak istemiş, cipe döndüğünde Myers’tan çevredeki bütün otel ve randevuevlerinin kontrol edilip edilmediğini sormuştu.</span></p>

      <p class="calibre2"><span class="none2">- Hayır, efendim demişti Myers üzüntüyle. Şimdi ise duyduğu açıklama öfkesinin patlamasına yetti. Şoföre döndü, “Durdur şu Allah’ın belasını!” diye emretti. Cip kaldırım kenarında durdu, Weaver, Myers’a yöneldi. “Kontrol edilmemiş randevuevi sayısını öğren, hem de çok çabuk. Hemen telsizin başına geç. Kaç generalin pantolonsuz yakalanacağı umurumda bile değil.”</span></p>

      <p class="calibre2"><span class="none2">- Evet evet, efendim. Myers telsizi açtı, mikrofonu eline aldı, kulaklığı kafasına geçirdi ve parazitli alete birkaç dakika konuştu. Aramadıklarımız sadece beş tane, efendim.</span></p>

      <p class="calibre2"><span class="none2">- Hangi cehennemde bunlar?</span></p>

      <p class="calibre2"><span class="none2">- Biri limanın orada, diğeri de Kordon’da. Diğer üçüyse San Stefano ve Sidi Bishr mahallelerinde. Bunlardan çoğu Avrupalı kızlar çalıştıran yüksek standartlı evler. Myers yeniden kızardı. Yine de kapılarına dayanmamayı öneriyorum, efendim. Orada bulunan yüksek rütbelileri çok kızdırırız, bunun bedelini de ben ağır öderim.</span></p>

      <p class="calibre2"><span class="none2">- Bu benim sorunum, senin değil. Önce limana, sonra da Kordon’a bakacağız. Buralar bize yakın. Weaver şoförün omzuna dokundu. Gazla.</span></p>

      <p class="calibre2"> </p>

      <p class="calibre2"><span class="none1">19.50</span></p>

      <p class="calibre2"><span class="none2">Hasan, Packard’ı dar sokaklarda kullanırken terliyordu, askeri araçlar kente doğru ilerlerken Weaver’in arabasını iki kez kaybetmiş, daha sonra onu kenar mahallelerde tekrar bulmuştu. Beş dakika sonra Weaver’in randevuevleri mahallesine girdiğini, asker ve kamyon dolu bir sokağa saptığını gördü. Hasan derhal kaldırım kenarında durup el frenini çekti. Bir baskına hazırlandığı anlaşılıyordu. Askerler ve polisler sokağı kordon altına almıştı. Weaver ile gözü bantlı subay binalardan birine girmiş, kısa bir süre sonra, yanlarında bir çift bulunan askeri polislerle birlikte çıkmışlardı. Tutukluların elleri bağlanmış, bir kamyona bindirilerek götürülmüştü. Hasan küfretti. Anlaşılan Almanlar yakalanmıştı. Weaver’in cipe doğru yürüdüğünü, yüzbaşıyla tartıştığını gördü. Hasan neler olup bittiğini anlamaya çalışırken yanında Mısırlı bir polis bitti.</span></p>

      <p class="calibre2">- Burada duramazsınız, efendim.</p>

      <p class="calibre2">- Memur Bey, burada neler oluyor?</p>

      <p class="calibre2">Polis memuru Hasan’ın elbiselerine, pahalı arabasına bakarak onun önemli biri olduğuna karar verdi. Hasan’ı selamlayarak, “Bir Alman asker kaçağını yakaladık” dedi gururla. Hasan kaşlarını çattı. “Bir asker kaçağı için bu kadar gürültü çok değil mi?” Polis memuru omuzlarını silkti. “Burada duramazsınız, efendim.” Hasan Weaver’in cipe bindiğini, ancak kamyondan farklı bir yöne doğru gittiğini gördü. Olanları anlayamıyordu. Eğer Almanlar yakalandıysa, Weaver’in onların yanında olması gerekmez miydi? Arabasını çalıştırıp polise son kez sordu.</p>

      <p class="calibre2">- Peki tutukladığınız kadın kimdi?</p>

      <p class="calibre2">- Asker kaçağının arkadaşı. Buralı bir şarmuta (1). Şimdi lütfen ilerleyin, efendim.</p>

      <p class="calibre2">Bir fahişe. Hasan sırıttı: anlamıştı. Tevekkeli değil, Weaver çok öfkeliydi. Anlaşılan askerler yanlış çifti yakalamıştı. Geri vitese takıp sokaktan çıktı, direksiyonu çevirdi, cipin peşinden gitmeye başladı.</p>

      <p class="calibre2"> </p>

      <p class="calibre2">1 Arapça, fahişe, (ç.n.)</p>

      <p class="calibre2"> </p>

      <p class="calibre2"><span class="none1">19.50</span></p>

      <p class="calibre2"><span class="none2">Gabrielle Pirou ellerini ümitsizlikle kenetlemiş, endişesi her geçen dakika daha da artıyordu. Masasının üzerinde duran telefona korkuyla baktı. Yukarıdaki kadınla erkek ordunun aradıkları olmalıydı, bundan emindi. Onların sakince gideceklerini ve böylece askeri polise telefon etmekten kurtulacağını ümit etmişti ama, anlaşılan çiftin kıpırdamaya pek niyeti yoktu. Polis baskını müşterilerin canını sıkar, işi için ise bir felaket olurdu. Ama son müşteriyi arka kapıdan göndereli neredeyse bir saat olmuştu; kızların hepsine de izin vermişti. Yukarıdakilerin gitmesini daha fazla beklemeyecekti. En son arzu ettiği şey, evinde bir çatışma çıkmasıydı. Titreyen elleriyle telefonu kaldırdı, Askerî Polis Karargâhı‘nın numarasını çevirdi. Bir erkek sesi cevap verdi: “İnzibat amirinin bürosu, Yarbay Squires.” Gabrielle’in sesi çatallıydı. “İlgilenebileceğinizi sandığım bir konuda bilgi vermek istiyorum.”</span></p>

      <p class="calibre2"><span class="none2">- Kimsiniz?</span></p>

      <p class="calibre2"><span class="none2">Gabrielle adını ve adresini verdi, Yarbay’a evindeki yabancılardan söz edip tarif etti. Uzun süren bir sessizlikten sonra karşısındaki heyecanla konuştu. “Adresinizi tekrar verir misiniz?” Gabrielle adresi tekrarladı ve sordu: “Adamlarınız ne zaman gelir?”</span></p>

      <p class="calibre2">- En çok on dakika, Hanımefendi. Sakın bir çılgınlık yapmayın. Eğer onlar aradıklarımızsa, silahlı ve tehlikeli oldukları biliniyor. Hattan ayrılmayın. Yarbay, Gabrielle’in korkmamasını sağlamak için devam etti. Adamlarla birlikte ben de geleceğim.</p>

      <p class="calibre2">Ayaklarının dibindeki kaniş havlarken, Gabrielle’in yüreği endişeyle çarptı. “Donny lütfen.” Telefondaki ses duyuldu. “Her şey yolunda mı, Bayan?”</p>

      <p class="calibre2">- Evet.</p>

      <p class="calibre2">On dakika nasıl geçerdi? Üstelik “silahlı ve tehlikeli” bölümünden hiç hoşlanmamıştı. Yapılacak en akıllı şey, sessizce arka kapıdan sıvışmak, işi yetkililere bırakmaktı. Telefondaki yarbaya planını anlatmak üzereydi ki, hafif bir ses duydu, arkasını döndüğünde yukarıdaki çiftin odaya girdiğini gördü. Adamın elinde bir tabanca vardı. “Yaramaz bir kız çocuğu gibi davrandınız, Madam. Şimdi lütfen telefonu kapatın ve dediklerimi yapın.”</p>

      <p class="calibre2"> </p>

      <p class="calibre2"><span class="none1">20.00</span></p>

      <p class="calibre2"><span class="none2">Weaver hızla kıyıya doğru ilerlerken arka koltuktaki telsizin sesi duyuldu. Geri dönüp baktığında, telsizcinin kulaklığını taktığını ve mikrofona bir şeyler söylediğini gördü. Adam bir saniye sonra başını kaldırdı. “Size bir mesaj var, efendim. Bir kadın inzibat amirine telefon etmiş ve aradığımız kişilerin evinde bulunduklarını bildirmiş.” Weaver şoföre durmasını söylediğinde kalbinin çarpıntısına engel olamadı. “Adres neresi?” Telsizci adresi tekrarladı, Myers’a baktı, gülümsemesini tutamadı. “Kordon’da çok pahalı bir randevuevi efendim” dedi. “Bizim komutanların da sık sık ziyaret ettikleri bir ev. İnzibat amiri yirmi kişi göndermiş. Birkaç dakika sonra orada olurlar. Buradan sadece iki sokak ötede, biz daha önce orada olabiliriz.” Weaver endişeyle konuştu. “Herkese bildir. Ben gelene kadar hiçbir girişimde bulunmasınlar. Onları canlı istiyorum.” Telsizci mikrofona konuşurken, Weaver şoföre döndü. “Haydi bakalım asker, gaza bas.”</span></p>

      <p class="calibre2"> </p>

      <p class="calibre2"><span class="none1">20.05</span></p>

      <p class="calibre2"><span class="none2">Köpek ayağının dibinde havlarken, Haider, Rachel’ döndü. “Köpeği şimdilik dışarı çıkart, birkaç çarşaf ve havlu getir. Daha sonra alt kattaki bütün ışıkla söndür.” Rachel öfkeli hayvanı kucağına alıp dışarı çıkardı. Haider, Madam Pirou’ya baktı. Kadı korkudan felç olmuş gibiydi, yine de vurulmadığın şükrediyor olmalıydı.</span></p>

      <p class="calibre2"><span class="none2">- Askerî polise ne söylediniz?</span></p>

      <p class="calibre2"><span class="none2">Kadın söylediklerini tekrarladı, Haider sordu: “Evde başka kim var?”</span></p>

      <p class="calibre2"><span class="none2">- Kimse yok. Herkes gitti. Başlarının derde girmesini istemedim de.</span></p>

      <p class="calibre2"><span class="none2">- Çok düşüncelisiniz. Tesadüfen, bir arabanız var mı? Kadın cevap vermedi. Haider tabancayı kaldırıp sorusunu Nazikçe tekrarladı. “Madam, âdetlerim arasında bir bayanı tehdit etmek yoktur ama, inanın şu anda çok ciddîyim.”</span></p>

      <p class="calibre2"><span class="none2">- Bir Citroen’im var.</span></p>

      <p class="calibre2"><span class="none2">- Nerede?</span></p>

      <p class="calibre2"><span class="none2">- Arka tarafta, garajda.</span></p>

      <p class="calibre2"><span class="none2">- Garaj arka sokağa mı açılıyor?</span></p>

      <p class="calibre2"><span class="none2">- Evet.</span></p>

      <p class="calibre2"><span class="none2">- Garajın ve arabanın anahtarları nerede?</span></p>

      <p class="calibre2"><span class="none2">- Yazı masasının en alt çekmecesinde.</span></p>

      <p class="calibre2"><span class="none2">Haider çekmeceyi açıp anahtarları buldu. “Deponun dolu olduğunu ümit ediyorum.” Gabrielle onayladı. Hâlâ titriyordu. Asker dostları deposunun hep dolu olması için gerekli kuponları sağlamışlardı. Birden kapının hızla vurulduğunu duydular. Ses sanki ön kapıdan geliyordu.</span></p>

      <p class="calibre2"><span class="none2">- Bu da kim? dedi Haider öfkeyle.</span></p>

      <p class="calibre2"><span class="none2">Fransız kadın korkudan ölecek gibiydi. “Belki de bir müşteri.”</span></p>

      <p class="calibre2"><span class="none2">- Belki de telefonda görüştüklerin beklediğinden de çabuk davrandılar. Rachel havlu ve çarşaflarla içeri girerken Haider telefonun kablosunu kopardı.</span></p>

      <p class="calibre2"><span class="none2">- Ön kapıda biri var.</span></p>

      <p class="calibre2"><span class="none2">- Duydum. Tabancasını bıraktı, yatak örtüsünü bükerek madamı iskemlelerden birine bağladı, havlulardan biriyle ağzını tıkadı. Müşterileriniz gibi, burada kalmaktan zevk aldık diyemeyeceğiz, Madam. Sizi kısa süre sonra kurtaracaklarını umarım. Gabrielle Pirou ağzındaki tıkacı atmaya çalıştı. Kapıdan gelen sesler artıyordu. Haider tabancasın alıp Rachel’e baktı. “Gidelim.”</span></p>

      <p class="calibre2"> </p>
    </div>

    <div class="s1">
      <p class="calibre2"><span class="none1">20.05</span></p>
    </div>

    <div class="s1">
      <p class="calibre2"><span class="none2">Weaver kapıyı üçüncü kez yumrukladı. Geri çekilip dört katlı binaya baktı. Hiçbir ışık yanmıyor</span><span class="none2">du. Bütün ev karanlığa gömülmüştü. Elinde tabancası vardı, cip şoförü olan onbaşı, elinde Sten, yanında duruyordu. Myers ile telsiz operatörüyse, ellerinde silahları, kaldırımda hazır bekliyordu. Kordon’da gezinenlerden bazıları durup onları izlemeye koyulmuştu. Weaver onbaşıyı gönderdi. “Söyle şunlara, çekilsinler.” Onbaşı emri yerine getirirken, Weaver, Myers’ın yanına gitti. “Adresin bu olduğundan emin misin?”</span></p>

      <p class="calibre2"><span class="none2">- Evet, efendim. Zaten çok ünlü bir evdir. Sahibi Madam Pirou adında bir Fransız. Arkadan bir giriş olup olmadığını kontrol etmemi ister misiniz? Öyle sanıyorum, arkada da bir sokak var. Weaver yeniden binaya baktı. İçeride biri olsaydı, kapının vurulduğunu duymuş olmalıydı. Ama hâlâ bir ışık yanmamıştı.</span></p>

      <p class="calibre2"><span class="none2">- Hayır. Ben bakarım. Sen burada kal ve kapıyı kolla. Dışarı çıkmak isteyen olursa, ateş etmeden önce uyar. Ötekiler gelince de bunları ilet. Eğer mümkünse, onları canlı istiyorum. Weaver arka sokağa girdiğinde, karanlıkta bir kapı gördü.</span></p>

      <p class="calibre2"><span class="none2">- Burası aynı binaya mı ait?</span></p>

      <p class="calibre2"><span class="none2">Myers başını salladı. “Öyle görünüyor.”</span></p>

      <p class="calibre2"><span class="none2">Weaver tabancasının emniyet kilidini açıp kapıda</span> <span class="none2">girdi.</span></p><br class="calibre3" id="calibre_pb_47" />
    </div>
  </div>
</body>
</html>
