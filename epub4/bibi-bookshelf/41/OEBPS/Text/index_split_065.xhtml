<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Altmış beşinci bölüm</span></p>

      <p class="calibre2"><span class="none2">Hasan pistin yanında giden Moto Guzzi’yi hızlandırmaya çalıştı. Arkasından bir makineli tüfek sesi duydu, sağında yere kurşunlar saplandı, omzunun üstünden geriye baktı. Karanlıkta bir cip tozu dumana katarak peşinden geliyordu ve içinde üç asker vardı. Hasan daha fazla gaz verip arayı açmaya çalıştı ama gidondaki elinin acısından motoru zor kullanıyordu. Birden pistin sonuna geldi ve sola döndü. Üzerinde gitmeye çalıştığı sert kumdan tepeler motosikletin ön tekerleğini sarsıyor, bütün vücuduna acı dalgaları gönderiyordu. Ay ışığında önündeki karanlığı taradı ama kum tepeciklerinin ötesinde sadece dikenli telleri görebildi. Tuzağa düşmüştü. Makineli tüfek kurşunları önündeki kumları fışkırttı, tekrar geriye dönüp baktı. Cip de kum tepelerinin üzerinde zıplayarak ilerliyor, ancak aradaki mesafeyi hızla kapatıyordu. Sağa sola zikzaklar çizerek dikenli tellerin hemen yakınında yüksekçe bir kum tepesi aradı, sonunda elli metre kadar solunda, telin hemen dibinde aradığını buldu. Arkadan gelen kurşunlar bu kez sol tarafa düştü ama tehlikeli biçimde yakından geçmişlerdi. Önce gidonu sağa kırdı, kısa süre sonra sola döndü, ön tekerleği düz tutmaya çalıştı, motorun hızın artırarak kum tepeciğine doğru yöneldi.</span></p>

      <p class="calibre2"><span class="none2">Moto Guzzi hızlandı, son yirmi metreyi son hızla geçti, artık kum tepesine çarpması an meselesiydi. Son saniyede gidonu kendine çekti, bütün gazı verdi. Motor homurdandı, ön tekerlek havaya kalktı, arka tekerlek tepeciğin yükselen yüzeyine çarptığında bütün motosiklet havalandı, Hasan dikenli telin üzerinden geçerken bacağını bir şeyin ısırdığını hissetti, daha sonra düşmeye başladı. Motorun ön tekerleği yere hızla vurdu, takla attı, Hasan havada uçarak yere düştü, soluğu kesilmişti. Acıdan midesi bulanarak ayağa kalkmaya çabaladı, buyandan da peşindeki cipe bakıyordu. Şoför son anda frene bastı, çok geç kalmıştı, araba hızla kum tepeciğine çarptı, kaydı, bir toz bulutu içinde devrildi. Askerlerden biri havaya fırladı,</span> <span class="none2">cip yuvarlanmaya devam etti, dikenli tellerin üzerine düştü, Hasan arabanın ağırlığı altında ezilen adamların çığlıklarını duydu. Uzun çabalardan sonra ayağa kalkmayı başardı ve Moto Guzzi’yi kontrol etti. Motor hâlâ çalışıyordu, hasan görebilmek için motosiklete binip biraz yürüttü. Ön tekerlek hafifçe çarpılmıştı. Hâlâ dönüyor, ama dönerken çatala sürtünüp motorun hızını düşürüyordu. Düşerken Sten tüfek bir yanını çürütmüş, dikenli teller sağ baldırını kesmişti, yaralı çenesi yeniden kanamaya başlamıştı. Birdenbire bir uçak sesi duydu, başını kaldırdığında alçaktan uçan bir Spitfire gördü, ardından da bir</span> <span class="none2">ikincisini. Avcı uçakları bütün iniş ışıklarını yakmış bir biçimde pistin üzerinden geçtiler, daha sonra motorlarına çığlık attırarak yükseldiler. Motoru hareket ettireceği sırada cipten fırlayan askerin ayağa kalkmaya çalıştığını gördü. Sten’in namlusunu doğrultup tetiğe bastı, adamın vurulmamak için kendini yere attığını görünce de gaz verdi. Weaver pistin çevresindeki yolu yarılamıştı ki arkasından bir motosiklet sesi duydu ve başını çevirdi. Telin öbür tarafında, yaklaşık yüz metre kadar ileride, bir cip tarafından kovalanan motosikleti gördü. Cipteki askerlerden biri önünde zigzaglar çizerek kaçmaya çalışan motosiklete ateş ediyordu. Motosikletin sürücüsü, Weaver’in şaşkın bakışları arasında hızla dikenli tellere doğru ilerlemeye başladı ve tele çarpmadan bir saniye önce de ön tekerleğini kaldırarak motosikleti otelin üzerinden geçirdi. Peşindeki cip kaydı, devrildi, iki takla atıp tekerlekleri havada, durdu. Weaver geri koşmaya hazırlanırken motosiklet sürücüsünün ayağa kalkıp motoruna baktığını, havadan önce bir Spitfire’ın, sonra da bir diğerinin geçtiğini, motosiklet sürücüsünün tabancasını doğrultup ateş ettiğini daha sonra aksi yönde uzaklaştığını gördü. Weaver dikenli tele yaklaştığında, biraz ötedeki çavuşun ayağa kalkmaya çalıştığını, bir eliyle de omzunu tuttuğunu gördü. Devrik cipin üzerinden atlayarak onun yanına gitti. “Yarbay Weaver, askerî istihbarat. Burada neler oldu?”</span></p>

      <p class="calibre2"><span class="none2">Çavuş dizlerinin üzerine çöktü. Weaver adam devrilmeden yetişip tuttu. Askerin yüzü acıdan buruşmuştu, kolunun sarkmasından omzunun kırılmış olduğu anlaşılıyordu. Cip enkazının altından görünen cesetlere baktı. “Zavallılar.”</span></p>

      <p class="calibre2"><span class="none2">- Neler oldu. Yarbay Sanson nerede?</span></p>

      <p class="calibre2"><span class="none2">- Orada, havaalanında. Etrafı temizliyor, “efendim. Weaver çavuşun kemerini çıkartıp basit bir askı yaptı, acıdan inleyen adamın kolunu içinden geçirdi.</span></p>

      <p class="calibre2"><span class="none2">“Motosikletteki kimdi?”</span></p>

      <p class="calibre2"><span class="none2">- Barakalardan birinden bir Arap kaçtı. Biz de onu izliyorduk. Weaver aceleyle sordu. “İki Alman. Bir kadın, bir erkek. Onlar yakalandı mı?”</span></p>

      <p class="calibre2"><span class="none2">- Yakalanan bir kadın duymadım, efendim. Almanlardan da haberim yok.</span></p>

      <p class="calibre2"><span class="none2">Weaver motor seslerini duydu, Kum tepeciklerinin ötesinden farlar onlara doğru geliyordu. Motosikletin kaybolduğu yola baktı ve tekerleklerin toprakta bıraktıkları taze izleri gördü. Hemen karar verdi. “Yardım geliyor, Çavuş. Sana hemen bir doktor bulurlar.” Cipin üzerinden atlayıp Helen Kane’in arabasına doğru koştu.</span></p>

      <p class="calibre2"><span class="none2">- Arap’ı kaçırdık, efendim.</span></p>

      <p class="calibre2"><span class="none2">Sanson olanları duyunca öfkeden çıldıracak gibi oldu. “İki kişi gönderip izlerini bulun. Temas sağlamak için yanlarına bir de telsizci alsınlar.”</span></p>

      <p class="calibre2"><span class="none2">- Elimizden geleni yapacağız efendim, ama biraz geç kaldık. anlaşılan orada bulunan Amerikan subayı onun peşine düşmüş bile. Adı Weaver. Ne?</span></p>

      <p class="calibre2"><span class="none2">- Yarbay Weaver, en azından bana söyledikleri bu. Kendisini öyle tanıtmış. Yaralı bir çavuşa ilk yardımını yapmış, daha sonra aceleyle oradan ayrılıp Arap’ın peşine düşmüş.</span></p>

      <p class="calibre2"><span class="none2">Sanson patladı. “Onun arkasından bir müfreze gönderin, bütün yol boyunu arasınlar. Weaver görüldüğü yerde tutuklanacak.” Efendim?</span></p>

      <p class="calibre2"><span class="none2">- Ne dediğimi duydun. Sanson kuduracak gibiydi. O kaçak bir mahkûm. Şimdi bana bir Kahire haritası bulun, derhal.</span></p>

      <p class="calibre2"><span class="none2">Şaşkın binbaşı emirleri subaylarından birine iletti, sonra bir harita bulup hızla döndü. Bir doktorun bakmakta olduğu, masanın üzerinde baygın yatan Salter’a bir göz attı. “Sizce kurtulacak mı, efendim?”</span></p>

      <p class="calibre2"><span class="none2">- Aldırdığım bile yok. Sanson’un cevabı öfkeliydi. Haritayı açtı, köşesinin havalanmasını önlemek için yumruğunu vurdu. Batı kıyısında adını söylediği o villa, Maison Fleuve, daha önce hiç duymuş muydun?</span></p>

      <p class="calibre2"><span class="none2">- Hayır efendim.</span></p>

      <p class="calibre2"><span class="none2">- Düşündüm de, telsizcinin burada kalması daha doğru olacak. Bakarsın Almanlar alana inmeye kalkar bizim de takviyeye ihtiyacımız olur. Ama her şeyden önce söyle Amerikan Büyükelçiliği’yle temas kurup General Clayton’a acele bir mesaj versin ve burada olanları ayrıntılarıyla anlatsın.</span></p>

      <p class="calibre2"><span class="none2">- Ya pist ne olacak, efendim?</span></p>

      <p class="calibre2"><span class="none2">- Pistin üzerine birkaç kamyon yerleştir, böylece kimsenin inemeyeceğinden emin ol. Adamlarından yirmisi benimle gelsin, diğerleri burada kalıp esirlere göz kulak olsun. Sahra telsizi kullandıklarına göre, villa Arap’ın gittiği yönde olabilir. Eğer Salter’ın dedikleri doğruysa, Deacon ve Almanların saklandıkları delik orası.</span></p>

      <p class="calibre2"> </p>

      <p class="calibre2"><span class="none1">Maison Fleuve, 01.30</span></p>

      <p class="calibre2"><span class="none2">Haider bir çığlıkla uyandı, vücudu ter içindeydi. Rachel .pencerenin yanındaki bir koltuğa kıvrılmış oturuyordu, kalkıp yanma geldi, elini Haider’in alnına koydu. “Bir şey yok, Jack. Bak, buradayım.”</span></p>

      <p class="calibre2"><span class="none2">- Ne oldu?</span></p>

      <p class="calibre2"><span class="none2">- Galiba kötü bir rüya gördün, hepsi bu. Uykunda dönüp durdun. Haider yatakta oturdu, hâlâ ter içindeydi. Rachel bir havlu buldu ve vücudunu kuruladı.</span></p>

      <p class="calibre2"><span class="none2">- Rüyanda ne gördün?</span></p>

      <p class="calibre2"><span class="none2">Hatırladıkça yüzü karardı. “O falcı kafamı iyice bozmuş olmalı. Korkunç bir kâbus gördüm, Pauli’yle ilgili. Bombalar vardı, ölüyordu. Ben onu kurtaramıyordum.”</span></p>

      <p class="calibre2"><span class="none2">- Jack, bütün bunlar saçma.</span></p>

      <p class="calibre2"><span class="none2">Yataktan keyifsiz kalktı, musluğa gidip yüzünü yıkadı. “Eskiler rüyalara ruhun kehanetleri derlerdi, tanrıların bir uyarısı gibi. Bazen bizlerden çok fazla şey bildiklerini düşünüyorum.”</span></p>

      <p class="calibre2"><span class="none2">- Senin böyle inanışların olduğunu hiç bilmiyordum. Yüzünü kurulamaya başladığında gözlerinde garip bir rahatsızlık, yüzünde de gerginlik vardı. Rachel arkasından yaklaştı, kollarını doladı, başını sırtına dayadı. “Bütün bu olanlardan sonra, beynin fazla mesai yapıyor. O yüzden böyle korkunç bir kâbus gördün. Biliyor musun, olgun bir adamsın ama bazen çok mantıksız davranıyorsun. Şimdi lütfen bunları unutmaya çalış, Jack.” Haider döndü, Rachel’i kollarının arasına aldı, yüzüne baktı. “Sana bir şey söyleyeyim mi? Sen bana göre çok iyisin, Rachel Stern. Hem pratiksin, ayakların yere basıyor.” Rachel parmağını Haider’in dudaklarına koydu ama gözlerinden endişeli olduğu anlaşılıyordu.</span></p>

      <p class="calibre2"><span class="none2">- Artık aşağıya inmen gerek. Ne kadar erken dönersen, o kadar iyi. Adamın yanağına dokundu, bir öpücük kondurdu, yüzüne baktı. Bana geri döneceğine söz ver. İkimiz için döneceğine. Aşağıya, bahçeye indiğinde Deacon ve Kleist’ı önlerinde telsiz, sabırsızlıkla onu beklerken gördü. Uzakta Nil Nehri balıkçı teknelerinin küçük ışıklarıyla dolmuştu. Geniş nehir dikkati çekecek kadar durgundu, öbür yakadaki palmiye ağaçlarının siluetleri gözüküyordu. “Fırtınadan önceki sessizlik gibi” dedi Haider.</span></p>

      <p class="calibre2"><span class="none2">- En zoru da beklemek Deacon mendiliyle alnını sildi, “Bari dinlenebildiniz mi?”</span></p>

      <p class="calibre2"><span class="none2">- Pek değil. Masanın üzerinde Türk kahvesi ve fincanlar vardı, Haider kendine bir fincan doldurdu. ‘Telsizden hiçbir şey duydunuz mu?”</span></p>

      <p class="calibre2"><span class="none2">- Bir morg kadar ölüydü.</span></p>

      <p class="calibre2"><span class="none2">Haider, Kleist’a döndü. “Emin olmak için gitmeden önce onlarla bir temas kuralım.” Kleist telsize yaklaştı, bir düğmeye bastı, kulaklıkları taktı. “Saldırgan birden Saldırgan ikiye, beni duyuyor musunuz? Tamam.” Mesajı altı yedi kez tekrarladı, kaşlarını çattı. “Hiç cevap yok, Sanki karşı taraf ölü gibi.”</span></p>

      <p class="calibre2"><span class="none2">- Telsizin iyi çalıştığından ve doğru frekansta olduğundan emin misin?</span></p>

      <p class="calibre2"><span class="none2">Kleist emin olmak için kontrol etti, başını salladı.</span></p>

      <p class="calibre2"><span class="none2">“İsterseniz bir de siz deneyin.”</span></p>

      <p class="calibre2"><span class="none2">Haider de denedi, ama cevap olarak parazitten başka bir şey duymadı. Kulaklıkları masaya bırakırken Deacon endişeyle ayağa kalktı. “Bir şey m oldu dersiniz?”</span></p>

      <p class="calibre2"><span class="none2">- Havaalanına gitmeden önce iki telsizi de kontrol etmiştik, ikisi de çalışıyordu. Belki de teknik bir sorundur ama bilinmez ki. Haydi arabaya Kleist, oraya gidiyoruz.</span></p>

      <p class="calibre2"><span class="none2">Kleist gittikten sonra Haider rahatsızca sordu. “Salter’ın beklenmedik bir şey yaptığını mı sanıyorsunuz?” Deacon’un suratı kararmıştı. “Hiç ummuyorum, özellikle eline büyük bir servet geçeceğini sandığı bir sırada. Ama onun gibi tehlikeli bir yılanın ne yapacağını tahmin etmek imkânsız. Eğer öyle bir şey yapmışsa, başa çıkabilir misiniz?”</span></p>

      <p class="calibre2"><span class="none2">- Öyle umuyorum. Bütün sorun onu sabırlı olmaya ikna etmekte. Salter uçaklar inene kadar orada bekleyecektir, burası kesin. Ondan sonra, onu</span> <span class="none2">hakkında pek endişelenmiyorum. Haider parmaklarıyla telsize vurdu. Ama bir cevap alamamamız beni korkutuyor.</span></p>

      <p class="calibre2"><span class="none2">- Beni de.</span></p>

      <p class="calibre2"><span class="none2">Haider kasketini kafasına geçirdi. ‘Telsiz problemini çözebilirsek sizi arar ve Skorzeny’nin adamlarının ne zaman indiklerini söylerim. Yoksa içimizden biri buraya gelip size haber verecek. Her ne biçimde olursa olsun, iş şafaktan önce bitmiş olacak ve son kez buluşacağız. Ben yokken kıza dikkat edin.”</span></p>

      <p class="calibre2"><span class="none2">Deacon, Haider’in elini kuvvetle sıktı. “İyi şanslar,</span> <span class="none2">Binbaşı.”</span></p>

      <p class="calibre2"><span class="none2">Haider gitmeye davrandı, birden M3’ünü yukarıda, yatakta bıraktığını hatırladı. Merdivene doğru ilerlerken, ön kapı tarafından yaklaşan bir motor sesi duydu. Tabancasını çekti, Deacon’ baktı.</span></p>

      <p class="calibre2"><span class="none2">- Bu da kim?</span></p>

      <p class="calibre2"><span class="none2">İkisi de ön kapıya doğru ilerlerken, karmakarışık bir yüzle Kleist içeri koştu. “Dışarı gelseniz iyi olur.”</span></p><br class="calibre3" id="calibre_pb_65" />
    </div>
  </div>
</body>
</html>
