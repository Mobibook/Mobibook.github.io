<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Altmış yedinci bölüm</span></p>

      <p class="calibre2"><span class="none1">Berlin, 23 Kasım, 01.45</span></p>

      <p class="calibre2"><span class="none2">Schellenberg, SS Karargahı’ndaki özel dairesinde geç bir akşam yemeğini henüz bitirmişti ki, mühürlü bir zarf içinde beklediği mesaj geldi. Bombardıman bitince ikinci kattaki bürosuna dönmüştü. Dışarıda yağmur bütün şiddetiyle yağıyor, Berlin gecesi kara bulut kümelerinin altında kalıyordu. Zarfın balmumu mührünü söktü, içinden çıkan şifresi açılmış mesajı çabucak okudu. Yüzü gerildi, telefonu kaldırıp nöbetçi onbaşıyı çağırdı. “Hemen Amiral Canaris’i bul, onunla derhal görüşmek istediğimi söyle.”</span></p>

      <p class="calibre2"><span class="none2">- Herr General, gece yarısını geçtik.</span></p>

      <p class="calibre2"><span class="none2">- Saatin farkındayım! Ne diyorsam, onu yap. Schellenberg’in gerekli telefon konuşmalarını yapmasından yarım saat kadar sonra onbaşı, yağmurdan sırılsıklam olmuş, yorgun ve meraklı Canaris’i büroya alıp çekildi. “Gecenin bu saatinde, ne istiyorsun?” Schellenberg mesaj kâğıdını uzattı. “Kahire’den biraz önce gelen acele bir mesaj. Belki görmek istersin diye düşündüm.”</span></p>

      <p class="calibre2"><span class="none2">Canaris okumasını bitirdikten sonra kâğıdı masanın üzerine bıraktı. ‘Tam düşündüğüm gibi. Sonunda bütün iş kocaman bir sıfır. Boşuna harcanan hayatlar. Herhalde yakalanıp kurşuna dizilecekler.” Schellenberg masanın üzerindeki tabakadan bir sigara aldı, yakıp sanki söyleyeceklerinin tadını çıkarıyormuş gibi, dumanını ağır ağır içine çekti. “Aynı fikirdeyim, bu gerçek bir felaket. Üstelik sonuca bu kadar yaklaşmışken. Skorzeny’nin uçakları havalanmış, Mısır’a gidiyordu. Derhal Roma’ya dönmeleri emrini vermek zorunda kaldım. İnmeye kalkışsalar Müttefikler onları düşürürdü. Ama Roma’yla aramızda büyük bir telsiz kopukluğu var. Mesajlar hep kesiliyor, onlarla temas kuramıyoruz. Onları aramaya devam edeceğiz tabiî ama tedbir olarak Girit’teki Luftwaffe uçaklarına haber verdim ve çok geç olmadan Dakotaları bulmalarını istedim. Dua edelim de albayı zamanında bulalım. Tabiî Führer de düş kırıklığına uğradı. Sen gelmeden önce onunla telefonda görüştüm, söylediklerimi dinledikten sonra moralinin yüksek olduğunu söyleyemem. Yine de bütün umudunu kaybetmedi.”</span></p>

      <p class="calibre2"><span class="none2">Canaris karşısındaki delirmiş gibi Schellenberg’e baktı. “Umudunu kaybetmedi mi? Tanrı aşkına, her şey bitti.”</span></p>

      <p class="calibre2"><span class="none2">- Daha değil. Aslında ilginç bölümü yeni başlıyor. Canaris kaşlarını çattı. “Anlamıyorum.” Schellenberg ayağa kalktı. “Anlamanı beklemiyordum zaten. Sevgili Wilhelm, artık gerçeği öğrenmenin zamanı geldi. İyi bir istihbaratçının bilmesi gereken en önemli kuralı hatırlıyorsundur, hep bir adım önde olmak. Bak, ben de en büyük kozumu sonuna sakladım. Epey şaşıracaksın sanırım.” Schellenberg pencereye doğru yürüdü, aralıksız süren yağmuru seyretti. Bir eli arkasındaydı, diğerinde sigarasını tutuyordu. “Hatırladığım kadarıyla Bülbül adlı ajanım hakkında söylentiler duyduğunu söylemiştin, değil mi?”</span></p>

      <p class="calibre2"><span class="none2">- Evet, bazı dedikodular duydum. Neden sordun?</span></p>

      <p class="calibre2"><span class="none2">- Bu dedikoducular ne demişlerdi?</span></p>

      <p class="calibre2">Canaris omuzlarını silkti. “Kimliğini Führer ve bir avuç yüksek rütbeli SD’den başka kimsenin bilmediğini. Bu örgütün şimdiye kadar yetiştirdiği en iyi ajan olduğunu. Acımasız olduğunu. Zeki olduğunu. Davaya bütün benliğiyle bağlı olduğunu.” Schellenberg bütün söylenenleri başıyla onaylıyordu. “Gerçekçi bir değerlendirme. Gerçekten de Bülbül emrimde çalışan en iyi ajanlardan biriydi. Son derecede akıllı, bir o kadar da pratik. Baskı altında sakin kalabilen, korku nedir bilmeyen ve verilen görevi ne pahasına olursa olsun başaran biri. Aynı niteliklerin kusursuz bir katil için de gerekli olduğunu kabul ediyor musun?” Canaris’in dudakları kurumuştu. “Ne söylemek istiyorsun?” - Bülbül Kahire’ye gönderdiğimiz ekibin içinde, görevi Haider ve Skorzeny’nin başarısız olduğu noktada devralacak. Canaris sözlerini sürdüren Schellenberg’e boş gözlerle bakıyordu. “Sana söylemiştim, Wilhelm, Roosevelt bizim ana hedefimiz. Bugünden itibarense tek hedefimiz. Bülbül’se elimizdeki son koz. Operasyonun başarıya ulaşabilmesi için elimizde kalan tek çare.” Canaris şaşkınlığını üzerinden atamamıştı. “Peki ama, kim bu adam?”</p>

      <p class="calibre2">Schellenberg başını salladı. “Adam değil. Kadın. Adını söylemek gerekirse, Rachel Stern.” Canaris’in şaşkınlığı geçecek gibi değildi. Schellenberg söylediklerinin etkisinin geçmesini bekledi. “Gerçek adı bu değil, tabiî, ama şimdilik bu da yeterli.”</p>

      <p class="calibre2">- Bu bir şaka, değil mi?</p>

      <p class="calibre2">Schellenberg pencerenin yanından ayrılıp masasına doğru yürürken hakarete uğramış gibiydi.</p>

      <p class="calibre2">- Bu hafife alacağım konulardan değil.</p>

      <p class="calibre2">- Ama bu inanılmaz bir şey.</p>

      <p class="calibre2">- Bilmen gereken bazı şeyler var. Savaştan önce, Mısır’daki baş ajanımızdı ve bize değerli bilgiler sağlıyordu. Askeri tesisler hakkında, İngilizlere ayakbağı olan milliyetçi gruplar hakkında, daha bir sürü konuda. Schellenberg gözlerini kaldırdı. O zamanlar ne kadar iyi bir ajan olduğuna gerçekten inanamazsın. Diğerlerinin tümünden daha iyiydi. Geri kalanların en iyisi bile yanında amatör kalıyordu.</p>

      <p class="calibre2">- İyi ama, Rachel Stern yarı Musevî değil mi? Schellenberg gülümsedi. “İşler burada biraz karışıyor. Onu ilk Mısır’a göndermeye karar verdiğimizde, inanılır bir geçmiş bulmamız gerekti. Profesör <span class="none2">Stern ve karısı işin başından beri SD ajanlarıydı. Hem</span> <span class="none2">karısının Musevîliği, hem de profesörü Nazi düşmanlığı senaryoydu ve onların maskesi olarak düşünülmüştü. Böylece SD bürosunda bir günün birinde Sternler için bir kız çocuğu uydurmaya karar verdi; gerisini tahmin etmek kolay.”</span></p>

      <p class="calibre2"><span class="none2">Canaris’in beyni hızla çalışıyordu. “Peki, y Almanya’ya getirildiklerinde Gestapo tarafında tutuklanmaları?”</span></p>

      <p class="calibre2"><span class="none2">- Bu da planın bir gereği. İstanbul’a giderken yolda bir Kriegsmarine gemisi tarafından alınmaları kararlaştırılmıştı, ama İzmir yanıp battı. Şansımız varmış profesör ve Bülbül kurtuldu. Tutuklanmaları görünüşü kurtarmak içindi. Aslında yeni görevlerine hazırlanmak üzere götürülmüşlerdi.</span></p>

      <p class="calibre2"><span class="none2">- Peki o zaman neden Ravensbruck’ta tutukluydu? Schellenberg gülümsedi. “Bunun gerisindeki nedenleri görememene şaşıyorum, Wilhelm. anlaşılan hâlâ şoktasın. Bu da sadece başka bir oyundu, hepsi bu.”</span></p>

      <p class="calibre2"><span class="none2">- Anlayamadım.</span></p>

      <p class="calibre2"><span class="none2">- Haider Kahire’de ayrıldıklarından beri Rachel Stern’i görmemişti. Profesörün Nazi karşıtı konuşmaları, karısının Musevî kanı Almanya’ya döndüklerinde başlarına dert açacaktı. Bu da Haider’i beklediği bir şeydi, daha azı onu şüphelendirirdi. Kampa gelince, ayarlanması güç olmadı. Eskimiş bir kamp üniforması, bitkinlik görüntüsü verebilmek için küçük dozlarda ilaç veren bir doktor. Bütün bunların yanında, sağlıklı görünüşünün nedenini açıklamak için babasının öğrencisi olmuş uydurma bir kamp görevlisi. Canaris bembeyaz bir yüzle mırıldandı. “anlaşılan her şeyi düşünmüşsün.”</span></p>

      <p class="calibre2"><span class="none2">Schellenberg gururla sırıttı. “Her zaman düşünmeye çalışırım. Ayrıntılar o kadar önemli oluyor ki. Burada konu Haider’in kadından yararlanması değildi, tam tersine. Haider bu görev için biçilmiş kaftan olabilirdi ama daha işin başında Himmler onda Amerikan kanı da olduğunu düşünüp, Nazi bağları hakkında şüpheye düşmüştü. Bu kadın görevin tamamlanmasını sağlayacak kişiydi. Bütün Reich’ın geleceği işin içine girince de Skorzeny’nin paraşütçülerinin Mısır’a varamayacakları ihtimalini de düşünmemiz, buna göre alternatif bir plan hazırlamamız gerekti.”</span></p>

      <p class="calibre2"><span class="none2">- Haider’e neden daha başında gerçeği söylemediniz?</span></p>

      <p class="calibre2"><span class="none2">- Haider’in Rachel Stern’e beslediği duygular belliydi. Engeller ne olursa olsun, Kahire’ye varmak için elinden geleni yapacağı da açıktı. Ona gerçeği söylemiş olsaydık, bütün hayalleri yıkılacaktı. Belki de bu şartlar altında operasyona katılmayı bile reddedebilirdi.</span></p>

      <p class="calibre2"><span class="none2">- Bülbül’ün hikâyesinin kuşku çekmeyecek ve inandırıcı olmasını istiyorduk. Yakalanırsa, bizim tarafımızdan kullanılmış zavallı bir kurban olacaktı, Müttefiklerin yargılayıp idama gönderecekleri, Almanya’nın en parlak ajanlarından biri değil. Müttefikler Bülbül’ü yakaladıklarını bilseler günlerce övünür, bizi de gülünç duruma düşürürlerdi.</span></p>

      <p class="calibre2"><span class="none2">Uzun bir sessizlik oldu. Canaris kızgın görünüyordu. “Peki bütün bunları benden neden sakladın?”</span></p>

      <p class="calibre2"><span class="none2">- Bu benim suçum değil, Wilhelm. Bütün bunları sır olarak saklamanın en uygun yol olacağını düşünen Führer’di. Ne kadar az kişi bilirse, o kadar iyi dedi.</span></p>

      <p class="calibre2"><span class="none2">- Herhalde arkamdan bana bakıp epeyce de gülmüştür. Canaris’in sesindeki öfke azalmıştı. Gülmekte de haklı ya.</span></p>

      <p class="calibre2"><span class="none2">Schellenberg omuzlarını silkti. “Artık orasını sen düşün.” Canaris’in boğuk sesindeki merak, elle tutulacak kadar belirgindi. “Peki, kim bu kadın, Walter? Geçmişi ne?” Schellenberg bir sigara daha yaktı. “Bundan sonra n fark eder ki?”</span></p>

      <p class="calibre2"><span class="none2">- Böylesine tehlikeli bir operasyona gözü kapalı atılması için ya çılgın ya da fanatik olması gerek. Yoksa kabul eder miydi? Schellenberg sırıttı. “Çok zor bir dönemeçteyiz. Üstelik o bir vatansever.”</span></p>

      <p class="calibre2"><span class="none2">Canaris inanmamıştı. “Gözlerindeki ifadeden başka nedenler olduğunu çıkarıyorum.”</span></p>

      <p class="calibre2"><span class="none2">- Hep gizli nedeni ararsın, değil mi, Wilhelm? Bu kez de haklısın. Schellenberg dumanı üfledi, haince sırıttı. Peki öyleyse, sana bir neden söyleyeyim. General Pieter Ulrich. Hiç bu adı duydun mu? Canaris onayladı. “Ününü duymuştum. Saygın ve dürüst bir Wehrmacht subayı. Madalya almış, cesur ve şerefli bir asker.”</span></p>

      <p class="calibre2"><span class="none2">- Aynı zamanda da bu kadının babası. Üstelik artık saygın bir subay değil, Führer’e karşı komplo düzenleyen o alçaklardan biri. Aslında onu Gestapo zindanında son gördüğümde, delirdiğini anladım. Yalnızlık bazılarına bunu yapıyor.</span></p>

      <p class="calibre2"><span class="none2">- General tutuklandı mı? Canaris yine şaşkındı. En son duyduğumda, Ulrich Rusya cephesine atanmıştı.</span></p>

      <p class="calibre2">- Korkarım durumu bundan çok daha kötü. Birkaç ay önce general ve tüm ailesi ihanet suçundan tutuklandı. Bütün ailesi derken, kızının dışında demek istiyorum. Onun bu işlere karışmadığı anlaşıldı. Yine de ona bir öneride bulunmayı kararlaştırdık.</p>

      <p class="calibre2"><span class="none2">Canaris’in yüzü karardı. “Haider’e oynadığın pis oyunun bir eşini mi hazırladın ona da?” Schellenberg omuzlarını silkti. “Sen de bilirsin, böyle oyunlar işin eski ama etkili bir geleneğidir. Kızın durumuna gelince, aileye karşı hazırlanan bütün suçlamalar durdurulacak, tabiî eğer bu operasyona katılmayı kabul eder ve gereğinde anavatan için canını feda etmeye hazır olursa. Eğer düşünürsen, Reich’ın kurtuluşu ve bütün ailesinin hayatta kalması için ödenecek düşük bir bedel. Hem anne ve babası, hem de iki kardeşi zindanda.”</span></p>

      <p class="calibre2"><span class="none2">- General Ulrich’in oğulları mı? Onları bir keresinde görmüştüm.</span></p>

      <p class="calibre2"><span class="none2">Daha çocuk yaşta olmalılar. Onların ihanetle ne ilgisi olabilir?</span></p>

      <p class="calibre2"><span class="none2">Schellenberg yine omuzlarını silkti. “Bunu Himmler’e sorman gerek,</span> <span class="none2">onların tutuklanmalarının benimle bir ilgisi yok. Ama onlar yakından izliyorum ve kötü muamele görmemelerine çalışıyorum.</span></p>

      <p class="calibre2"><span class="none2">Belki duyunca sevinirsin, artık sorguya çekilip dayak yemiyorlar. Hiç olmazsa bu operasyon bitip kaderleri belli oluncaya kadar.”</span></p>

      <p class="calibre2"><span class="none2">Canaris’in dudakları nefretle büzüldü. “Peki ya kız başarısız olursa?”</span></p>

      <p class="calibre2"><span class="none2">- Başarısızlıktan söz etmek bile istemiyorum, diye cevap verdi Schellenberg öfkeyle. Bir gece için yeterince başarısızlık gördüm. Asıl gerçek, kadın başarıya Skorzeny ve Haider’den daha yakın derken, bana inanmanı isterim. Haider kızın asıl kimliğini öğrendiğinde yıkılacaktır. Canaris koltuğuna yaslandı. Beyni hızla çalışıyor, önündeki bilmecenin parçalarını yerine yerleştirmeye çalışıyordu. “Peki şimdi Haider’e ne olacak?”</span></p>

      <p class="calibre2"><span class="none2">- Hayatta kalmayı başarırlarsa, Deacon’la belirlediğimiz planı uygulayacağız. Haider dahil, hepsini uçakla kaçırmaya çalışacağız. Ben şahsen buna pek inanmıyorum. Ama</span> <span class="none2">eğer Bülbül bunu başarabilirse, bu gece Reich’ın bütün kadehleri onun şerefine kalkacak. Ölü ya da diri, tarihteki yerini alacak. Canaris bir süre konuşmadı, duyduklarını hazmetmeye çalışıyordu.</span></p>

      <p class="calibre2"><span class="none2">“anlaşılan bir an için bile olsa Haider’e karşı bir şey duymadı, hepsi roldü, değil mi?”</span></p>

      <p class="calibre2"><span class="none2">- Gerektiğinde mükemmel bir aktristir, dedi Schellenberg. Ama Haider hakkındaki duygularına gelince, seninle aynı fikirde değilim.</span></p>

      <p class="calibre2"><span class="none2">Anlat.</span></p>

      <p class="calibre2"><span class="none2">- Mısır’dan döndükten sonra verdiği raporları okudum. anlaşılan, Haider’in yanı sıra bir başka gençten de, bir Amerikalıdan da etkilenmiş. Bu ilişkilerini rolünün bir gereği olarak geliştirmiş tabiî. Ama senin de bildiğin gibi deneyimli bir istihbarat subayı zihinleri ve kelimelerin ardındaki gerçek anlamları okumayı da öğrenir.</span></p>

      <p class="calibre2"><span class="none2">- Ne demeye çalışıyorsun?</span></p>

      <p class="calibre2"><span class="none2">- Öyle sanıyorum ki, o zaman Mısır’dan ayrılmasaydı, kişisel duygularıyla görevi arasında kalacaktı.</span></p>

      <p class="calibre2"><span class="none2">Geldikten sonra onunla görüştüğümde, her iki adam hakkındaki duygularını sormuştum. Her ikisi için de güçlü duyguları olduğunu kabul etti.</span></p>

      <p class="calibre2"><span class="none2">- Yani onlara âşık mıymış?</span></p>

      <p class="calibre2"><span class="none2">- Demek istediğim, onlara karşı beslediği hisler anlaşılır hislerdi. Egzotik bir ortamda genç bir kadındı, gördüğü ilgi hoşuna gitti, karşı koyma çabalarına rağmen adamların duygularına cevap vermeye başladığını fark etti. Sen de bilirsin ki, en iyi ajanlar duygusuz hayvanlar arasından değil, beyni ve yüreği olanlardan seçilir. Schellenberg omuzlarını silkti. Unutma ki, o bir kadın. Her ikimiz de onların ne kadar güvenilmez yaratıklar olduğunu biliyoruz. Her şey mümkün. Ama onun bir duygu çatışmasına yakalanmış olduğu belliydi.</span></p>

      <p class="calibre2"><span class="none2">- Ne demek istiyorsun?</span></p>

      <p class="calibre2"><span class="none2">- Almanya’ya döndükten sonra çok değişti. İş heyecanını kaybetti. Dikkati dağıldı, sonunda, İstanbul’da yaşadığı iki büyük başarısızlıktan sonra burada, Berlin’de ajan yetiştirme görevin getirildi. O zamandan beri de bu görevde. Eğer samimi düşüncemi soruyorsan, her iki adama da âşık olduğunu ve bunu kabul etmek istememesine rağmen, onları içinden söküp atamadığını düşünüyorum. Ama bu sefer gerçekten eskisi gibi çalışıyor ve yapılması gerekenin ne kadar önemli olduğunu biliyor.</span></p>

      <p class="calibre2"><span class="none2">Canaris koltukta oturuyor, öğrendiklerinin kendini neden şaşırtmadığını düşünüyordu. “Bana şimdi neler olacağını hâlâ söylemedin.”</span></p>

      <p class="calibre2"><span class="none2">- Kız ve Deacon görevi tamamlamak için ne gerekiyorsa onu yapacaklar. Tünelin kullanılabilir olduğunu, Roosevelt’in otelde bulunduğunu biliyoruz. Gerisi onlara kalmış.</span></p>

      <p class="calibre2"><span class="none2">- Deacon kızın kim olduğunu biliyor mu?</span></p>

      <p class="calibre2"><span class="none2">- Başından beri bütün planlarımızı biliyordu. Kleist da öyle. Bunu ben istedim. O kahrolası huyuyla kadının yarayacağı başka bir iş kalmadığını düşünüp onu öldürmeye kalkışabilirdi. Schellenberg gülümsedi. Bunda başarılı olması imkânsız çünkü kız kendini koruyabilecek biri, silahlara da hâkim.</span></p>

      <p class="calibre2"><span class="none2">Canaris şoku hâlâ atlatamamıştı. Ürperdi, camdan dışarıya, yağmura ve Berlin üzerinde asılı gibi duran yoğun, kara bulutlara baktı. Öfkesi dinmişti, bir anlamı kalmamıştı, her şey onun kontrolü dışında gelişiyordu. Bir süre sonra sordu. “Roosevelt’i öldürebileceğine gerçekten inanıyor musun?”</span></p>

      <p class="calibre2"><span class="none2">- İnan bana, eğer bu işi birinin tamamlayacağına dair en ufak bir umut varsa, bunu başarabilecek tek insan Bülbül’dür.</span></p><br class="calibre3" id="calibre_pb_67" />
    </div>
  </div>
</body>
</html>
