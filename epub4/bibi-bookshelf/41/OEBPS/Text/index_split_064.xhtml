<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Altmış dördüncü bölüm</span></p>

      <p class="calibre2"><span class="none1">00.50</span></p>

      <p class="calibre2"><span class="none2">Weaver Şabramant kavşağına vardığında arabanın farlarının ışığı tozlu yoldaki tekerlek izlerini aydınlattı. Umutsuzluk doluydu, yumruğunu öfkeyle torpido gözüne vurdu. “Allah kahretsin! anlaşılan Sanson beklediği takviyeyle buradan uzaklaşmış.”</span></p>

      <p class="calibre2">- Şimdi ne yapıyoruz?</p>

      <p class="calibre2">- Gazı köklemeye bak.</p>

      <p class="calibre2"> </p>

      <p class="calibre2"><span class="none1">Şabramant, 01.00</span></p>

      <p class="calibre2"><span class="none2">Sanson ve adamları giriş kapısının karşısındaki kum tepeciklerine doğru sürünmüştü. Saldırıdan önce her şey istedikleri gibi gidiyordu. Ay ışığında nöbetçi kulübelerini, binayı ve aydınlık pencereleri gördü. Kulübelerden birine dayanmış, sigara içip gevezelik eden iki nöbetçi dışında, ortalıkta hiç kimse görünmüyordu. Suratları hâlâ siyah iki gözcüye işaret etti, karınları üzerine sürünüp kayarak karanlıkta kayboldular. Birkaç dakika sonra yolun öbür tarafında yeniden göründüler, nöbetçileri kısa sürede etkisiz hale getirdiler, ama adamlardan biri kendinden geçmeden önce ince bir çığlık atmayı başardı. Sanson öfkeliydi. “Kimsenin sesi duymamış olmasına - Kapılan açtır ve nöbetçilerden Salter’ın nerede olduğunu öğrenmeye çalış. Sonra da bana megafonu getir.</span></p>

      <p class="calibre2"><span class="none2">- Evet, efendim.</span></p>

      <p class="calibre2"><span class="none2">Sanson kapıya doğru ilerledi, adamlarına kapılar açıldığında alana yayılarak ilerlemelerini emretti. “Ben söylemeden ateş açmak yok.”</span></p>

      <p class="calibre2"><span class="none2">Daha birkaç adım ilerlememişlerdi ki, en yakındaki barakalardan birinin kapısı açıldı, iki adam duydukları sesin nedenini araştırmak istercesine dikkatlice yürüyerek dışarı çıktı.</span></p>

      <p class="calibre2"><span class="none2">“Yere yatın” diye bağırdı Sanson, herkes kendini yere atmıştı ama artık çok geçti. Barakadan çıkan adamlar İngiliz üniforması giymişler ve ellerine Sten makineli tüfekler almışlardı.</span></p>

      <p class="calibre2"><span class="none2">Gelenleri görünce beklemeden ateş açtılar, daha sonra aceleyle barakaya çekilip ışıkları söndürdüler.</span></p>

      <p class="calibre2"><span class="none2">Binbaşı, Sanson’un yanına koştu, kendini yere bıraktı. “Şansımız yokmuş, yoksa onları habersiz yakalayacaktık.”</span></p>

      <p class="calibre2"><span class="none2">- Bana megafonu ver. Binbaşı megafonu uzattı, Sanson ağızlığa bağırmaya koyuldu. “Ben askerî haberalmadan Yarbay Sanson. Bütün alanı kuşattık.</span></p>

      <p class="calibre2"><span class="none2">Silahlarınızı bırakın ve elleriniz başınızın üstünde dışarı çıkın.” Pencerelerden birinin camı kırıldı, aralıktan bir Sten namlusu gözüktü ve Sanson başının üzerinden geçen kurşunlardan sakınmak için kafasını kuma yapıştırdı.</span></p>

      <p class="calibre2"><span class="none2">- Cevapları buysa, kabul. Zırhlıyı ve personel taşıyıcısını getirin. Adamlar kaçanları yakalamak için barakaların arkasına dolansınlar, bakarsın içlerinde buradan kurtulacağını sanacak kadar aptalları da vardır.</span></p>

      <p class="calibre2"><span class="none2">Binbaşı telsizle konuştu, birkaç dakika sonra zırhlı araç, ardında personel taşıyıcıyla birlikte gürültüyle kapıdan girdi. İlerleyip sağa döndüler, araçların arkasına siperlenen askerleri korudular. Sanson tabancasıyla aracın zırhına vurdu, madenî bir kapak açıldı ve tüfekçinin yüzü görüldü.</span></p>

      <p class="calibre2"><span class="none2">- Barakaları teker teker tara, dedi Sanson. “Onların dışarı çıkmalarını istiyorum.”</span></p>

      <p class="calibre2"><span class="none2">Salter daha ilk makineli tüfek takırtılarını duyduğunda büronun bütün ışıklarını söndürtmüştü. Sendeleyerek adamlarından birinin elinde Sten’le mevzilendiği pencereye yaklaştı. Megafondan gelen madenî sesi, onu izleyen makineli tüfek ateşini dinlediler. “Ordu bu, Patron. Üstelik de işi ciddî tutuyorlar.” Bir zırhlı ve bir personel taşıyıcı barakalardan birine öldürücü bir salvo ateşi açtı, Salter yüz metre kadar ötesinde hareket ede gölgeler gördü. Aklı karışmış, öfkelenmişti. “Burada olduğumuzu nereden bildiler?”</span></p>

      <p class="calibre2"><span class="none2">- Haberim yok, ama gırtlağımıza kadar boka battık, bunun başka bir açıklaması yok.</span></p>

      <p class="calibre2"><span class="none2">Kısa bir ateş camı parçaladı, adam Sten’ini kaldırıp ateşe karşılık vermek üzereyken Salter onu durdurdu. “Salaklaşma, yerimizi belli edeceksin.” Odada hâlâ bekleşmekte olan dört adamına döndü. “Biriniz burada kalsın, diğerleri arkadan çıkarak ötekilerle buluşmaya çalışsın. Onlara hemen kaçmaya çalışacağımızı söyleyin. Bundan sonra herkes kendi canından sorumlu.” Adamlardan üçü binanın arkasına yöneldiler, Salter dördüncüyle birlikte pencerenin yanına çöktü, karanlıkta hareket eden yeni gölgeler gördü. Silah seslerinden, diğer barakalardaki adamlarının hâlâ direndiklerini anladı. “Sence kaç kişiler?”</span></p>

      <p class="calibre2"><span class="none2">- Gereğinden fazla. Bizi bulmaları da uzun sürmez. Dışarıdaki kamyonlardan birinin lastikleri atılan kurşunlardan parçalanınca Salter’ın öfkesi daha da arttı. “Piçler kaçmamamız için n gerekiyorsa yapıyor. Bunu sonra düşüneceğiz. Arkadan en yakın hangara koş ve kullanabileceğimiz bir araç var mı, bak. Şu Arap’ın işini bitirir bitirmez arkandan gelirim.”</span></p>

      <p class="calibre2"><span class="none2">- Tamam, Patron. Adam yerde sürünerek arkadaki koridora geçti. Salter hâlâ iskemleye bağlı oturan Hasan’ın yanına çömeldi, Sten’in namlusunu adamın yüzüne dayadı. “Sonunda baş başa kaldık, güzelim. Şimdi konuşmak, ya da ölmek zamanı. Deacon ve arkadaşları nerede? Bana söyle, hayatın bağışlayayım. Söylemezsen, kafan çürük bir kavuna benzeyecek.” Bir salvo odanın içinde patladı, camlar parçalandı, duvarlar delik deşik oldu, sahra telsizinin madenî ayakları kırıldı. Salter suratındaki teri sildi, tetikteki parmağı gerildi, namluyu Arap’ın alnına dayadı. “Acele ettirmek istemem, arkadaş ama hemen cevap vermezsen pek şansın kalmayacak. Bu kadar. Son şans. Neredeler?”</span></p>

      <p class="calibre2"><span class="none2">Hasan’ın suratı terden sırılsıklamdı. “Nil kenarında. Maison Fleuve adlı bir villada.”</span></p>

      <p class="calibre2"><span class="none2">- Nil kıyısında tam olarak nerede?</span></p>

      <p class="calibre2"><span class="none2">Hasan anlattı, Salter karanlıkta sırıttı. “Bana yalan söylemiyorsun, değil mi?”</span></p>

      <p class="calibre2"><span class="none2">- Gerçek bu. Beni de götür. Yolu göstereyim.</span></p>

      <p class="calibre2"><span class="none2">- Hiç endişelenme dostum, buradan sağ kurtulursak yolu gösterirsin. Arkadaşlarının cevaplandırması gereken bir soru var da. Salter ipleri gevşetti, silahıyla koridoru gösterdi. O sırada yeni bir salvo odanın içini tahta kıymıklarla doldurdu. “Dışarı. Arka kapıdan. Çabuk ol. Kafanı eğ.”</span></p>

      <p class="calibre2"><span class="none2">Hasan iskemleden kalkmaya çalıştı. Karanlıkta çabalarken, masayı devirdi. Salter onu silahıyla dürttü. “Çabuk ol! Birazdan tepemize binecekler.” Hasan hâlâ masaya saplı duran hançeri gördü. Bu sefer bilerek tökezledi, bıçağın kabzasını tuttu, tahtadan çıkardı ve hançeri kolundan kaydırdı.</span></p>

      <p class="calibre2"><span class="none2">- Çabuk ol dedim, diye kükredi Salter.</span></p>

      <p class="calibre2"><span class="none2">Salter binanın arka kapısında paniğe kapılmaya başladı. Ateş sesleri yaklaşıyordu. Biraz önce gönderdiği adamın onlara doğru koştuğunu gördü, elinde motoru çalışmakta olan yeşil renkli eski bir Moto Guzzi vardı. “Bu da ne?”</span></p>

      <p class="calibre2"><span class="none2">- Hangarda bundan ve iki eski bisikletten başka bir şey yoktu, Patron.</span></p>

      <p class="calibre2"><span class="none2">- Eski olması umurumda değil, çalışıyor mu?</span></p>

      <p class="calibre2"><span class="none2">- Çalışıyor gibi, deposu da dolu. Hasan’ı görüp kaşlarını çattı. Bu herifi de götüremeyiz. Motosiklette sadece iki kişilik yer var.</span></p>

      <p class="calibre2"><span class="none2">- Haklısın, dedi Salter buz gibi bir sesle, Sten’i kaldırıp tetiğe bastı, kurşunları yiyen adam arka üstü düştü.</span></p>

      <p class="calibre2"><span class="none2">- Motora bin. Sen kullanıyorsun. Hasan’ı itti. Arap birden döndü, elinde hançeri vardı. Salter umutsuzca Sten’in namlusunu doğrultmaya çabalarken, gözleri dehşetten küçülmüştü. Bıçak gırtlağını kesip geçti, derin bir yara açıldı, kafası arkaya düştü, kan fışkırdı. Hasan bir adım attı, bıçağı sapma kadar Salter’ın göğsüne batırdı.</span></p>

      <p class="calibre2"><span class="none2">Salter çığlık atarak geriye düşerken Hasan tısladı. “Git şeytanla arkadaşlık et, İngiliz.” Salter ceketi kan içinde yere yıkılırken Hasa bıçağı çekip çıkardı, yerdeki Sten’i kaldırdı, omzuna astı. Sarsak adımlarla motorun yanma gidip bindi, yaralı çenesi alev alev yanıyordu. İçinde üç askerle bir cip göründü, Hasan, Sten’i doğrulttu, ateş etti. Cip şoförü hızla geri vitese taktı.</span></p>

      <p class="calibre2"><span class="none2">Sanson adamlarını personel taşıyıcının arkasına saklanarak büronun bulunduğu barakaya yönlendirdi. Diğer bütün barakalar ele geçirildiğinden burası en sona kalmıştı. Salter’ın adamları kurtulma umutları kalmadığını anlayana kadar güçlü bir direnç göstermişlerdi. Barakalardan birinde bulunan bir grup şaşkın Mısır hava askeri serbest bırakıldı. Hepsinin de elleri arkalarına bağlanmış, çoğu cam parçalarıyla yaralanmıştı, ancak ölü ve yaralıların arasında ne Haider, ne de Salter vardı. Ele geçmemiş tek barakanın kalması Sanson’un sinirlenmesine neden oluyordu. “Onları uyar da teslim olsunlar.” Binbaşı megafonu kaldırdı. “Silahlarınızı bırakın ve ellerinizi başınızın üstünde tutarak dışarı çıkın. Bu emre uymazsanız, ateş açacağız.” Cevap gelmedi, Sanson “Bana iki el bombası verin” dedi. Sanson binbaşının uzattığı el bombalarını birbirlerinin ardından kırık pencereden içeri attı. İki güçlü ışık göründü, iki patlama duyuldu, Sanson zırhlının üzerindeki tüfekçiye binanın ön yüzünü taramasını söyledi. Sten makineli tüfek verandada ateşten bir çizgi çizdi. Tahta parçaları havada uçuştu, kırılan camlar yerlere döküldü, kapı menteşelerinden kurtulup devrildi.</span></p>

      <p class="calibre2"><span class="none2">Ateş kesilince Sanson ilerledi, tabancasını ateşe hazır tutuyordu. ‘Tamam, gidip bakalım, ne bulmuşuz.” Birisi ışıkları yakınca Sanson kurşunlarla delinmiş sahra telsizini ve bir köşede de Doring’in işkence görmüş cesedini gördü. ‘Tutsaklardan birini getirin ve burada neler olmuş, öğrenin.” Kırık burunlu, elleri kelepçeli iriyarı bir tutsak getirildiğinde Sanson ona yaklaştı. “Salter nerede?” Adam tereddüt edince, çenesine bir yumruk vurdu, tutsak geri geri sendelerken tabancasının horozunu kaldırdı, gözlerinde kararlı bir ifade vardı. “Eğer bir daha sormam gerekirse, bir gözün eksilir.” Adam eliyle çenesini ovuşturdu. “En son gördüğümde buradaydı, yemin ederim.” Sanson yerdeki cesedi gösterdi. “Bu kim?”</span></p>

      <p class="calibre2"><span class="none2">- Deacon’un arkadaşlarından biri, Doring adında bir Alman. Reggie onunla ve bir de Arap’la tartıştı da.</span></p>

      <p class="calibre2"><span class="none2">- Burada olan her şeyi anlatsan iyi olacak. Hem de çabuk. Havaalanına saldırdığınızda yanınızda kimler vardı, bütün ayrıntılarıyla öğrenmek istiyorum. Sanson Salter’ın adamının anlattıklarını dinledi, sonra aceleyle iki askere döndü. “Arap’ı ya da Salter’ı arayın. Onları gören var mı, sorun. Hâlâ buralarda bir yerlerde olmaları gerekir. Ararken de dikkatli olun, her ikisi de yılan kadar tehlikelidir.” Doring’in cesedinin yanında diz çöktü.</span></p>

      <p class="calibre2"><span class="none2">- Patronuna neler anlattı.</span></p>

      <p class="calibre2"><span class="none2">- Hiçbir şey. Sonuna kadar ağzını kapalı tuttu. Sanson ayağa kalktı. “Deacon’un arkadaşlarından biri, şu bahsettiğin adam, hani subay üniforması giymiş olanı. Onun Haider adında aranmakta olan bir Alman ajanı olduğundan şüpheleniyorum. Onu hemen bulmam gerek. Nerede?” Salter’ın adamı tamamen şaşırmıştı.</span></p>

      <p class="calibre2"><span class="none2">“Allah kahretsin. Bütün bunları ilk kez duyuyorum. Neler olup bittiğini sorabilir miyim?”</span></p>

      <p class="calibre2"><span class="none2">- Benim soruma cevap ver.</span></p>

      <p class="calibre2"><span class="none2">- Havaalanına girerken yanımızdaydı, sonra adamlarından biriyle gitti. Sadece Doring ve Arap burada kaldı. Reggie onların uçak inmeden geleceklerini söylemişti.</span></p>

      <p class="calibre2"><span class="none2">Sanson umutsuzlukla içini çekti, parçalanmış telsize baktı. “Bizim gelmemizden önce ya da sonra hiç kimse Doring’in arkadaşlarıyla temas kurdu mu?”</span></p>

      <p class="calibre2"><span class="none2">- Bildiğim kadarıyla hayır.</span></p>

      <p class="calibre2"><span class="none2">- Uçak ne zaman inecekti?</span></p>

      <p class="calibre2"><span class="none2">- Patron, Deacon ve arkadaşları gelmeden bunu bilemeyeceğini söylüyordu. Arkadan bir ses geldi, az önce Sanson’un gönderdiği askerlerden biri içeri girdi. “Arap görülmüş efendim. Arkadaşlar biraz önce binanın arkasına dolanmışlar ve onu bir motosikletle kaçarken görmüşler. Şimdi onu izliyorlar.”</span></p>

      <p class="calibre2"><span class="none2">Ya Salter?</span></p>

      <p class="calibre2"><span class="none2">- Onu da bulduk, ama durumu pek iyi değil.</span></p>

      <p class="calibre2"><span class="none2">Salter’ı içeri taşıyıp masanın üzerine yatırdılar. Kanlı gırtlağından zorlukla soluk alıp veriyordu.</span></p>

      <p class="calibre2"><span class="none2">- Şimdi doktor geliyor. Dayanmaya çalış. Sanson söylediklerinin bir yararı olmayacağını biliyordu. Salter’ın göğsündeki korkunç yaradan da kan akıyordu. Masada yatarken, göğsünün üzerinde kavuşmuş elleri ve tebeşir beyazı rengiyle şimdiden bir cesede benziyordu. Sanson üzerine eğildi. “Beni dinle, Salter. Deacon’un arkadaşları Alman ajanları. Onları bulmam gerek. Beni anlıyor musun?” Salter öksürdü, ağzından kan boşandı, gözleri tavana bakıyordu. Birkaç saniye boyunca kendine gelmiş gibiydi. Sanson’un ceketini yakalamayı başardı, gözleri nefret dolu, çatlak bir sesle konuştu. “O orospu çocuğu Arap piçi, bunu o yaptı.”</span></p>

      <p class="calibre2"><span class="none2">Sanson sabırsızlığını saklayamadı. “Nerede olduklarını biliyorsan, bana söyle.” Ağzından kan geldi, Sanson’un ceketini bıraktı, soluk alıp vermesi daha da güçleşmişti.</span></p>

      <p class="calibre2"><span class="none2">- Dayanmaya çalış. Doktor yolda.</span></p>

      <p class="calibre2"><span class="none2">- Bir işe yaramaz.</span></p>

      <p class="calibre2"><span class="none2">- Neredeler Salter? Eğer biliyorsan, İsa aşkına söyle bana. Weaver havaalanına iki yüz metre kadar yaklaştıklarında ışıkları gördü. Makineli tüfek takırtıları ve el bombası patlamaları geceyi doldurmuştu, iyice umutsuzlaştı. Helen’e arabayı kenara çekip durdurmasını söyledi. “Geç kaldık. Başlamışlar bile.” Helen şoför koltuğundan kalktı, arabanın arkasından dolandı, yanına gelip durdu. Weaver, yüzü üzüntülü, alana bakıyor, hafif silahlardan çıkan alevleri izliyordu. Elini adamın koluna koydu.</span></p>

      <p class="calibre2"><span class="none2">- Senin yapabileceğin bir şey yoktu, Harry. Söylemek istemiyorum ama, arkadaşların için her şey bitti. Şimdi artık ikimiz de vurulmadan buradan gidelim.</span></p>

      <p class="calibre2"><span class="none2">Weaver arabadan tabancasını aldı, karanlıklara doğru yürümeye koyuldu. “Eğer on beş dakikaya kadar dönmezsem, buradan git ve Kahire’ye dön.”</span></p>

      <p class="calibre2"><span class="none2">- Harry lütfen, artık bunun bir anlamı yok.</span></p>

      <p class="calibre2"><span class="none2">- Neler olduğunu bilmem lazım.</span></p><br class="calibre3" id="calibre_pb_64" />
    </div>
  </div>
</body>
</html>
