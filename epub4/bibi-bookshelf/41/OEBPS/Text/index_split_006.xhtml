<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <h1 class="calibre2"><span class="none1">Yedinci bölüm</span></h1>

      <p class="calibre2"><span class="none1">Berlin</span></p>

      <p class="calibre2">Aynı gün sabah saat on bire doğru Schellenberg’in Mercedes’i Berlin’den on kilometre kadar uzaktaki gölün kıyısında, yazlığın önünde durdu. Grunewald Ormanlan’nın kıyısındaki küçük sakin köy yüksek rütbeli Alman subaylarının sayfiye yerine dönmüştü; çoğu burada muhteşem yazlıklara sahipti. Yağmur bulutları kaybolmuş, parlak sonbahar güneşi ve mavi gök Kasım ayında pek rastlanamayacak güzellikte bir gün oluşturmuştu. Beyaz boyalı, tek katlı ahşap ev nefis bir göl manzarasına sahipti. Evin çevresinde tahtadan bir çit, önündeyse küçük bir veranda görülüyordu. Schellenberg, çite dayalı kadın bisikletini görünce gülümsedi. Bir elinde deri çantası, diğerinde gümüş saplı kırbacı, verandaya çıkan basamakları tirandı. Kilitlenmemiş ön kapıdan küçük bir oturma odasına girdi. Bütün ev iki odadan ibaretti. Odalardan birindeki şöminenin iki yanında birer divan, bir masa, birkaç sandalye ve küçücük bir mutfak bölmesi görülüyordu. Aradaki kapı, evin tek yatak odasına açılmaktaydı. Raflarda kitaplar, Kral üt’un bronzdan yapılmış büstü ve iki gümüş çerçevenin birinde güzel bir sarışın kadının, diğerinde de küçük bir erkek çocuğun resimleri vardı. Etraf karmakarışıktı. Kahve masasının üzerinde yarısı içilmiş bir şampanya şişesi ve iki kadeh, yerde de bir çift kadın ayakkabısı ve bir üniforma eteği gördü. İskemlelerden birinin arkalığında bir çift temiz havlu atılmıştı.</p>

      <p class="calibre2">- Haider? Sen misin?</p>

      <p class="calibre2">Birkaç saniye sonra oda kapısı açıldı ve güzel bir kadın onbaşı göründü. Üniformasının sadece üstünü giymişti, çıplak bacakları ve iç çamaşırları görünüyordu. Havlulardan birine sarınmaya çalışırken yüzündeki şaşkınlık belli oluyordu.</p>

      <p class="calibre2">- Sen de kimsin?</p>

      <p class="calibre2">Schellenberg gülümsedi. “Ben de size aynı şeyi sorabildim, Frâulein. General Walter Schellenberg. Y siz?”</p>

      <p class="calibre2">Çok genç ve çok güzeldi, saçı sanki yataktan yeni kalkmış gibi karışıktı. Siyah SS üniformasını görüp söylenen ismi duyunca, yüzündeki ifade değişti ve utançtan kızardı.</p>

      <p class="calibre2">- Hei… Heidi Schmidt. Wehrmaht Hemşire Birliği.</p>

      <p class="calibre2">- Memnun oldum. Rahat Heidi, resmi geçitte değiliz. Belki de bana Haider’in nerede olduğunu söyleyebilirsiniz.</p>

      <p class="calibre2">- Koşmaya ve yüzmeye gideceğini söylemişti.</p>

      <p class="calibre2">- Arkadaşınız mı?</p>

      <p class="calibre2"><span class="none2">- Biz, geçen akşam Wannsee’de bir barda tanıştık. Kızcağız kekelemeye başladı. O kadar mutsuz görünüyordu ki; nöbetten sonra buraya gelip nasıl olduğuna bakmak istedim. Schellenberg sırıttı. “Annelik duygularınız kabardı, öyle mi? Yine de birinin ona arkadaşlık ettiğini görmekten mutlu oldum. Şu anda buna o kadar ihtiyacı var ki. Dışarıda gördüğüm sizin bisikletiniz mi?”</span></p>

      <p class="calibre2">- Evet efendim.</p>

      <p class="calibre2">Schellenberg eğilip yerdeki eteği kırbacının ucuyla aldı, kıza uzattı. ‘Tamam, Heidi. Bence giyinip gitmeniz iyi olur. Haider’le konuşulacak önemli bir iş var ve gerçekten de rahatsız edilmek istemiyorum.” Jack Haider göl kıyısında koşup terledi. Gömleğini çıkardı. Çıplak göğsü küçük yaralarla kaplıydı, spor ayakkabı ve bol bir şort giymişti. Saçı kırlaşmaya yüz tutmuştu, gözlerinin kenarında da kırışıklıklar görülüyordu. Yine de bilindik acı gülümsemesi, onu her zamankinden daha ciddî gösteriyordu. Elindeki kronometreye bastı, göl kıyısındaki kayala tepesine vardığında koşma zamanına baktı ve üzüldü. _ Allah kahretsin, daha hızlı koşabilirsin, Haider. Tekrar koşmaya başladı, arada sırada hızlanarak beş kilometrelik parkuru bitirdiğinde her yerinden ter fışkırıyordu. Küçük dönemeci dönüp kayalıklara vardığında, bir elinde sigara, kumda oturup gülümseyen siyah üniformalı subayı gördü. Durdu, birkaç derin nefes aldı ve Schellenberg’e baktı. Schellenberg gülümsüyordu. “Demek forma girmeye çalışıyorsun, Jack. Bu iyiye işaret. Bir ara gelip yüzmeyi düşündüm, ama belki başka sefer. Al, buna benden çok senin ihtiyacın var.” Schellenberg elindeki havluyu fırlattı, Haider havada yakalayıp terini kuruladı. “Seni Allah’ın belası. Yine ne istiyorsun?”</p>

      <p class="calibre2">- Eski bir dostu böyle mi karşılarsın? Schellenberg, Haider’in yara izleri dolu göğsüne baktı.</p>

      <p class="calibre2">- Yaralarının tamamen iyileştiğini görüyorum. Ha, bu arada, seni rahatlanan o güzel hanımı çok beğendim. Daha sonra ciddileşti. Acının geçmesine yardımcı oldu mu?</p>

      <p class="calibre2">- Seni ilgilendirmez.</p>

      <p class="calibre2">- Haklısın. Schellenberg ayağa kalktı, üniformasındaki kumları silkeleyip çantasını aldı. Artık kulübeye dönsek nasıl olur? Seninle konuşacaklarım var.</p>

      <p class="calibre2">Schellenberg şampanya şişesinin dibini iki flüt kadehe boşalttı, Haider uzattığı kadehi almadı.</p>

      <p class="calibre2">- Ben içmem. Ne istiyorsun? Yıkanıp giyinmiş, divanda oturuyordu.</p>

      <p class="calibre2">- İki dost arasında bir görüşme yapmak. Devam etti. Askerî işler, maalesef.</p>

      <p class="calibre2">- Bu kelimeleri en son dört ay önce duymuştum. Sen ve Canaris beni bir Amerikan istihbaratçısı kılığına sokmuştunuz ve düşman hatlarının gerisinde sorguya çekilen SS generallerinizden birini kurtarmamı istemiştiniz. Sonunda bütün kazandığım, bacağımda bir kurşun ve göğsümde bir şarapnel parçası oldu. Schellenberg içkisini yudumladı. “Kötü bir işti, ama hiç kimse bu rolü senin gibi oynayamazdı, onun için de seni görevlendirdik. Sen de ümitlerimizi boşa çıkarmadın ve çok başarılı oldun. Şampanya istemediğinden emin misin, Jack. Nefis.”</p>

      <p class="calibre2">- Cehenneme git.</p>

      <p class="calibre2">Schellenberg omuz silkti ve gözlerini şampanya şişesine dikti. “Harika bir Don Perignon. Kendine iyi bakıyorsun anlaşılan.”</p>

      <p class="calibre2">- Mademki bilmek istiyorsun, şampanya bir arkadaşımın hediyesi.</p>

      <p class="calibre2">- Açıklaman gerekmez. Schellenberg rafların birinden bir kitap çekti. “Cad Jung’un Bütün Eserleri İç kapatıcı bir felsefe. İhtiyar Cari, pek insanı güldürüp eğlendirecek biri değildir.”</p>

      <p class="calibre2">- Şu andaki durumuma çok uygun.</p>

      <p class="calibre2">- Seni ne yapacağız, dostum? Schellenberg kitabı raftaki yerine bıraktı ve kadirim gümüş çerçeveli resmini aldı. Haider’e döndü. Onu çok mu seviyordun, Jack?</p>

      <p class="calibre2"><span class="none2">Schellenberg, Haider’in yüzündeki korkunç hüznü, gözlerindeki derin acıyı gördü. Ayağa kalktı ve titrek bir sesle “Biraz önce gördüğün Wehrmacht onbaşısı, sadece iyi bir kız” dedi. “Sarhoş olduktan sonra içimi döktüğüm birisi. Belki de birisiyle konuşmak istiyordum. Eğer yine de soracaksan söyleyeyim, Acımın geçmesine yardım edemedi.”</span></p>

      <p class="calibre2">- Son yıllar senin için kolay olmadı, değil mi? Önce genç eşini kaybettin, daha sonra Hamburg’da olanlar. Babana olanları duyduğumda gerçekten çok üzüldüm. Schellenberg sakin bir sesle devam etti. Samimiyim. Başsağlığı dileklerimi kabul etmeni istiyorum. Çocuğun hâlâ hastanede olduğunu duydum?</p>

      <p class="calibre2">- Uzun süre kalacak. Her şey köprünün altından akan sular gibi. Bırakalım, kalsın. Schellenberg bardağını masaya bıraktı, ciddileşti. “Hâlâ öfkelisin, belki de haklısın. Öfkenden yararlanabilirim.” Çantasının kilidini açtı, çıkardığı dosyayı masaya koydu.</p>

      <p class="calibre2">- Bu ne?</p>

      <p class="calibre2">- Babana ve oğluna olanlarla ilgili. Müttefiklerin Hamburg’a attığı yangın bombaları hakkında istihbarat raporları.</p>

      <p class="calibre2">- Ne olmuş?</p>

      <p class="calibre2">- Bu bombardımanların İngiltere ve Amerika’da en üst yetkililerin onayıyla yapıldığı anlaşılıyor. Her iki hükümet de tam bir yıkımda ve Almanya’ya vahşi bir ders vermekte kararlı. Yaptıkları, dünya tarihindeki en korkunç yıkım. Hasarın bütün boyutlarını biliyor “musun?</p>

      <p class="calibre2">Haider öfkeyle cevap verdi. “Bak, Schellenberg, tek bildiğim babamı kaybettiğim ve oğlumun yandığı. O kadar kötü yandı ki, bir gün yürüyebilecekse mutlu olurum.”</p>

      <p class="calibre2">- Baban torunuyla Hamburg’a gidip akrabalarını ziyaret için kötü bir zaman seçmiş. Haider acı doluydu. “Hatırlıyor musun? Sicilya’da benim için hazırladığın küçük kaçamaktan sonra hastanede sırtüstü yatıyordum. Pauli’ye büyükbabası bakıyordu.”</p>

      <p class="calibre2">- Olanlar için beni hiç suçlayamazsın, Jack. Müttefikler aşağılık bir suç işledi. Almanya’nın ikinci büyük kentinde on kilometrekare yerle bir oldu, çoğu sivil 60.000’e yakın insan öldü, yüz binlercesi yaralandı. Siviller arasında büyük kayıp yaratmak için yangın bombalarını bilerek kullandılar. Kentin cehenneme döndüğünü söylüyorlar. İnsanlar meşale gibi yanmış, sıcaklık o kadar yüksekmiş ki asfalt yollar ateşten nehirler gibi akıyormuş. Aldığımız haberlere göre Müttefikler yakın zamanda aynı şeyi Berlin’de de yapacaklar. Goebbels bir milyon sivilin boşaltılması emrini verdi bile.</p>

      <p class="calibre2">Haider dosyayı görmemezlikten geldi, suratı öfkeliydi. “Ne söyleyeceksen, söyle.”</p>

      <p class="calibre2">- Seninle konuşmak istediğim de bu. Belki de yıpranmış vücuduna biraz hayat verebilecek bir şey. Canaris seni bana ödünç verdi, eğer kabul ederse tabiî.</p>

      <p class="calibre2">- SD için çalışmıyorum. Söyleyeceğin ne olursa olsun, cevabım hayır. İlgilenmiyorum. Ben, savaşın sonuna kadar Berlin’de kalmakla yetineceğim.</p>

      <p class="calibre2">- Ya sonra? Müttefiklerin seni hain diye asmalarını mı bekleyeceksin? Alman vatandaşı olabilirsin ama Amerika’da doğduğunu unutma. Savaşta yaptıklarınla asılmaya adaysın. O zaman oğluna ne olacak? Onun sana ihtiyacı var, Jack. Hele şimdi, her zamankinden çok. Üstelik Canaris’in Berlin’de kalıp dinlenmene izin vereceğini mi sanıyorsun? Artık yaraların da iyileştiğine göre, bulacağı ilk fırsatta seni kullanmaya çalışacaktır, özellikle savaşın bugünkü durumunda. Bu da hayatta kalma şansını kökünden yok eder. <span class="none2">Öte taraftan, bu operasyonda bana yardım edersen, defterdeki yazıları sileriz ve seni de özgür bırakırız.</span></p>

      <p class="calibre2">- Yani Abwehr’den mi ayrılacağım?</p>

      <p class="calibre2">- Hayır, Almanya’dan ayrılacaksın. Savaştan uzaklaş, eğer istediğin buysa. Schellenberg, Haider’in şaşkınlığını gördü. “Bu konuda sana söz veriyorum, Jack. Himmler ve Führer de veriyor. Sen ve oğlun, güvenli ve uzak bir yerde birlikte yeni bir hayata başlarsınız.” Haider kaşlarını çattı. “Bunun için ödemem gereken fiyat ne?” Schellenberg gülümsedi. “Yine acele ettin.”</p>

      <p class="calibre2">- Öyleyse anlat. Ve Schellenberg anlattı.</p>

      <p class="calibre2">Haider bir an kulaklarına inanamadı, daha sonra gülmeye başladı. “Walter, yaşlandıkça deliriyorsun.”</p>

      <p class="calibre2">- Emin ol, bu plan gerçekleştirilebilir. Beni tanırsın, her zaman dersimi iyi çalışırım.</p>

      <p class="calibre2">- Amiralin bundan haberi var mı?</p>

      <p class="calibre2">- İşbirliği yapacağız. Kabul ediyorum, her zaman göreceğin planlardan değil, ama bu koşullar altında gerekli. Planlama ve brifing aşamalarını şahsen ben yöneteceğim.</p>

      <p class="calibre2">Haider pencereye yürüdü, parmaklarıyla saçlarını taradı, Schellenberg’e döndü. “Roosevelt’i öldürmek? Beni bir maceracı olarak gördüğünü biliyorum, ama inan bana, maceracılık intiharı kabul etmek değildir. Bu görevi kabul eden kim olursa olsun, hayatta kalma şansı, tek bacağıyla orman yangınından kaçmaya çalışan birinden fazla değil.” Schellenberg güldü. “İlginç bir benzetme, ama bu konuda geçerli değil. Plan gerçekten de çok basit. Sen ve ekibin Kahire’ye varınca, güvenli bir eve yerleşeceksiniz. Şehirde serbestçe dolaşabilmeniz için ihtiyacını duyduğunuz her malzemeyi; Müttefikler üniformaları, Müttefikler araçları kolaylıkla bulacaksınız. Bunlar önceden ajanlarımız tarafından hazırlanacak. Ayrıca gerekiyorsa, oradaki adamlarımızdan yardım da göreceksiniz. Bütün yapman gereken, Roosevelt’in nerede kalacağım kesin olarak belirlemek ve güvenlik sistemlerinin zayıf noktasını bulmak. Bir de Gize Piramitlerinin on kilometre güneyinde, korumasız bir havaalanını güvenlik altına almanız gerekecek. Hedeflerinize ulaştıktan sonra, bizimle telsiz teması kuracaksınız. SS paraşütçüleri geldiğinde onları hedefe götüreceksiniz. Gerisi onların işi. Daha sonra geri geleceksiniz.”</p>

      <p class="calibre2">Nasıl?</p>

      <p class="calibre2">- Skorzeny’nin adamları gibi havadan.</p>

      <p class="calibre2">- Eğer herkesin talihi yaver gider ve hayatta kalırsa. Peki neden bana geldin?</p>

      <p class="calibre2">- Sana söyledim. Kahire’deki ajanlarım çok iyi ama böyle bir görevin üstesinden tek başlarına gelecek insanlar değiller. Halbuki sen, ideal adaysın. Daha önce Mısır’da düşman hatlarının gerisinde çalıştın, ana dilin gibi Arapça konuşuyorsun ve Kahire’yi iyi tanıyorsun.</p>

      <p class="calibre2">- Daha geçerli nedenlerin olmalı. Benden daha iyi Arapça konuşan, Kahire’yi benden iyi tanıyan ajanların vardır.</p>

      <p class="calibre2">Schellenberg başını salladı. “Pek yok. Üstelik senin tecrüben ve niteliklerin onlarda yok. Birçok kere İngiliz ve Amerikan subaylarının yerine geçtin, bir kez daha tekrar etmek becerilerini zorlamak anlamına gelmez.” Çantasından çıkardığı haritayı masanın üzerine yaydı. “Kahire’yi yeniden hatırlaman için bir harita getirdim.”</p>

      <p class="calibre2">- Beni zorlama. Daha hiçbir karar vermedim. Takımın diğer üyeleri hakkında pek bir şey söylemedin.</p>

      <p class="calibre2">- Üç kişi daha düşünüyorum. İki Ss ve bir kadın. Anlat.</p>

      <p class="calibre2">- SS’ler Yüzbaşı Dieter Kleist ve Çavuş Hans Doling. Her ikisi de Otto Skorzeny’nin komando birliğinden.</p>

      <p class="calibre2">- Dieter Kleist? Haider’in bakışları aşağılayıcıydı. “Acımasız bir hayvan, üniformalı canavarların en adisi. Balkanlar’da yaptıklarını gördüm. Partizan olduğundan kuşkulandıklarını sorgusuz vurmak ve kadın mahkûmlara öldürmeden önce tecavüz etmek gibi alışkanlıkları vardı.</p>

      <p class="calibre2">- Olabilir, bazen bir hayvan da yararlıdır. Bu Kleist son derece etkili ve öldürücü bir silah. Kısa süre önce Skorzeny’nin emrine girdi. Mükemmel bir savaşçı. Kabul edilebilir ölçüde İngilizce ve Arapça konuşuyor ve Mısır’ı iyi tanıyor. Bir zamanlar bir Alman şirketi adına çöldeki petrol sahalarında çalışmıştı.</p>

      <p class="calibre2">Ya Doring?</p>

      <p class="calibre2">- Savaştan önce bir süre Ortadoğu’da kalmış, bir Alman arkeoloji ekibinde tamirci şoför olarak. Şimdiyse düşman hatları gerisinde gizli görevlerde uzmanlaştı. Bana onu şiddetle tavsiye ettiler.</p>

      <p class="calibre2">Kimler?</p>

      <p class="calibre2">- Skorzeny’nin kendisi. Himmler, Skorzeny’nin SS birliğinin ekibimize katılmasında ısrar ediyor. Böyle bir ekibin, istenen görevi başaracağından eminim. Haider başını salladı. “İşe hâlâ ısınamadım. Peki ya kadın?”</p>

      <p class="calibre2">- Adı Rachel Stern.</p>

      <p class="calibre2"><span class="none2">Haider yıldırıma tutulmuş gibiydi. Uzun bir sessizlikten sonra Schellenberg bir sigara yaktı.</span></p>

      <p class="calibre2">- Anladığım kadarıyla, şaşkınsın. Onu eskiden tanıdığını biliyorum. Haider’in yüzü hâlâ bembeyazdı, cevap vermedi. Schellenberg devam etti. “Mesele ne?”</p>

      <p class="calibre2">- Bu ismi duymayalı uzun zaman oldu. Schellenberg gülümsedi. “Dosyanı inceledim, Canaris’in izniyle, tabiî. 1939’da katıldığın arkeoloji grubunda SD adına çalışan birçok Alman vardı. Bunlardan birinin kod adı Bülbül’dü, en iyi ajanımız. Meraktan, Bülbül’ün raporlarını yeniden okudum. Senin ve kızın adı raporlarda sık sık geçiyordu. Ondan o zamanlar çok hoşlandığın anlaşılıyor. Kızı yarı Yahudi olduğu düşünülürse, oldukça cesaret isteyen bir şey, Jack. Bu bilgilerim seni şaşırtıyor mu?”</p>

      <p class="calibre2">- Beni artık hiçbir şey şaşırtamaz. Bu kadar zaman neredeymiş? Ona ve ailesine ne oldu?</p>

      <p class="calibre2">- İlginç bir adam, şu profesör. Birçok basan kazanmış, ünlü bir arkeolog. Ne yazık ki, açık bir Nazi düşmanıydı. Hayatının büyük bir bölümünü yurtdışında geçirmiş olmasına karşın, Gestapo onu ele geçirmeyi çok istiyordu. Sonunda, talihin garip bir cilvesiyle yakaladılar.</p>

      <p class="calibre2">- Ne demek istiyorsun?</p>

      <p class="calibre2">- Kız ve babası dört yıl önce Akdeniz’de Kriegsmarine tarafından kurtarıldılar. İstanbul’a giden bir gemiye yolcu olarak binmişler.</p>

      <p class="calibre2"> </p>

      <p class="calibre2">1 Donanma, (ç.n.)</p>

      <p class="calibre2"> </p>

      <p class="calibre2">Gemi makine dairesindeki bir patlama yüzünden batmış, profesörün karısı ölmüş. O zamandan beri Ravensbruck Kadınlar Kampı‘nda, Führer’in onu serbest bırakmasını bekliyor, babasıyla otuz yıllık mahkûmiyetle Dachau’ya gönderildi. Haider öfkeden kıpkırmızı oldu. “Bana birdenbire Hitler’den neden nefret ettiğimi hatırlattın.”</p>

      <p class="calibre2">- Dikkatli ol, Jack. Benim suçum yok. Eğer gerçeği bilmek istiyorsan, bütün bu Yahudi aleyhtarı hareketleri fazla abartılı ve itici buluyorum. Duyduklarımı unutacağım böyle yorumlar yüksek sesle söylenmemeli.</p>

      <p class="calibre2">- Benim anlamadığım, Rachel’in senin şu küçük planında ne işi olduğu. Ona neden ihtiyaç duyuyorsun?</p>

      <p class="calibre2">- O senin sigortan olacak, Rachel’i geçici ama gerekli bir poliçe olarak gör.</p>

      <p class="calibre2">- Ne demek istiyorsun?</p>

      <p class="calibre2">- Senin gibi o da çok iyi İngilizce ve Arapça konuşuyor, Mısır’ı da avucunun içi gibi tanıyor. Ama hepsinden daha da önemlisi, o da babası gibi çok iyi bir arkeolog. Sana saygısızlık etmek istemem, ama bu konuda amatörlükten öteye gidemedin.</p>

      <p class="calibre2">- Mesleği neden bu kadar önemli?</p>

      <p class="calibre2">- Aslında basit. Görünüşü kurtarmak için, sizlerin savaş nedeniyle Ortadoğu’da sıkışıp kalmış bir arkeoloji ekibi olmanızı düşünüyorum. Ajanlarım bana, bölgedeki çatışmalar nedeniyle Kahire’de bekleşip duran birçok ekibin bulunduğunu söyledi. Kararını verene kadar planımın bütün ayrıntılarını açıklamam doğru olmaz, ama sana söyleyebileceğim, en sıkı denetimde bile yakalanamayacak kadar ustaca hazırlanmış sahte pasaport ve belgeleriniz olacağı. Arkeolog kimliğini uzun süre kullanman gerekmeyecek. Kahire’de en çok iki ya da üç gün kalacaksınız.</p>

      <p class="calibre2">- Daha etkili yöntemler bulabilirdin. Bu görevi kabul etmem için onu yeni bir yem olarak kullanmadığından emin misin? Schellenberg sırıttı. “Çok akıllısın Jack, söylediğin doğru; ama onu kullanmak istememizin başka bir nedeni var. Oldukça önemli bir neden ama şimdilik açıklayamam. Ne olduğunu zamanı gelince öğreneceksin.”</p>

      <p class="calibre2">- Önemli bir şeyi unutuyorsun. İşbirliği yapmayı kabul edeceğinden nasıl emin oluyorsun? Schellenberg bilgiç bilgiç güldü. “Her zaman ikna edici nedenler bulunur. Bu arada, gerçek amacımızı hiç bilmeyecek. Onun bildiği, Kahire’de basit bir istihbarat çalışması yapacağınız.” Haider başını salladı. “Onu kullanmak fikri hoşuma gitmedi. Zaten hapishane kampındaysa, yeterince güçlük çekmiş olmalı.”</p>

      <p class="calibre2">- Ne yazık ki onun kadar uygun başka birisi yok. Himmler dosyasını okudu ve Rachel’in iyi bir seçim olduğunu düşünüyor. Kabul etmeliyim ki, ben de aynı fikirdeyim.</p>

      <p class="calibre2">Haider’in yüzünde birdenbire yalvaran bir bakış görüldü. “Bana bir iyilik yap Walter, onu alma. Bunu senden rica ediyorum.”</p>

      <p class="calibre2">- Üzgünüm, ama bu benim yetkilerimi aşar. Schellenberg durdu. Eğer sen de gidersen, kızın güvenlikte olduğunu düşüneceğim.</p>

      <p class="calibre2">Özellikle Kleist de geliyorsa. İşi bittikten sonra onu öldürmesinden korkarım. Haider öfkelendi. “Sen piçin tekisin, Walter.”</p>

      <p class="calibre2"><span class="none2">- Kazanılması gereken bir savaş var. Bunun içinde duygulara yer yok.</span></p>

      <p class="calibre2"><span class="none2">- Bu çılgınlığın başarılı olabileceğine gerçekten inanıyor musun?</span></p>

      <p class="calibre2"><span class="none2">- Evet. Bundan eminim. Skorzeny’nin İtalya’da yaptığı Mısır’da da tekrar edilebilir, sonuçları çok daha önemli olur. Bu bir vurkaç operasyonu. Adamlarımız o kadar hızlı girip çıkacaklar ki, Müttefikler ne olduğunu anladıklarında, artık çok geç olacak. Durakladı. Ekibine gelince, Kahire’nin çok kozmopolit olduğunu duydum. Her ülkeden askeri saymazsan, yerinden edilmiş Avrupalı ve Amerikalılar dolu. İki milyondan fazla kişinin yaşadığı büyük ve gürültülü bir şehirde, fazladan birkaç yabancı göze batmaz. Rahatsızlık duymadan dolaşabileceksiniz. Ha, unutmadan, kabul edersen Himmler Şövalye Haçı vermeyi de vaat etti.</span></p>

      <p class="calibre2">- O Allah’ın belası madalya senin olsun. Schellenberg güldü. “Bunu söyleyeceğini biliyordum.</p>

      <p class="calibre2">E önemlisi, sen ve oğlun için İsveç‘e güvenli bir yolculuk hazırladı. Oradan da istediğin yere gidersin.”</p>

      <p class="calibre2">- Bilemiyorum. Hâlâ çok riskli görünüyor.</p>

      <p class="calibre2">- İnan bana, başaracaksın. Bir düşün. Roosevelt’in öldürülmesine yardım eden bir Alman Amerikalısı. Neredeyse şiir gibi bir intikam. Müttefikler savaşı kazanır sen de Amerikalılara yakalanırsan, başın gelecekleri biliyorsun. Ya uzun bir hapis cezası ya da uzun bir ip. Bu şekilde, hiç olmazsa bir şansın var. Son bir görev ve bitti. Bir de mükâfat var. Ne?</p>

      <p class="calibre2"><span class="none2">Schellenberg masanın üzerindeki dosyayı gösterdi. “Hamburg’un bombalanması raporunu okumalısın. Roosevelt bütün saldırıları onaylamış; aslında, bütün uçak mürettebatlarından açıkça acımasız olmalarını istedi. Şimdi Almanya’nın buna cevap vermesi gerek; sen de babana ve oğluna olanların öcünü alacaksın. Kişisel bir öç, tamam, kişisel kinin böyle durumlarda yararlı olduğuna hep inandım.”</span></p>

      <p class="calibre2">- Öç almak istediğimi kim söylüyor?</p>

      <p class="calibre2">- Gözlerinden okuyorum, Jack. Yüzünde yazılı. Annenin ülkesi babanı öldürüp oğlunu sakat bıraktı. İşte sana öcünü almak için fırsat.</p>

      <p class="calibre2">- Ya kabul etmezsem? Schellenberg omuz silkti. “Akıllı köpek sürüyle birlikte koşar. Ama eğer reddedersen, Himmler’in kızgınlığının acımasız olacağını söyleyebilirim. Kızı da düşün. Kleist yerine, senin yanında çok daha güvende olacak.”</p>

      <p class="calibre2">- Emirleri kim verecek?</p>

      <p class="calibre2">- Operasyonun ilk aşamasından sadece sen sorumlu olacaksın. Kleist belki itiraz edecek, ama emirleri senden almasını ve sana soru sormadan itaat etmesini sağlayacağım. Paraşütçüler Kahire’ye gelene kadar. Onlar geldikten sonra kumanda Skorzeny’ye geçecek.</p>

      <p class="calibre2">- Müttefikler Güney Akdeniz göklerini denetim altında tutuyor. Akdeniz’i Luftwaffe’nin koruması olmadan silahsız bir uçakla geçmek için ya çok cesur ya da çok çılgın bir pilot bulmalısın. Yoksa başka bir yol mu düşünüyorsun?</p>

      <p class="calibre2"><span class="none2">Schellenberg onayladı. “Pilotlarımızdan en iyilerini tanıdığından eminim, çünkü Abwehr görevlerinde onlarla birlikte çalıştın. Eğer bir teselli olacaksa, gitmek istediğin pilotu seçmene izin veririm.” Durdu, son kez gülümsedi. “Eee, karar verdin mi? Geliyor musun? Son bir görev, sonra özgürsün.”</span></p><br class="calibre3" id="calibre_pb_6" />
    </div>
  </div>
</body>
</html>
