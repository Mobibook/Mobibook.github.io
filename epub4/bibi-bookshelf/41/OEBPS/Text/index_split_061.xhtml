<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Altmış birinci bölüm</span></p>

      <p class="calibre2"><span class="none1">Han el Halil Çarşısı, 22 Kasım, 23.00</span></p>

      <p class="calibre2"><span class="none2">Sivil Ford yolun girişinde durdu. Weaver ön koltukta, Reed arkada, Çavuş Morris’in yanındaydı ve hepsi de sivil elbise giymişlerdi.</span></p>

      <p class="calibre2"><span class="none2">- Belaya hazırlıklı olmanız iyi bir şey, dedi Reed endişeyle. Çünkü eğer Salter buradaysa kan ve ateş olacak, etraf cesetle dolacak, bunun başka bir yolu yok. Weaver yolun ucundaki depoya baktı. Giriş kapısı demirdendi ve ortasında bir gözcü deliği, solundaki duvarda da güçlü bir ışık vardı.</span></p>

      <p class="calibre2"><span class="none2">- Bizi gürültü çıkarmadan içeri sokabileceğin başka bir yol yok mu? Reed başım salladı. “Hiç umutlanma. Nöbetçiler Salter’ın haberi olmadan içeri kim girerse girsin, vurmak emri almıştır. Deneyen olursa, kurşunu yer.” Weaver, işler ters giderse doğruca savaş divanına çıkarılacağından emindi ama artık kendi kaderiyle ilgilenmek için çok geçti. Arka koltuktaki telsizden sesler duyuldu, Morris mikrofona konuştu, daha sonra Weaver’a döndü. “Arkamız güvenlik altında, efendim. Adamlar bizden işaret alır almaz hareket edecek durumda.”</span></p>

      <p class="calibre2"><span class="none2">Arkalarındaki nakliye kamyonunda yirmi silahlı inzibat saklıydı. Weaver deponun arka çıkışını kontrol altına alacak olan yirmi beş askerle birlikte elindeki adamların Salter çetesinin hakkından gelebilecek bir güç oluşturduğunu düşünüyordu. “Ambulanslardan ve doktordan ne haber?”</span></p>

      <p class="calibre2"><span class="none2">- Fazla dikkat çekmemek için iki sokak ötedeler, efendim. Telsizle haber verir vermez burada olacaklar.</span></p>

      <p class="calibre2"><span class="none2">- Dua edelim de onlara ihtiyacımız olmasın. Weaver endişeyle saatine baktı. Tamam, vakit geldi. Adamlara haber ver.</span></p>

      <p class="calibre2"><span class="none2">Morris telsizi aldı, gerekli emirleri verdi, Weaver’a döndü. “Her şey hazır, efendim.”</span></p>

      <p class="calibre2"><span class="none2">- Benimle gel, Çavuş. Şu işi bitirelim. Weaver arabadaki ağır sırt çantasını aldı, Morris hafifçe koluna dokunup çantayı göstererek sordu:</span></p>

      <p class="calibre2"><span class="none2">- Emin misiniz?</span></p>

      <p class="calibre2"><span class="none2">- Aklına başka bir yol geliyor mu?</span></p>

      <p class="calibre2"><span class="none2">Weaver arabadan indi, Morris’le birlikte yürümeye başladı. Depoya vardıklarında, çantasından üç el bombası çıkardı, demir kapının altına yerleştirdi ve çantadaki Very işaret tabancasını aldı.</span></p>

      <p class="calibre2">- Geri kaç! dedi Morris’e.</p>

      <p class="calibre2"><span class="none2">Weaver hızla el bombalarının pimlerini çekti ve çavuşun ardından koştu. Duvara yapışıp durduklarında, el bombalarının birbiri ardına patlamasından doğan müthiş bir gürültü oldu. Toprak ve demir parçalarından oluşan bir bulut sokağı kapladı, gök gürültüsü gibi yayıldı, kapının iki kanadı kâğıt gibi yırtılmıştı. Daha toz bulutu dağılmadan Weaver, Very tabancasını havaya kaldırıp tetiğe bastı. Tabancadan fırlayan ışık göğü kırmızıya boyadı, deponun arkasında bekleyen adamlara işaret verdi. Weaver ve Morris parçalanmış kapıdan geçerken kamyondan inen askerler, silahları ellerinde, yanlarına varmıştı bile.</span></p>

      <p class="calibre2"> </p>

      <p class="calibre2"><span class="none1">Şabramant Havaalanı 23.30</span></p>

      <p class="calibre2"><span class="none2">Doring ve Hasan telsizi masanın üzerinde kurma işini bitirmişlerdi ki, Salter yanlarına geldi. “Şu albay dostunuz epey becerikli birine benziyor.” Doring başını sallayarak onayladı. “Evet, öyledir.”</span></p>

      <p class="calibre2"><span class="none2">- Nereden geldiğini ve hangi birlikte olduğunu söylemende bir sakınca var mı?</span></p>

      <p class="calibre2"><span class="none2">Doring sessizliğe büründü, Hasan’ın gözleri şüpheyle kısıldı. “Bunu neden kendine sormuyorsun?”</span></p>

      <p class="calibre2"><span class="none2">- Seninle konuşmuyorum. Salter, Arap’a baktı, bakışlarını gözlerine dikti, tekrar Doring’e döndü. Eee, evlat? Başlangıç için bana onun adını söyleyebilirsin. Kendininkini de. Salter’ın adamları belli etmeden Doring ve Hasan’ın çevresini sarmıştı. Hasan elini hançerine götürdü ama arkasından biri tabancasını sırtına dayamıştı bile. “Bir dene de karnını yarayım” dedi Salter, “Şimdi o pençelerinizi havaya kaldırın da nerede olduklarını bir göreyim.” Hasan ellerini isteksizce kaldırdı, Salter yanına gelip üzerini aradı, hançeri bulup aldı, sırıttı.</span></p>

      <p class="calibre2"><span class="none2">- Bu konuda seni daha önce uyarmamış mıydım? Salter’ın elindeki hançer birden parladı, Hasan’ın çenesinde derin bir yara açıldı. Gözlerini kin bürümüş Arap, Salter’ın üzerine atılmak istedi ama arkasındaki adam tüfeğinin dipçiğini ensesine indirince yığılıp kaldı.</span></p>

      <p class="calibre2"><span class="none2">Kendinden geçmiş, yerde yatarken Salter çizmesinin ucuyla başını çevirdi. “Bir uyan yapıldığında, onu unutmaman gerek.” Hançeri masanın üzerine sapladı ve yavaşça Doring’in yanına yürüdü. “Evet, evlat. Bekliyorum.” Doring ani bir felaket duygusuyla paniğe kapıldı, yumruğunu Salter’ın suratına patlattı ve masanın arkasındaki Sten’i almak için umutsuzca atıldı. Elini makinelinin namlusuna dokundurmuştu ki, bir dipçik parmaklarına indi. Acıyla haykırdı, yumruklar yağmur gibi yağdı, daha ne olduğunun farkına varamadan, sürüklenerek odanın öteki ucundaki bir iskemleye oturtulduğunu anladı.</span></p>

      <p class="calibre2"><span class="none2">Salter, burnundan akan kanı eliyle silerek yanın</span> <span class="none2">geldi. Vahşice Doring’in saçına yapıştı. “Bu yaptığı aptalca buseydi, evlat. Çok aptalca.”</span></p>

      <p class="calibre2"><span class="none2">Doring kurtulmak için çabaladı, acısı suratında okunuyordu. Parmakları şekilsiz birer et parçası gibiydi, Salter’ın yumruğu suratında patladı.</span></p>

      <p class="calibre2"><span class="none2">Çatırtıdan, bir kemiğin kırıldığı anlaşıldı.</span></p>

      <p class="calibre2"><span class="none2">Doring acıyla bağırdı, kırılan burnundan oluk gibi kan fışkırırken neredeyse bayılıyordu.</span></p>

      <p class="calibre2"><span class="none2">- Her zaman söylediğim gibi, göze göz, dişe diş. Şimdi tanışmış olduk.</span></p>

      <p class="calibre2"><span class="none2">Odanın öbür ucunda, adamlardan biri elini Hasan’ın boynuna koydu. “Bu herif hâlâ kendine gelmedi, patron.”</span></p>

      <p class="calibre2"><span class="none2">- Odalardan birine götürüp ayılmasını bekle. Doring’e döndü, soğuk ve tehditkâr bakışlarını gözlerine dikti. Eee, evlat, artık bana arkadaşlarınızın kim olduğunu, uçaklar indikten sonra neler yapmayı planladıklarını anlatsan nasıl olur?</span></p>

      <p class="calibre2"> </p>

      <p class="calibre2"><span class="none1">Han el Halili Çarşısı, 23.30</span></p>

      <p class="calibre2"><span class="none2">Weaver düş kırıklığını saklayamıyordu. Birinci katta, bir çeşit büro olarak kullanıldığı belli bir odadaydı.</span></p>

      <p class="calibre2"><span class="none2">Depoya saldırmışlar, Salter’a karşı koymayı akıllarından bile geçirmeyen üç adamın tutuklamışlardı. ‘Tutuklular nerede?”</span></p>

      <p class="calibre2"><span class="none2">Çavuş Morris cevap verdi. “Adamlar onları getiriyor, efendim.”</span></p>

      <p class="calibre2"><span class="none2">- Reed’i de getirmelerini söyle. Merdivenlerde ayak sesleri duyuldu, biri esmer ve bıyıklı, üç adam odaya getirildi. Birkaç saniye sonra Reed kapıda göründüğünde, Weaver sordu. “Bunları tanıyor musun?” Reed bıyıklıyı gösterdi. “Bu Costas Demiris.”</span></p>

      <p class="calibre2"><span class="none2">Yunanlı dişlerini gıcırdattı, öfkeden kıpkırmızı, kendini tutanlardan kurtulmaya çalıştı. “Seni orospu çocuğu Reed, Reggie seni eline geçirsin, ciğerini sökecek.”</span></p>

      <p class="calibre2"><span class="none2">Adamlar Demiris’i tutmaya çalışırken Weaver emir verdi. “Ötekileri aşağıya indirin, bu adamı yanıma getirin. Reed, sen arabaya dön.” Reed rahatlamış, çıkarken Demiris bir iskemleye oturtuldu. Weaver sordu. “Salter nerede?”</span></p>

      <p class="calibre2"><span class="none2">- Senin işin, benim bildiğimi bulmak, dedi Demiris suratında alaycı bir sırıtmayla, “Benim öteceğimi sanıyorsan yanılıyorsun. Üstelik Reggie’nin yüksek yerlerde dostları olduğunu unutma. Bu işi kısa zamanda halledecektir. Yanlış bir tutuklama.”</span></p>

      <p class="calibre2"><span class="none2">- Sen aranan bir suçlu ve bir asker kaçağısın, Demiris. Konuşmazsan seni karanlık bir hücreye tıkar, anahtarı da Nil’e atarım.</span></p>

      <p class="calibre2"><span class="none2">- Öyle mi? İddiaya girmek ister misin? Demiris’in bakışları hâlâ alaycıydı, Weaver’in sabrı taşıyordu. Demiris’in yanına gidip Yunanlının saçına yapıştı, kafasını geriye büktü. Demiris bağırdı.</span></p>

      <p class="calibre2"><span class="none2">- Reed’den aldığınız kamyonlar nerede?</span></p>

      <p class="calibre2"><span class="none2">Birden aşağıdaki sokaktan fren sesleri duyuldu, birkaç saniye sonra merdivenlerden ayak sesleri geldi. Weaver, Morris’e döndü. “Neler oluyor, gidip anla.” Çavuş daha kapıya varmadan, suratı öfkeden patlıcan rengine dönen Sanson içeri girdi, odaya bakındı, gözlerini Weaver’a dikti. “Burada neler yapıyorsun?”</span></p>

      <p class="calibre2"><span class="none2">- Bilerek emirlere karşı geldin, Weaver. Sanson’un yüzü hâlâ öfkeliydi.</span></p>

      <p class="calibre2"><span class="none2">Weaver cevap vermeye yeltendi, ama Sanson fırsat bırakmadı. “Bunu daha sonra konuşuruz. İskenderiye’deki sorguda iki saati boşuna geçirdim ve pek sabrım kalmadı.” Yunanlıya baktı. “Salter’in farelerinden biri bu mu?”</span></p>

      <p class="calibre2">- Adı Costas Demiris.</p>

      <p class="calibre2">- Konuştu mu?</p>

      <p class="calibre2"><span class="none2">- Bize yardımcı olmaya can attığını sanmıyorum.</span></p>

      <p class="calibre2"><span class="none2">- Şimdi anlarız. Odaya girişini anlamaz gözlerle izlemiş olan Yunanlıya doğru yürüdü. “Ben askeri istihbarattan Yarbay Sanson. Salter nerede?” Demiris yere tükürdü. “Siktir git.”</span></p>

      <p class="calibre2">Sanson’un yüzü kıpkırmızıydı. “Bizi yalnız bırak, Çavuş.”</p>

      <p class="calibre2">- efendim?</p>

      <p class="calibre2">- Beni duydun! Dışarı çık! Ben çağırana kadar da odaya girme. Çavuş çıktı, çıkarken kapıyı arkasından kapadı. Sanson sakince Smith Wesson tabancasını çıkardı, bütün fişeklerin yerinde olduğundan emin olmak için açtı, tekrar kapadı. Weaver olanları izlerken, Yunanlıya yaklaştı. “Beni dinlemeni, çok iyi dinlemeni istiyorum, Demiris. İki sebepten. Birincisi, yanlış cevaplara harcayacak vaktim ve sabrım yok; ikincisi, eğer tavsiyeme uymazsan, günlerinin geri kalanım tekerlekli sandalyede geçirirsin.” Demiris oturduğu yerden biraz doğruldu.</p>

      <p class="calibre2">- Senin anlayacağın basit İngilizceyle söylüyorum.</p>

      <p class="calibre2">Sorularıma doğru cevap vermezsen dizkapaklarını parçalayacağım. O zaman da konuşmazsan, biraz daha yukarı çıkıp o Yunanlı erkekliğine geleceğim. Şimdi, Salter’ın nerede olduğunu bana söyleyecek misin? O araçların nerede olduğunu da? Demiris kesik kesik güldü. “Bir tutukluyu vuramazsın, Sanson. Buna cesaret edemezsin.” Sanson adamın sol dizkapağına ateş etti. Silah patladığında, Demiris acıyla haykırdı, yere yuvarlandı, parçalanmış dizkapağını tutuyordu. Kapı açıldı, çavuş ne olup bittiğini görmeye gelmişti. Sanson kükredi. “Sana dışarıda kal, dedim!.. ” Kapı hemen kapandı. Demiris yerde yatıyor, yarasından kan, gözlerinden yaş fışkırıyordu. “Çılgın herif. Allah’ın belası çılgın piç.” Sanson sakince sağ dizkapağına nişan aldı. “Daha işin yarısına gelmedik. Konuşmaya başlasan iyi olur, Demiris. Hem de hemen.” İki doktor hâlâ acıyla dizkapağını tutan Demiris’in sedyesini merdivenlerden indirirken Weaver kenara çekildi. Sanson’a döndü. “yalan söylemiyor m dersin?”</p>

      <p class="calibre2">- Sanmam. Bütün söyledikleri mantıklı. Sanson duyduklarını kafasında değerlendiriyormuş gibi duruyordu.</p>

      <p class="calibre2">- Bahsettiği albay şu senin Haider’e benziyor. Deacon ve Arap dostuna gelince, galiba Haider’in arkadaşlarını bulduk. Demiris’in tarifine göre o Arap, bizim aradığımız herife benziyor. Gerisini tahmin etmek kolay. Gize’ye yarım saat uzaklıkta, korumasız bir havaalanı, ha? Tam da gizlice uçak indirilecek, bir saldırı başlatılacak ideal yer. Değerli yüke gelince, Salter’ı kandırmak için uydurulmuş bir yalan olmalı. Sanson, Morris’e dönüp parmaklarını şaklattı. ‘Telsizin başına geç, bulabildiğin kadar adam topla. Şabramant kavşağında, havaalanından iki kilometre uzakta bizimle buluşmalarını sağla. Deacon’un gece kulübünün de basılmasını istiyorum. Oradaysa tutuklasınlar, benimle telsiz teması kursunlar.”</p>

      <p class="calibre2">- Emredersiniz, efendim. - Ben seninle geliyorum, dedi Weaver kararlılıkla. Sanson gözlerini ona dikti. “Hayır Weaver, geliniyorsun. Eğer yaptıklarının unutulacağını sanıyorsan, bir daha düşün. Bu işi kesinlikle bitirdiğimde, sen yanımda olmayacaksın. Çavuş, bu adamın silahını al ve onu tutukla. Emre itaatsizlikten gözaltına alındı.”</p><br class="calibre3" id="calibre_pb_61" />
    </div>
  </div>
</body>
</html>
