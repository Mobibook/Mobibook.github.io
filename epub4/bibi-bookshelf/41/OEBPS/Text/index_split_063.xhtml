<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Altmış üçüncü bölüm</span></p>

      <p class="calibre2"><span class="none1">Berlin, 23 Kasım, 00.15</span></p>

      <p class="calibre2"><span class="none2">Schellenberg başbakanlığın yeraltı sığınağında, Hitler’in özel dairesine girdiğinde Führer’in onu beklediğini gördü. Himmler de oradaydı; her ikisi de deri koltuklara oturmuş, keyifle gülümsüyordu. Koltuklarından kalktılar, Himmler selam vermek için kolunu kaldırdığında gülümsedi bile. “Walter. Harika haberler. Gerçekten harika.” Hitler elini Schellenberg’in koluna koydu. “Birdenbire umudum arttı, Walter. Moralim yükseldi. Ya Skorzeny’den ne haber?”</span></p>

      <p class="calibre2"><span class="none2">- Haberleşme odasından çıkarken Roma’dan bir mesaj geldi. Yoğun sise rağmen, on dakika önce havalandılar. Şimdi epey ilerlemiş olmalı.</span></p>

      <p class="calibre2"><span class="none2">Hitler heyecanlanmıştı. “Kahire’den gelen mesajı ver.” Schellenberg, Deacon’un gönderdiği mesajın şifresi çözülmüş metnini uzattı, Hitler kâğıdı okurken anlatmaya devam etti. “Her şey beklediğimizden de çabuk oldu. Gördüğünüz gibi, Haider, Roosevelt’in Mena House’taki odasını belirledi, tüneli buldu, tünelin otel bahçesine girmek için kullanılabileceğini öğrendi, havaalanını eline geçirip Skorzeny’nin adamlarını hedefe taşıyacak araçları hazırladı. O ve ötekiler görevlerinin son bölümü için Albay’ın gelişini bekliyor. Bütün yapacağımız tırnaklarımızı kemirip beklemek.” Hitler okumayı bitirip gözlerini kaldırdı. “Öyleyse bu sona sakladığın son koza gerek kalmadı?”</span></p>

      <p class="calibre2"><span class="none2">Schellenberg gülümsedi. “Öyle anlaşılıyor.” Hitler birden heyecanlanmıştı. “Eğer Skorzeny bu işi de başarırsa, onu generalliğe yükselteceğim. Hayır, feldmareşal! O değişik bir adam, yapamayacağı hiçbir şey yok.”</span></p>

      <p class="calibre2">- Gerçekten de öyle, Mein Führer.</p>

      <p class="calibre2"><span class="none2">Hitler mesajı uzattığında suratı yine ciddileşmişti. “Ama daha her şey bitmedi. Üstelik Churchill’in orada bulunmamasına üzüldüm.”</span></p>

      <p class="calibre2">- Hiç olmazsa Roosevelt namlumuzun ucunda. Haklısınız, iş daha bitmedi. Ama başlangıcı iyi oldu, Mein Führer.</p>

      <p class="calibre2">Hitler’in duyguları yine değişmişti. Kendini koltuğa atıp, kolluklara yapıştı, heyecanını kontrol etmekte güçlük çekiyordu. Suratındaki sevinç Himmler ve Schellenberg’in uzun süredir görmeye alışmadıkları kadar yoğundu. “Doğru, çok iyi bir başlangıç.”</p>

      <p class="calibre2"> </p>

      <p class="calibre2"><span class="none1">Şabramant 00.15</span></p>

      <p class="calibre2"><span class="none2">Doring’in çığlığı bütün odada yankılandı. Acı çeken vahşi bir hayvanın bağırışı gibiydi, ses kesilince adamın vücudu kasıldı, başı yana düştü. Salter’ın adamlarından biri elini Doring’in boynuna koyup nabzını aradı. “Öldü, patron.”</span></p>

      <p class="calibre2"><span class="none2">- Görüyorum. Salter kerpeteni masanın üzerine attı. Alman ona hiçbir şey söylememişti, üç tırnağını söktükten sonra bile. Öfkelenen Salter kerpeteni bütün gücüyle kafasına indirmiş, bu son darbe Doring’e fazla gelmişti. Alman çığlık atmış, gözleri yuvalarından fırlamış, burnundan kan boşalıp hareketsiz kalmıştı. Salter suratındaki yağlı teri sildi, sinirlerini yatıştırmak için bir sigarillo yaktı. “Pezevengin gizlilik yemini etmiş olduğuna bahse girerim. Aklı başında herkes işler buraya gelmeden konuşmuş olurdu. Ama kabul etmeliyim ki, bu çok sert çıktı.” Kaşlarını şüpheyle çattı, Doring’in cesedine baktı. “İçimde bir his var, oldukça garip bir his, hiç de hoşlanmadığım bir his. Deacon ve Albay bir Almanla birlikte ne yapıyorlar? Şuna bir bakın. Bana sorarsanız, bu da asker.”</span></p>

      <p class="calibre2"><span class="none2">- Belki de kaçmış bir savaş esiridir.</span></p>

      <p class="calibre2"><span class="none2">- Belki. Salter ikna olmamıştı.</span></p>

      <p class="calibre2"><span class="none2">- Peki şimdi ne yapacağız, Patron?</span></p>

      <p class="calibre2"><span class="none2">Salter saatine baktı. “Artık gırtlağımıza kadar batak, öyle değil mi? Deacon’un arkadaşları bir saatten az bir sürede burada olacaklar.” Odayı arşınlamaya koyuldu, olanları düşünüyordu. Ama her zamankinden daha şaşkın, daha kararsızdı. Sigarillosunu yere atıp çizmesiyle ezdi. “Alman’ı iskemleden kaldırın, Arap’ı buraya getirin. anlaşılan daha da kan dökeceğiz.”</span></p>

      <p class="calibre2"> </p>

      <p class="calibre2"><span class="none1">00.20</span></p>

      <p class="calibre2"><span class="none2">Araba genel karargâha beş dakikalık yolda, karmakarışık sokaklarda ilerliyordu. Weaver’in kafası deli gibi çalışıyordu. Çavuştan kelepçenin anahtarını almanın yolu yoktu. Durumu tamamen güçleşmişti ama çok kısa süre içinde son şansını denemesi gerektiğinin farkındaydı; yoksa bir hücreye kapatılacak, kaçması imkânsız olacaktı. Yan sokaklardan çıkıp sağa döndüler, araba Nil’in karanlık kıyısında ilerlerken hızlandı. Şoför, genç bir onbaşı, gözlerinin önlerindeki yola dikmiş, Morris dalgın dalgın camdan dışarı bakıyordu. Şoför bir eşek arabasını geçmek için arabayı sağa kaydırdığında Weaver fırsatı kaçırmadı, yana atıldı ve bütün ağırlığıyla Morris’in üzerine bindi. “Ne oluyor!” Çavuş nefessiz kaldı, Weaver’in yükü altında ezildi. Weaver uzandı, ellerini kapının tokmağına vurdu. Kapı açıldı, Weaver kapı çerçevesine tutundu ve Morris’e bir omuz vurdu. Çavuş bir çığlık atarak arabadan yuvarlandı.</span></p>

      <p class="calibre2"><span class="none2">Onbaşı şaşkınlıkla arkasına baktı, frene bastı, araba durmadan önce otuz metre kaydı. “Allah kahretsin, adamı öldürebilirdin.” Weaver iki yumruğunu da uzattı, adamın çenesine hızla vurdu. Sersemlemiş şoför geri düşerken, Weaver arabadan çıkmıştı bile. On dakika kadar sonra arka sokaklarda bir otele girdiğinde ter içindeydi, güçlükle nefes alıyordu. Yaşlı bir Mısırlı eski bir tezgâhın arkasından, elinde tesbihiyle çıktı. “Efendi?” - Telefonunuzu kullanmak istiyorum, dedi Weaver nefes nefese.</span></p>

      <p class="calibre2"><span class="none2">- Özür dilerim, Efendi. Telefon sadece otel müşterileri içindir.</span></p>

      <p class="calibre2"><span class="none2">- Bana derhal telefonu göster!</span></p>

      <p class="calibre2">İhtiyar kelepçeleri gördü, tartışmamanın daha doğru olacağını anladı. “Holün dibinde bir kabin var.” Weaver lobinin dibindeki telefonu buldu, güçlükle ahizeyi kaldırıp operatörün cevap vermesini bekledi. Arabanın arka sokağa girdiğini duydu. Yüreği hızla çarpmaya başladı. Gelenlerin inzibat olmamasını ümit ediyordu. O anda üniformalı Helen Kane’in ön kapıdan girdiğini gördü. Kız kelepçelere bakakaldı. “Harry, neler oluyor?”</p>

      <p class="calibre2">- İstediklerimi getirdin mi?</p>

      <p class="calibre2">- Evet, ama…</p>

      <p class="calibre2">Kızın kolunu tuttu ve kapıya doğru yürürken “Yolda anlatırım” dedi.</p>

      <p class="calibre2"> </p>
    </div>

    <div class="s1">
      <p class="calibre2"><span class="none1">00.10</span></p>
    </div>

    <div class="s1">
      <p class="calibre2"><span class="none2">Sanson, Şabramant kavşağında sabırsızlanmaya başlamıştı. Cipin yanında bir aşağı, bir yukarı yürüyor, dakikada bir el feneriyle saatine bakıyordu. Birden adamlardan birinin seslendiğini duydu. “Galiba geliyorlar, efendim.”</span></p>

      <p class="calibre2"><span class="none2">Sanson yola baktı, şehirden gelip hızla yaklaşan, arkalarında bir toz dumanı bırakan bir dizi ışık gördü. İngiliz askerleri dolu üç açık kamyon, bir araba, bir cip, bir zırhlı ve en arkada da tepesinde bir Bren makineli tüfekle gelen zırhlı bir personel taşıyıcısı gördü. Onlara doğru koştu. Kamyonların arkasındaki arabanın yan koltuğunda oturan binbaşının elinde bir megafon vardı. Sanson ona yaklaştı, açık camdan kimliğini gösterdi ve aceleyle konuştu. “Yarbay Sanson. Kaç adam getirdiniz?”</span></p>

      <p class="calibre2"><span class="none2">- Yüz. Bütün bunların nedenini anlatır mısınız, efendim? Sanson soruyu duymamış gibi davrandı, arabanın arka kapısını açtı, girip oturduktan sonra şoföre döndü. “En öne geçip onlara yol göstermeye hazırlan.” Binbaşıya baktı. “Şabramant’taki havaalanını biliyor musun?”</span></p>

      <p class="calibre2"><span class="none2">- Evet, efendim.</span></p>

      <p class="calibre2"><span class="none2">- Şimdi beni dikkatle dinle.</span></p>

      <p class="calibre2"><span class="none2">Helen Kane iki tarafı palmiye ağaçlı dar ve karanlık yoldan kentten çıkıp güneye yöneldi, bir süre sonra Weaver “Burada dur” dedi. Kız arabayı yolun kenarına çekti, Weaver indi. ‘Tabancayı getir.”</span></p>

      <p class="calibre2">- Başını gittikçe daha fazla belaya sokuyorsun, Harry. Yaptığının akıllıca olduğuna inanıyor musun?</p>

      <p class="calibre2">- Tabancayı dedim, Helen.</p>

      <p class="calibre2">Oturduğu koltuğun altından otomatik Colt’u çıkardı. ‘Temel eğitimden beri hiç silah kullanmadım.”</p>

      <p class="calibre2">- Öyleyse şimdi silah kullanmanın en uygun zamanı. Weaver yolun kenarında diz çöktü, avuçlarını yere dayadı, kelepçenin zincirini mümkün olduğu kadar gerdi. “Şimdi.” Helen karşısına çöktü, tabancanın namlusunu zincire yaklaştırdı, horozu kaldırdı.</p>

      <p class="calibre2">- Tetiği çek, dedi Weaver.</p>

      <p class="calibre2">Tetiği çekti, bir patlama duyuldu, yerden bir toz bulutu yükseldi, zincirin şakırtısı duyuldu. Weaver ayağa kalktı, bileklerini ovuşturdu. Kelepçenin demirleri hâlâ bileğindeydi. “El makasını getirebildin mi?”</p>

      <p class="calibre2">- Hayır, bulamadım. Ama bagajda bir demir testeresi ve bazı aletler var.</p>

      <p class="calibre2">- İşe yarar. Şimdi arabanın anahtarlarını ver. Biraz geri gideceğim. Orada bir taksi bulursun.</p>

      <p class="calibre2">- Vakit yok. Üstelik, ben de seninle geliyorum.</p>

      <p class="calibre2">- Bu senin işin değil, Helen. Delilik etme. Zaten şimdiden savaş mahkemesi tehlikesiyle karşı karşıyasın. Hayatını da tehlikeye atmanın bir anlamı yok.</p>

      <p class="calibre2">Kızın sesinde çelik gibi sert bir kararlılık vardı. “Bütün bu olanlardan sonra son perdeyi kaçıracağımı sanıyorsan yanılıyorsun, Harry Weaver.” Bagajdaki aletleri alıp arka koltuğa attı, arabaya girdi. “Haydi bin. Ben kullanıyorum.”</p>

      <p class="calibre2"> </p>

      <p class="calibre2"><span class="none1">Şabramant 00.25</span></p>

      <p class="calibre2"><span class="none2">Sanson konvoyu havaalanından beş yüz metre uzakta, kapıya giden toprak yolu üzerinde durdurdu. Daha üç kilometre ötede bütün farların söndürülmesini istemiş, bu nedenle geldiklerinin görülmemesini sağlamıştı. Arabadan inip alana baktı, ay ışığında gördüğü kadarıyla yetinmek zorunda kaldı. Uzakta iki hangar ve beş altı kulübe belli belirsiz seçiliyordu. Alanı çevreleyen gerçek bir engel yoktu, sadece yol boyunca giden dikenli teller görülüyordu. Binbaşıyı yanına çağırdı. “Adamlarından en iyi ikisini seç, gözcü olarak gönder. Buraya da bir telsizcinin gelmesini sağla.”</span></p>

      <p class="calibre2"><span class="none2">- Emredersiniz, efendim. Binbaşı birkaç dakika sonra bir telsizci ve iki çavuşla döndü. “Bu iş için en iyi adamlarım, efendim.” Sanson adamlara baktı. “Alanda bir keşif yapmanızı istiyorum, dikkati çekecek bir şey var mı, araştırın. Özellikle Amerikan askerî kamyonlarına bakın. Ama Tanrı aşkına görülmemeye dikkat edin, yoksa her şeyi mahvedersiniz. Suratınızı boyayıp hemen gidin. Buraya da mümkün olduğu kadar çabuk dönmeye çalışın.” Adamlar kamyonlardan birinden aldıkları gresle suratlarını ve ellerini boyadılar, daha sonra karanlığa karışıp gözden kayboldular. Sanson telsizciye döndü. “RAF Genel Karargâhı‘yla temas kur. Kahire hava sahasına girecek bütün belirsiz uçaklar için radar gözlemi yapmalarını istediğimi belirt; düşman uçaklarının gelebileceğini sanıyoruz. Bu alanın çevresinde uçacak iki avcı uçağına ihtiyacım var. Buraya hiçbir uçağın inmesine izin verilmemesi şart.”</span></p>

      <p class="calibre2"> </p>

      <p class="calibre2"><span class="none1">00.45</span></p>

      <p class="calibre2">Gözcüler geri döndüğünde Sanson “Evet” dedi, “Anlatın bakalım.”</p>

      <p class="calibre2">Adamlardan biri cevap verdi. “Her şey sakin görünüyor, efendim. Giriş kapısındaki iki nöbetçi yerlerinde duruyor.”</p>

      <p class="calibre2">- Gözünüze hareketlilik çarptı mı?</p>

      <p class="calibre2">- Fazla bir hareketlilik gördüğümüzü söyleyemem, efendim. Her şey normale benziyor. Ama kapıların hemen içinde park edilmiş üç Amerikan kamyonu gördük.</p>

      <p class="calibre2">Sanson yerinden zıpladı, derhal binbaşıya döndü. “İçeri giriyoruz. Adamlarını hızlı bir brifing için topla. Peşinde olduğumuz adamların neye benzediklerini iyice öğrenmelerini istiyorum. Özellikle de Salter’ın, Haider’in ve o kadının.”</p>

      <p class="calibre2"> </p>

      <p class="calibre2"><span class="none1">01.00</span></p>

      <p class="calibre2"><span class="none2">Hasan bir kova suyla uyandırılmış, sürüklenerek odaya getirilmişti. Salter’ın açtığı yaradan akan kan pıhtılaşmıştı. Kafasına yediği darbeden sersemlemişti ama odanın köşesinde Doring’in kanlı cesedini görünce aklı başına geldi.</span></p>

      <p class="calibre2"><span class="none2">- O herif daha yardımsever olmalıydı, dedi Salter öfkeyle, Senin daha akıllı davranacağını sanıyorum. Yoksa sen de aynı durumda kalırsın. Cesedi gösterdi. İlginç bir şey öğrendim, arkadaşın Alman, adı da Doring. Bütün bu işte midemi bulandıran bir şey var. İstersen aramızdaki bütün anlaşmazlıkları unutalım, sen de bana istediklerimi anlat, ne dersin? Hasan gözlerini Salter’a dikti, bakışlarında hiç de korku izi yoktu. “Sana hiçbir şey söylemem.” Salter, Doring’in cesedine baktı. “Sana ve şu arkadaşına ne oldu? Her ikiniz de gizli bir örgütün üyesi falan mısınız? Sandalyeye oturtun, çocuklar. Ellerini bağlayın.” Adamlar Hasan’ı koltuğa oturtup kollarını sıkıca bağladı, Salter kerpeteni eline aldı. Hasan’ın sağ elini tutup kerpetenle işaret parmağının tırnağını yakaladı. ‘Terbiyeli olduğumdan, son bir kez daha soracağım.” Hasan, Salter’ın yüzüne tükürdü.</span></p>

      <p class="calibre2"><span class="none2">Salter yüzündeki balgamı sildi, kabaran öfkesini kontrol etmeye çalışarak tıslar gibi konuştu.</span></p>

      <p class="calibre2"><span class="none2">- Sert Arap’sın, öyle mi? Bakalım tırnaklarını söküp taşaklarını sıkmaya başlayınca da bu kadar sert olacak mısın? Nefretle sırıttı, kerpeteni sıktı. Sana bir şey söyleyeyim mi, dostum? Buna heveslenmiyordum dersem, yalan söylemiş olurum. Salter yükse sesle gülüp kerpetene asıldı. Tırnak parmaktan ayrılmıştı. Hasan gerildi, suratı tere battı, acıdan gözleri yuvalarından uğradı ama tek bir ses bile çıkarmadı.</span></p>

      <p class="calibre2"><span class="none2">- Hâlâ fikrini değiştirmedin mi?</span></p>

      <p class="calibre2"><span class="none2">Parmağından kan damlayan Hasan dişlerini gıcırdattı, acıdan kurtulmak istermiş gibi gözlerini yumdu.</span></p>

      <p class="calibre2"><span class="none2">- Hayır mı? Peki o zaman, öteki parmağı deneyelim. Salter ikinci tırnağı sıkıştırmaya yeltendiğinde, dışarılarda bir yerden makineli tüfek takırtıları duyuldu. “Neler oluyor?” Adamlarından biri odaya daldığında ayağa fırladı.</span></p>

      <p class="calibre2"><span class="none2">- Dert geliyor Patron, hem de kamyonlar dolusu.</span></p><br class="calibre3" id="calibre_pb_63" />
    </div>
  </div>
</body>
</html>
