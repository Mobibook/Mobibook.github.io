<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Altmış dokuzuncu bölüm</span></p>

      <p class="calibre2"><span class="none1">01.40</span></p>

      <p class="calibre2"><span class="none2">Mena House’un başkan süitinde, gizli servisten Jim Griffith çalan telefonu bir alarma benzetti. Kımıldadı, uyandı. Süitin salonundaki kanepelerden birine uzanmıştı. Elini telefona attığında, nöbet sorumlusu Howie Anderson’u karşıdaki kanepede gerinirken gördü. “Allah kahretsin, bu zavallının dinlenmeye hakkı yok mu?”</span></p>

      <p class="calibre2"><span class="none2">- Eğer gizli serviste çalışıyorsa, yok, dedi gülerek Griffith ve telefona cevap verdi. Bir numaralı nöbet Griffith.</span></p>

      <p class="calibre2"><span class="none2">Dinledi, sonra “Evet efendim, anladım” dedi, ahizeyi yerine koydu. Anderson esneyerek saatine bakıyordu.</span></p>

      <p class="calibre2"><span class="none2">“Ne olmuş?”</span></p>

      <p class="calibre2"><span class="none2">- Lobide iki ziyaretçi var. Büyükelçi Kirk ve General Clayton. Patronla görüşmek istiyorlar.</span></p>

      <p class="calibre2"><span class="none2">- Bu saatte mi? Anderson gözlerini ovuşturdu, her iki adamın da özel ziyaretçiler listesinde olduğunu, otelin içine varıncaya kadar birkaç kontrolden geçtiklerini biliyordu, yine de listeye bir göz attı. Çok önemli olmalı. Patronu sen mi uyandıracaksın?</span></p>

      <p class="calibre2"><span class="none2">- Evet. Griffith başkanın yatak odasına giden kısa koridora girmek üzereydi ki, dışarıdaki nöbetçi kapıyı vurdu.</span></p>

      <p class="calibre2"><span class="none2">- anlaşılan patronun ziyaretçilerinin çok acelesi var diye homurdandı Anderson, kapının dibinde duvara dayalı duran Thompson’u aldı, şarjörünü kontrol edip koltuğunun altına kıstırdı.</span></p>

      <p class="calibre2"><span class="none2">- Basamakları beşer beşer çıkmış olmalılar. Griffith elini kılıfında duran 38’lik Smith Wesson’un kabzasına koydu, kapıya vurdu, dışarıdan parolayı istedi. Beklediği parolayı duyunca, arkasında onu koruyan Anderson, kapıyı açtı. Büyükelçi Kirk ve General Clayton kapıda, sabırsızlıklarını belli ederek duruyordu. Griffith güvenlik kimliklerini inceledi. “Başkan” dedi Kirk.</span></p>

      <p class="calibre2"><span class="none2">- Uyuyor, efendim.</span></p>

      <p class="calibre2"><span class="none2">- Öyleyse uyandır. Çabuk.</span></p>

      <p class="calibre2"> </p>

      <p class="calibre2"><span class="none1">Maison Fleuve, 01.40</span></p>

      <p class="calibre2">Hasan odaya girdiğinde, dışarıda çalıştırılan motosikletin sesi duyuldu. Kleist hâlâ M3’ü elinden bırakmamıştı, gözlerinde mutluluk vardı. “Demek sonunda gerçeği öğrenmenin zamanı geldi, Haider? Korkak bir hain olduğuna hiç şaşırmadım. Eee, ne söyleyeceksin?”</p>

      <p class="calibre2">- Ne söylersem söyleyeyim, dinlemeyeceksin ki. Onun için, canın cehenneme.</p>

      <p class="calibre2">Kleist, gözleri nefretten korlaşmış gibi, yanına yaklaştı, Haider’in saçlarına yapıştı. “Sen ve Prusyalı tavırların midemi bulandırıyor. Hepiniz de kendini beğenmiş züppelersiniz. Sana bir şey sordum.” Haider onu duymamış gibi, Weaver’a döndü. “Uçağın düştüğü yerde, o iki subayı soğukkanlılıkla öldüren hayvana bakıyorsun. İki Mısırlı polisi kasap gibi doğrayan da bu herif.” SS subayı sırıttı, Haider’in gözlerinin içine baktı. “Sen savaşacak cesarette değilsin, Haider. Senin gibi bir korkağa nasıl üniforma verirler, anlamıyorum.”</p>

      <p class="calibre2">- Hep insanlık dışı bir piç gibi davrandın, Kleist. Fırsat varken, seni öldürmeliydim.</p>

      <p class="calibre2">Kleist makineli tüfeğin dipçiğiyle Haider’in suratına vahşice vurdu; Haider dudakları kan içinde, geriye sendeledi.</p>

      <p class="calibre2">- Bu yalnızca bir başlangıç, eski hesabın peşinatı. Kleist’ın yüzüne geniş bir gülümseme yayıldı. Bana olan borcunun kalanını ödemenden çok keyif alacağım. Dışarıda, motosikletin hızla uzaklaştığını duydular.</p>

      <p class="calibre2">Kleist Haider’e kötü kötü baktı. “Eğer seni uçağa götüreceğimi sanıyorsan, çok şaşıracaksın. O ikisi işlerini bitirseler bile, içimden bir ses oradan sağ çıkamayacaklarını söylüyor. Bu da sen öldü demektir.”</p>

      <p class="calibre2">Çizmesi kalktı, Haider’in bacaklarının arasına vurdu, Haider yere düştü. Weaver yardım için yaklaşmak istedi, Kleist makineli tüfeği kafasına dayadı. “Beni kızdırma, Amerikalı. Üstelik düşünüyorum da kemik sıyırmak isteyen biri daha var.” Hasan bir adım attı. Elinde eğri hançer, yüzünde de büyük bir mutluluk vardı. “Beklediğim gün sonunda geldi. Dualarını etmeye hazırlan.” Kleist elini Hasan’ın koluna koydu. “Burada değil. Aklımda çok daha güzel bir fikir var. Kadını al ve hemen tekneye getir.” M3’ün namlusunu Haider’in kafasına dayadı. ” Nil timsahlarına kemirecek bir şeyler vereceğiz, binbaşı ile arkadaşlarından nehirde kurtulacağız.”</p>

      <p class="calibre2"> </p>

      <p class="calibre2"><span class="none1">01.45</span></p>

      <p class="calibre2"><span class="none2">Neumann beklediğinden de iyi yol yapmıştı; güçlü kuyruk rüzgârları hızlarının daha da artmasına neden olmuştu. 5.000 metrede uçarken aşağıda hemen hemen hiç bulut kalmamıştı. İkinci Dakota biraz önlerine geçmişti ve yaklaşık bir mil kadar ötede uçuyordu.</span></p>

      <p class="calibre2">Sadece göstergeler ve ay ışığı tarafından aydınlanan karanlık pilot kabininde Skorzeny gittikçe sabırsızlanıyordu.</p>

      <p class="calibre2">- Daha ne kadar kaldı?</p>

      <p class="calibre2">- Eğer rüzgâr böyle devam ederse, Mısır kıyılarına varmamız için en fazla on beş dakika. Hedef alana varmak için de bir saatten daha az. Tabiî düşman uçaklarına rastlamamak kaydıyla. Neumann çevresine bakındı. “Kahire ye yaklaşırken çok alçaktan uçmamız, çok zor olacak, biliyor musunuz?” Skorzeny elini pilotun omzuna koyup sırıttı. “Neumann, ben sana güveniyorum.”</p>

      <p class="calibre2">İşte o anda göğü yırtan ve önlerindeki Dakota’nın yanından geçen işaret fişeklerini gördüler. Üzerlerinde RAF atmasıyla nereden çıktıkları belli olmayan iki Tomahawk doğudaki karanlıklardan gelmiş, ateş açmıştı.</p>

      <p class="calibre2">- Aman Tanrım diye bağırdı Neumann. Misafir var. Tomahawklardan biri öndeki Dakota’nın solundan yaklaşıp topunu ateşlerken, Neumann refleks olarak kolu hızla çekti, uçağı yükseltmeye çalıştı. Öndeki Dakota isabet aldı, sol kanadı kurşunlardan ufak parçalara ayrıldı, koca uçak bir ateş topu gibi patlayarak aşağıya, denize döküldü. .</p>

      <p class="calibre2">- Aman Tanrım. Zavallılar.</p>

      <p class="calibre2">Skorzeny’nin kükreyişi motorların sesini bastırdı. “İsa aşkına, Neumann, bizi buradan çıkar.”</p>

      <p class="calibre2">- Yapacak bir şey yok, dedi Neumann heyecanla. Tomahawk bizden çok daha hızlı.</p>

      <p class="calibre2">- Bir şeyler yap! diye çığlık attı Skorzeny. Neumann önündeki kolu hızla itti, uçağın burnu aşağı daldı, uçak korkutucu bir hızla aşağıya, köpüklü dalgalara doğru inmeye başladı. Yüzü terden sırılsıklam olan Neumann bağırdı. “Sıkı tutunun Albay, bundan sonrası zor olacak.”</p>

      <p class="calibre2"> </p>

      <p class="calibre2"><span class="none1">Mena House, 01.45</span></p>

      <p class="calibre2">Başkan süitinin misafir odasında deri kanepeler, bir küçük masa vardı, beyaz duvarlara Arapça yazılar ve tahta oymalar asılmıştı. Büyükelçi ve general sabırsızlıkla beklerlerken, Griffith tekerlekli sandalyeyi iterek başkanı getirdi. Başkanın üzerinde bir sabahlık vardı, gümüş renkli saçları dağınıktı ve uyandırıldığı için şaşkın görünüyordu. Yine de huzursuzluğunu belli etmedi, yorgun bir gülümsemeyle yetindi. “Her ikinizin de beni uyandırmak için geçerli bir nedeninizin olduğuna inanıyorum. Benim gibi yaşlıların uykuya ne kadar ihtiyacı olduğunu bilirsiniz.”</p>

      <p class="calibre2">- Biliyoruz efendim, dedi Kirk ve haberleri iletti.</p>

      <p class="calibre2">- Öyleyse, dedi Roosevelt heyecansız bir sesle, bitti. Berlin denedi ve başaramadı.</p>

      <p class="calibre2">- Tamamen bitmedi, efendim, dedi Clayton. Üç Alman kaçmayı başardı. Ama otele yaklaşmaları bile imkânsız. Bütün ordu peşlerindeyken, bütün noktalar alarma geçirilmiş, otelin çevresine çelikten bir ağ örülmüşken buraya yaklaşacaklarını düşünmek bile abes ama her tedbiri almış olmak için devriyelerin sayısını da artırdık.</p>

      <p class="calibre2">- Bunu duymak beni rahatlattı, General. Eğer binden fazla asker beni koruyamayacaksa, kimse koruyamaz.</p>

      <p class="calibre2">- Gerçekten de tehlike yok, efendim. Kuzey Afrika’da bulabildiğimiz bütün uçakları alarma geçirdik, biz şu anda konuşurken havacılarımız gökte devriye geziyor. Fazladan aldığımız önlemler sadece tedbirden kaynaklanıyor. O Almanların kısa sürede yakalanacaklarından eminim.</p>

      <p class="calibre2">- Herhalde kaybımız oldu, değil mi?</p>

      <p class="calibre2">- Altı asker yaralandı, altı tanesi de öldü. Çok daha kötü olabilirdi. Roosevelt içini çekti. “Şu Allah’ın belası savaş ne kadar erken biterse, o kadar iyi.” Saatine bir göz attı. “Söylenecek fazla bir şey kalmadı galiba. Sadece size ve adamlarınıza minnet borcum var, General.” Clayton selam verdi. “Güvenli ellerde olduğunuzdan emin olmanızı istiyorum, efendim.”</p>

      <p class="calibre2">- Ondan hiç şüphem yok. Her ikinizin de yapacak önemli işleri vardır. Beyler, size iyi sabahlar diliyorum.</p>

      <p class="calibre2"> </p>

      <p class="calibre2"><span class="none1">01.49</span></p>

      <p class="calibre2">Dakota’da heyecan elle tutulacak gibiydi. Uçak hızla denize yaklaşırken, Neumann peşindeki Tomahawk’tan kurtulamayacağını, her şeyin bittiğini biliyor, buna karşın içindeki hayvan sezgisiyle çabalamaya devam ediyordu. Arkasındaki Tomahawkları görmemesine karşın, attıkları fişekler iz bırakarak sağından ve solundan geçti, Dakota hızını artırdıkça motorlarının homurtusu yükseldi. Neumann altimetreye bir göz attı, ibreler hızla dönüyordu, Dakota burnunun üstünde denize inmeye devam etti, sarsıntıdan göstergeleri güçlükle görüyordu. Bin metre.</p>

      <p class="calibre2">- Burnu kaldırsanız, iyi olacak efendim, diye bağırdı yardımcı pilot endişeyle. Sekiz yüz. Beş yüz.</p>

      <p class="calibre2">- efendim! Kurtulamayacağız! Tomahawklar hâlâ peşindeydi, attıkları mermiler sulara saplanıyordu. Neumann zamanı geldiğine inandığında kolu hızla kendine çekti, Dakota’nın burnu düzeldi, sarsıldı, dalgaların hemen üstünde ilerlemeye başladı. Kendinden çok daha hızlı uçaklar olan Tomahawklardan ikisinin, hiç olmazsa birinin, sulara çakılacağını umuyordu ama talihi yaver gitmedi, Dakota’nın doğrulmasından saniyeler sonra yanından mermilerin geçtiğini gördü. “Yolun sonuna geldik” dedi Skorzeny’ye mağlubiyeti kabul etmiş bir sesle, “İşimiz bitti.”</p>

      <p class="calibre2">Yardımcı pilot araya girdi, “Düşman uçakları, efendim” diye bağırdı, Tam önümüzde!” Neumann midesinin bulandığını hissetti. Gerçekten de önlerinde, hızla yaklaşan üç gölge vardı ve denizin üzerinde, alçaktan uçuyorlardı. Toplarını ateşlediler, alevler göründüğünde Neumann istemeden de olsa elleriyle yüzünü korudu.</p>

      <p class="calibre2">- Bunlar Messerschmitt, diye bağırdı yardımcı pilot sevinçle. Bizimkiler bunlar!</p>

      <p class="calibre2"><span class="none2">Neumann ellerini gözlerinin önünden çekti. Doğruydu, gelenler Messerschmitt 109 uçaklarıydı ve Dakota’ya değil, Tomahawklara ateş ediyorlardı. Messerschmittler yaklaştı, biri Dakota’nın üzerinden, diğerleri iki yanından geçti ve Tomahawkların işini kısa sürede bitirdiler. ‘Tanrı‘ya şükürler olsun” nefes aldı, “tam zamanında. Hâlâ bütün vücudum titriyor.” Daha sözlerini bitirmeden, iki yeni Messerschmitt yaklaşıp, yanına geçti, soldaki uçağın pilotu eliyle işaretler yapmaya başladı.</span></p>

      <p class="calibre2">- Ne istiyor? diye sordu Skorzeny.</p>

      <p class="calibre2">- Telsizi açmamızı, dedi Neumann, telsizin düğmesini çevirdi, dalgayı buldu, dinlemeye başladı, sonra Skorzeny’ye döndü. “Operasyon iptal edildi, onları izleyip Girit’e gideceğiz.”</p>

      <p class="calibre2">Ne?</p>

      <p class="calibre2">- Berlin’den gelen emirler. Buna bir itirazım yok.</p>

      <p class="calibre2">- Bırak da ben konuşayım onunla. Neumann kulaklıkları ve boyun mikrofonunu Skorzeny’ye uzattı. Albay aletleri taktı, 109’un pilotuyla konuştu ve kükredi. “Aldığın emirleri tekrar et.”</p>

      <p class="calibre2">Dinlerken yüzü tiksintiyle buruştu, kulaklıkları koparırcasına çıkardı ve Neumann’a fırlattı.</p>

      <p class="calibre2">- Allah kahretsin. Allah kahretsin!</p>

      <p class="calibre2">Neumann ona baktı. “Hayatta kaldığınıza sevinmemiş gibisiniz, Albay.”</p>

      <p class="calibre2">- Anlamıyorsun. Bu tam bir felaket.</p>

      <p class="calibre2">- Doğru, öteki uçaktaki arkadaşlarımız.</p>

      <p class="calibre2">- Ondan bahsetmiyorum. Skorzeny’nin üzüntüsü sonsuzdu. Ben operasyondan söz ediyorum. İptal etmek savaşın kaybı demektir.</p>

      <p class="calibre2">- O kadar kötü mü?</p>

      <p class="calibre2">- Bilemeyeceğin kadar, Neumann.</p>

      <p class="calibre2"> </p>

      <p class="calibre2"><span class="none1">Gize, 02.15</span></p>

      <p class="calibre2">Ali hep polis olmayı düşlemişti. Maaş çok düşüktü ama işin başka güzel yanları vardı. Her gün karakolda bedava yemek yiyor, her yıl bir üniforma alıyordu, üstelik arkadaşlarının da ona gıpta ettikleri açıktı. Ama her şeyden iyisi, bu meslekte bahşiş imkânının küçümsenmeyecek kadar çok olmasıydı.</p>

      <p class="calibre2">Cebinde elli kuruşluk bir banknot vardı. Çavuş kadar çok para almamıştı, o bitli orospu çocuğu Amerikalı profesörün verdiği paranın çoğunu kendine ayırmıştı ama hiç olmazsa Ali’nin de payına bir şeyler düşmüştü. Çavuş gitmişti, evde şişko karısıyla sevişecekti, Ali bariyerin yanında tek başına kalmıştı. Nöbetçi kulübesinin hemen yanındaki kayanın üzerine serdiği hasırın üzerine sırtüstü uzanmış, tüfeğini dirseğine dayamış yan kapalı gözlerle gökteki parlak yıldızlara bakarken yaklaşmakta olan bir motor sesi duydu. Esnedi, burnunu çekti, tembelce doğrulurken kaşındı, tüfeğini alıp üniformasının üzerindeki tozları silkeledi. Bu saatte kimin geldiğini merak etmişti. Bazı geceler Müttefikler askerleri şehirde buldukları kadınları taksi ya da at arabasıyla getirir, mezarları görmelerine izin vermesi için Ali’ye yalvarırlardı. Ali de, ufak bir bahşiş karşılığında da olsa onları kıramazdı. Motor sesi yaklaşırken, avucuna bırakılacak bahşişin keyfiyle dudaklarını yaladı, talihi yaver giderse cebindeki elli kuruşu daha da çoğaltacaktı. Karanlıkta, üzerinde iki kişi bulunan bir motosikletin yaklaştığını gördü. Motor yanına gelince el fenerini yaktı, gelenlerin Amerikalı profesörün arabasında gördüğü kişiler olduğunu anlayınca kaşlarını çattı. Motosiklet durup üzerindekiler inince Ali tüfeği sıkan parmaklarını gevşetti. Gece yarısını geceli çok olmuştu. Bu sefer ne istiyorlardı? Nezaketle eğildi.</p>

      <p class="calibre2">“Efendi, Madam.”</p>

      <p class="calibre2">- Bizi hatırladın mı? dedi Deacon mükemmel bir Arapçayla.</p>

      <p class="calibre2">- Tabiî.</p>

      <p class="calibre2">- Bir sorun var, dedi Deacon. Kazı alanında bir şey unuttuk, almak için döndük. Çavuşla konuşmam gerek.</p>

      <p class="calibre2">- Çavuş burada değil, Efendi.</p>

      <p class="calibre2">- Peki, nerede?</p>

      <p class="calibre2">Ali tereddüt etti. Çavuş nöbette olması gerekirken evinde uyuyordu, ama gerçeği söylemesi doğru olmazdı, onun için “Çok önemli bir görevle gitti, güneş doğmadan burada olacak” dedi. Deacon başını salladı, anlamıştı.</p>

      <p class="calibre2">- Demek burada yalnızsın.</p>

      <p class="calibre2">- Maalesef, Efendi, burada görevini yapan bir ben varım. Ali güldü, havada bahşiş kokusu olduğunda hep böyle gülerdi. Başparmağıyla işaret parmağını birbirine sürttü, adamın anlayabileceği bir işaret yaptı. Belki de kazı alanına dönmenizin bir yolu bulunur. Deacon gülümsedi, cüzdanını çıkarmak için elini ceketinin cebine soktu. ‘Tabiî.”</p>

      <p class="calibre2">Ali kadına hiç bakmıyordu, yanlışı da bu oldu.</p>

      <p class="calibre2">Nedendir bilinmez, kadın kayalıkların yanına gitmiş, çevresine bakınmıştı. Geri dönüp adama “Doğru söylüyor” dedi, “Çavuş burada değil.”</p>

      <p class="calibre2">Ali şaşkınlıkla kaşlarını çattı, yolunda gitmeyen bir şey vardı, başını çevirdiğinde adamı cebinden cüzdanını değil, tabancasını çıkardığın gördü. Silah büyük bir hızla Ali’nin kafasını yanına çarptı, acıdan kusmak istedi, gözleri kararıp düştü.</p><br class="calibre3" id="calibre_pb_69" />
    </div>
  </div>
</body>
</html>
