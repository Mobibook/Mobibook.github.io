<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Yirmi dördüncü bölüm</span></p>

      <p class="calibre2"><span class="none1">Kahire, 20 Kasım, 16.00</span></p>

      <p class="calibre2"><span class="none2">Weaver, Helen Kate’in Gize’ye doğru götürdüğü cipin yolcu koltuğunda oturuyordu. “Sanson nedenini söylemedi mi?”</span></p>

      <p class="calibre2"><span class="none2">- Sadece General Clayton’un seni çok acele Mena House’ta beklediğini.</span></p>

      <p class="calibre2"><span class="none2">İngiliz Köprüsü‘nü geçmişler, kentten çıkıp çölün kıyısında, kerpiçten yapılmış evleriyle köylere ve şekerkamışı tarlalarına girmişlerdi. Kısa süre sonra Kahire’nin sekiz mil batısına vardılar; tozlu yol Amerikan ve İngiliz askerî araçlarıyla doluydu, motosikletli haberciler her iki yönde de gelip geçiyordu. Weaver kızı son üç gündür ihmal etmiş olmaktan dolayı kendini kötü hissediyordu, onunla yatmakla çok önemli bir çizgiyi geçtiğini düşünmekteydi. “Bak, geçen gece olanlar için üzgünüm, Helen.”</span></p>

      <p class="calibre2"><span class="none2">- Ama ben değilim.</span></p>

      <p class="calibre2"><span class="none2">- Doğru mu bu?</span></p>

      <p class="calibre2"><span class="none2">- Tabiî. Kafanı bu konuya bu kadar takmamanı tercih ederdim. Weaver’in yüzüne baktı. Zavallı Harry. Hayatının düzenli akışını bozdum galiba.</span></p>

      <p class="calibre2"><span class="none2">- Eh, biraz.</span></p>

      <p class="calibre2"><span class="none2">Neşeyle gülümsedi. “Artık bütün kadınların şeytan olduğunu öğrendin.”</span></p>

      <p class="calibre2"><span class="none2">- Bu, işleri daha da mı zorlaştırır?</span></p>

      <p class="calibre2"><span class="none2">- İzin verirsen, evet. Hepimiz insanız, savaşın ortasındayız, askeri kurallar ne derse desin, bunlar hep oluyor. Buna rağmen görevimizi yerine getirebileceğimize inanıyorum, ya sen? Eğilip kızın yanağını öptü. “Harika bir kızsın, biliyor musun?” Helen de gülümsedi. “Dikkatli ol. Sonra daha da ileri gitmek isteyebilirim. Eğer zaman bulabilirsen, bu gece birlikte yiyebiliriz.”</span></p>

      <p class="calibre2"><span class="none2">- Bu günlerden beri duyduğum en güzel teklif, ancak General Clayton’un benim için ne hazırladığını öğrenene kadar bekleyelim. İmperial’de olanlardan sonra beni iki kolunu açarak karşılayacağını sanmıyorum.</span></p>

      <p class="calibre2"><span class="none2">Fakirlerin kerpiçten evleri yerlerini Kahireli zenginlerin lüks sayfiye villalarına bırakmıştı. Sfenksin ve üç Gize Piramidi’nin eteğinde, küçük ve pis Nazlattı‘sSaman köyüne vardılar. Köyden çıkan geniş ve palmiyeli yolun ucunda, özel bir bahçenin içinde, çevresinde konuk evleriyle birlikte muhteşem bir beyaz bina görülüyordu. Geçen yüzyılda Osmanlılar tarafından av köşkü olarak düşünülen Mena House daha sonra bir İngiliz karıkoca tarafından satın alınmış, dünyaca ünlü lüks bir otele dönüştürülmüştü. Piramit manzaralı ve yüzme havuzlu otel, bu haliyle kral ailelerinin ve dünya sosyetesinin uğrak yeri olarak tanınmıştı.</span></p>

      <p class="calibre2"><span class="none2">- Bir kız burada bir hafta sonu hak etmek için ne yapmalı?</span></p>

      <p class="calibre2"><span class="none2">- Bir şeyler düşünebiliriz.</span></p>

      <p class="calibre2"><span class="none2">Helen güldü. “Düşünebileceğimizden eminim.”</span></p>

      <p class="calibre2"><span class="none2">- Peki, şimdi güvenliğin gerçekten ne kadar iyi olduğunu bir görelim. Özel izin kartını hazırlasan iyi olur.</span></p>

      <p class="calibre2"><span class="none2">Cipin burnunu otele çevirdi. Otele giden geniş yolun iki tarafında ve birbirinden yüz metre kadar ötede ikişer kontrol noktası bulunuyordu. Yol kırmızı beyaz bidonlarla kapatılmış, etrafı dikenli</span> <span class="none2">telle çevrilmiş, makineli tüfek yuvaları yerleştirilmiş ve girişe de “KESİNLİKLE YASAK BÖLGE! GİRMEK YASAKTIR!” işareti asılmıştı. İlk kontrol noktasında önlerine çıkan iriyarı Amerikan yüzbaşısı onlara motoru durdurmalarını söyledi. Kâğıtlarını uzun uzun inceledi, generalin emriyle Genel Karargâh’ın hazırladığı özel giriş kartlarına baktı, daha sonra nöbetçi kulübesine geri dönüp bir yerlere telefon etti. O sırada altı yedi kadar silahlı asker cipi tepeden tırnağa arıyor, uzun bir borunun ucuna taktıkları aynayla arabanın altına bakıyorlardı. En sonunda yüzbaşı geri döndü, belgeleri iade etti, selam verdi. “Her şey tamam, efendim. Sizi bekliyorlar. Adamlarımdan biri size otele kadar refakat edecek.” - Buna gerek yok, Yüzbaşı.</span></p>

      <p class="calibre2">Subay bilgiççe gülümsedi. “Emirler böyle, efendim. Yanınızda refakat olmazsa, bir sonraki kontrol noktasındakiler hiç soru sormadan sizi vurma emri aldılar.” Arka koltukta elinde M3 makineli tüfek tutan bir çavuşla birlikte, ikinci kontrol noktasına geldiler. Aynı denetim, bu kez daha da sıkı uygulandı, daha sonra devam etmelerine izin verildi. Otelin önüne varıp girişin karşısındaki ziyaretçi otoparkında durdular. Otelin önünde Sherman tankları ve zırhlı personel taşıyıcıları duruyordu. Bunların yanı sıra çevreye ve binanın damına çok sayıda kum torbalarından yapılmış makineli tüfek yuvaları ve uçaksavar bataryaları yerleştirilmişti. Herkes hareket halindeydi, kuryelerin biri gelip diğeri gidiyordu. Otelin lobisinde kurulan kontrol noktasında İngiliz ve Amerikan askeri inzibat görevlileri çalışıyor, ordunun mühendislik ve marangozluk uzmanları, tekerlekler üzerinde işleyen bir rampa sisteminin son denetimini yapıyorlardı. Weaver bu sistemin Roosevelt’in tekerlekli sandalyesinin merdivenlerden kolayca çıkıp inmesi için hazırlandığını düşündü. Arabadan inerken çavuşa, “Her şey çok etkileyici” dedi, “burası hiç de sabahın dördünde otel kapıcısına görünmeden odaya bir misafir getirilecek yer değil.”</p>

      <p class="calibre2"><span class="none2">- Daha yarısını görmediniz, efendim. Bölgenin çevresine çelikten bir halka koyduk. Yaptığımızı tanımlamak için su geçirmez demek bile yetmez. Otelin merdivenlerinden düşünceli görünen General Clayton indi; yanında yorgun görünüşlü ve bıyıklı bir İngiliz binbaşısı vardı. Weaver selam verdi.</span></p>

      <p class="calibre2">- Beni görmek istemişsiniz, efendim.</p>

      <p class="calibre2">- Cipe bin, Harry. Konuşmamız gerek. Clayton arka koltuğa yerleşti, yanma da Sanson ve binbaşı sıkıştı. General İngiliz’i tanıştırdı. Binbaşı Blake, Özel İstihbarat Bölümü‘nden. Blake, Weaver’a elini uzattı. “Memnun oldum, efendim.” Sanson birdenbire, “Rehberli bir gezinti yapmanın zamanı geldi, Weaver” dedi, “yolda konuşuruz.” Helen Kane’e işaret etti, “Yola çıkalım, Helen. Dikkatli kullan, burada bazı yerlere mayın döşendi.” Güvenlik önlemlerini görmek yirmi dakikalarını aldı. Weaver bütün otelin ve çevredeki çölün çeyrek mil karelik bir bölümünün dikenli tellerle çevrilmiş olduğunu, yer yer makineli tüfek yuvaları yerleştirildiğini, civarın devriyelerce kontrol edilmekte olduğunu gördü. Askerler, görevli birliklerin kalabilmeleri için otel bahçesine çadırlar kurmakla meşguldü. Kampın güvenlik çemberinin ötesinde, bütün ihtişamlarıyla sfenks ve piramitler görünüyordu. Clayton açıklamaya başladı. “Bölgede on binden fazla asker var. Başkan geldiğinde burası Fort Knox’tan (l ) da daha sıkı korunuyor olacak. Delegasyon üyelerinden her biri, rütbelerine göre, kendilerine ayrılmış bölümler ve kişisel koruma önlemleri bulacaklar. Buna ek olarak, başkanın yaranda, onu korumak için sürekli olarak yirmi gizli servis ajanı bulunacak. Kimse, hiç kimse özel giriş izni olmadan bölgeye giremeyecek. Bu sabahtan itibaren İngiliz Hava Kuvvetleri ve Kahire’de konuşlanmış Amerikan Hava Kuvvetleri on mil yarıçapında bir bölgeyi uçuşa yasak alan ilan ettiler, elimizde Luftwaffe’nin yarısını düşürecek kadar uçaksavar var. Eğer <span class="none2">herhangi bir kimse havadan gelmek cüreti gösterirse, soru sormadan ateş etme emri verildi.”</span></p>

      <p class="calibre2">- Başkanın nerede kalacağını sorabilir miyim, efendim - Otelin süitlerinden birinde. Eğer güvenlik nedeniyle onu buradan çıkarmamız gerekirse, buradan bir mil ötede büyükelçinin özel villasına götüreceğiz. Orası da sıkı biçimde korunuyor, ama sadece bizimkiler tarafından. Otele gelince, bütün çalışanları askeri personelle değiştirdik, sadece otel müdürü kaldı. Bütün Arap memurlara ücretli izin verildi. Etraftaki Bedevi aileleri konferans süresince başka yere götürüyoruz.</p>

      <p class="calibre2"> </p>

      <p class="calibre2">1 Amerikan altınlarının saklandığı bina. (ç.n.)</p>

      <p class="calibre2"> </p>

      <p class="calibre2">Bu da sözü Arap dostumuza getiriyor. General ciddîydi, sıkıntısı yüzünden okunuyordu. Bütün bu olanlar, tam bir felaket. Çok daha iyi olmanı beklerdim, Harry. Turu tamamlamışlar, Helen arabayı park yerine sokmuştu. Weaver askerlerin tekerlekli sandalye rampasını tamamladıklarını ve kenarda bir yere taşıdıklarını gördü. Clayton içini çekerek cipten indi. “Bu arada endişe verici bir gelişme oldu. Binbaşı Blake, belki sizin anlatmanız daha doğru olur.” Binbaşı Weaver’a döndü. “Dün gece geç vakit, Stockholm’deki istihbarat görevlilerimizden biri önemli bir mesaj aldı, haber yüksek bir Alman kaynağı tarafından İsveçli bir aracı vasıtasıyla gönderilmiş. Habere göre Almanlar Amerikan başkanını ve İngiliz başbakanım öldürmeye karar vermişler.” Weaver kaşların çattı. “Nasıl?”</p>

      <p class="calibre2">- Elimizde ayrıntı yok, ancak casusların her ikisinin de yirmi ikisinden önce Kahire’de olacaklarını öğrendiklerini biliyoruz. Operasyonu hazırlamak için uzman bir ekibin kırk sekiz saat içinde Mısır’a geleceğini öğrendik. İsveçli aracı bu haberi dün gece aldı. Bu da uzmanların yarın akşama kadar burada olacakları anlamına gelir. Blake durdu.</p>

      <p class="calibre2"><span class="none2">- Bütün söyleyeceklerim bu kadar, efendim. Weaver’in benzi soldu.</span></p>

      <p class="calibre2">“Anladım.”</p>

      <p class="calibre2"><span class="none2">Clayton söze girdi. “Duydukların işin yepyeni bir açıdan ele alınması gerektiğini gösteriyor. Arap hakkındaki kuşkularının başından beri doğru olduğu anlaşıldı. Bu sabahtan itibaren kıyıların havadan denetlenmesini daha da yoğunlaştırdık. Önümüzdeki iki gece Kuzey Akdeniz kötü hava şartlarının etkisinde olacak. Bu durum onların işlerini güçleştirebilir ama yine de ihtiyatı elden bırakmamak gerekecek. Almanlar o denli ümitsiz ki, her şeye cesaret edebilirler.”</span></p>

      <p class="calibre2">- Bu nedenle de onlara kadife eldivenle yaklaşmamak gerekir, diye araya girdi Sanson. Yoksa aynı fikirde değil misin, Weaver? Weaver cevap vermedi, Clayton sordu. “Sanki dilinin ucunda bir şey var, evlat. Ne söyleyeceksen söyle.” Weaver cevap verdi. “Hiçbir şey yok, efendim.” Clayton diğerlerine döndü. “Yarbay, baylar, bizi biraz yalnız bırakır mısınız? Biraz yürüyelim, Harry.”</p>

      <p class="calibre2"><span class="none2">Weaver’i biraz öteye götürdü. “Seninle açık konuşacağım, evlat. Senle Sanson arasında bir sorun var anlaşılan.” Efendim?</span></p>

      <p class="calibre2"><span class="none2">- Bana Berger’le olanları anlattı. Bir tutukluyu dövmek sana pek uygun görünmeyebilir, ama savaştayız Harry ve hepimiz de savaşmaktan bıktık. Daha önce de söylediğim gibi, Sanson bu konularda çok daha tecrübeli. Sonuç alıyor. Bundan böyle, onun kararlarına uymak zorundasın. Patron o. Anlaşıldı mı?</span></p>

      <p class="calibre2">- Evet efendim.</p>

      <p class="calibre2">- Eğer Almanlar bir şey denemeye kalkışırlarsa, bunu çok yakında yapacaklarına bahse girerim. Gabar, ya da adı ne boksa, bu işe bir şekilde karışacak. Onu durdurma işini Sanson’a ve sana havale ediyorum. Eğer Alman ekibi havada vurulmazsa, sizden istediğim bütün işi halletmeniz, bir kutuya koymanız ve derine gömmeniz.</p>

      <p class="calibre2">- Anlaşıldı, efendim.</p>

      <p class="calibre2">- Öyle olsun, Harry. Başkan otuz altı saat sonra burada. Senden iyi haberler istiyorum. Arap dostumuzu bul, hem de çabuk.</p><br class="calibre3" id="calibre_pb_24" />
    </div>
  </div>
</body>
</html>
