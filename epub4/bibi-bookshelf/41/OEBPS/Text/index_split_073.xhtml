<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Yetmiş üçüncü bölüm</span></p>

      <p class="calibre2"><span class="none1">03.25</span></p>

      <p class="calibre2"><span class="none2">Yüzbaşı Ömer Rahman, Heliopolis’in kuzeydoğusundaki Almaza Askerî Havaalanı‘ndan kalkmıştı. Yirmi dakika kadar sonra, Nil Deltası‘nın bitip de çölün başladığı yerde, Memfis’in şekerkamışı tarlalarının üzerindeyken işaretleri görmek üzere 3.000 feet’e inmeye karar verdi. Hiçbir işaret görmedi. Çok acayipti. Yolcularının çoktan orada olmaları gerekirdi, saatini tekrar kontrol etti. Zamanında gelmişti. Kontrol çubuğunu itti, Bristol daha da alçaldı. Sakkara Piramitleri’nin dışında her yer dümdüzdü, on kilometre uzaktaki dev gölgeleri buradan görebiliyordu. Rahman gözlerini tekrar yere dikti, önünde, karanlıklar arasında bir ışık gördü. Sonra bir ışık daha, sonunda bir üçüncüsü. Üç ışık yerde bir “L” harfi çiziyordu. Kendi kendine gülümsedi. “Harika! Demek becerdiniz, dostlarım.” Kolu itti, Bristol inişe geçti. Sakkara Weaver, Gize’den beri Rachel’in motosikletini çölde izlemeye çabalıyordu. Kum üzerindeki izin peşinden giderken, yoldan ayrılıp Sakkara Piramitleri’ne doğru yöneldiklerini gördüler. Weaver piramitlere giden yolun sonuna vardı, biraz ilerde kenara bırakılmış Moto Guzzi’yi gördüler. Arabadan fenerini aldı, tabancasını çekti, motosikletin yanına vardıklarında Haider yere diz çöküp motora baktı. “Mermilerden biri benzin deposunu delmiş. Anlaşılan benzinsiz kalmış.” Weaver fener ışığı altında depoya baktı, Moto Guzzi’nin üzerinde ve yerdeki koyu lekeleri gördü. Diz çöktü, parmağını ıslak lekelere değdirdi, kan lekeleri olduklarını anlayınca yüzü karardı.</span></p>

      <p class="calibre2"><span class="none2">- Fena yaralanmış. Piste yürüyerek varmayı deneyebilirdi.</span></p>

      <p class="calibre2"><span class="none2">Piramitlerin ötesinde, ayışığı altındaki sonsuz çölden başka bir şey görülmüyordu. Haider yıkıntıların girişini gösterdi. “Emin olmak için içeri bakalım.” Piramitlere doğru giden taş döşeli yola girdiler, Weaver fenerini çevrede gezdirirken kısa ve karanlık bir geçit gördüler.</span></p>

      <p class="calibre2"><span class="none2">Geçit ayışığında aydınlanmış sessiz bir avluya açılıyordu. Sağda Firavun Coser’in piramidi, tam karşıda da soyluların mezar odalarının kalıntılarına inen taş basamaklar görülüyordu. En yakındaki odaya yöneldiler, fenerin ışığı kapkaranlık girişe vurunca içeriden yüzlerce yarasa fırladı. Kanat sesleri bir süre sonra dindi, etraf yine sessizdi.</span></p>

      <p class="calibre2"><span class="none2">- Feneri ver, dedi Haider birdenbire.</span></p>

      <p class="calibre2"><span class="none2">- Ne oldu?</span></p>

      <p class="calibre2"><span class="none2">- Galiba bir şey gördüm.</span></p>

      <p class="calibre2"><span class="none2">Weaver feneri uzattı, Haider ışığı önündeki basamaklara tuttu.</span></p>

      <p class="calibre2">- Buradan geçmiş, dedi, iki ayrı mezara inen basamaklardaki damlaları göstererek.</p>

      <p class="calibre2">Weaver ilk mezarı gösterdi. “Önce buna bakalım.” O sırada uzaktan uçağın motorunu duydular, göğü taradıklarında hiçbir şey göremediler. Motor sesi yaklaşıyordu. “İddiaya girerim, Deacon’un ayarladığı uçaktır” dedi Haider, “Rachel belki de piste varmayı başarmıştır.”</p>

      <p class="calibre2">- Gözümüzle görelim. Weaver feneri yakarak mezara inen merdivenleri inmeye başladı, Haider hemen arkasındaydı. Rahman uçağı daha da alçalttı, kanatçıkları çıkardı, uçağın burnunu ışıklarla bir hizaya getirdi. Yüzü ter içindeydi. Bakımsız toprak bir piste inmek, gündüz ışığında bile kolay iş değildi, hele gece karanlığında, neredeyse intihar etmek demekti. Yerde görmediği bir şeye çarpsa iniş takımlarını bozabilir, ya da yumuşak kuma kayarak bir daha kalkamayacak duruma düşebilirdi.</p>

      <p class="calibre2"><span class="none2">- Yavaş yavaş, dedi kendi kendine. Gözlerini önündeki L biçimi ışıklardan ayırmadan kolu hafifçe itti. Yerden yaklaşık iki yüz feet yüksekteyken iniş ışıklarını yaktı.</span></p>

      <p class="calibre2">İneceği çöl pisti aydınlandı, yerde bir engel olup olmadığını kontrol etti, birden kanının donduğunu hissetti. Pistin kenarı askeri kamyon doluydu. Tuzağa düşmüştü.</p>

      <p class="calibre2"><span class="none2">- Piçler, diye bağırdı, motorlara gaz verdi, kanatçıkları çekti, kola asılıp uçağı yükseltmeye başladı. Aşağıdaki kamyonların farları yandı, bütün araçlardaki makineliler ateşlendi, mermiler iz bırakarak uçağın yanından geçti.</span></p>

      <p class="calibre2">Pilot kabininin camı parçalandı, kurşunlardan biri omzuna gelerek onu acıdan kıvrandırdı, başka bir kurşun sırtına vurdu. Acıyla yerinden sıçradı, kolun üzerine düştü. Uçağın burnu yere döndüğünde ölmüştü, toprak hızla yaklaştı, Bristol motorunun çığlıkları arasında toprakla birleşti, portakal rengi bir alev topu gibi patladı.</p>

      <p class="calibre2">Rachel’i mezar duvarlarından birine dayanmış yatarken buldular. Koltuk altındaki yarayı kapatmak için üniformasının ceketini beline sarmıştı. Ceketin kumaşı kıpkırmızıydı, yolunu kaybetmiş ve umarsız küçük bir kıza benziyordu. Nefes alıp vermesi sıklaşmıştı, suratı ter içindeydi ve kan tükürüyordu. Onları gördüğünde gözleri parladı.</p>

      <p class="calibre2">Weaver onun yanma diz çöktü, gözleri dolmuştu. “Hareket etmemeye bak.”</p>

      <p class="calibre2">Kendini kaybediyor, kısa zaman sonra toparlıyor gibi oluyordu. Sesi kısıktı. Fısıldadı. “Beni burada bırakıp gitmeniz çok daha iyi olur, Harry.”</p>

      <p class="calibre2">- Kan kaybından ölmen için mi?</p>

      <p class="calibre2">Haider yanına çöktü, yavaş hareketlerle üniformasını ceketini çözdü, makineli tüfek kurşunlarının açtığı yarayı inceledi. Sonra gözlerinin içine baktı, yanağına <span class="none2">dokundu, sesi endişeliydi. “Kleist’ın silahındaki</span> <span class="none2">bozukluk, bunu neden yaptın?” Suratı acıdan buruştu, ağız dolusu kan tükürdü. “İkinizde nedenini biliyorsunuz. Şimdi de ikinizden birinin bana borcunu ödeme zamanı geldi. Beni hemen burada öldürün.”</span></p>

      <p class="calibre2"><span class="none2">Ağzından akan kızıl kan çenesinden süzüldü. “Bu işi başlamış olduğu yerde bitirelim.” Weaver ayağa kalktı. “Yardım bulmaya gidiyorum.” Haider onun koluna yapıştı, umutsuzdu. “Öyle sanıyorum ki, yardımın artık ona bir yararı olamaz.” Rachel acı çeken bir hayvan gibi tiz ve uzun bir çığlık attı, gözleri ıslaktı. ‘Tanrı aşkına, hiç insafınız yok mu? Biri lütfen beni vursun.” Tekrar inledi, acıdan çıldırmış gibiydi, gözlerini sımsıkı yumdu. Weaver daha fazla dayanamadı, tabancasını çıkardı, tepesine dikildi. Kafasına nişan alırken eli titredi, yüzünü ter damlacıkları kapladı, uzun bir an orada, parmağı tetikte öylesine durarak kıza baktı, hareket edemiyordu. Çocukluğundan beri ilk kez ağlamak istedi.</span></p>

      <p class="calibre2"><span class="none2">- Lütfen…</span></p>

      <p class="calibre2"><span class="none2">Madenî bir ses duydu, gözleri yaş dolu Haider’in tabancasını doğrulttuğunu gördü. Patlama uzun süre taş duvarlarda yankılandı. Cesedini mezar odasından çıkardılar, kuma uzattılar, Weaver ceketini çıkarıp Rachel’in yüzüne örttü. Uzunca bir süre bir şey söylemeden sessizce durdular. Sonunda Haider’in titrek sesi duyuldu. “Yapacak başka bir şey yoktu, onu kurtardık.” Weaver’in yüzü kül gibiydi. “Yardım getirebilirdim… “</span></p>

      <p class="calibre2"><span class="none2">- Yine de onu kurtaramazlardı. Bunu sen de biliyorsun, Harry. Weaver içinde büyük bir umutsuzluk duydu, uzağa çöle baktı, yanan uçaktan çıkan parlak kıvılcımları gördü. “anlaşılan Sanson pistte bir kabul komitesi hazırlamış.” Haider’in suratı acılıydı, tabancasını çıkardı, zorlukla yutkundu. “Sanırım hepimiz cehenneme gideceğiz. Artık sıra beni yalnız bırakmana ve onurlu bir şey yapmama izin vermene geldi.”</span></p>

      <p class="calibre2"><span class="none2">- Yeni bir ölüm hiçbir şeyi değiştirmez. Her şey bitti, Jack. O tabancayı kılıfına sok.</span></p>

      <p class="calibre2"><span class="none2">- Başka bir yol kalmadı, maalesef kalmadı. Eğer beni tutuklarsan sonum ya ip ya da kurşun olacak. Bana sorarsan bir ipin ucunda sallanıyor olmayı hiç istemem. Haider tabancanın horozunu kaldırdı.</span></p>

      <p class="calibre2"><span class="none2">- Eğer sence bir sakıncası yoksa, bana bir iyilik yap ve iki adım geriye git.</span></p>

      <p class="calibre2"><span class="none2">Weaver kararlılıkla elini uzattı, tabancanın namlusunu tuttu, “Sana bunu kılıfına sok dedim.”</span></p>

      <p class="calibre2"><span class="none2">- İşleri daha da zorlaştırıyorsun.</span></p>

      <p class="calibre2"><span class="none2">- Arabayı al, gidebildiğin kadar güneye git. Şansın varsa sabah olmadan Luksor’a varırsın. Ondan ötesini Tanrı bilir.</span></p>

      <p class="calibre2"><span class="none2">Haider şaşkınlıktan konuşamadı, Weaver devam etti. “Elinde fırsat varken kullan ve git. Sanson’un adamları neredeyse burada olur.”</span></p>

      <p class="calibre2"><span class="none2">- Bana ne olduğunu bilmek isteyeceklerdir.</span></p>

      <p class="calibre2"><span class="none2">- Bırak da onu ben düşüneyim. Git. Yoksa geç olacak. Haider söyleyecek bir şey bulamadı, Rachel’in yanma diz çöktü, ceketi kaldırıp yüzüne dokundu. Dayanamayacak gibiydi. “Ona doğru dürüst bir cenaze töreni yaptıracağına söz ver.” Çöle baktı, sesi duygu doluydu, “Oralarda bir yerlere gömsünler. Bu çılgınlık başlamadan önce hepimiz orada bir aradaydık, mutluyduk.” Weaver başını salladı. “Peki, ama şimdi gitmen gerek.” Haider’in sesi nefret doluydu, kontrolünü kaybedecek gibiydi. “Bu savaş iyice korkunçlaştı. Sonunda hepimizi mahvetti.” Weaver cevap vermedi, çünkü verebileceği bir cevap yoktu. Haider onun koluna dokundu. “Hiç olmazsa sen kendine dikkat et, Harry. Bir daha görüşüp görüşemeyeceğimizi bilmiyorum, ama ne olursa olsun, bari sen kendine normal bir hayat kurmaya çalış.” Arabaya bindi, motoru çalıştırdı, son bir selam verdi ve zeytin yeşili Humber karanlıklara daldı, bir ruh gibi gözden kayboldu. Weaver kumların üstüne, dizüstü çöktü. Rachel’in başını kollarının arasına aldı, yüzünü onun saçlarına gömdü, uzaklaşan arabanın sesini dinledi. Ondan sonra geniş ve ıssız çölde duyduğu tek ses kendi hıçkırıkları oldu.</span></p><br class="calibre3" id="calibre_pb_73" />
    </div>
  </div>
</body>
</html>
