<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Elli dokuzuncu bölüm</span></p>

      <p class="calibre2"><span class="none1">21.30</span></p>

      <p class="calibre2"><span class="none2">Kel Reed yatağa çırılçıplak uzanmış, karşısında soyunan genç Arap kızını izliyordu. Kız on sekizinden fazla değildi, iri göğüsleri ve güzel vücuduyla Ramses İstasyonu yakınındaki randevuevinin en ünlü sermayesiydi. Biraz sonra alacağı zevki düşünerek sırıttı, sigarasından son bir nefes çekip izmariti yatağın yanındaki boş bira şişesine attı. “Haydi sevgilim, acele et. Bütün gece burada bekleyemem.” Kız soyunmasını bitirdi, yatağa yaklaşıp yanına uzandı. Reed ellerini kızın iri göğüslerinde gezdirmeye başlamıştı ki, kapı vuruldu. “Bu pezevenk</span> <span class="none2">de kim?”</span></p>

      <p class="calibre2">Kız şaşkın bakıyordu, Reed yataktan kalktı. “İnsan bu delikte işini bile rahat göremiyor.” Kapıya doğru yürürken bir gürültü duydu, kapı menteşelerinden sökülüp devrildi, içeriye üniformalı iki adam girdi.</p>

      <p class="calibre2">- Reed, evlat, umudumuzu kesmek üzereydik. Kentin yarısını aradık. Morris, Reed’in omzu üzerinden yataktaki kıza baktı. Yerli halkla beraber olmaya çalışıyorsun, ha?</p>

      <p class="calibre2">Reed inzibat çavuşunu hemen tanımıştı ama Amerikalı subayı çıkaramadı. “Elbisenizi giyin, Bayan” dedi Weaver kıza Arapça. Kapıyı gösterdi. Kız aceleyle eşyasını toparlayıp dışarı çıktı.</p>

      <p class="calibre2">- Ne bok yiyorsunuz? diye sordu Reed. Bir adamın keyfini yapması ne zamandan beri yasaklandı? Amerikalı başparmağıyla kapıyı gösterdi. “Sen de giyin, çavuş. Konuşmamız gerek.”</p>

      <p class="calibre2"> </p>

      <p class="calibre2"><span class="none1">21.30</span></p>

      <p class="calibre2"><span class="none2">Nil’in doğu kıyısındaki eski rıhtım gece karanlığında ıssız görünüyordu. Deacon ve Haider’in motoru iskeleye yanaştı, Haider tekneyi bağladı. Merdivenleri çıkarken kıyı tarafında park edilmiş kenarlarında kırmızı haçıyla askeri ambulansı gördüler. Ambulansın yanında İngiliz üniforması giymiş iri bir adam, elinde bir Sten’le nöbet tutuyordu. Yanında iki kişi daha vardı, biri subay üniforması giymişti ve elinde bir denizci feneri tutuyordu. Kısa boylu ve tehlikeli görünen diğeri, omuzlarına üniformasının ceketini, koltuğunun altına da kırbacını almış, sigarillo içiyordu. Deacon, Haider’e döndü. “Sigarillo içeni Salter. Öteki de Costas Demiris, Salter’ın ortağı, her işe yatkın bir kaçak.”</span></p>

      <p class="calibre2"><span class="none2">- Bu ambulans ve üniforma fikri nereden çıktı?</span></p>

      <p class="calibre2"><span class="none2">- Salter’ın rahatsız edilmeden dolaşmak için kullandığı yollardan biri. Herhangi bir istihbarat örgütünü kıskandıracak güzellikte kıyafetleri ve kimlik belgeleri vardır.</span></p>

      <p class="calibre2"><span class="none2">- Gidip tanışalım.</span></p>

      <p class="calibre2"><span class="none2">İlerlediler. Salter sırıtıyordu. “Demek Harvey’in esrarengiz arkadaşı sensin. Adım Reggie Salter.” Elini uzattı. “Seninkini duymadım?”</span></p>

      <p class="calibre2"><span class="none2">- Hiç önemi yok, dedi Haider. Uzatılan ele bakmadı bile.</span></p>

      <p class="calibre2"><span class="none2">- Nasıl istersen. Salter omuzlarını silkti. Herhalde Harvey sana küçük önerimden söz etmiştir.</span></p>

      <p class="calibre2"><span class="none2">- anlaşılan bize önerinizi kabul etmekten başka çare bırakmamışsınız, Mr. Salter. O arabalara çok ihtiyacımız var. Salter’ın sırıtışı geniş bir zafer gülümsemesine dönüştü. “Arz ve talep, bu kahrolası dünyanın da derdi bu değil mi? İşin tatsız tarafını hallettiğimize göre, aklından geçeni bana açıklamanda bir sakınca var mı?”</span></p>

      <p class="calibre2"><span class="none2">- Bir soygun, Mr. Salter, basit bir soygun. Şabramant Havaalanı‘na inmek üzere olan iki Dakota’nın değerli yükü var.</span></p>

      <p class="calibre2"><span class="none2">Salter memnundu. “Sana söylemedim mi, Costas?” Haider’e baktı, sigarillosundan derin bir nefes aldı, suratından kolay zenginlik umudu akıyordu. “Peki bu yük ne kadar değerli?”</span></p>

      <p class="calibre2"><span class="none2">- Bir değeri yok. Paha biçilmez. Çoğunlukla değerli taşlardan ve altından yapılmış tarihî parçalar. Ama eğer parasal değerini hesaplamakta ısrar ediyorsanız, yani altının eritilip taşların tıraş edildiğini düşünürsek, tutucu bir tahminle iki milyon diyebiliriz. Sterlin, dolar değil. Salter ıslık çaldı. “Aman Tanrım.”</span></p>

      <p class="calibre2"><span class="none2">- Yüzde onu 200.000 eder. Bu da çok para kazanacaksınız demek, Mr. Salter. Şimdi önemli olan, buna değer misiniz?</span></p>

      <p class="calibre2"><span class="none2">Salter heyecanla cevap verdi. ‘Tabiî ki değerim, evlat. Hiç şüphen olmasın. Malzeme olsun, adam olsun, neye ihtiyacınız varsa, çekinmeyin, söyleyin. Peki ben ve Costas payımızı nasıl alacağız?”</span></p>

      <p class="calibre2"><span class="none2">- Bunu daha sonra, ayrıntıları konuşurken kararlaştırırız.</span></p>

      <p class="calibre2"><span class="none2">- Bu işte kim var?</span></p>

      <p class="calibre2"><span class="none2">- Deacon dahil, beş kişi. Asker mi?</span></p>

      <p class="calibre2"><span class="none2">- Öyle de denebilir.</span></p>

      <p class="calibre2"><span class="none2">- Asker olduğunu tahmin etmiştim. Peki, iş ne?</span></p>

      <p class="calibre2"><span class="none2">- İşe katılmak istediğinize göre, payınızı hak etmelisiniz. Buna hazır mısınız?</span></p>

      <p class="calibre2"><span class="none2">- 200.000 için mi? Dinle Mr. adın her neyse, böyle bir para için elimde ne varsa yapacağımdan emin olabilirsin.</span></p>

      <p class="calibre2"><span class="none2">- İyi o zaman, şimdi işin ayrıntılarına girebiliriz. Senin ve adamlarının pisti güvenlik altına almanızı istiyorum. Salter kaşlarını çattı. “Ne demek bu?”</span></p>

      <p class="calibre2"><span class="none2">- Havaalanını kontrol etmek istiyorum. Hiç kimse iznim olmadan piste girmemeli, dışarıdan hiç kimse de neler olduğunu bilmemeli. Ordunun ya da polisin durumdan haberdar olmalarını istemiyoruz.</span></p>

      <p class="calibre2"><span class="none2">- Anladım galiba. Havaalanını işgal edip mala el koyacağız. Peki kamyonlar ve cip ne işe yarayacak? Eskort olarak mı kullanacağız?</span></p>

      <p class="calibre2"><span class="none2">- Tamamen öyle.</span></p>

      <p class="calibre2"><span class="none2">Salter gülümsedi. “Bu işi sevdim.”</span></p>

      <p class="calibre2"><span class="none2">- On, on iki adam bu iş için yeterli. Hedeflerimiz kontrol kulesi, barakalar ve giriş kapısı. Bir de bütün iletişim malzemesine el koymak gerekecek. Alanda altı yedi Mısır Hava Kuvvetleri personelinin görevli olacağını sanıyoruz. Altını çizerek söylüyorum, onların öldürülmesini istemiyorum, sadece bir yere kapatılıp kilitlenmeleri yeterli. Uçaklar gelip işimizi tamamlayana kadar ayak altından çekilmeleri lazım. Bütün bunları halledebilir misiniz?</span></p>

      <p class="calibre2"><span class="none2">- Hiç dertlenme. Adamlarımdan en iyi on iki tanesiyle sana Kral Sarayı‘nı bile alırım. Salter kaşlarını çattı. Ben ve adamlarım komandoculuk oynarken sizler ne yapacaksınız?</span></p>

      <p class="calibre2"><span class="none2">- Ben adamlarımdan üçüyle beraber yanınızda, alana geleceğim ve işin bir sorunla karşılaşılmadan tamamlanmasını kontrol edeceğim. Her şey planımıza göre giderse, ikisini sizin yanınızda bırakacağım ve uçaklar indikten sonra döneceğim. Bir sürü işin arasında bir de telsiz haberleşmesiyle ilgilenmem gerek. Uçak kalkmadan önce kalkış alanında birisiyle görüşüyor olacağım; böylece geliş zamanını kestirebiliriz. Malı taşımak için kamyonları alana getirmeniz gerekecek.</span></p>

      <p class="calibre2"><span class="none2">Salter bir an için düşündü, başını sallayarak onayladı.</span></p>

      <p class="calibre2"><span class="none2">“İyi tasarlanmış görünüyor. İşi ne zaman yapacaksın?”</span></p>

      <p class="calibre2"><span class="none2">Haider gülümsedi. “Alan bu gece yarısı kontrolümüze girmiş olmalı.”</span></p>

      <p class="calibre2"><span class="none2">Şalter yeniden ıslık çaldı. “Dalga mı geçiyorsun? Bu kadar çabuk olur mu? Bana hiç zaman tanımıyorsun. Her şeyi düzenlemek içi çılgınlar gibi çalışmam gerekecek. Peki neden bu kadar çabuk?”</span></p>

      <p class="calibre2"><span class="none2">- Pek seçeneğimiz yok. Bu akşam nakliyenin öne alındığını öğrendik. Önerini kabul etmemin nedeni de bu. O kamyonlara ve cipe hemen ihtiyacımız var. Ne gerekiyorsa bulurum derken, ciddîydiniz değil mi?</span></p>

      <p class="calibre2"><span class="none2">- Tabiî. Neden sordun?</span></p>

      <p class="calibre2"><span class="none2">- En aşağı on beş mil menzilli iki sahra telsizi istiyorum. Salter başını salladı. “Burada pek bir sorun yok. Uçağı ne zaman inmesini bekliyorsun?”</span></p>

      <p class="calibre2"><span class="none2">- Sabah üç ile dört arası. Havaalanının planını ve güvenlik önlemlerini gösterip işin nasıl yapılmasını istediğimi anlatacağım.</span></p>

      <p class="calibre2"><span class="none2">- Son bir şey daha Salter’ın bakışları tehdit doluydu ve kırbacını Haider’in göğsüne dayadı.</span></p>

      <p class="calibre2"><span class="none2">- Sen ya da arkadaşların bize kazık atmaya kalkarsa Bayım, hepinizi gömerim. Anlaşıldı mı? Haider kırbacı itti, gözlerini Salter’a dikti. “Ben sözümü tutacağım. Sen de aynı şeyi yapmaya çalış.” Cebinden bir harita çıkardı, ambulansın kaputu üzerine yaydı, Demiris’in elindeki gemici fenerini aldı. ‘Tamam, şimdi ayrıntıları teker teker gözden geçirelim de kimse salakça bir yanlışlık yapmasın.”</span></p>

      <p class="calibre2"><span class="none2">Yirmi dakika kadar sonra motora binmiş, Nil’in karşı yakasına geçiyorlardı. Deacon dümeni çevirirken sordu: “İşe yarayacak mı?”</span></p>

      <p class="calibre2"><span class="none2">- Bence yarayacak, dedi Haider, “Yalnız Dakotalar yere inip içinden yüz SS paraşütçüsü indiğinde Salter’ın yüzünü görmek isterdim.” Deacon gülümsedi: “Ben de o piçin yüzünü görmek için orada olmaya neler vermezdim.” Salter rıhtımda durmuş, karanlık sularda kaybolan motorun ardından bakıyordu. Üniformanın ceketini omuzlarına aldı, yeni bir sigarillo yaktı. “İki milyon pound’luk altın ve mücevher.” Kafasını kaşıdı. “Aklımı kaçıracağım.” Costas Demiris’in yüzü heyecandan ter içindeydi. “Gerçek bir hazine bulduk, Reggie.”</span></p>

      <p class="calibre2"><span class="none2">- Yerini bulsak, payımız büyük bir servetten de çok olur. Özel koleksiyoncular böyle parçalar için canını verir.</span></p>

      <p class="calibre2"><span class="none2">- Doğru. Deacon’un arkadaşını nasıl buldun.</span></p>

      <p class="calibre2"><span class="none2">- İyi müşteri. Ama soğukkanlı bir herif.</span></p>

      <p class="calibre2"><span class="none2">- Bana sorarsan fazla soğukkanlı. Üstelik hiç direnmeden teslim oldu. Salter parmaklarını şaklattı. “Bu da beni şüphelendiriyor. Üstelik Deacon’un Gize’de neler yaptığını da açıklamadı. Aklımı kurcalayan da bu.”</span></p>

      <p class="calibre2"><span class="none2">- Yani bize kazık atmaya mı çalışacaklar diyorsun?</span></p>

      <p class="calibre2"><span class="none2">- Kim bilir? Ne olursa olsun, bu bizimkilerin kolaylıkla becerebilecekleri bir iş.</span></p>

      <p class="calibre2"><span class="none2">Salter gözlerini kıstı, sigarillosunu suya fırlattı. “Deacon’un arkadaşı gerçekten de askere benziyor. Kim olduğunu bilmek isterdim.”</span></p>

      <p class="calibre2"><span class="none2">- Görünüşe göre özel birliklerden, ya da komando. İddiaya girerim, ona hazırladığımız sürprizden hiç hoşlanmayacak, Reggie. Hiç hoşlanmayacak. Salter, Demiris’e baktı ve sırıttı. “Hayır, nasıl hoşlansın?”</span></p><br class="calibre3" id="calibre_pb_59" />
    </div>
  </div>
</body>
</html>
