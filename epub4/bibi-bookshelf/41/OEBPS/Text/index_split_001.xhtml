<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <h1 class="calibre2"><span class="none1">İkinci bölüm</span></h1>

      <p class="calibre2"><span class="none1">Kahire</span></p>

      <p class="calibre2"><span class="none2">Bir zamanlar, hep birlikteydiler. Hepsi de gençti ve toplandıkları yerin adı Sakkara’ydı. Bir arkeoloji ekibi Kahire’nin neredeyse otuz kilometre güneyinde, Antik Memfis kenti yakınlarındaki Firavun Coser’in Step Piramidi’nin hemen yanında, gizli bir mezar odasının girişini bulmuştu. Kazıya yardımcı olmak için gelen uluslararası ekibin büyük bir kısmı daha yirmi yaşlarındaki Fransız, Alman, İngiliz ve Amerikan gençlerinden oluşuyordu. Hemen hemen yüz kişiye yakın. Aralarından bazıları arkeolog ya da Mısırbilimci, bazıları mühendis, bazıları da sadece maceraperestti; hepsi de yakıcı çöl güneşinin altında birlikte çalışıyor, yaptıkları işten mutlu, ufukta toplanan savaş bulutlarına rağmen, yaşadıktan anın keyfini çıkarıyorlardı.</span></p>

      <p class="calibre2"><span class="none2">Gençlerden ikisi, Harry Weaver ve Jack Haider için Sakkara kazısı önceden tasarlanmış bir buluşmaydı. Mısır’a olan tutkusuyla ünlü, varlıklı bir Prusyalı babayla New York’un sosyal çevrelerinin aranan</span> <span class="none2">ismi olan çok güzel bir annenin oğlu Jack Haider, doğuştan maceraperest bir gençti. Yirmi dört yaşındaydı ve ilk kez yurtdışına gitmek için önüne gelen fırsatın üzerine atlayan Weaver’dan bir yaş büyüktü. Baba Weaver, Jack Haider’in anne tarafına ait geniş topraklardan birinde kâhya olarak çalışıyordu ve aralarındaki toplumsal uçuruma karşın, iki genç birbirlerinden derhal hoşlanmış, daha çocuklukta başlayıp bozulmadan sü</span><span class="none2">ren bir dostluk kurmuştu. Haider’in annesinin ölümünden sonra da, Franz Haider’in her yaz New York’a gelmesinden yararlanarak, tatillerini birlikte geçirmişlerdi. Ancak dostlukları Sakkara’da bozulmak üzereydi: her ikisi de aynı kadına âşık olmuştu. Rachel Stern, Alman Katolik bir babayla Musevî bir annenin kızı, yirmi üç yaşında genç bir arkeologdu ve üniversiteden yeni mezun olmuştu. Sarı saçları ve mavi gözleriyle anne ve babasının zekâsını ve güzelliğini kendinde toplamış gibiydi. Her ikisi de ünlü arkeologdu ve Rachel’in babası Sakkara kazısından sorumluydu. Rachel Stern her iki gençten de çok hoşlanmıştı ancak hangisini seçmesi gerektiğine henüz karar verememişti. Bu nedenle hep bir arada olmakla yetiniyor, uzun yaz günlerinin tadını çıkarıyordu. O yaz Kahire ve Luksor’a geziler düzenleyip çarşı pazar gezdiler, Krallar ve Kraliçeler Vadisi’ni, yıkık Karnak Tapınağı‘nı ziyaret ettiler. Her cumartesi gecesi Shepheard’da dans etmeyi, Gize Piramitleri’nin gölgesinde kurulmuş Mena House Oteli’nde partilere katılmayı ya da Nil üzerindeki küçük ve samimi yüzer restoranlarda yemek yemeği gelenek haline getirdiler. Bir keresinde Harry Weaver birlikte fotoğraf çektirmeyi önerdi. Sakkara’da, kızgın çöl kumlarının üzerinde, mezarların yanında duruyorlardı. Arka planda Step Piramidi gözüküyordu; üçünün de yüzü güneşten yanmıştı; Rachel elleri her iki erkeğin belinde, aralarında durmuş gülümsüyordu. Hiçbirinin bir şey söylememesine karşın, her üçü de mutlu bir an yaşadıklarının farkındaydı, belki de genç hayatlarının en mutlu anını.</span></p>

      <p class="calibre2"><span class="none2">Yazın sonu geldi. Hiçbiri ilk tanıştıkları tarihi tam olarak hatırlayamıyordu, ama her üçü de mutluluklarının üzerine bir gölgenin düştüğü günü bir daha hiç unutmayacaktı: Eylül 1939. Avrupa’da savaş ilan edilmiş, Hitler Polonya’ya saldırmış ve hayatları, dünyadaki milyonlarca insanınki gibi, değişmişti. O öğleden sonra, Harry Weaver üstü kapalı cipini durdurup indiğinde, piramitlerin gerisinde görünen geniş çöl, fırın gibi kaynıyordu. Elinin tersiyle alnındaki teri sildi, arka koltuktaki eskimiş sırt çantasını aldı ve Sakkara kazı alanının çevresine serpiştirilmiş çadırlara yöneldi. Ekip üyelerinden çoğu kazı sonrasında temizledikleri malzemelerini iki Bedford kamyona yüklüyordu. Weaver gruba doğru ilerlerken çadırlardan birinden kır saçlı, kolonyal şapkası ve terden rengi solmuş tropikal gömlekli ilgi çekici bir adam çıktı. Profesör David Stern ciddî olmasına ciddîydi ama arada bir gülmekten de kaçmazdı; Weaver’i gördüğünde gözlüklerini çıkardı, mendiliyle camlarını sildi ve gülümsedi:</span></p>

      <p class="calibre2"><span class="none2">- Harry, döndün demek. Neredeyse seni aramak için bir ekip çıkarıyordum.</span></p>

      <p class="calibre2"><span class="none2">- Özür dilerim, Profesör. Dönüşte Shepheard’a uğrayıp, haber olup olmadığını kontrol ettim.</span></p>

      <p class="calibre2"><span class="none2">- Kahire’nin en büyük meyhanesinde ne haberler var?</span></p>

      <p class="calibre2"><span class="none2">- Varşova hâlâ alevler içinde. Almanların Stuka bombardıman uçakları kentte taş üstünde taş bırakmamaya kararlı. Kimse Polonyalıların daha fazla dayanabileceğini sanmıyor.</span></p>

      <p class="calibre2"><span class="none2">- Kaçık Hitler, Stern dişlerini gıcırdattı. Biz farkına varana kadar Avrupa’yı mahvedecek. Tehlikeli bir deliden başka ne beklenir? Konuştukları çok can sıkıcıymış gibi hemen konuyu değiştirdi, biraz öteye, delici sıcağın altında çalışan dizel jeneratörüne baktı.</span></p>

      <p class="calibre2"><span class="none2">Toprakta büyük bir delik açılmış, deliğin ağzı ahşap bir çerçeveyle emniyete alınmış, delikten içeri de bir merdiven sarkıtılmıştı. Elektrik kabloları birer yılan gibi deliğin içine girip gözden kayboluyordu.</span></p>

      <p class="calibre2"><span class="none2">Epey ilerledik. Tünel malzemesinin sonuncusunu da çıkardıktan sonra deliği kapatabiliriz. Postayı aldın mı? Weaver sırt çantasını kaldırdı.</span></p>

      <p class="calibre2"><span class="none2">- Hepsi burada. Eski Eserler Bakanlığı‘nın bundan sonra gelecek mektupları iletmesi için gerekli adresi verdim.</span></p>

      <p class="calibre2"><span class="none2">- Mükemmel. Stern ellerini beline koydu, çevresine bakarken, güneşin şiddetinden gözlerini kısmak zorunda kaldı. Demek Sakkara’daki günlerimiz sona erdi. Ne hissediyorsun, Harry? Weaver üzgündü. “Gerçeği söylemek gerekirse, pek memnun değilim. Benim gibilerin Mısır’a gelmeye ve böyle bir şeye katılmaya pek fırsatı olmaz. Bu maceranın hayatımdaki en önemli şeylerden biri olacağını sanıyorum.”</span></p>

      <p class="calibre2"><span class="none2">Stern güldü ve elini Weaver’in omzuna koydu:</span></p>

      <p class="calibre2"><span class="none2">- Saçmalama. Daha çok gençsin. Kaç yaşındasın, Harry? Ekiptekilerin çoğu gibi; yirmi üç - yirmi dört?</span></p>

      <p class="calibre2"><span class="none2">- Yirmi üç, efendim.</span></p>

      <p class="calibre2"><span class="none2">- Daha önünde bütün bir hayat var. Çok daha ilginç maceralar yaşayacaksın. Eminim.</span></p>

      <p class="calibre2"><span class="none2">- Ya siz, Profesör, hâlâ İstanbul’a gitmeye kararlı mısınız? Stern başını salladı.</span></p>

      <p class="calibre2"><span class="none2">- Dört gün sonra. Kabul ettiğim geçici ders verme önerisi hiç beklenmedik bir anda geldi. İstanbul harika bir yer, hem eşimin hem de Rachel’in İstanbul’a</span> <span class="none2">bayılacaklarından eminim. Ne olursa olsun bu iş beni bir süre meşgul eder.</span></p>

      <p class="calibre2"><span class="none2">Alnındaki teri sildi, elini posta çantasına uzattı ve tünel deliğini göstererek “Rachel, Jack ve ötekiler hâlâ aşağıda. Bu sıcakta burada durmak işkence; neden aşağıya inip orayı toplamalarına yardım etmiyorsun? Bu arada ben de adamların mektuplarını dağıtırım” dedi. Weaver demir merdivenden indi. Duvarlar neredeyse tamamen yekpare kayaydı ve iniş yirmi metreye yakındı. Dibe indiğinde, değişik yönlere giden tünelleri gördü. Sarı kil duvarlar ve tavan kütüklerle desteklenmişti, koridor yukarıdaki jeneratör tarafından beslenen bir dizi ampulle aydınlanıyordu. Geçitlerden biri bulunan üç mezara gidiyordu. Bazı bölümlerde tavan o kadar alçaktı ki, orta boylu bir insanın bile geçmek için eğilmesi gerekiyordu. Yine de yukarıdaki aşırı sıcakla karşılaştırıldığında, tüneldeki hava hoşa gidecek kadar serindi. Weaver çevresinin gerçek ötesi görünümüne uzun süredir alışmıştı, geçitlerden birine saptı ve neşeli sesler duyana kadar ilerledi. Öbür uçtaki duvarın içindeki oyukta, Coser hanedanının pek de tanınmayan üyelerinden bir prensesin büyük lahdi görülüyordu. Lahit içindeki mumyalanmış kalıntılar müzeye götürülmüştü. Lahdin nefis hiyerogliflerle süslü mermer kapağı kaldırılıp duvara dayanmıştı. Kazı ekibinin üyeleri çevredeki kazı malzemelerini ve elektrik kablolarını toparlıyordu. Weaver, elbiseleri ince bir tozla kaplı Jack Haider ve Rachel Stern’in biraz ileride çalıştığını gördü. O sırada Rachel de dönmüş, onu görmüştü.</span></p>

      <p class="calibre2"><span class="none2">Sarı saçları ensesinde toplanmış, böylece çıkık elmacık kemikleri daha da belirli hale gelmişti. Yanık alnında ve ensesinde küçücük ter damlaları vardı. Oldukça bol bir gömlek ve pantolon giymiş olmasına karşın vücudunun güzelliği belli oluyordu ve her zamanki gibi nefes kesecek kadar güzeldi. Weaver’a gülümsedi. “Harry. Tam biz de senden bahsediyorduk.”</span></p>

      <p class="calibre2"><span class="none2">- Umarım iyi şeyler söylüyordunuz.</span></p>

      <p class="calibre2"><span class="none2">- Tabiî. Sadece nerede kaldığını merak ettik. Yanına gelip yanağını öptü, yüzüne toz bulaştırdı.</span></p>

      <p class="calibre2"><span class="none2">- Hay Allah, ne aptalım.</span></p>

      <p class="calibre2"><span class="none2">Gülerek yanağındaki tozu silmeye girişti. Elinin teması bile Harry’nin kendini elektrik akımına kapılmış gibi hissetmesine yetti. Rachel Stern’e her baktığında ya da ona her dokunduğunda, bastırmaya çabaladığı bir heyecan duyuyordu “Shepheard’a uğradım. Haberler pek iyi değil. Varşova hâlâ yanıyor. Polonya’nın yakında teslim olmak zorunda kalacağı söyleniyor.” Rachel gerçekten de üzülmüştü. “Ne kadar aptalca! Öyle değil mi, Jack?” Jack Haider, huzursuz ancak narin yüzü, soluk mavi gözleri, yüzünün ortasına kazılı ve sanki hayatı beklediğinden de ilginç buluyormuş izlenimi veren hafif gülümsemesiyle yakışıklı bir gençti. Yüzündeki gülümseme kayboldu, başım salladı; “Korkunç, şu anda Alman olmaktan utanç duyuyorum.” Weaver elini arkadaşının omzuna koydu.</span></p>

      <p class="calibre2"><span class="none2">- Hepimiz olanlara üzüldük Jack. Ancak bu savaşı ne sen ne de kazıya katılan Almanlardan biri başlattı. Savaşı Hitler başlattı.</span></p>

      <p class="calibre2"><span class="none2">- Sanırım haklısın. Haider hayranlıkla açık lahde baktı elini kapağın pürüzsüz kenarında gezdirdi.</span></p>

      <p class="calibre2"><span class="none2">- Prensesimizin son dinlenme yeriyle vedalaşmak zorunda olduğum için üzgünüm. Düşündükçe, ne kadar inanılmaz olduğunu görüyorsun, değil mi? Ne?</span></p>

      <p class="calibre2"><span class="none2">- Biz onu bulana kadar binlerce yıl burada, yalnız kaldı. Bir zamanlar belki de erkeklerin arzuyla baktıkları birisiydi. Şimdiyse mumyalanmış artıkları Mısır Müzesi’nin kasalarından birinde saklı ve bulduğumuz ötekiler gibi kesilip parçalanmayı bekliyor. Sormak istediğin bütün önemli sorular, hiçbirine cevap alamayacaksın. Neye benziyordu? Nasıl bir hayat sürdü? Kimi sevdi? Birinin bizim hakkımızda bir gün böyle sorular soracağını sanmıyorum. Ne de olsa prenses bir şekilde ölümsüzlüğe kavuştu. Rachel gülümsedi.</span></p>

      <p class="calibre2"><span class="none2">- Jack, sen romantik bir hayalperestsin. Weaver’in yüzü asıldı: “Umarım Prenses uğursuz değildir. Yoksa hepimizin başı belaya girer.” Rachel duyduklarına inanamadı. “Bedduaya inanmıyorsun, değil mi Harry?”</span></p>

      <p class="calibre2"><span class="none2">- Bu soruyu bana iki yıl sonra, hepimiz vücudu kırmızı lekelerle dolu, bilinmeyen bir hastalıktan ölürken sor.</span></p>

      <p class="calibre2"><span class="none2">Güldüler. Arkalarındaki ahşap merdivenden ayak sesleri duyuldu ve Profesör Stern göründü.</span></p>

      <p class="calibre2"><span class="none2">- İyi eğleniyor gibisiniz. Keyfînizi kaçırmak istemem ama Harry’nin Kahire’den getirdiği mektupları dağıttım. Anladığım kadarıyla çoğu kötü haber veriyor. Adamlardan yarısından çoğu askere alınmış ve genellikle bu durumdan pek mutlu değiller.</span></p>

      <p class="calibre2"><span class="none2">- Harry Varşova’yı anlattı, dedi Haider. Profesör Stern iğrenir gibiydi. “Düşünmek bile istemiyorum. Zaten bütün günümü mahvetti.” Etrafına bakındı “Epeyce iş yaptığım görüyorum, Rachel. Sen de, Jack.” Haider cevap verdi:</span></p>

      <p class="calibre2"><span class="none2">- Hepsi de bir günlük işti. Harry de yardım ederse, iki saat içinde işi bitiririz.</span></p>

      <p class="calibre2"><span class="none2">- Ha, unutmadan Jack, sana da bir mektup var. Profesör zarfı uzattı, Almanya’dan sanırım. Haider ampullerden birine yaklaştı, zarfı yırtıp mektubu okumaya başladı. Suratı gözle görülecek kadar kararmıştı. Mektubu bitirince katladı ve göğüs cebine soktu. Rachel sordu:</span></p>

      <p class="calibre2"><span class="none2">- Ne var? Haberler kötü mü?</span></p>

      <p class="calibre2"><span class="none2">Haider gülümsemeye çalıştı. “Öyle de denebilir. Babamdan.” Başka bir şey söylemedi, konu özeldi. Stern birdenbire canlandı, Weaver’in omzuna bir şamar indirdi. Tamam,</span> <span class="none2">herkes işine. Her şeyin karanlık basmadan önce bitirilmesini istiyorum. Yarın akşam büyük parti var.” Weaver şaşkınlıkla profesöre baktı. “Ne partisi?” Stern gülümsedi.</span></p>

      <p class="calibre2"><span class="none2">- Bu da benim küçük sırrımdı; artık herkese söylemenin zamanı geldi. Hatırlarsan geçen hafta buradaki işimizi bitirdikten sonra, bütçemizin ancak kötü bir otele ve ekip elemanlarına vereceğimiz mütevazı bir yemeğe yeteceğini söylemiştim. Bu akşamkiler söylediklerimden çok daha iyi olacak. Sakkara’da kalan işleri Eski Eserler Bakanlığı tamamlayacak, buraya kadar her şey tamam. Ancak yaptığımız kazının çok önemli olduğunu düşünüyorlar ve bu nedenle Amerikan büyükelçisinin ikametgâhında büyük bir davet düzenlendi. Büyükelçinin arkeolojiye olan ilgisi herkesçe biliniyor ve bizim şerefimize bir ziyafet vermekte ısrar etti. Nefis bir büfe olacak, ne kadar ünlü varsa davetli ve duyduğum kadarıyla bir dans orkestrası bile çağrılmış. Çok Nazik bir davet diye düşünüyorum. Haider biraz neşelenmişti. “Şanslıymışız anlaşılan.” Rachel heyecanla:</span></p>

      <p class="calibre2">- Harika bir haber, Baba dedi, “Öyle değil mi, Harry?”</p>

      <p class="calibre2">- Uzun zamandır duyduğum en iyi haber.</p>

      <p class="calibre2">- Sevineceğinizi düşündüm. Profesör gömleğinin kollarını sıvadı. Haydi, artık malzemeyi yukarı çıkarıp toplayalım, daha sonra hepimiz dinleniriz.</p>

      <p class="calibre2">Güneş, çölün üzerinde turuncu bir ışık saçarak batıyordu. Akşam yemeği servisi Bedevi aşçılarca yapılmıştı; köfte, safranlı pilav, taze ekmek. Çadır altında geçirecekleri son gece olacağından, Profesör Stern cömert davranmış, kendi parasıyla bol miktarda Mısır birası ve şarap aldırmıştı. Kamp ateşinin çevresinde toplandılar; savaştan çok az söz edildi. Ekiptekilerden hiçbiri politika konuşmak istemiyordu. Fransızlardan biri akordeon çaldı, iki İngiliz genç gitarlarıyla ona eşlik etti, diğerleri, sadece genç insanların sahip olduğu bir keyifle müziğe katıldı. Konuşmalar ve şarkılar sona erdiğinde neredeyse gece yarısı olmuş, ateşteki kütükler kor haline gelmişti. Ekiptekiler yavaş yavaş çadırlarına dönüyordu. Haider hafif çakırkeyifti. Cebinden üç şişe bira çıkartıp, birini Rachel’e diğerini de Weaver’a uzattı.</p>

      <p class="calibre2">- Birer tane de yol için gerekli diye düşündüm. Ne dersiniz, Coser’e son kez iyi geceler dememiz gerekmez mi?</p>

      <p class="calibre2">- Neden olmasın? Dedi Rachel ve üçü de içtikleri alkolün etkisiyle hafifçe yalpalayarak Coser’in Step Piramit’ine yöneldiler. Weaver’in elinde, yolu aydınlatmak için bir gaz lambası vardı. Bütün yaz boyu yaptıkları gibi, piramidin dibindeki taş bloklara oturdular, beş bin yıllık mezarın güzelliğine ve haşmetine yine hayran hayran baktılar.</p>

      <p class="calibre2">- Demek böyle, dedi Haider gerçek bir üzüntüyle. Sakkara’daki son gecemiz. Rachel de üzgündü.</p>

      <p class="calibre2">- Gitmek fikrinden nefret ediyorum. Burada ne kadar güzel vakit geçirdim, ne çok eğlendim. Her ikisine de baktı. Bütün bunlar sen, Jack ve sen Harry, sizin sayenizde oldu. Buradaki günlerimi hayatım boyunca hatırlayacaksam, inanın bu sizin sayenizde oldu. Bu yüzden size teşekkür etmek istiyorum. Haider birdenbire konuştu. “Harry’nin çektirdiği resmi hatırlıyor musun? Üçümüzün birlikte olduğu?”</p>

      <p class="calibre2">- Tabiî, neden sordun?</p>

      <p class="calibre2">Haider şişesinden bir yudum aldı ve muzipçe gülümsedi.</p>

      <p class="calibre2">- Düşünüyorum da, bu yazı hatırlamak için birlikte çektirdiğimiz bir fotoğraftan çok daha fazlası gerek. Yüzyıllarca dayanacak bir şey. Weaver sordu.</p>

      <p class="calibre2">- Ne demek istiyorsun, Jack? Haider ayağa kalktı, hafifçe sallanıyordu.</p>

      <p class="calibre2">- Burada bekleyin.</p>

      <p class="calibre2">Gaz lambasını aldı, Mısırlı işçilerin çadırlarından birine girdi, bir süre sonra elinde yıpranmış bir torbayla çıktı. Weaver sordu.</p>

      <p class="calibre2">- Ne iş karıştırıyorsun, Jack?</p>

      <p class="calibre2">- Sabırlı ol. Lütfen konuşmayın. Hiç ses çıkarmayın, yoksa şaşırırım. Söyleyene kadar da buraya bakmak yok. Piramidin tabanı boyunca biraz uzaklaştı, lambayı yere koydu ve çantadan bir çekiç ve bir keski çıkardı.</p>

      <p class="calibre2">Yere çöküp lamba ışığında çalışmaya koyuldu, çekiç darbeleriyle keskiyi taşa gömmeye çalışıyordu. İşini tamamlayınca yüzündeki teri sildi, arkadaşlarına dönüp gülümsedi.</p>

      <p class="calibre2">‘Tamam, gelip görebilirsiniz.” Lambayı kaldırıp yollarını aydınlattı.</p>

      <p class="calibre2">Coser Piramidinin bütün tabanı kazılmış isimlerle doluydu. Sakkara’ya geldikleri ilk gün, yüzyıllar boyunca ziyaretçilerin kazıdıkları bütün bu isimlere bakıp şaşırmışlardı. İsim kazımak her ne kadar yasadışı sayılıyorsa da, hiçbir yetkili insanların isimlerini kayalara kazımalarına engel olamıyordu. Kazılmış isimlerden bazıları Roma dönemine kadar uzanıyordu. O isimlerin arasında, Jack Haider’in kazıdıkları da vardı artık: RS, HW, JH. 1939. Rachel güldü. “Jack, sen sadece sarhoş değil, delisin.</p>

      <p class="calibre2">Babam değerli bir anıtı tahrip ettiğini duyarsa çok kızar.”</p>

      <p class="calibre2">- Olabilir. Ama artık ölümsüz olduk. Jack gülümsedi.</p>

      <p class="calibre2">- Aynı prensesimiz gibi. Yıllar sonra insanlar buraya gelecek ve kim bilir, belki de kim olduğumuzu merak edecek. Artık biz de piramitlerin esrarına dahil olduk. Rachel sevgiyle koluna dokundu. “Biliyor musun?</p>

      <p class="calibre2">İsimlerimizi kazıdığına sevindim. Burada o kadar özel anılarımız oldu ki, isimlerimizin kazınması uygun olurdu diye düşünüyorum. Aynı fikirde misin, Harry?”</p>

      <p class="calibre2">- Hiç olmazsa biz öldükten çok sonra bile, hatırlanmamız için bir neden var. Bira şişesini kaldırdı.</p>

      <p class="calibre2">- Şerefine içmeyi öneriyorum. Bize. Ve Sakkara’ya.</p>

      <p class="calibre2">- Bize. Ve Sakkara’ya.</p>

      <p class="calibre2">Hep birlikte içip güldüler, bir süre konuştular, uzakta Kahire’nin ışıklarına baktılar. Sonunda Rachel ayağa kalktı ve pantolonunu silkeledi. “Yatmalıyım. Yarınki partiye çok hevesliyim. İkiniz de benimle dans edeceğinize söz verin. Her ikisini de yanaklarından gerçek sevgiyle öptü. İyi geceler Jack, iyi geceler Harry. İyi uyuyun.”</p>

      <p class="calibre2">- Lambayla yolu aydınlatmamızı ister misin?</p>

      <p class="calibre2">- Hayır. Burada kalın ve biralarınızı bitirin. Ay ışığı bana yeter. Çadırlara doğru yürüdü. Weaver, uzaklaşan silueti, gözden kaybolana kadar izledi, Haider’e döndüğünde onun da Rachel’i tutkuyla izlemekte olduğunu gördü.</p>

      <p class="calibre2">- Benim düşündüğümü mü düşünüyorsun?</p>

      <p class="calibre2">- Bilmiyorum Jack. Sen söyle.</p>

      <p class="calibre2">- İkimizin de tanıdığı en güzel, en harika varlık olduğunu.</p>

      <p class="calibre2">- Her zamanki gibi aklımdakileri okudun.</p>

      <p class="calibre2">- Dürüst olalım, Harry. Gerçek olan, her ikimizin de Rachel’e tutulmuş olmasıdır. Bütün bu duyguları göstermeme saçmalığına bir son verip, neler hissettiğimizi anlatmanın zamanı gelmedi mi? Şimdiye kadar bu konuyu konuşmaktan hep çekindik.</p>

      <p class="calibre2">- Gerçekten de neler hissettiğimi söylememi mi istiyorsun?</p>

      <p class="calibre2">- Tamamen. Kartlarını masaya aç. Ben de aynını yapacağım. Weaver uzağa, karanlıklar içindeki Kahire’ye baktı. “Dün gece uyuyamadım, onu düşündüm, onun yanındaki son günlerimi geçirdiğimi düşündüm. Onu tanıdığımdan beri onu düşünmediğim, onunla birlikte olmak istemediğim tek bir gün olmadı. Sadece yüzünü görmek yeterli. Sadece sesini duymak yeterli. O, benim âşık olduğum ilk gerçek kadın.” Haider ciddîydi.</p>

      <p class="calibre2"><span class="none2">- Bu kadar kötü, ha?</span></p>

      <p class="calibre2"><span class="none2">- Evet. Çabuk da iyileşeceğe benzemiyor.</span></p>

      <p class="calibre2"><span class="none2">- Ama ona hiç neler hissettiğini belli etmedin, değil mi?</span></p>

      <p class="calibre2">- Etmedim, biliyorsun. Beni de çıldırtan bu ya. Sanki beni tutan bir şey var. Belki de reddedilme, ya da değer verdiğim bir arkadaşı kaybetme korkusu. Weaver omuzlarını silkti.</p>

      <p class="calibre2">- Belki de bambaşka bir şey, bilmiyorum. Ya sen? Haider bir an için çok gençleşmişti, bir sırrı paylaşmaya çalışan küçük bir çocuğa benziyordu; sonra yine ciddileşti.</p>

      <p class="calibre2">- Sana daha önce bir şey söylemek istiyorum. Daha önce kimseye söylemediğim bir şey. Annem ölüm döşeğindeyken babamın onu görmesini, vedalaşmasını istemedi. Onu sevmediğinden değil, tam tersine, çok sevdiği için. Vedalaşmak her ikisi için çok zor, çok acı olacaktı; bunu biliyordu. Weaver’a döndü. Onlarınki büyük bir aşktı, Harry. Bir bakıma ben de hep böyle bir aşk istedim. Gerçekten derin, dürüst, tutku dolu bir aşk.</p>

      <p class="calibre2">- Peki, Rachel hakkında ne hissediyorsun? Dürüst ol.</p>

      <p class="calibre2">- Bazen sık sık- yatağımda yatarken onunla benim aramda geçmesini istediğim şeyleri hayal ediyorum. Bizi birlikte görüyorum. Onu çocuğuma hamile kalmış, benimle evlenmekten mutlu görüyorum. Onunla seviştiğimizi seks değil açık ve dürüst seviştiğimizi hayal ediyorum. Bir erkeğin sevdiği kadına göstermesi gereken sevgi gibi sevişme. Ona söylemek istediğim o kadar çok şey oldu ki. Arkadaşına baktı. Ne kadar deli ve istediğini yapan biri olduğumu bilirsin, ona bütün bunları söylemek isterdim. Senin gibi, ben de beceremedim.</p>

      <p class="calibre2">Neden?</p>

      <p class="calibre2">- Herhalde seninle aynı nedenden. İlişkimizi düzelmeyecek şekilde bozacağımdan korktum.</p>

      <p class="calibre2">- Ne demek istiyorsun?</p>

      <p class="calibre2">Haider elini Weaver’in omzuna koydu.</p>

      <p class="calibre2"><span class="none2">- Bir başka sevgi var vücutlar arası sevgi değil, kardeşçe ya da çok derin dostluk- adına ne dersen de, benim için çok önemli. Sen hep en iyi dostum oldun. Eğer ikimizden biri Rachel’e açılacak olsaydı, belki de her şeyi berbat ederdi. İkimizden söz etmiyorum, dostluğumuzun bütün bunların ötesinde olduğundan eminim; söylemek istediğim, bu yaz yaşadığımız arkadaşlıklar. Bunları bozmak istemedim.</span></p>

      <p class="calibre2"><span class="none2">- Galiba ne demek istediğini anlıyorum. Üstelik bakarsan, her üçümüz de çok eğlendik. Belki de asıl önemli olan bu.</span></p>

      <p class="calibre2"><span class="none2">- Yine de Harry, ikimizin de durumu kötü. Politik bir çözüm bulmak gerekli. Haider’in sarhoşluğu birdenbire kaybolmuştu ve muzipçe gülümsüyordu. Arkadaşlık bir yana, peki ya Rachel bizlerden birine âşıksa, ne olacak?</span></p>

      <p class="calibre2"><span class="none2">- Ne demek istiyorsun?</span></p>

      <p class="calibre2"><span class="none2">- Eğer böyle bir şey varsa, tabiat kanununa karşı çıkmış olmuyor muyuz? Öteki türlü her ikimiz de hayatımızın geri kalan kısmını, gitmeden önce ona neler hissettiğimizi söylememenin pişmanlığı içinde geçireceğiz. Hiç olmazsa aramızdan birisi mutlu olsun. Rachel de tabiî. Bu herkes için en iyi çözüm. Ne dersin?</span></p>

      <p class="calibre2">- Gerçekten de, ikimizden birine âşık olabileceğini mi düşünüyorsun? Haider yeniden gülümsedi:</p>

      <p class="calibre2">- Ne olursa olsun, yarın, bu sorunun cevabını bulmak için son gün.</p><br class="calibre3" id="calibre_pb_1" />
    </div>
  </div>
</body>
</html>
