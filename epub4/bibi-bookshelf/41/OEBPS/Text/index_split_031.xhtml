<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Otuz birinci bölüm</span></p>

      <p class="calibre2"><span class="none1">07.35</span></p>

      <p class="calibre2"><span class="none2">Cip durunca, yolcu koltuğunda oturan İngiliz subay araçtan indi. Yüzbaşı üniforması toz içindeydi ve elinde bir Smith Wesson tabanca tutuyordu. Haider ona doğru ilerleyince bağırdı: “Olduğun yerde kal ve hareket etme. Hepiniz, eller yukarı.”</span></p>

      <p class="calibre2"><span class="none2">İtaat ettiklerinde yüzbaşı biraz daha yaklaştı ve hepsini yakından incelemeye koyuldu. Sonunda “Sizler de kimsiniz?” diye sordu.</span></p>

      <p class="calibre2"><span class="none2">Haider sevinçle haykırdı. ‘Tanrı‘ya şükürler olsun, bizi buldunuz. Ben Profesör Paul Mallory, bunlar da arkeoloji ekibimin üyeleri. Uçağım düştü.”</span></p>

      <p class="calibre2"><span class="none2">Yüzbaşı hâlâ tetikteydi. “Gerçekten mi?” Arkadaşın bir göz attı. “Üstlerini arasan iyi olur, Hugo. Silahla var mı, bir bak.”</span></p>

      <p class="calibre2"><span class="none2">Haider itiraz etti. “Lütfen, beni dinleyin. Hayatımızın en kötü tecrübelerinden birini yaşadı ve… “</span></p>

      <p class="calibre2"><span class="none2">- Lütfen şimdilik susun. Düşman ajanı da olabilirsiniz. Belki bilmiyorsunuz ama, şu anda savaştayız.</span></p>

      <p class="calibre2"><span class="none2">İkinci subay henüz yirmisinde genç bir teğmendi. Yüzbaşı onu tabancasıyla korurken, cipten indi ve Falconi de dahil, hepsinin üzerini aradı, pilotun belindeki otomatik Colt’u aldı, ötekilerin kimliklerini inceledi. En sonunda Rachel’in yanına geldi ve soran gözlerle yüzbaşıya baktı.</span></p>

      <p class="calibre2"><span class="none2">- Hanımı da, Hugo. Özür dilerim, Madam. Teğmen Rachel’in elbiselerini ve eşyalarını aradı. “Pilotun dışında hepsi silahsız, efendim. Kâğıtları düzgün, bir tek pilotun kimliği yok.”</span></p>

      <p class="calibre2"><span class="none2">- Göster bakayım.</span></p>

      <p class="calibre2"><span class="none2">Haider araya girdi. “En azından, ellerimizi indirebilir miyiz?”</span></p>

      <p class="calibre2"><span class="none2">- İndirebilirsiniz, ama hareket etmeyin. Teğmenin uzattığı kâğıtları inceledi. “Demek bir Amerikalı, iki Güney Afrikalı, bir de Alman Yahudisi bir hanım?”</span></p>

      <p class="calibre2"><span class="none2">- Evet, diye cevap verdi Haider.</span></p>

      <p class="calibre2"><span class="none2">- Oldukça karışık bir grup. Yüzbaşı hâlâ baygın yatan Falconi’ye döndü ve Amerikan üniformasını inceledi. “Ya pilot? Onun kimliği yok mu?”</span></p>

      <p class="calibre2"><span class="none2">- Uçağın düştüğü yerde kalmış olmalı. Fena halde yaralandı. Uçaktaki ilk yardım çantasını kullanarak elimizden geleni yaptık ama şu anda kendinde değil. Haider sabırsızlığını belli etti. Eğer sizce bir sakıncası yoksa, onu bir doktora götürmek istiyoruz.</span></p>

      <p class="calibre2"><span class="none2">- Enkaz içinde başka yaralı var mı?</span></p>

      <p class="calibre2"><span class="none2">- Yardımcı pilotumuz öldü, şimdi bizi…</span></p>

      <p class="calibre2"><span class="none2">- Biraz sakin olun, Profesör, daha sözümü bitirmedim. Yüzbaşı tabancasını hâlâ onlara doğru tutuyordu. Nereye gidiyordunuz?</span></p>

      <p class="calibre2"><span class="none2">- Kahire’ye, oradan da Luksor’a.</span></p>

      <p class="calibre2"><span class="none2">- Arkeoloji ekibi demiştiniz, değil mi?</span></p>

      <p class="calibre2"><span class="none2">- Evet, doğru.</span></p>

      <p class="calibre2"><span class="none2">- Neyle ilgileniyorsunuz?</span></p>

      <p class="calibre2"><span class="none2">- Krallar Vadisi’nde bir kazı yapıyoruz. Yüzbaşı kaşlarını çattı. “Peki İskenderiye’nin güneybatısında bir uçakta ne işiniz vardı?” Haider adamın sorularından sıkıldığını belli etti. “Eğer gerçekten de bilmek istiyorsanız, Sicilya’dan dönüyorduk. Kötü havaya rastladık ve motorlar bozuldu. Pilotumuz kum fırtınasının ortasında zorunlu iniş yapmak zorunda kaldı.”</span></p>

      <p class="calibre2"><span class="none2">- Peki Sicilya’da tam olarak ne yapıyordunuz?</span></p>

      <p class="calibre2"><span class="none2">- Amerikan ordusu tarafından bulunan bir depoyu incelememiz istenmişti. Almanlar Kuzey Afrika’dan önemli miktarda tarihî eser çalmışlar ve geri çekilirken bunlardan büyük bölümünü yanlarında götürmüşler. Bulunan eserler çok değerliydi, İsa’dan önce İ. yüzyıl Roma eserleri. Subay bir süre düşündü, sonra karar verememenin sıkıntısını yaşadığını belli etti. “Evet, kâğıtlarınız düzgün. Yine de hikâyenizi üsteki yetkililere kontrol ettirmem gerek.”</span></p>

      <p class="calibre2"><span class="none2">Üssünüz nerede?</span></p>

      <p class="calibre2"><span class="none2">- El Amiriye, yaklaşık yirmi mil ötede. Uçağınız ne zaman düştü?</span></p>

      <p class="calibre2"><span class="none2">- Hemen hemen bir saat oluyor.</span></p>

      <p class="calibre2"><span class="none2">- Gerçeği söylemek gerekirse, sizi görmeden az önce uçağınızın enkazını dürbünden görmüştüm. Önce size gelip ne olduğunu öğrenmeye karar verdik. Yüzbaşı, Falconi’ye baktı. “Bu adamcağız kötü durumda. İmdat sinyali gönderebilmeyi başardı mı?”</span></p>

      <p class="calibre2"><span class="none2">- Vakit bulamadı. Kahire’yle temasa geçip olanları bildirmem gerek.</span></p>

      <p class="calibre2"><span class="none2">- Onu El Amiriye’de de yapabilirsiniz. Orada pilotunuzu tedavi edebilecek doktorumuz da var. Yüzbaşı kepiyle alnındaki teri sildi. Şüphesi azalmış olmalı ki tabancasını kılıfına yerleştirdi, ama kimliklerini iade etmedi. Her şey açıklığa kavuşuncaya kadar bunlar bende kalsın. Sizin doğru söylediğinize inanıyorum ama, daha önce de belirttiğim gibi savaştayız dostum. Teğmene döndü.</span></p>

      <p class="calibre2"><span class="none2">- Bu insanları cipe alalım.</span></p>

      <p class="calibre2"><span class="none2">- Baş üstüne, efendim.</span></p>

      <p class="calibre2"><span class="none2">Teğmen, Falconi’yi cipe taşıyan Kleist ve Doring’e yardım etti. Falconi cipe bindirilirken daha kendine gelmemişti ve inlemeye devam ediyordu. Haider birdenbire farkında olmadan İtalyanca sayıklayacağını düşünerek dehşete kapıldı. Yüzbaşı bir sigara tabakası çıkardı. “Sigara, Profesör?”</span></p>

      <p class="calibre2"><span class="none2">- Teşekkür ederim.</span></p>

      <p class="calibre2"><span class="none2">- Ya siz, Küçükhanım?</span></p>

      <p class="calibre2"><span class="none2">Rachel sigarayı kabul etmedi, yüzbaşı sigaraları yaktıktan sonra ona döndü. “Böyle bir şekilde yere çakılmak ne kadar şansızlık, bir de üstüne yardımcı pilotunuzun ölümü.”</span></p>

      <p class="calibre2"><span class="none2">- Evet, öyle.</span></p>

      <p class="calibre2"><span class="none2">- Ben de Cambridge’de klasik eğitim gördüm. Arkeolojiye her zaman ilgi duydum. Luksor’da hangi kazıda çalışıyorsunuz?</span></p>

      <p class="calibre2"><span class="none2">- Yeni Krallık döneminden bir mezar.</span></p>

      <p class="calibre2"><span class="none2">- Savaş sırasında kazı devam etti mi?</span></p>

      <p class="calibre2"><span class="none2">- Az çok. Rommel, Kahire’yi tehdide başlayınca kısa bir ara verdik. Rachel belli belirsiz gülümsedi. Biz arkeologlara tatil yoktur.</span></p>

      <p class="calibre2"><span class="none2">- Öyle görünüyor.</span></p>

      <p class="calibre2"><span class="none2">Haider araya girdi. “Şansımız varmış ki bizi buldunuz. Devriye mi geziyordunuz?”</span></p>

      <p class="calibre2"><span class="none2">- Hayır, hayır. Hamma’da bazı arkadaşlarla bir poker partisi çevirdikten sonra üsse dönüyorduk, o Allah’ın belası kum fırtınasında yolumuzu kaybettik. Buradan beş mil kadar batıda kayalıkların arasına sığınıp fırtınanın geçmesini beklemek zorunda kaldık. Artık geçti, evin yolunu biliyoruz. Neyse, arabaya binelim ve şu uçağınıza bir göz atalım.</span></p>

      <p class="calibre2"><span class="none2">- Yüzbaşı, pilotumuz ağır yaralı.</span></p>

      <p class="calibre2"><span class="none2">- Bunun farkındayım, ama buradayken hikâyenizin doğru olup olmadığını kontrol etmem şart; sonradan bir sürü zaman ve iş kaybından kurtulmuş olacağız. Üstelik, enkaz yolumuzun üstünde, oraya çabucak gidip bakarız. Cipte biraz sıkışık olacağız ama herkesin sığabilmesi de iyi bir şey.</span></p>

      <p class="calibre2"><span class="none2">Haider itiraz edemeden yüzbaşı sigarasını attı ve arabaya yürüdü. Haider olduğu yerde kaldı, Rachel’e döndü ve belli etmeden gülümsedi. “Bravo. Başlangıçta sesinde belirgin bir gerginlik vardı, ama bunun dışında Marlene Dietrich kadar başarılıydın.” Rachel fısıldayarak cevap verdi: “Başka seçeneğim var mıydı? Şimdi ne olacak?”</span></p>

      <p class="calibre2"><span class="none2">- Allah bilir. Bir şeyler düşünmem gerek. Bu arkadaşlar Dakota’daki kurşun deliklerini görür görmez yalanımız ortaya çıkacak. Yüzbaşı cipin arka koltuğuna geçmişti bile. Yanında Doring ve Falconi, önde de Kleist ve teğmen vardı. Cip hepsinin sığması için fazla dardı. Yüzbaşı seslendi. “Geliyor musunuz Profesör? Küçükhanım?” Haider sigarasını fırlattı, Rachel’in koluna girdi ve cipe binmesine yardım etti. Daha sonra yanına yerleşti, arabanın motoru çalıştı ve uzaklaştılar.</span></p>

      <p class="calibre2"> </p>

      <p class="calibre2"><span class="none1">Kahire, 07.40</span></p>

      <p class="calibre2"><span class="none2">- Dakota olduğundan emin misin?</span></p>

      <p class="calibre2"><span class="none2">Weaver, Sanson’a dönüp onayladı. “İskenderiye sahil koruma biraz önce telefonda öyle dedi. Beaufighter’ın pilotu telsiz teması kesilmeden on dakika kadar önce bir Dakota gördüğünü belirtmiş sabah dört otuzdan hemen sonra. İskenderiye Kulesi’ne bölgede başka uçak olup olmadığını sormuş ve olumsuz cevap almış. Ona öteki uçağı alana getirmesini söylemişler. Her iki uçak da gelmediği gibi, saat 04.40’ta kule Beaufighter’la temas kurmak istediğinde uçak cevap vermemiş. Kule işin başında fazla endişelenmemiş; fırtına telsiz görüşmelerini çok bozmuş, ama daha sonra şüphelenmeye başlamışlar.” Sanson duvardaki haritayı inceliyordu. Restorandaki son konuşmalarından bu yana davranışının değişmediği anlaşılıyordu ve sesindeki soğukluk fark edilmeyecek gibi değildi.</span></p>

      <p class="calibre2">“Başka, Weaver?”</p>

      <p class="calibre2">- Her iki uçak da bir daha görülmedi. Sahil koruma Dakotaların genellikle silah taşımadıklarını, bu nedenle Beaufighter’ın onu zorluk çekmeden alan indirmesi gerektiğini söyledi. Fırtına nedeniyle her ikisinin de başka bir alana inmesi ya da havada çarpışmış olmaları da mümkün.”</p>

      <p class="calibre2">- Enkazı arıyorlar mı?</p>

      <p class="calibre2">- Kıyı bölgesinde ve güneydeki çölde araştırma yapmak için hemen iki keşif uçağı kaldıracaklar. Bunun dışında bölgeden geçen tüm uçaklardan, gözlerini dört açmaları istenecek.</p>

      <p class="calibre2">Sanson bir an düşündü. “Kum fırtınaları bazen çok güçlü olabiliyor. Uçakları oyuncak gibi savuruyor. Muhtemelen her ikisi de sorunlar yaşayıp düştü.” Weaver haritaya bakan Sanson’un yanma gitti. “Yine de bütün bunlar Dakota’nın sabahın o saatinde orada ne aradığını açıklamıyor. RAF Genel Karargâhı‘yla görüştüm, şimdiye kadar kimse kayıp bir uçaktan söz etmemiş. Son sekiz saatte Mısır, Sicilya ve İtalya’da da uçak eksikliği bildirilmemiş.”</p>

      <p class="calibre2">- Peki ya Tunus ve Cezayir’den doğuya gelen uçaklar? Şanssız bir pilot rotasını kaybetmiş olamaz mı?</p>

      <p class="calibre2"><span class="none2">Weaver kafasını salladı. “Hava devriyelerinin dışında Kahire veya İskenderiye’ye dün gece veya bu sabah için bildirilmiş Amerikan ya da İngiliz uçuşu yok, çünkü herkes kötü havadan çekiniyor.” Haritada, İskenderiye’nin güneyinde ve batısındaki çölü gösterdi. “Kuzey kıyısı boyunca gizli inişler için rahatça kullanılabilecek terk edilmiş havaalanları olduğunu gördüm. Dakota’nın aniden ortaya çıkıp yine</span> <span class="none2">birdenbire kaybolması da ilgimi çekti; bunu daha yakından incelememiz gerek diye düşünüyorum.” Sanson döndü. “İskenderiye’yle yeniden temas kur. Dün akşam ve bu sabahın uçuş raporlarına yeniden göz atsınlar ve Beaufighter dışında gerçekten de eksik uçak olup olmadığını kontrol etsinler. Bizim bildiklerimiz dışında bilgileri olup olmadığına bir bak ve gelişmelerden bizi haberdar etmelerini iste. Herhangi bir enkaz bulurlarsa, enkazı bizim de görmek istediğimiz anlat. Hemen başla, Weaver.”</span></p><br class="calibre3" id="calibre_pb_31" />
    </div>
  </div>
</body>
</html>
