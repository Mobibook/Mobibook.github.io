<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Yetmiş ikinci bölüm Gize, 23 Kasım, 02.18</span></p>

      <p class="calibre2"><span class="none2">Weaver arabadan indi, yakınlardaki bir mezarın taşlarına dayanmış motosikleti gördü. Haider o yana bakmadan tünelin girişine yöneldi. Daha önce orada bırakmış olduğu aletler karıştırılmıştı. Lambalardan birini yaktı, delikten geçip mezar bölümüne süründüklerinde Weaver bir an hiyerogliflere, kimsenin dokunmamış olduğu lahde hayranlıkla baktı ama Haider geçide giden aralığın önünde diz çökmüştü bile. Suratındaki teri sildi, geçide girmeye hazırdı. “Dikkatli ol, Deacon buralarda olabilir.”</span></p>

      <p class="calibre2"> </p>

      <p class="calibre2"><span class="none1">02.20</span></p>

      <p class="calibre2"><span class="none2">Devriyeler uzaklaşana kadar bekledi, daha sonra otele doğru yürümeye devam etti. Binanın yan tarafındaki çimenlere vardığında, damdaki uçaksavar bataryasını gördü. Gözleri damın bir kat altında, ışık yanan bir pencereye kaydı.</span></p>

      <p class="calibre2"><span class="none2">Odanın önünde büyük bir balkon vardı. Sağ tarafta, gölgelerin arasında, balkona kadar yükselen çiçekli bir sarmaşık gördü. Balkon kapısı kapalıydı ama sinek telinin arkasında ışık görünüyordu. Birkaç saniye durdu, mide bulantısını önlemek için derin derin nefes aldı, daha sonra gölgedeki sarmaşığa yöneldi, ağacı tutup asıldı. Onu taşıyacak gibiydi. Balkona doğru tırmanmaya başladı.</span></p>

      <p class="calibre2"> </p>

      <p class="calibre2"><span class="none1">02.21</span></p>

      <p class="calibre2"><span class="none2">Deacon gittikçe sabırsızlanıyordu. Yeniden saatine baktı. Rachel gideli on beş dakika olmuştu. Arkasından, geçitten gelen bir ses duydu, dondu, mağaranın bir köşesine çekildi, lambayı söndürdü ve kalbi çarparak beklemeye başladı. Dehşet içinde, yaklaşan ışığı, duvarlarda oynaşan gölgeleri gördü. Korkudan ve şaşkınlıktan ne yapacağını bilmezken, önce Haider’i, arkasından da Weaver’i gördü. Haider’in kayaya tırmanmasını bekledi, sonra elinde tabancasıyla, saklandığı yerden çıktı.</span></p>

      <p class="calibre2"><span class="none2">- Yaptığının hiç de akıllıca bir iş olmadığını sanıyorum, Binbaşı, eğer hainlik konusundaki görüşlerin değişmemiş se. Yavaşça kayadan aşağıya in. Her ikiniz de silahlarınızı çıkarın ve yere bırakın. Weaver hareket etmedi, Haider kayadan aşağıya kaydı, korkusuzca karşısında durdu. “Vur beni, Deacon, vur da yukarıdaki nöbetçiler duysun. Bunu da düşündüğünden eminim. O halde neden tetiği çekmiyorsun?” Deacon’un alnı terden parıldadı, asabiyetle dudaklarını yaladı. “Beni tahrik etme Haider, yoksa mezarcılara iş çıkarırsın.”</span></p>

      <p class="calibre2"><span class="none2">- Öyleyse bakalım, bunu yapacak cesaretin var mı? Haider yaklaştı, Deacon’un gözlerinde birkaç saniye panikten başka bir şey görülmedi, ama bu kadarı da Haider’e yetmişti. Tabancanın namlusuna yapıştığında silah büyük bir gürültüyle patladı, mermi duvarlara çarptı. Deacon çılgın gibi boğuştu ama Haider yüzüne bir yumruk attı, daha sonra Weaver da işe karıştı ve tabancasının kabzasıyla Deacon’un ensesine vurdu. Deacon ince bir çığlık atıp yere yığıldı.</span></p>

      <p class="calibre2"><span class="none2">- Kemerini çıkar Harry. Kemerini çıkar ve bileklerini bağla.</span></p>

      <p class="calibre2"><span class="none2">Tabancanın gürültüsü bir süre yankılanarak devam etti, daha sonra yavaş yavaş kayboldu. Weaver hâlâ baygın olan Deacon’un kemerini çözdü, adamın ellerini arkaya dolayarak sıkıca bağladı.</span></p>

      <p class="calibre2"><span class="none2">- Hayatını tehlikeye attın, seni öldürebilirdi, Jack.</span></p>

      <p class="calibre2"><span class="none2">- anlaşılan bugün benim kahramanlık günüm. Kaybedecek bir şeyin yoksa kolay. Nöbetçiler hakkında yanlış düşünüyor da olabilirim. Duvarlar herhalde gürültüyü emmiştir.</span></p>

      <p class="calibre2"><span class="none2">Haider gömleğinin koluyla terini sildi, tavandaki tüneli gösterdi.</span></p>

      <p class="calibre2"><span class="none2">- Hazır mısın?</span></p>

      <p class="calibre2"><span class="none2">- Her zaman. Sadece Rachel’in bu işi çok uzağa götürmemiş olmasına dua ediyorum.</span></p>

      <p class="calibre2"><span class="none2">- Yakında öğreniriz. Haider tekrar kayaya tırmandı, elini Weaver’a uzattı ve onu da yukarı çekti.</span></p>

      <p class="calibre2"> </p>

      <p class="calibre2"><span class="none1">02.24</span></p>

      <p class="calibre2">Mena House’un haberleşme odasında bir telefon çalmaya başladı. Er Sparky Johnson gözlerini kırpıştırdı, esneyerek uyandı. Nöbeti sırasında ayaklarını masanın üzerine dayamış, kestiriyordu. Gecenin o saatinde, fazla konuşma olmazdı. Önündeki masada duran iki telsiz alıcı vericisi ve altı telefon son bir saat boyunca sessiz kalmıştı. Nöbetçi subayı karşı taraftaydı, büyük bir gürültüyle horluyor, kafasını masanın üzerindeki kollarına dayamış, uyuyordu. İkinci telefon da çalmaya başladı. Johnson birinci telefonu kaldırdı. Gözünün ucuyla, esneyerek uyanan yüzbaşıya baktı. “Haberleşme odası, Mena Oteli” dedi önündeki ahizeye. ikinci telefon çalmaya devam ediyordu. Johnson ona aldırmadı, ilk telefonu dinlemeye devam etti. Kaşlarını çattı, döndü, ayağa kalkıp pantolonunu düzelten yüzbaşıya baktı.</p>

      <p class="calibre2">- Anladım, efendim. Johnson ahizeyi yerine koydu ve bir şey söylemeden ikinci telefonu kaldırdı. Haberleşme odası, Mena. Yine dinledi, bu kez biri damarlarını kesiyormuş gibi duruyordu. Yüzbaşı yanına geldi, esnedi. “Bir sorun mu var, Sparky?” Johnson parmağını kaldırdı, konuşulanları duymak için sessizliğe ihtiyacı vardı, alnından ter boşandı, “Evet, Teğmenim, söylediklerinizi tabiî ki anladım, kesinlikle, bir dakika bekleyin lütfen.” Eliyle ahizeyi kapadı, korku dolu gözlerini yüzbaşıya dikti. “Birinci telefon kapandı, efendim. Genel Karargâh’tan Sanson adında bir istihbarat subayı geçmiş ve başkanın süitine doğru gidiyormuş. Güvenlik alarmı verdi ve bütün gizli servis görevlilerinin işbaşına gelmelerini istedi.”</p>

      <p class="calibre2">Yüzbaşı kaşlarını çattı. “Ne istiyor ki?”</p>

      <p class="calibre2">Johnson elindeki ahizeyi yüzbaşının yüzüne uzattı, başka bir telefonu kaldırıp numaraları çevirmeye başladı. “Öbür tarafta da çılgın bir kadın var, İngiliz İstihbarat Birliği’nden Teğmen Kane olduğunu söylüyor. Söylediklerini siz dinleseniz daha iyi olur.”</p>

      <p class="calibre2"> </p>

      <p class="calibre2"><span class="none1">02.25</span></p>

      <p class="calibre2"><span class="none2">Sarmaşıkların tepesine vardı, gölgede kalmaya dikkat ederek korkuluğu aştı ve balkonun çinilerinin üzerine çöktü. Sinek telinin arkasındaki ışık hâlâ sönmemişti, odanın içine göz attığında Roosevelt’in o bilindik yüzünü gördü. Tek başınaydı ve tekerlekli iskemlesine oturmuş, gözünde gözlükleriyle birtakım kâğıtları okuyordu.</span></p>

      <p class="calibre2"><span class="none2">Kalbi hızla çarpmaya başladı. Cebinden susturuculu Luger’i çıkarıp horozu kaldırdı. Helen Kane’in kimlik kartım aldı, pencerenin aralığına yavaşça soktu, kilidin dilini sessizce kaldırdı, bir saniye sonra odaya girmişti.</span></p>

      <p class="calibre2"><span class="none2">Roosevelt gözlerini kaldırdı, şaşırmıştı, gözlükleri neredeyse burnundan düşecekti. Karşısında tehditkâr bir şekilde duran eli tabancalı genç kadına baktı. “Ziyaret için biraz geç değil mi, Teğmen?” diye sordu hiçbir şey yokmuş gibi. O sırada suratında değişik bir ifade gördü. Korku değil, kendinden nefret etme gibi bir şey. Kadın acınacak haldeydi. Yine de tabancayı kafasına doğrulttuğunu gördü. “Bunu yapmak zorunda kaldığım için gerçekten pişmanım, efendim.” Roosevelt gözlerini kadınınkilere dikti, bakışlarını ondan ayırmadı, sonra gözlerini yatağın yanındaki madenî çana çevirdi. Çok uzak. Bir saniye kadar tereddüt etti, tekrar kadına bakıp çok sakin bir sesle konuştu. “Madam, eğer ateş edecekseniz, bunu hemen yapmanızı öneririm.”</span></p>

      <p class="calibre2"> </p>

      <p class="calibre2"><span class="none1">02.25</span></p>

      <p class="calibre2"><span class="none2">Telefon çaldığında Griffith, kanepenin üzerinde uyuyordu. Ahizeyi kaldırdı, aynı anda kapının şiddetle vurulduğunu duydu. Anderson ayağa fırladı, Thompson’u koltuğunun altına kıstırdı, kapıya yöneldi. “Ben bakarım.”</span></p>

      <p class="calibre2"><span class="none2">Griffith’in ona bakacak hali yoktu. Telefonun öbür ucundaki heyecanlı sesi dinliyordu. Suratı bembeyaz, fırladı, koltuğunun altındaki kılıftan Smith Wesson’u çekti, kapıyı açmakta olan Anderson’a seslendi. - Bırak onu, Howie! Savaş hali! Otelde bir katil var! Ondan sonra her şey bir anda gelişti. Koridordan sesler duyuldu, umutsuz görünüşlü gizli servis görevlileri odaya doluştu, tabancalarını çekip önceden belirlenmiş noktalara çöktüler, kapıyı, koridoru ve pencereyi güvenlik altına aldılar. Peşlerinden soluksuz kalmış Sanson gözüktü ve bağırdı. ‘Tanrı aşkına, başkanın yanma gidin!”</span></p>

      <p class="calibre2"> </p>

      <p class="calibre2"><span class="none1">02.25</span></p>

      <p class="calibre2"><span class="none2">Ortalık yatışana kadar çukurun dibinde yattılar, daha sonra Weaver, yanında Haider’le birlikte çimenleri aşıp otelin ön kapısına yöneldi. Birden bire ortalık karışıp ayaklandı, çevreden onlarca inzibat ve nöbetçi fırladı. Otelin kapısının önünde şoförsüz bir cip duruyordu. İki Sherman tank çalıştı, motorları gürültüyle kükredi, çatıdaki uçaksavar bataryaları çevresinde hareket arttı, namlularını göğe doğru çevirdiler.</span></p>

      <p class="calibre2"><span class="none2">Yanlarından şaşkın bir teğmen geçiyordu. Weaver adamın koluna yapıştı. “Neler oluyor?” - Bir güvenlik alarmı verildi, efendim, öyle sanıyorum ki… Sözünü bitiremedi, bir yerlerden silah sesleri duyuldu, arka arkaya iki silah sesi. Daha sonra bir yerlerden yırtıcı bir siren sesi geldi. Teğmen otele doğru koştu, yolda karşılaştığı bir grup askerî inzibata kendisini izlemelerini söyledi. Haider’in yüzü üzüntülüydü. “Çok geç kaldık.” Weaver’in kalbi hızla çarpıyordu. Üzüntülüydü ama duygularını kontrol edebiliyordu. Binanın yan tarafını gösterdi. “Ateş sesi oradan geldi.” Uzaklaşmaya başladı. Askerler bahçeden otele akmaya devam ettiler, şaşkın görünüşlü subaylar anlaşılmaz emirler veriyordu.</span></p>

      <p class="calibre2"><span class="none2">- Sakın koşma, Jack, dikkati çekmekten başka işe yaramaz. Ne yaparsan yap, yanımdan ayrılma. Griffith odaya daldığında, Anderson hemen arkasında, Thomson’u ateşe hazırdı. En arkadan elinde tabancasıyla Sanson geliyordu.</span></p>

      <p class="calibre2"><span class="none2">Balkon kapılarından biri ardına kadar açıktı. Teğmen üniforması giymiş bir kadın Roosevelt’ten birkaç adım ötede duruyordu ve elinde susturucu takılmış bir tabanca vardı. Şaşırdı, paniğe kapıldı, tabancasını doğrultup ateş etti ve Anderson’u elinden vurdu. Anderson, Thompson’unu düşürdü ama Griffith, 38’liğini ateşleyip kadını omzundan vurmuştu bile. İkinci kurşun Rachel’e çarpıp onu açık balkon kapısından dışarı fırlattı, yaralı Anderson vücudunu Roosevelt’in önüne atarak canlı bir kalkan oluşturdu. Odada kısa süreli bir karışıklık yaşandı. Anderson, Griffith’in koruması altında tekerlekli sandalyeyi çevirdi, iki gizli servis görevlisinin de yardımıyla başkanı baş döndürücü bir hızla salona, salondan koridora çıkardılar, tehlikeden uzaklaştırdılar. Yatak odasındaysa Sanson yerdeki Thompson’u aldı, açık kapıdan balkona fırladı. Gözleriyle gölgeleri taradı ama hiçbir şey göremedi. Balkonun zemini üzerindeki Luger’e baktı, sonra balkonun köşesine koşup gözlerini aşağılara indirdi, sarmaşıklardan atlayıp çimenlere doğru koşan bir gölgeyi ancak gördü.</span></p>

      <p class="calibre2"><span class="none2">- Dür yoksa ateş ederim!</span></p>

      <p class="calibre2"><span class="none2">Kadın bir eliyle omzunu tutarak koşmaya devam etti. Thompson’un namlusunu kaldırdı, silahı beline dayayarak ateşledi. Kurşunlar çimenlerden toprak havalandırdı ama kadın koşmaya ve bahçenin karanlık bölümüne yaklaşmaya devam ediyordu. Yeniden ateş etti, bu kez tetiği uzun uzun çekti, sonunda kadın olduğu yerde döndü, ellerini ileri uzatıp düştü. Sanson makineliyi tekrar kaldırdı, uzun uzun nişan aldı ve tetiği çekti. Klik. Şarjör boşalmıştı. Bahçedeki kadın ayağa kalktı, yanını tutarak sendeledi. Sanson tabancasını çıkardı, nişan aldı, iki kez ateş etti. Kadın gölgelerin arasında kaybolmuştu. Aşağıda yüzlerce asker çimenlerin üzerine yayıldı. “O kadını durdurun” diye bağırdı, Sanson balkondan, kaybolduğu yeri gösteriyordu. “Onu izleyin!”</span></p>

      <p class="calibre2"><span class="none2">Otelin yanına vardıklarında balkonda Sanson’u gördüler, elinde ateş kusan bir Thompson bulunuyordu.</span></p>

      <p class="calibre2"><span class="none2">Haider gölgeler içinde hareket eden bir şey gösterdi. “İşte, orada. Rachel!..” Weaver, Rachel’in Sanson silahından çıkan kurşunlarla vurulduğunu gördü. Kadın olduğu yerde döndü ve bir yanını tutarak devrildi. Sanson’un ateşi birdenbire kesilince tekrar ayağa kalktı. Yukarıda, balkonda, Sanson tabancasını çıkarmaya uğraşıyordu. İki el ateş etti, Rachel siren sesleri arasında gölgelere girip kayboldu. Hemen her taraftan askerler çıktı, Sanson onlara emirler yağdırdı, sonra hızla balkondan odaya girdi. Haider hiç beklemeden Weaver’in koluna dokundu, Rachel’in kaybolduğu yere doğru koşmaya başladılar.</span></p>

      <p class="calibre2"> </p>

      <p class="calibre2"><span class="none1">02.36</span></p>

      <p class="calibre2"><span class="none2">Otelin öbür ucundaki korumalı odanın önü gizli servis ajanları, endişeli görünüşlü askerî inzibatlar ve nöbetçilerle doluydu. Karışıklık yavaş yavaş azalmıştı. Odanın ortasında Griffith yüzü bembeyaz, hafifçe titriyordu, Roosevelt ona baktı. “İyi misin, evlat?”</span></p>

      <p class="calibre2"><span class="none2">- İyiyim, iyiyim efendim. Ama çok yakından geçti.</span></p>

      <p class="calibre2"><span class="none2">- Daha yakından da geçmemesi için dua edelim. Howie nerede, evlat? Yarası ağır mı? Roosevelt’in sesi endişeliydi.</span></p>

      <p class="calibre2"><span class="none2">- Şu anda yanında doktorlar var; ciddî bir şey değil, yakında iyileşir, efendim.</span></p>

      <p class="calibre2"><span class="none2">- Tanrıya şükürler olsun. Ya o yarbay nerede? Ona da teşekkür borçluyum.</span></p>

      <p class="calibre2"><span class="none2">- Şimdi getiriyorlar, efendim. Kalabalığın arasından bir yol açıldı, Sanson göründüğünde Roosevelt elini uzattı. “Yarbay Sanson, değil mi? Son anda hayatımı kurtaran adam hakkında bana biraz bilgi verin.”</span></p>

      <p class="calibre2"><span class="none2">- Bütün başarı sizin kendi adamlarınızın, efendim, dedi Sanson içtenlikle.</span></p>

      <p class="calibre2"><span class="none2">- Duyduğuma göre, siz gereğinden de fazlasını yapmışsınız. Bu nedenle size teşekkür borçluyum. Roosevelt’in yüzü karardı ve sakin bir sesle sordu. O genç kadına ne oldu? Sanson utançtan kızardı. “Hâlâ onu yakalamaya çalışıyoruz, efendim. Bu da beklediğimizden biraz uzun sürecek gibi.”</span></p>

      <p class="calibre2"><span class="none2">- Üzerindeki üniforma çok inandırıcıydı. Peki ama güvenliğin burnu dibinden nasıl geçti? Sanson olanları anlatınca Roosevelt’in kaşları kalktı. “Ne diyorsunuz? Demek öyle?”</span></p>

      <p class="calibre2"><span class="none2">- Tekrar tünele kaçtığını sanıyoruz, efendim. Ama bahçeyi arayan beş yüz asker var, piramitlerin çevresine de iki kamyon asker gönderdik. Emrimdeki bir binbaşı adamlarıyla birlikte tünelin girişini arıyor. Ne yaparsa yapsın, elimizden kurtulamaz.</span></p>

      <p class="calibre2"><span class="none2">- Bundan eminim. Roosevelt’in sesinde sevinç veya memnuniyet yoktu. Ne düşüneceğini bilmez gibiydi. Biliyor musunuz, çok garip bir şeydi.</span></p>

      <p class="calibre2"><span class="none2">Efendim?</span></p>

      <p class="calibre2"><span class="none2">- Elinde fırsat varken, ateş etmedi. Sizler odaya dalmadan önce dışarıdan gelen gürültüyü duydu, yine de ateş etmedi. Orada öylece durup bana baktı, sanki bu işe zorlanmış gibiydi. Sanki başarısız olmak istiyordu. Başkan gözlüklerini çıkardı, Sanson’a baktı. Bence ya vicdan sahibi cesur bir kadın ya da ölmek isteyen bir çılgın.</span></p>

      <p class="calibre2"><span class="none2">Kapıda bir karışıklık oldu, Sanson üniforması tozlu binbaşının odaya girmeye çalıştığını ama gizli servis görevlilerince durdurulduğunu gördü. Roosevelt’e döndü, “izin verir misiniz, efendim? Yapmam gereken acil bir iş var da.” Tabiî, işinizin başına dönün. Size tekrar teşekkür ediyorum. Benzersiz bir iş başardınız. Sanson selam durdu, kusursuz bir dönüşle kapıya yöneldi. Binbaşıyı göstererek nöbetçilere “Benimle beraber” dedi, sonra da binbaşıya döndü, “Evet, onu bulabildiniz mi?”</span></p>

      <p class="calibre2"><span class="none2">- Tünel girişini bulduk efendim. Ama anlaşılan Weaver ve Haider de kadının peşinden tünele girmişler.</span></p>

      <p class="calibre2"><span class="none2">- Ne dedin?</span></p>

      <p class="calibre2"><span class="none2">Binbaşı yutkundu. “Anlayabildiğim kadarıyla, adamlarımdan önce tünele varmayı başarmışlar. Arkalarından elleri fenerli bir grup gönderdim.” Ve?</span></p>

      <p class="calibre2"><span class="none2">- Deacon’u bulduk sanıyorum. Elleri bağlı ve baygın. Geçitte de kan izleri var.</span> <span class="none2">Anlaşılan</span> <span class="none2">kadını yaralamışsınız, efendim. Ama üçünden de eser yok.”</span></p>

      <p class="calibre2"><span class="none2">- Ne demek, eser yok?</span></p>

      <p class="calibre2"><span class="none2">- Kaybolmuşlar.</span></p>

      <p class="calibre2"><span class="none2">- Nereye, Tanrı aşkına, nereye?</span></p>

      <p class="calibre2"><span class="none2">- Adamlarımdan biri sürünerek mezara girdi. Uzaktan bir motor sesi duyduğuna yemin ediyor. Sanson dişlerini sıktı, sanki dişlerini kemirip eritecekmiş gibiydi. “O halde piste gitmeye çalışacaktır. Teğmen Kane’in anlattığı Sakkara pisti haberinin Genel Karargâh’a ulaşıp ulaşmadığını kontrol etsen iyi olur.” Binbaşı başını salladı. “Yaptım bile. Şu anda oraya bir konvoy gidiyor. Belki siz de gitmek istersiniz diye dışarıda bir cip bekletiyorum. İstediğiniz zaman hareket edebiliriz.”</span></p>

      <p class="calibre2"><span class="none2">- Hemen istiyorum. Sanson hızla merdivenleri indi, üniformalı kalabalığı yardı. Kadın yaralıysa, piste ulaşması mucize olur. Ama oraya ulaşırsa da bir sürprizle karşılaşacak. Sanki aklına yeni geliyormuş gibi sordu. Ya Weaver ve Haider’e ne oldu?</span></p>

      <p class="calibre2"><span class="none2">- Onlar da kayıp, efendim.</span></p><br class="calibre3" id="calibre_pb_72" />
    </div>
  </div>
</body>
</html>
