<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Kırk sekizinci bölüm</span></p>

      <p class="calibre2"><span class="none2">Haider, peşinde Rachel’le arka avluya çıktı. Yukarıdaki pencereden baktığında göremediği garajı buldu. Garajın yanında giriş kapısı vardı, kapının kilitli olmadığını gördü. Garaj kapkaranlıktı, yağ kokuyordu. Duvarları elleyerek yürüdü, elektrik düğmesini buldu. Savaştan önceki yıllardan kalma krom parçalan ve pırıl pırıl boyasıyla bir Citroen garajın ortasında duruyordu. Arabanın arkasında, dışarı çıkmak için iki kanatlı büyük bir kapı, kanatlardan birinin içinde de daha ufak tahta bir kapı görülüyordu.</span></p>

      <p class="calibre2"><span class="none2">- Bak bakalım, kapı açık mı? dedi Haider arabanın şoför koltuğuna otururken. Rachel kapıyı zorladı.</span></p>

      <p class="calibre2"><span class="none2">“Kilitli.”</span></p>

      <p class="calibre2"><span class="none2">Haider anahtar destesini fırlattı, Rachel doğru anahtarı bulup kilidi açtı. “Daha açma” dedi Haider, “Hazır olunca açarım. Şimdi bana anahtarları ver.” Rachel anahtarları fırlattı. Anahtarlardan birini kontağa soktu, ateşleme düğmesine bastı, motor mırıldandı ama sustu. “Bir dua oku.” Bir kere daha denedi, bir daha. Motor üçüncü denemede çalıştı. ‘Tanrılar bizden yana. Arabaya bin.” Rachel arabaya binerken Haider kapıya gitti, tahta kapıyı araladı, dışarı baktı. Dışarıda parke taşlı bir sokak, çevredeki evler ile karşıdaki kahvenin ışığı ve görevde olmayan bir iki Arap askeri görülüyordu. Tam garaj kapısını açmaya hazırlanıyordu ki, sokağın diğer ucunda bir gürültü duydu. Duvarın dibinden koşarak biri geliyordu. Garaja doğru ilerleyen adamın elinde bir tabanca vardı. Sokakta dolaşanlar adamın yaklaştığını görünce kenara çekildi. Haider Harry Weaver’i görür görmez tanıdı. İçeri çekilip yavaşça tahta kapıyı kapadı.</span></p>

      <p class="calibre2"><span class="none2">- anlaşılan erken konuşmuşum. Rachel sordu: “Bir şey mi var?”</span></p>

      <p class="calibre2"><span class="none2">- Ziyaretçimiz var. Harry. Üstelik de bu yana geliyor. Madamın telefonunu duyup buraya koşmuş olmalı.</span></p>

      <p class="calibre2"><span class="none2">- Ciddî olamazsın.</span></p>

      <p class="calibre2"><span class="none2">- İnan bana, o. Arabaya gir ve motoru kapat. Arabadan çıkma, ses çıkarma.</span></p>

      <p class="calibre2"><span class="none2">Rachel söylenenleri yaptı, uzanarak motoru durdurdu. Garaj yine sessizliğe büründü. Haider ışığı kapadı, el yordamıyla arabayı bulup bindi. Kısa bir süre sonra, bir yerlerde açılan bir kapını gıcırtısı duyuldu, sonra yine sessizlik. Rachel bir süre sonra gerginliğe fazla dayanamadı, fısıldayarak sordu: “Nerede?”</span></p>

      <p class="calibre2"><span class="none2">- Sanıyorum avluda, bizi arıyor.</span></p>

      <p class="calibre2"><span class="none2">- Çok geç olmadan gitmemiz gerekmiyor mu? Haider arabadan inmeye davrandı. “Planda ufak bir değişiklik yapmamız gerekecek. Burada kal ve ses çıkarma.”</span></p>

      <p class="calibre2"><span class="none2">- Sen çıldırdın mı? Harry seni…</span></p>

      <p class="calibre2"><span class="none2">- Dediğimi yap. Haider tabancanın emniyetini açtı, arabadan çıktı ve karanlıkta kayboldu. Weaver sokaktaki şaşkın insanlara aldırmadan, elinde tabanca, ilerledi. Çakıl taşı kaplı küçük bir avluya açılan büyük bir demir kapının önünde durdu. Duvarda iki kanatlı büyük bir kapı daha gördü, ama avlu kapısını tercih etti. Kapı gıcırtıyla açılınca, avluya girdi. Karşıda, ana binaya açılan bir kapı görülüyordu. O tarafa ilerleyip kapının tokmağını tuttu. Kapı açıldı, kendini karanlık bir koridorda buldu. Sağında karanlık bir mutfak, daha ileride başka kapılar vardı. Elinde tabanca, el yordamıyla koridorda ilerlerken içinde büyük bir gerginlik duydu. Bir ses duyup durdu. Köpek havlamasına benzeyen ses, koridorun ucundaki bir odadan geliyordu. Odaya doğru ilerledi, kapının önünde durdu.</span></p>

      <p class="calibre2"><span class="none2">Havlama yeniden duyuldu. Hazırlandı, elini kapının tokmağına koyup çevirdi, ateş etmeye hazır, odaya daldı.</span></p>

      <p class="calibre2"><span class="none2">Ayağının dibinde küçük bir kaniş vardı. Ağzı ve elleri bağlı kadını görmeden önce, neredeyse köpeği vuracaktı. Tabancasını indirdi, kadının ağzındaki tıkacı çıkardı. Kadın, korkudan bembeyaz, uzun uzun nefes aldı.</span></p>

      <p class="calibre2"><span class="none2">- Teşekkür ederim. Tanrı‘ya şükürler olsun, yetiştiniz. Weaver ellerini çözdüğünde köpeğini kucaklayıp öptü.</span></p>

      <p class="calibre2"><span class="none2">- Allah’ın belası Almanlar; beni ve küçük Donny’yi ne hale soktular.</span></p>

      <p class="calibre2"><span class="none2">Kadının ağlamaya başlayacağını kestiren Weaver müdahale etmek zorunda kaldı. “Madam Pirou?”</span></p>

      <p class="calibre2"><span class="none2">- Neredeler?</span></p>

      <p class="calibre2"><span class="none2">Weaver tekrar avluya çıktı. Avlunun öbür tarafındaki garajı gördü, sessizce o tarafa yürüdü. Kapının tokmağını çevirmeden önce kısa bir an tereddüt etti. Garajın için zifirî karanlıktı, ama yine de bir araba fark ediliyordu. Demek Haider ve Rachel arabayı almaktan vazgeçmişti. İçeri girdi. Garaj boştu ve motor yağı kokuyordu. Elektrik düğmesini ararken ensesindeki namlunun soğuk sertliğini duydu.</span></p>

      <p class="calibre2">- Tek bir ses çıkarma, Harry, dedi bir fısıltı. Hareket etmeye kalkma; seni öldürmek istemiyorum. Şimdi, tabancanın emniyetini kapa, silahı yavaşça yere bırak.</p>

      <p class="calibre2"><span class="none2">Weaver denileni yaptı, betona konan silahın sesi duyuldu. Bir saniye kadar sonra ışık yandı ve garaj aydınlandı. Weaver önüne baktı. Citroen’in sağ koltuğunda Rachel oturuyordu. Kız ona döndüğünde, bakışları karşılaştı. Daha bir kelime bile etmeden Haider arkasından geldi, yere eğilip Colt’u aldı.</span></p>

      <p class="calibre2">- Tekrar karşılaştık dostum; ne yazık ki pek de hoş şartlarda değil.</p>

      <p class="calibre2">- Neler oluyor?</p>

      <p class="calibre2">- Eğer sence bir sakıncası yoksa, resmî konuşmaları daha sonraya saklayalım. Şimdilik arabanın ön koltuğuna doğru ilerle.</p>

      <p class="calibre2">Weaver itaat etti. Haider sordu: “Adamların dışarıda mı?” Weaver’in tereddüt ettiğini görünce, tekrar etti. “Bana yalan söylemeye kalkma, Harry, yoksa insanlar ölür. Biz dahil.”</p>

      <p class="calibre2">- Herkes ön tarafta. Ben arkaya dolanmak istedim. Yalnız mı?</p>

      <p class="calibre2">Evet.</p>

      <p class="calibre2">- Şoför koltuğuna geç.</p>

      <p class="calibre2">- Kaçmanız imkânsız, dedi Weaver. Her taraf sarıldı.</p>

      <p class="calibre2">- Olabilir, ama son kozumu daha oynamadım.</p>

      <p class="calibre2">- Neymiş o?</p>

      <p class="calibre2">Haider gülümsedi. “Daha sonra anlatırım, Harry. Şimdi arabaya bin ve söylenenleri yap. Sokağa çık, sola dön ve şehrin doğusuna doğru ilerle. Sana durmanı söyleyene kadar git.”</p>

      <p class="calibre2">- Sen delirmişsin, Jack. Yüz metre bile gidemezsin. Bütün kent sizi arayan asker ve polis kaynıyor.</p>

      <p class="calibre2">- Farkındayım. Arabaya bin.</p>

      <p class="calibre2"><span class="none2">Weaver, Rachel’in yanına oturdu, yüzüne baktı, heyecanına engel</span> <span class="none2">olamadı. “Rachel.”</span></p>

      <p class="calibre2"><span class="none2">- Merhaba, Harry.</span></p>

      <p class="calibre2"><span class="none2">Weaver bir söz bile edemeden Haider arka koltuğa oturdu, tabancanın namlusunu Weaver’in kaburgalarına dayadı. Rachel’e döndü. “Bak bakalım, sokak boş mu? Üniformalı ya da şüpheli birilerini görürsen, bana haber ver.” Rachel söylenenleri yaptı. Küçük kapıya doğru yürüdü, dışarıya baktı ve geri geldi. “Birkaç yaya dışında, her şey sakin görünüyor. Asker falan görmedim.”</span></p>

      <p class="calibre2"><span class="none2">- anlaşılan Harry’nin takımından çabuk davrandık; kapıları aç ve arabaya geri dön.</span></p>

      <p class="calibre2"><span class="none2">Rachel kapı kanatlarını itti, arabaya dönüp yolcu koltuğuna oturdu. Haider, Weaver’a döndü.</span></p>

      <p class="calibre2"><span class="none2">- Motoru çalıştır, Harry.</span></p>

      <p class="calibre2"><span class="none2">- Jack, Tanrı aşkına aklını başına topla; uzağa gidemeyiz. Haider namluyu kaburgalarına bastırdı. “Dediklerimi yaparsan, sevinirim. Sonradan pişman olacağım bir şey yapmak istemiyorum. Sana söyleyene kadar da farları yakma.” Weaver ateşleme düğmesine bastığında motor hemen çalıştı.</span></p>

      <p class="calibre2"><span class="none2">- Dışarı çıkalım, dedi Haider. Yolumuzu kesmeye kalkan olursa, gazı kökle. Unutma, ben söylemeden durmayı aklından bile geçirmeyeceksin.</span></p>

      <p class="calibre2"><span class="none2">Weaver motorun devrini yükseltti, kaldırımdan geçmekte olan iki yayayı bekledi, arabayı vitese takıp debriyajı bıraktı. Citroen ileri fırladı, garajdan çıktı.</span></p><br class="calibre3" id="calibre_pb_48" />
    </div>
  </div>
</body>
</html>
