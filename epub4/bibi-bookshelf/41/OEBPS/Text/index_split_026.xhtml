<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Yirmi altıncı bölüm</span></p>

      <p class="calibre2"><span class="none1">Roma</span></p>

      <p class="calibre2"><span class="none2">Dakota deniz üzerinden alçalarak geldi ve o akşam saat yediyi biraz geçe Practica di Mare Askerî Havaalanı‘na indi, pistte dönerek geniş bir hangara doğru ilerledi. Hangarın kapıları açıktı ve içerisi güçlü Klieg ampulleriyle gündüz gibiydi; bütün bölge SS askerlerinden en seçmelerinin doldurulduğu altı zırhlı personel taşıyıcısıyla korunmaktaydı. Uçak hangara girdikten sonra, Falconi motorları susturdu ve kapılar kapandı. Luftwaffe teknisyenleri derhal işe koyuldular, uçağı kontrole giriştiler. Boya ekibi gövdeye ve kanatlara Amerikan işaretleri çizmek için harekete geçti. Haider hangarda park edilmiş, çöl kamuflajına boyanmış ve Amerikan Hava Kuvvetleri işaretlerini taşıyan iki Dakota daha gördü. Schellenberg yolcuların önüne düştü, onları uçağın merdivenlerinden indirip hangarın öbür tarafına götürdükten sonra, dinlenme odası olarak da kullanılan bir bölüme soktu. Odada bir büyük masa, birkaç koltuk, altı tane ranza, içecekler, sandviçler ve taze yapılmış gerçek kahve vardı. Falconi kopilotuyla birlikte onları izledi ve kokuyu duyunca keyifle güldü.</span></p>

      <p class="calibre2"><span class="none2">- Gerçek kahve. İnanamıyorum. Kendini gerçekten aştın, Walter. Umarım bu da senin son yemeğin değildir.</span></p>

      <p class="calibre2"><span class="none2">- Umarım değildir, fırsatını bulmuşken tadını çıkarmaya bakın.</span></p>

      <p class="calibre2"><span class="none2">Falconi bir fincan doldurup büyük bir yudum aldı. ‘Tanrım, ne kadar güzel. Berlin’de verdikleri o felaket erzats onların olsun. Roma’yı ziyaret etmek için birkaç saat izin yoktur herhalde.”</span></p>

      <p class="calibre2"><span class="none2">- Kesinlikle yok. Bu odadan ayrılmanız yasak. Falconi gülümsedi. “Yazık. Tekrar görmekten hoşlanacağım genç bir hanım vardı da.” Birkaç tane sandviç aldı ve kopilotuyla birlikte kapıya yöneldi. “Ben Remer’la son hava raporlarına bir göz atmaya gidiyorum. Bize biraz kahve ayırmaya bakın.”</span></p>

      <p class="calibre2"><span class="none2">Falconi ve Remer dışarı çıktıktan sonra bir SS onbaşısı girip selam verdi. “Sizin için bir mesaj, Herr General.”</span></p>

      <p class="calibre2"><span class="none2">Schellenberg süvari kırbacını koltuğunun altına sıkıştırdı, zarfı yırttı, içindekileri okudu ve onbaşıyı gönderdi. “Gidebilirsin, cevap vermeyeceğim. Sen en iyisi Albay Skorzeny’yi bul ve geldiğimizi bildir.”</span></p>

      <p class="calibre2"><span class="none2">- Albay buraya gelmek üzere, Herr General.</span></p>

      <p class="calibre2"><span class="none2">- Harika. Schellenberg Haider’i kenara çekti ve diğerlerine döndü. Ben binbaşıyla özel bir konu görüşürken sizler lütfen bir şeyler yiyip için. Haider’le birlikte hangarın karşı tarafında, uzaktaki karanlık denize bakan özel odaya girdiler, Schellenberg evrak çantasını masanın üzerine bıraktı. Haider sordu. “Bir şey mi oldu?”</span></p>

      <p class="calibre2"><span class="none2">- Sana daha iyi haberler vermek isterdim ama Uboot’lar Roosevelt’in gemisini durdurmayı başaramadılar. Son aldığımız haberlere göre dün akşamüstü Cebelitarık’tan geçtiler. Geminin etrafında o kadar güçlü bir koruma var ve o kadar sık rota değiştiriyorlar ki, bir torpil sallayacak kadar yaklaşmak imkânsız. Benim hesabıma göre başkan önümüzdeki kırk sekiz saat içinde Kahire’ye varacak.</span></p>

      <p class="calibre2"><span class="none2">- Demek öyle. Artık her şey bize bağlı. Schellenberg onayladı. “Artık tek beklediğimiz, her şeyi hazır olduğunu teyit eden bir mesaj. Bunu da her an bekliyorum. Evrak çantasının kilitlerini açtı. “Rachel Stern’in bu operasyon için çok önemli olmasının bir nedeni daha var demiştim. Senin de çok iyi bildiği gibi, eski Mısırlılar gizli geçitlere çok düşkündü.</span></p>

      <p class="calibre2"><span class="none2">Anladığım kadarıyla bu gelenek günümüze kadar sürdürülmüş. Bütün Kahire şehrini altında bir gizli tüneller ağı olduğunda bahsedilir.”</span></p>

      <p class="calibre2"><span class="none2">- Ne olacak?</span></p>

      <p class="calibre2"><span class="none2">- 1939’da sizler Mısır’dayken, Gize Piramitleri’nde, Mena House’a yakın bir yerde önemli bir buluş yapıldı. Keops Piramidi’ne giden gizli bir geçit bulundu. Tünelin büyük bir bölümünün doğal bir mağaradan oluşturulduğu, geri kalan kısımların da mezar hırsızları tarafından kazılmış olduğu söyleniyor. Haider kaşlarını çattı. “Bunu daha önce hiç duymamıştım.”</span></p>

      <p class="calibre2"><span class="none2">- Biraz sonra açıklayacağım bir nedenden ötürü duymadın. Sakkara’daki kazıyı hatırlıyor musun?</span></p>

      <p class="calibre2"><span class="none2">- Tabiî hatırlıyorum, neden?</span></p>

      <p class="calibre2"><span class="none2">- Söylediğim geçit Profesör Stern tarafından bulundu. Karısı ve kızı o kazı sırasında yanındaydı. Ama buluşlarını bir aile sırrı olarak sakladılar.</span></p>

      <p class="calibre2"><span class="none2">Haider iyice şaşırmıştı. “Bütün bunları nereden biliyorsun?”</span></p>

      <p class="calibre2">- Sana söylemiştim, Jack, dersime hep iyi çalışırım. Kriegsmarine onları yakaladığında profesörün notlarına ve haritalarına da el koydu. Gerçeği de Gestapo’daki sorgusu sırasında ortaya çıkardık.</p>

      <p class="calibre2">- Rachel’in haberi olduğundan emin misin?</p>

      <p class="calibre2">- Tamamen. Profesör savaştan sonra Mısır’a dönmeyi ve Gize’de çalışmayı planlıyordu. Biraz sinsice bir plan, öyle değil mi?</p>

      <p class="calibre2">- Peki bu geçit bizim işimize nasıl yarayacak? Schellenberg omuzlarını kaldırdı. “İşinize yarayacağından emin değilim, bunun için geçidi kendi gözlerinizle görmeniz gerekecek. Ancak diğer hazırlıklarımız işe yaramazsa, belki de size ilginç bir imkân verir. Belki de Skorzeny’nin saldırısının çok şaşırtıcı olmasına nede olur.”</p>

      <p class="calibre2">- Skorzeny’nin tünelden haberi var mı?</p>

      <p class="calibre2">- Tabiî ki var. Ne gibi bir taktik kullanacağını belirlemesi için, ona bütün bildiklerimizi anlattık. Schellenberg yıpranmış bir harita çıkarıp masaya yaydı. Harita Gize Piramitleri’ni ve çevresini gösteriyordu. İşte profesörün haritası. Geçidin girişi Keops Piramidi’nden iki yüz metre uzaklıkta, şuralarda bir yerde olmalı. Tünel bilinmeyen bir soylunun mezarında sona eriyor ve profesör bu mezarın bozulmadığını belirtmiş. Mezarı kazmayı ve ilginç şeyler bulmayı umuyordu ki savaş patladı ve işini tamamlamaya fırsat bulamadı.</p>

      <p class="calibre2">- Bütün bunların ne işimize yarayacağını hâlâ söylemedin.</p>

      <p class="calibre2">- Profesör Stern’e göre Mena House başlangıçta kral ailesinin av kulübesi olarak yapılmış. Bundan binlerce yıl önce buraları piramitlerde çalışan taşçıların ve ustaların kamp yeriymiş. Stern işçilerden bazılarının doğal bir mağara bulmuş olabileceğini, hayatların tehlikeye atarak burada ilerlediklerini ve firavun mezarlarındaki akıl almaz zenginlikleri yağmalamak istediklerini sanıyor. Bütün bunlar şu an için anlamsız. Ancak, tersine kullanıldığında bu tünel sizleri otelin bahçesine, ya da biraz şansla otelin içine çıkarabilir. Ancak bütün bunları tüneli yeniden açmadan ve ucuna kadar gitmeden bilemezsiniz. Beşeba dün akşamki raporunda Gize’de arkeolojik kazıların devam etmekte olduğunu bildirdi, bu da sahte kimliklerinizi kullanmanıza ve bölgede araştırma yapmanıza fırsat verir. Haider’e baktı. Ne oldu? Bir şeye aklın mı takıldı?</p>

      <p class="calibre2">- Sen söyleyince hatırladım, profesör ve eşi geceleri kaybolmayı âdet edinmişti. Schellenberg sırıttı. “İşte bak, gördün mü? Artık insanlara inanmanın ne kadar yersiz olduğunu gördün. Senin yerinde olsam, daha Frâulein Stern’e hiçbir şey söylemezdim. Hiç olmazsa Kahire’ye varıp yardıma ihtiyaç duyana kadar. Eee, ne düşünüyorsun?”</p>

      <p class="calibre2">Haider omuzlarını silkti. “İşe yarayabilir. Ama her şey bölgenin ne kadar iyi korunduğuna ve tünelin durumuna bağlı.”</p>

      <p class="calibre2">- Çok çalışmanız gerekecek, Jack. Sana da söylediğim gibi, bu operasyonun başarısız olmasını düşünmek bile yasak. Skorzeny’nin paraşütçüleri gelmeden önce durumu bütün açıklığıyla bilmemiz gerekecek. Haritayı mümkün olduğu kadar ezberle. Durdurulup aranabileceğiniz için bu haritayı yanına alman mümkün değil, ama hiç endişelenme, Frâulein bu haritayı avucunun içi gibi biliyordur.</p>

      <p class="calibre2">Haider haritayı incelerken, kapı vuruldu, Otto Skorzeny içeri girdi. Albay kolunun altında bir as taşıyordu, Ss üniformasının üzerine de paraşütçü ceketi giymişti.</p>

      <p class="calibre2">Selamlamak için kolunu kaldırdı. “Herr General, geldiniz demek?”</p>

      <p class="calibre2">Ah, Otto. Bak, bu senin de ilgini çekebilir. Biraz önce aldığı mesajı uzattı.</p>

      <p class="calibre2">Skorzeny başım kâğıttan kaldırdığında okuduğu haberlere sevinmiş gibi gülümsüyordu. “Demek artık her şey bize bağlı.”</p>

      <p class="calibre2">- Öyle görünüyor. Ben de Haider’e tünelden bahsediyordum.</p>

      <p class="calibre2">- İlginç bir mekân. Skorzeny asasının ucuyla profesörün haritasına dokundu. İşimize yarayacağım umalım. Haider’e baktı, gözleri tehdit eder gibiydi. Beni ya da askerlerimi zor durumda bırakmamaya çalışın. Bu sefer aslanın inine giriyoruz. Her şey sizin görevlerinizi tamamlamanıza bağlı. Emrinizde adamlarımdan en iyi ikisi var ne pahasına olursa olsun görevlerini yapacaklardır. Siz de kendi payınıza düşeni yapın, Haider.</p>

      <p class="calibre2">- Bir sorum var, Albay. Müttefikler her halde Kahire çevresinde uçuşa yasak bir bölge ilan edeceklerdir. Radara yakalanıp düşürülme riskine girmemek için ne yapmayı düşünüyorsunuz? Skorzeny güldü. “Oldukça kolay olacak. Gelirken gördüğünüz öteki Dakotalar bizim uçaklarımız. Şansımız var, kent yakınındaki çölün yüzeyi düz.</p>

      <p class="calibre2">Havaalanına elli kilometre yaklaşınca, iki yüz metreye kadar ineceğiz. Bu kadar alçakta radar bizi göremeyecektir. Düşman uçaklarımızı çıplak gözle görse bile kanatlarımın altındaki işaretlerden yasal görevimizi yaptığımızı sanacaklar.”</p>

      <p class="calibre2">Schellenberg’in övünmesi sırıtmasından bile belli oluyordu. “Sana söylemiştim, Jack, her işin bir usulü vardır.”</p>

      <p class="calibre2">Haider devam etti. “Konuştuğumuz hassas bir konu daha var, bun da bir cevap gerek. Albayın adamlarının havaalanından Gize’ye kadar güvenlik içinde nakledilmesi konusu. Ya kamyonlar herhangi bir nedenle durdurulup aranırsa, ne olacak? Herhalde oyun orada bitecektir.”</p>

      <p class="calibre2">Schellenberg albaya döndü. “Cevabını verelim mi, Otto?”</p>

      <p class="calibre2">- Zevkle, Herr General. Skorzeny kapıya yöneldi açtı ve kükredi. Teğmen Eberhard, size ihtiyacımız var.</p>

      <p class="calibre2">Dışarıda beklediği anlaşılan, daha yirmilerinin henüz başlarındaki çocuk yüzlü, genç ve sarışın teğmen içeri girdiğinde Haider şaşkınlığını gizleyemedi. Amerikan piyade subaylarının yazlık üniformasını giymiş, başına da siperlikli bir şapka geçirmişti. Belindeki deri kılıfta bir 45’lik otomatik Colt taşıyordu. Selam verdi ve esas duruşta bekledi.</p>

      <p class="calibre2">- Çok güzel, Eberhard, dedi Skorzeny. Bize biraz Amerika’daki hayatınızdan bahsedin. Eberhard kusursuz bir Amerikan İngilizcesi’yle cevap verdi. “O iki yıl Philadelphia’da kaldım, efendim. Annem ile babam ben daha çocukken göçmüşler. 1934 yılında dönmeye karar verene kadar babam bir makine imalathanesinde ustabaşı olarak çalıştı.” Skorzeny emir verdi. “Gömleğinizin önünü açın.”</p>

      <p class="calibre2">- Emredersiniz, efendim. Eberhard düğmelerini açınca altından gümüş iplikle işlenmiş, SS işaretli bir subay gömleği gözüktü.</p>

      <p class="calibre2">- Gömleğinizi ilikleyin, Eberhard. Gidebilirsiniz. Teğmen gömleğini ilikleyip odadan çıkınca Skorzeny sırıtarak Haider’e döndü. “Duyduğunuz gibi Eberhard çok iyi İngilizce konuşur. Üstelik gerçek bir Amerikan aksanıyla. Tam anlamıyla saf ve temiz bir Amerikalı çocuk, aynı fikirde değil misiniz Haider?”</p>

      <p class="calibre2">- Saygısızlık etmek istemem Albay, ama aksanı ne kadar mükemmel olursa olsun, yüz kişiden birinin Amerikan subayı kılığına girmesinin kamyonların durdurulup, aranmasına yeteceğine inandığınızı sanmıyorum.</p>

      <p class="calibre2">- Anlamak istemiyorsun, Jack, araya giren Schellenberg’di. Albayın Mısır’a uçma zamanı geldiğinde, askerlerin hepsi Alman üniformalarının üzerine Amerikan kıyafetleri giyecekler.</p>

      <p class="calibre2">- Anladım. Haider gözlerini kaldırdı. anlaşılan, yine her şeyi düşünmüşsünüz.</p>

      <p class="calibre2">- Otele girdikten sonra Amerikan kıyafetlerini çıkarıp çantalarında miğferleri ve silahlarının yanı sıra getirdikleri SS paraşütçü ceketlerini giyebilirler. Ama o ana kadar Amerikan askeri numarası onların binaya girmesinde yardımcı olabilir. Adamlardan on beşe yakını Amerikan aksanıyla iyi İngilizce konuşabiliyor. Schellenberg, Skorzeny’ye döndü. Adamlarınız hazır mı, Otto?</p>

      <p class="calibre2">- Her zamanki gibi, Herr General. Benim gibi onlar da sabırsızlıkla Haider’in işaretini bekleyecekler.</p>

      <p class="calibre2">- Bana onları denetleme şerefini verecek misiniz?</p>

      <p class="calibre2">- Daha sonra, tabiî.</p>

      <p class="calibre2">Kapı vuruldu, Schellenberg seslendi. “Girin!”</p>

      <p class="calibre2">Gelen, biraz önceki SS onbaşısıydı. “Sizin için acil bir mesaj, Herr General.”</p>

      <p class="calibre2">Schellenberg balmumuyla kapatılmış zarfı açtı, içindeki iki sayfayı okudu, onbaşıyı gönderdi. Haider sordu. “Bir sorun mu var?” Schellenberg başını salladı. ‘Tam tersine. Adamınız planladığımız gibi sizi Abu Sammar yakınındaki havaalanında bekleyecek. Kahire’deyse her şey hazır ve gelişinizi bekliyorlar.” Skorzeny’ye keyifle gülümsedi, Haider’e döndü. “Jack, harekete geçme zamanı geldi gibi. Gidip elbiselerinizi ve kişisel eşyanızı ayıralım sonra d yola koyulursunuz.” Falconi ve yardımcı pilot geldiğinde elbiselerini değiştirmişlerdi. İtalyan pilot, Amerikan ordusu üniformasının üzerine kuzu postu yakalı bir uçuş ceketi giymişti. Yardımcı pilotun ceketinin altındaysa teğmen üniforması vardı ve her iki adam da bellerine birer otomatik Colt takmıştı.</p>

      <p class="calibre2">- Sanki bir kostümlü baloya gider gibiyim, dedi Falconi gülerek. Rachel’se diğerleri gibi hâkî renkli bir safari takım giymiş, boynuna beyaz pamuklu bir eşarp bağlamıştı. Falconi, Haider’in eski safari şapkasına, hâkî pantolon ve gömleğine, bağcıklı yüksek çöl çizmelerine bakarak güldü.</p>

      <p class="calibre2">- Hollywood filmlerinin figüranlarına dönmüşsün, Jack, bana Kral Süleyman’ın hazinelerini aradığını sakın söyleme.</p>

      <p class="calibre2">- Gülme, Vito, rolüme alışmaya çalışıyorum.</p>

      <p class="calibre2">- Cecil B. de Mille seni görseydi, etkilenirdi. Bundan eminim. Schellenberg herkesin giyimini ve eşyasını denetledi, dağıtılan Gladstone çantaları karıştırdı. En sonunda “Her şey yolunda” dedi, “hiçbirinizin yanında olmaması gereken kişisel eşyasını almadığından emin olmak gerekir. Böyle eşyaların insanı ele vermek gibi kötü alışkanlıkları vardır. Bir seferinde en iyi ajanlarımdan birini kaybettim, çünkü herif operasyona çıkmadan önce Alman yapımı saatini çıkarmayı unutmuştu.” Falconi’ye döndü. “Hava raporlarından ne haber?”</p>

      <p class="calibre2">- Bütün Kuzey Afrika üzerinde felaket bir hava var.</p>

      <p class="calibre2">- Felaket ne kadar kötü demek?</p>

      <p class="calibre2">Falconi gülümsedi. “Fırtına, şimşek, kuvvetli rüzgâr. Yerdeyse muhtemel kum fırtınaları. Tercih edilecek bir karışım değil yani. İyi tarafıysa Müttefikler devriyelerinin sayısını azaltacağı.” Schellenberg endişeli görünüyordu. “Ne düşünüyorsun?”</p>

      <p class="calibre2">- Kötü havada çok uçtum. Falconi omuzlarını silkti. Yalnız yolcularım sağa sola savrulmaktan pek hoşlanmayacaklardır. Schellenberg kesin bir tavırla, “Ama yine de gideceğiz” dedi.</p>

      <p class="calibre2">- Öyleyse ben de hazır olduğunuzda enirinize amadeyim. Schellenberg; Haider, Kleist ve Doring’i çevresinde topladı. “anlaşılan hareket zamanı geldi.” Elbise ve eşyalarını son bir kez denetledi, Kleist ve Doring’i uçağa gönderdi. Falconi ve yardımcı pilot metal merdivenden tırmanırken Schellenberg seslendi. “Yolcuların sana emanet, Vito, onlara iyi bak. Bu çok değerli bir yük ve çok şey onlara bağlı.”</p>

      <p class="calibre2">- Tabiî, Herr General.</p>

      <p class="calibre2">Rachel merdivene yöneldiğinde, Haider onu izlemeye davrandı. Schellenberg onun koluna yapıştı, heyecanı sesinden belli oluyordu. “İşte, başlıyor.”</p>

      <p class="calibre2">- İyi biteceğini umalım.</p>

      <p class="calibre2">Schellenberg veda işareti olarak kırbacıyla şapkasına dokundu. “B tamamen sana bağlı, Jack. Unutma, yüzde yüzden azı başarısız sayılır. Söylememe gerek var mı? Bu andan itibaren, Reich’ı hayatta kalması ve savaşın kaderi senin ellerinde.”</p>

      <p class="calibre2">Haider ona uzun uzun baktı, sonra diğerlerini izleyip uçağın içinde kayboldu.</p><br class="calibre3" id="calibre_pb_26" />
    </div>
  </div>
</body>
</html>
