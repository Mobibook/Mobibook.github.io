<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <p class="calibre2"><span class="none1">Otuz ikinci bölüm</span></p>

      <p class="calibre2"><span class="none1">07.50</span></p>

      <p class="calibre2"><span class="none2">Haider cipin arka koltuğunda, içinde bulundukları durumu değerlendirmeye çalışıyordu. Subayların enkazdaki makineli tüfeklerin açtığı delikleri görmeleri, hikâyelerinin sonu demekti. İlerideki enkaza giderek yaklaştıklarını gördü. Doring’e baktı. SS askeri, gırtlağına doğru belli belirsiz bir hareket yaptı ve yüzbaşıyı gösterdi. Haider cevap vermeye fırsat bulamadı; Falconi inlemeye ve acıdan titremeye başlamıştı.</span></p>

      <p class="calibre2">Haider İtalyan’ın alnına dokundu. Alnı ateş gibiydi ve İtalyan’ın rol yapmadığım biliyordu. Bandajların kan lekeleriyle kaplandığını gördü. Yarası yeniden kanamaya başlamıştı. “Yüzbaşı, bu adamı acilen bir doktora götürmemiz gerek. Kim bilir, belki de iç kanaması vardır.”</p>

      <p class="calibre2">Yüzbaşı eğildi, Falconi’nin gözkapaklarından birini kaldırdı, daha sonra nabzını tuttu. “Kalp atışları biraz yavaş gibi. Belki de gecikmiş şokun etkisindedir.”</p>

      <p class="calibre2">- Eğer ölürse, kişisel olarak sorumlu tutulmanız için elimden geleni yapacağım.</p>

      <p class="calibre2">- Yavaş olun, Profesör. Yapmam gereken bir işim var.</p>

      <p class="calibre2">- Ama bu adamın hayatı da tehlikede.</p>

      <p class="calibre2">Yüzbaşı kararsızlıktan dudağım ısırdı. “Yarım saat ötede bir köy var. Üsten daha yakın ve galiba yerel bir doktorları var.”</p>

      <p class="calibre2">- Öyleyse mümkün olduğu kadar çabuk oraya gitmeyi öneriyorum.</p>

      <p class="calibre2">- Tabiî, ama önce enkaza bir bakalım.</p>

      <p class="calibre2">Haider itiraza yeltendi ama, yüzbaşı elini gözüne siper etmiş Dakota’nın enkazına bakmaya başlamıştı bile. “Aman Allahım, büyük tehlike atlatmışsınız. Hayatta kaldığınız için şanslısınız.” Teğmen enkazın az ötesinde durdu, yüzbaşı cipten indi. “Hemen dönerim, motoru çalıştırmaya devam et, Hugo.”</p>

      <p class="calibre2">- Baş üstüne.</p>

      <p class="calibre2">Yüzbaşı Dakota’ya doğru yürümeye başladığında, Haider sinirlerinin gerildiğini hissetti. Mermi delikleri demir yığının içinde kolaylıkla görülmemesine karşın, birkaç adım sonra durdu, yüzü kül gibi, geri döndü. “Bu uçağa ateş edilmiş.”</p>

      <p class="calibre2">Belindeki tabancaya uzandı ama daha çekemeden Kleist teğmenin tabancasını elinden almış, Haider genç subayın boynuna sarılmıştı bile. Kleist tabancayı teğmenin kafasına dayadı.</p>

      <p class="calibre2">- Sizin yerinizde olsam, bunu denemezdim, Yüzbaşı, dedi Haider. Şimdi silahınızı bu tarafa atın, çabuk olun.</p>

      <p class="calibre2"> </p>

      <p class="calibre2"><span class="none1">09.20</span></p>

      <p class="calibre2"><span class="none2">Avro Lancaster sağlam bir bombardıman uçağıydı, Müttefiklerin savaşta kullandıkları en başarılı uçaklardan biriydi. O sabah Weaver ve Sanson’un bindikleri uçak, nakliye için kullanılıyordu. O günkü görevi, İskenderiye’de kısa bir mola vererek İtalya’ya kargo ve top mermisi taşımaktı. Uçağın çok daha iyi günler gördüğü belliydi. Kabin kaplamasının bir bölümü uçaksavar ateşiyle delinmiş olmasına karşın onarılmamıştı: uçağın içinde dondurucu bir soğuk vardı. Dört Merlin motorundan gelen sesse bir milyon öfkeli eşekarısının vızıltısı gibiydi. Sanson’la yan yana, pilot kabininin hemen arkasında cephane sandıklarına oturan Weaver, gürültüyü ve rahatsızlığı unutmaya çalıştı. İskenderiye’nin yirmi mil güneyinde, 5.000 feet’te uçuyorlardı ve şehrin kenar mahallelerinin düz damlı kerpiçten evleri aşağıda görünmeye başlamıştı. Lancaster güçlü rüzgârda sarsılıyor, sonra dengesini yeniden sağlıyordu - Daha güvenli başka bir yük uçağı bulamadın mı? diye sordu Sanson.</span></p>

      <p class="calibre2"><span class="none2">- Bu sabah İskenderiye’ye giden bir tek bu vardı. Bizi aldıkları için şanslı sayılırız.</span></p>

      <p class="calibre2"><span class="none2">- Bütün bu sıkıntılara değeceğini umarım, Weaver. Kahire’den havalanırken kötü havanın sonuna rastlamışlar ve oldukça sarsılmışlardı. Sanson, yüzü taş gibi, ifadesiz otururken, Weaver kusma arzusun</span> <span class="none2">zor bastırmıştı. İskenderiye’deki RAF Genel Karargâhı‘yla temas kurduktan yarım saat kadar sonra İskenderiye onları aramıştı. Yapılan araştırmalar, Akdeniz ve Kuzey Mısır’da hiçbir uçağın kaybolmadığını, kayıp Beaufighter ve üslerine salimen dönen üç Tomahawk devriye uçağı dışında, sabahın o saatinde hiçbir uçuş olmadığım göstermişti. Mersa Matruh’tan İskenderiye’ye giderken alçaktan uçan bir Lysander, çölde, kentin yirmi mil kadar güneybatısında, biri hâlâ tüten iki uçak enkazı gördüğünü bildirmişti.</span></p>

      <p class="calibre2">Pilot omzunun üzerinden seslendi. “İnişe on dakika var.” Yüzü hâlâ bembeyaz olan Weaver’i görünce gülümsedi. “Ne oldu, efendim? Uçmaktan hoşlanmıyor musunuz?” Uçak yeni bir hava boşluğuna düşerken Weaver, “Bayılırım” diye cevap verdi. “Özellikle eleğe benzeyen ve patlayıcı dolu olan bir uçakla uçmaya. Bence seyahat etmenin tek yolu bu.” Pilot güldü, geri dönüp inmeye hazırlandı.</p>

      <p class="calibre2"> </p>

      <p class="calibre2"><span class="none1">07.55</span></p>

      <p class="calibre2"><span class="none2">Haider tabancayı salladı ve iki subayı Dakota’nın içine girmeye zorladı. “Üniformalarınızı çıkarın. İkiniz de.” Kleist ve Doring’e döndü. “Soyunduktan sonra her ikisini de sıkıca bağlayın. Bunun için ağlardan yararlanabilirsiniz.”</span></p>

      <p class="calibre2"><span class="none2">Subaylar soyunmaya koyuldular. Yüzbaşı şaşırmış ve korkmuştu. “Siz Alınansınız değil mi?” diye sordu. “Bana ne olduğunu söylemeyecek misiniz?”</span></p>

      <p class="calibre2"><span class="none2">- Soru sormak bir işinize yaramaz, Yüzbaşı. Lütfen susun. Kleist ve Doring iki subayı bağlamayı bitirdiklerinde iplerin ucunu uçağın gövdesine tutturdular. “Üniformalar ne olacak?” diye sordu Kleist.</span></p>

      <p class="calibre2"><span class="none2">Haider subayların boylarına baktı. “Ben yüzbaşınınkini alacağım.” Teğmenin üniformasını ve kimliğini Doring’e fırlattı. “Şunları bir giy; bakalım uyacak mı?” Doring elbiseleri denedi, üniformalar ona uymuştu. SS subayı külotunun dışında tamamen çıplak olan teğmene sırıttı ve çizmesinin ucuyla kaburgalarına dokundu. “Ne dersin, bir İngiliz’e benzedim mi?” Teğmenin yüzü korkudan bembeyazdı. Haider, Doring’e “Onu rahat bırak” dedi.</span></p>

      <p class="calibre2"><span class="none2">- Tamam Hugo, bize zarar vermeyecekler. Yüzbaşı onaylaması için Haider’e baktı. “Cenevre Antlaşması kurallarına göre… “</span></p>

      <p class="calibre2"><span class="none2">- Kuralları ben de biliyorum, korkacak bir şey yok. Ancak ne yazık ki sizi burada bırakmak zorundayız.</span></p>

      <p class="calibre2"><span class="none2">- Bizi bulana kadar susuzluktan ölmüş oluruz.</span></p>

      <p class="calibre2"><span class="none2">- Gitmeden önce size su bırakacağım. Üzgünüm ancak elimden başka bir şey gelmiyor. Ama devriyelerinizin enkazı kısa zamanda bulacağından eminim.</span></p>

      <p class="calibre2"><span class="none2">Haider, Kleist ve Doring’e dışarıda beklemelerini işaret etti. Bir araya geldiklerinde Doring’e döndü. “Git bak bakalım, cipte harita var mı? Kleist, dostlarımızın yanına su bırak. Kurtulabilirlerse, kullanmaları için iki de matara ver. Çabuk ol, hareket etmemiz gerek.”</span></p>

      <p class="calibre2"><span class="none2">Kleist şaşkınlık içindeydi. “Delirdin mi? Onları sağ mı bırakacaksın?”</span></p>

      <p class="calibre2"><span class="none2">- Ya sen ne önerirsin?</span></p>

      <p class="calibre2"><span class="none2">- Onları vuralım.</span></p>

      <p class="calibre2"><span class="none2">- Unut bunu Kleist, ikisi de suçsuz.</span></p>

      <p class="calibre2"><span class="none2">- Onlar düşman, sen de büyük bir yanlış yapıyorsun. Arkadaşlarına bizleri tarif edecekler. Hayatta kalırlarsa, ölüm fermanlarımızı imzalarlar. Öldürürsek, düşmanın hiçbir şeyden haberi olmaz.</span></p>

      <p class="calibre2"><span class="none2">- Kimseyi soğukkanlılıkla öldürmek niyetinde değilim. Zaten başımız yeterince belaya girdi. Sana söylenenleri yap. Onlara su ver ve hemen dön, çabuk. Kleist, suratı bembeyaz, itiraza yeltendi, daha sonra kararını değiştirdi. Enkaza doğru koştu, giderken iki matara kaptı ve Doring geri dönerken uçağın kapısından içeri girdi. “Harita falan yok, efendim.”</span></p>

      <p class="calibre2"><span class="none2">- Allah kahretsin. Haider, Rachel’e döndü. İşler iyice karıştı. Yine de iyimser olmaya çalışalım hiç olmazsa, yürümekten kurtulduk. Gömleğini ve pantolonunu çıkardı, yüzbaşının üniformasını giydi, Sam Browne kemeri taktı ve tabancayı kılıfına yerleştirdikten sonra çizmeleri denedi. Biraz dar ama şimdilik idare etmek zorundayım.</span></p>

      <p class="calibre2"><span class="none2">- Yüzbaşıya az çok benzediğin söylenebilir ama birisi kâğıtları ciddiyetle incelerse, yalanın kolayca ortaya çıkacaktır.</span></p>

      <p class="calibre2"><span class="none2">- Bunun farkındayım, ama bırak da bunu daha sonra düşüneyim. Rachel endişeyle sordu: “Şimdi ne yapacağız?” Haider yüzbaşının şapkasını kafasına geçirdi, biraz yana itti, elini siperliğe götürerek şakadan bir selam verdi ve mükemmel bir İngiliz aksanıyla ‘Tanrı bilir, Küçükhanım, ama elimizden geleni yapacağız” dedi.</span></p>

      <p class="calibre2"><span class="none2">- Sen delisin. Buradan sağ kurtulamayacağız.</span></p>

      <p class="calibre2"><span class="none2">- İşte bunu bilemem. Tek yapman gereken, yaşamak ve umudunu kaybetmemek. Falconi aniden inledi. Doring, Haider’e seslendi: “Gelip baksanız iyi olacak, efendim.” Haider İtalyan’ın yanına diz çöktü. Falconi’nin derisi grileşmiş, bandajlar koyu kan lekesiyle kaplanmıştı. Kam durdurmak için dizin altına bağladığı kemeri gevşetti, daha sonra iyice sıktı.</span></p>

      <p class="calibre2"><span class="none2">- Durumu pek iyi değil. Sıcaklık bir saat kadar sonra çekilmez olacak ve durumu daha da kötüleşecek. Eğer tedavi olamazsa, kan kaybından ölür. İneceğimiz havaalanına dönmek en iyi çözüme benziyor, bakarsın adamımız orada hâlâ bizi bekliyordur. O zaman bize güvenebileceğimiz bir doktor bulabilir. Doring’e döndü. Kleist’a söyle, gidiyoruz.</span></p>

      <p class="calibre2"><span class="none2">Birden Dakota’nın içinden iki el silah sesi duyuldu. Haider öfkeden çıldırmış gibi enkaza doğru koşarken içeride ne olduğunu tahmin ediyordu. “Kleist, seni hayvan herif!”</span></p>

      <p class="calibre2"><span class="none2">Uçağın kapısına vardığında, elinde dumanı tüten tabancasıyla Kleist’ı gördü. Kafasını uzatıp içeri baktı, birer köşeye kıvrılmış, kafalarında birer kurşun deliği, iki genç subayın cesediyle karşılaştı.</span></p>

      <p class="calibre2"><span class="none2">Öfkeden çılgın gibi Kleist’ın yakasına yapıştı. “Seni Allah’ın belası canavar; ikisini de soğukkanlılıkla öldürdün!”</span></p>

      <p class="calibre2"><span class="none2">- Eğer siz yapamazsanız, ben yaparım, dedi Kleist. Hiç de yaptığından pişman olmuşa benzemiyordu. Savaş bu, Haider. Haider suratına yumruğu patlattı. Kleist enkaza doğru savrulurken elindeki tabancayı düşürdü. Ayağa kalktı, burnundan kan damlarken nefret dolu gözlerini Haider’e dikti. “Sen öldün, Haider. Gerçekten öldün.” Kleist hızla üzerine geldi, kolları öfkeli bir ayı gibi iki yana açılmıştı, bütün ağırlığıyla Haider’e çarpıp yere yıktı. Hemen üzerine atlayıp vahşice vurmaya başladı, yumrukları yağmur gibi yağıyordu. Haider karşılık verip yana kaçmayı başardı, tabancasını çıkarmaya çalışırken Kleist tekrar üstüne atıldı. Bu kez hazırlıklıydı. Ayağını kaldırdı ve Kleist’ın dizinin altını tekmeledi. Kleist acıdan haykırarak ve topallayarak geriledi. Haider ayağa kalkmış, Kleist’a sağlı sollu yumruklarını vurmaya başlamıştı bile. Sersemlemiş SS subayını çevirdi, kollarını boynunda kenetledi. Kleist elini uzatıp Haider’in saçını yakaladı. Neredeyse kafa derisini koparacak gibi asıldı. Haider kollarını gevşetti. “Bu kadarı yeter, Kleist, yoksa boynunu kıranın!” Kleist çatlak sesiyle bağırdı. “Doring, tabanca.”</span></p>

      <p class="calibre2"><span class="none2">Doring bir an için kararsız kaldı, daha sonra Kleist’ın silahını almak için koştu. Ancak Rachel’in çelmesini yiyince öne doğru düştü. Kız tabancaya uzandı. Doring ayağa kalkarken, suratına doğrultulmuş tabancayı gördü.</span></p>

      <p class="calibre2"><span class="none2">- Seni orospu. Doring, Rachel’e doğru ilerlemeye yeltendi.</span></p>

      <p class="calibre2"><span class="none2">- Bir adım daha atarsan seni vururum.</span></p>

      <p class="calibre2"><span class="none2">Doring olduğu yerde durdu. Kızın gözlerinden kararlı olduğunu anlamıştı. Rachel silahın namlusunu Doring’den ayırmadan Kleist’a seslendi. “Arkadaşının ölmesini istemiyorsan, Haider’in söylediğini yap.” Kleist, yenildiği zamanı bilir gibi baktı ve söylenenleri yaptı.</span></p>

      <p class="calibre2"><span class="none2">Haider onu uzağa itti, tabancasını çekti. Doring korkuyla konuştu. “Binbaşı, ben; ben… “</span></p>

      <p class="calibre2"><span class="none2">- Seni salak. Emre itaatsizlikten seni vurabilirdim.</span></p>

      <p class="calibre2"><span class="none2">- Büyük bir hata yaptım Binbaşı, düşünemedim, ben… Doring kekelemeye başladı.</span></p>

      <p class="calibre2"><span class="none2">- Sesini kes ve Kleist’ın yanına geç.</span></p>

      <p class="calibre2"><span class="none2">Doring söyleneni yapınca Haider tabancasını onlara doğrulttu. “Bu konuyu şimdi ve burada halletmem gerekir. Sen, Kleist, affedilecek durumu aştın ve bir kurşunu çoktan hak ettin.” SS subayı kanayan burnunu sildi. “Mantıklı ol, Haider. Başka seçeneğimiz yoktu.” Başını Dakota’ya doğru çevirdi. “Onları sağ bulsalardı, yakalanmamız an meselesi olurdu. Şimdiyse hiç olmazsa bir şansımız daha var.” Kleist’ın söyledikleri, kaba da olsa, mantıklıydı ve Haider bunun farkındaydı. Yine de adamın vahşeti nefretini pekiştirmişti. “Bu andan itibaren iki İngiliz subayının öldürülmesinden sorumlusun. Bu da arkadaşlarının bizi bulma kararlılığını daha da artıracaktır. Durumumuzu iyice kötüleştirdin.” Kleist’ın buna verecek cevabı yoktu, başını önüne eğdi, sustu.</span></p>

      <p class="calibre2"><span class="none2">- Tamamlanması gereken bir görevimiz olduğunu da unutmuşa benziyorsun. Askeri bir operasyon yapıyoruz, komuta da hâlâ bende. Yakalanana, ya da öldürülene kadar. Bu kadarını anladı mı?</span></p>

      <p class="calibre2"><span class="none2">- Evet, Binbaşı.</span></p>

      <p class="calibre2"><span class="none2">“Şimdi ikiniz de cipe binin. Ön tarafa, ikinizi de gözümün önünde istiyorum.” SS’ler cipe bindi, Haider, Rachel’e doğru yürüyüp elinden tabancayı aldı. “Gözünden bu aleti kullanmaya kararlı olduğun anlaşılıyordu.” Gözlerini kaldırdı. “Savaş insanları ne kadar da değiştiriyor. Tetiği çekmeyi gerçekten de düşündün mü?” Rachel belli belirsiz gülümsedi. “Bilmiyorum. Ama ne olursa olsun, tehdidi bile Doring’i korkutmaya yetti. Sen iyi misin?”</span></p>

      <p class="calibre2"><span class="none2">Çenesini ovuşturdu. “Daha kötüsünü gördüm. Ancak Kleist durumu gerçekten zora soktu.” Haider enkaza bakarken, sesi öfkeliydi. “İşlerin böyle gelişmiş olmasından dolayı üzgünüm. Bu adamlar ölmeyi hak etmemişlerdi.” Rachel’e döndü. “Düşman devriyelerinin çok kısa süre sonra bizi aramaya başlayacaklarından emin olabilirsin. Biraz şansımız olur ve pusulamız doğru çalışırsa, yirmi dakika sonra havaalanına varabiliriz. Adamımızın hâlâ orada olmasına dua etmekten başka çaremiz yok. Ondan sonra her şey tanrıların elinde olacak.”</span></p>

      <p class="calibre2"> </p>

      <p class="calibre2"><span class="none1">09.35</span></p>

      <p class="calibre2"><span class="none2">Yere indiklerinde, onları bekleyen brandalı bir askeri polis cipiyle karşılaştılar. Ön koltukta bir teğmen ve bir şoför oturuyordu. Weaver ve Sanson, Avro Lancaster’den inince, subay onları karşıladı.</span></p>

      <p class="calibre2"><span class="none2">- Yarbay Sanson? Ben havaalanı güvenlikten Teğmen Lucas, efendim. Selam verdi. İskenderiye Karargâhı‘ndan yüzbaşı Myers’la sizin aranızda irtibatı sağlamakla görevlendirildim. Kendisi gelemediği için özür diledi, ama katılması gereken bir toplantı vardı. Sanson selama karşılık verdi. “Size Amerikan Askerî İstihbaratı‘ndan Yarbay Weaver’i tanıştırayım. Yarbay Weaver da bizimle gelecek.”</span></p>

      <p class="calibre2"><span class="none2">- Memnun oldum, efendim. Sanson’a döndü. Yüzbaşı Myers kayıp Dakota’yla ilgilendiğinizi, onun bir Alman uçağı olabileceğini düşündüğünüzü söyledi.</span></p>

      <p class="calibre2"><span class="none2">- Herhangi bir gelişme var mı?</span></p>

      <p class="calibre2"><span class="none2">- On dakika kadar önce bir haber aldık, efendim. Keşif uçaklarımızdan biri buranın yirmi beş mil güneybatısında Amerikan bayraklı bir Dakota enkazı görmüş. Pilot beş mil kuzeyde Beaufighter enkazına benzer bir şey gördüğünü de söylüyor.</span></p>

      <p class="calibre2"><span class="none2">- İyi haber. Hayatta kalan var mı?</span></p>

      <p class="calibre2"><span class="none2">Teğmen başını salladı. “Beaufighter’da maalesef yok. Kum tepesine kafadan dalıp paramparça olmuş. Dakota’nın da bir kanadının koptuğu anlaşılıyor. Keşif pilotu gövdenin hasar görmediğini, içindekilerin kurtulmuş olabileceğini söylüyor.”</span></p>

      <p class="calibre2"><span class="none2">- İncelemek için birisini gönderdiniz mi? Teğmen cipin arka koltuğuna yerleştirilmiş yüksek antenli sahra telsizini gösterdi. “Beş dakika önce bir devriye müfrezesi çıkardık, bizimle temas kuracaklar. Bu bölümde çok az askerimiz var, yine de gereken yerlere haber gönderdim ve hayatta kalanları aramalarını istedim.”</span></p>

      <p class="calibre2"><span class="none2">- Enkazlara varmak ne kadar zamanımızı alır?</span></p>

      <p class="calibre2"><span class="none2">- Hızlı gidersek, bir saatten az.</span></p><br class="calibre3" id="calibre_pb_32" />
    </div>
  </div>
</body>
</html>
