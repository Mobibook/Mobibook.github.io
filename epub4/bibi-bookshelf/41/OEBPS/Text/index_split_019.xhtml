<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Microsoft Word - Glenn Meade - Sakkara’n?n Kumlar?.doc</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="s1">
      <p class="calibre2"> </p>

      <h1 class="calibre2"><span class="none1">Yirminci bölüm</span></h1>

      <p class="calibre2"><span class="none1">Acı Göller</span></p>

      <p class="calibre2">Çöl yolu sabahın erken saatlerinde boştu, hav serindi, yolda tek bir arabaya rastlamadılar. Weaver arada bir uykuya dalıyordu, saat 16.00’ya kadar ya koltukta uyuklarken Sanson’un ana yoldan ayrıldığın ve belirsiz bir patikada ilerlediğini fark edince gözlerin açtı.</p>

      <p class="calibre2">- Uyan artık. Geldik.</p>

      <p class="calibre2">Weaver gözlerini ovuşturdu, Arapça ve İngilizce yazılmış levhaları gördü. “Görevli olmayanlara yasaklanmış bölge. Sadece özel izin almış askeri yetkililer girebilir.”</p>

      <p class="calibre2">Dar bir vadiye girmişlerdi, güneşin ilk ışıkları ufku belli belirsiz aydınlatırken çevre kötü bir masal dünyasını andırıyordu. Tahtadan ve oluklu levhalardan yapılmış kulübelerin çevreleri dikenli tellerle çevrilmiş, nöbetçi kuleleri uzaktan seçiliyordu. Kampın giriş kapısına kadar ilerleyip bariyerin önünde durdular. Silahlı iki nöbetçi kulübeden çıkıp kâğıtlarını inceledi, nöbetçi subaya telefon edip içeri girmelerine izin verdi. Yönetim binasının önünde onları karşılayan yorgun görünüşlü İngiliz binbaşısı ikisini de bürosuna çıkardı.</p>

      <p class="calibre2">- Berger’e bazı sorular sormak istediğinizi sanıyorum, efendim, dedi Sanson’a. Eğer alınmazsanız, böyle bir sorgulama için pek uygun bir saat seçmemişsiniz diyeceğim. Sanson kısaca cevap verdi. “Güvenlik konusu. Tutsağın dosyasına bir göz atmak istiyorduk.”</p>

      <p class="calibre2">Binbaşı merakını dizginledi. “Nasıl isterseniz.” Ayağa kalkıp dışarı çıktı, birkaç dakika sonra elinde koyu kahverengi bir dosyayla geri döndü. Weaver sordu. “Berger’i şahsen tanıyor musunuz?”</p>

      <p class="calibre2">- Öyle denebilir, efendim.</p>

      <p class="calibre2">- Neye benziyor?</p>

      <p class="calibre2">- Çok aklı başında biri. Örnek bir esir denebilir. Gülümsedi.</p>

      <p class="calibre2">- Çok yetenekli bir satranç oyuncusu. Her seferinde beni yeniyor. Düşmanla dostluk kurmasını affettirmek istermişçesine omuzlarını silkti. Gerçekten de İngilizler esirlerine çok insanca davranıyor, bu tutumlarıyla da Amerikalıları şaşırtıyorlardı. Ne yazık ki buralarda yapılabilecek fazla bir şey yok. İnsan burada sıkıntıdan kendini öldürebilir. Onu uyandırmadan önce, dosyasına bakmanız için birkaç dakikanız var, efendim. Tercümana ihtiyacınız olmayacak. Berger mükemmel İngilizce konuşuyor. Subay onları koridorun ucunda, içinde bir masa ve üç iskemle bulunan çıplak bir odaya götürdü. Çıktıktan sonra Weaver ve Sanson, Berger’le ilgili bilgileri okudular. Kendini yakalayanlara vermek zorunda olduğu adı, soyadı, rütbesi ve sicil numarasının dışında, kamp yetkililerince, Berger’in dostluk kurup gevezelikte bulunduğu İngiliz subaylarınca yazılmış çeşitli notlar ve yorumlar yer alıyordu. Yirmi beş yaşındaydı ve meslek olarak istihbarat subaylığını seçmişti. Evliydi, küçük bir çocuğu vardı, Dresden Üniversitesi’nden matematik dalında diploma almıştı. Ağır yaralandığı ve bir ayağım kaybettiği Rus cephesinde kısa bir süre kaldıktan sonra, on sekiz ay kadar önce Kuzey Afrika’da bir masa başı işine gönderilmişti. Weaver başını kuşkuyla salladı. “Beşeba ve Zümrüdüanka hakkında bir şeyler bildiğini söylese bile, onların gerçek kimlikleri ya da nereden geldikleri hakkında fikri olabileceğini sanmıyorum. Alt düzeyde bir istihbarat subayının böyle önemli bilgilere sahip olması çok zor; o sadece emirleri yerine getirmiştir.”</p>

      <p class="calibre2">- Bence de. Yine de bizden daha fazla şey bildiğinden eminim. Kısa bir süre sonra iki gardiyan esiri getirdi. Berger uzu boylu, solgun yüzlü, yumuşak ağzı ve hareketli gözleriyle çocuk görünüşlü biriydi. Göze batacak şekilde topallıyor, takma olduğu kolaylıkla anlaşılan bacağını sürüklüyordu. Kendine iki numara büyük gelen eski bir Alman üniforması giyinişti, karmakarışık saçları yataktan henüz kalktığım gösteriyordu.</p>

      <p class="calibre2">- Hauptmann Manfred Berger? Genç Alman gözlerini kırpıştırdı. “Ja.”</p>

      <p class="calibre2">- Ben askerî istihbarattan Yarbay Sanson, arkadaşım da Yarbay Weaver. İngilizce konuşuyorsunuz, sanırım?</p>

      <p class="calibre2">- Evet, rahatça. Benimle ne konuda görüşmek istediğinizi sorabilir miyim?</p>

      <p class="calibre2">- Oturun.</p>

      <p class="calibre2">Berger gözlerini ovuşturdu, bir iskemle alıp karşılarına oturdu. Sanson hiçbir gizliliğe gerek duymadan buldukları notu ona uzattı. “Bunu siz mi yazdınız?” Berger kâğıdı inceledi, kaldırdığı gözlerinde belli belirsiz bir endişe okunuyordu. “Olabilir. Savaş sırasında dokuz ay, bir ömür gibi uzundur.” Sanson soruyu tekrarladı. “Bunu siz mi yazdınız?”</p>

      <p class="calibre2">- Maalesef kesin olarak hatırlayamıyorum.</p>

      <p class="calibre2">- Adınız mesajın sonunda, Hauptmann Manfred Berger. Berger omuzlarını silkti. “Evet, gördüm. Görevim sırasında adımı birçok belgeye yazdım ve ajanlarımızdan birçoğunu mevzilerinizin gerisine göndermekle görevlendirildim. Hepsini hatırlamam beklenemez.”</p>

      <p class="calibre2">- Kahire’deki şu ajan, kod adı Beşeba olanı, bir de öbürü, Zümrüdüanka. Bana onların hakkında ne söyleyebilirsiniz?</p>

      <p class="calibre2">- Bu adamların hiçbirini tanımıyorum.</p>

      <p class="calibre2">- Not aksini söylüyor, Berger. Sanson sıkıştırmaya başlamıştı. Herhalde ne yazdığını biliyordun, o nedenle bana yalan söylemekten vazgeç.</p>

      <p class="calibre2">Alman sesteki tehdit tonunu duyunca kızardı. Karşısındaki adamların yüzüne baktı. “Bir şey söylememe izin verir misiniz?”</p>

      <p class="calibre2">- Söyle.</p>

      <p class="calibre2">- Almanya için Kuzey Afrika Savaşı bitti. Artık burada hangi casusları bulunursa bulunsun, bunun önemi kalmadı. Meraklı gözlerini kaldırdı. Buna rağmen yüksek rütbeli iki istihbarat subayı sabahın dördünde buraya gelip beni sorguya çekiyorlar. Neden?</p>

      <p class="calibre2">Sanson soruyu duymamazlıktan geldi. “Sana son kere soruyorum.”</p>

      <p class="calibre2">- Öyleyse size lütfen hatırlatayım, Cenevre Konvansiyonu hükümlerine göre size sadece adımı, soyadımı, rütbemi ve sicil numaramı söylemek zorundayım. Başka bir şey değil. Her ikiniz de askersiniz, bunu bilmeniz gerekir.</p>

      <p class="calibre2">Sanson yumruğunu masaya vurdu. “Cenevre Konvansiyonu’nun canı cehenneme, Berger. Şu Allah’ın belası soruya cevap ver.” Berger, Sanson’un düşmanca tutumu karşısında şaşırmıştı, yine de sükûnetle cevap verdi. “Özür dilerim ama sizlere yardımcı olamayacağım. Benim gibi ast rütbeli istihbarat subaylarının ajanlarımızın gerçek kimliklerini bilecek kadar önemli olmadığını bilmeniz gerekirdi. Bu gibi bilgiler sadece Berlin’deki Genel Karargâh’ta bulunur.”</p>

      <p class="calibre2">- Genellikle, ama her zaman değil, Berger. Üstelik sizin için çalışan ajanlar hakkında dolaşan koğuş dedikodularını da unutmamak gerek. Bu bilgi ne kadar küçük ya da önemsiz olursa olsun, belki bize yardımcı olabilir. Kahire’deki faaliyet hakkında bir şeyler bildiğinden eminim. Zümrüdüanka mevzilerimizi nasıl aştı? Yalnız mıydı, yoksa birisi ona yardım mı etti? Kahire’ye geldiğinde nerede saklandı? Beşeba’yla nasıl buluşuyordu? Bana cevap ver. Berger cevap vermedi, Sanson çabucak Alman’ın dosyasını karıştırdı. Buradan anladığıma göre Tunus’ta yakalandığında üzerinde sivil elbiseler varmış.</p>

      <p class="calibre2">- Yakalanmadan kurtulmaya çalışıyordum, tabiî ki.</p>

      <p class="calibre2">- Düşman topraklarında, sivil elbiseler giyerek saklanmaya çalışan bir asker; bu bana bir casusu çağrıştırıyor. Casuslar kurşuna dizilir, Berger. Cenevre Konvansiyonu’na göre de. Alman’ın yüzü soldu. “Ben, casus ha? Herhalde şaka yapıyorsunuz?” Sanson gözlerini Berger’inkilerden ayırmadan cevap verdi. “Şaka mı ediyorum? Üstelik bir de istihbarat subayısın, gerektiğinde çifte kanıt.”</p>

      <p class="calibre2">- Ben casus değilim. Berger’in sesi daha sinirli çıkmaya başlamıştı. Üstelik bu konu hakkında bir şey bilsem de ki bilmiyorum bildiklerimin size yararı olamaz. Sanson’a meydan okurcasına baktı, sesinde belli belirsiz bir gurur vardı.</p>

      <p class="calibre2">Ben hâlâ şerefli bir Alman subayıyım. Ülkemin bana olan güvenini bir düşman karşısında boşa çıkarmam. Hiçbir zaman. Sanson iskemlesini gürültüyle geri itip ayağa kalktı. “Şu güveni ve hafızanı tekrar gözden geçirmen için sana beş dakika veriyorum. Beş dakikanın sonunda senden cevaplar istiyorum, saçmalık değil; yoksa sonucuna katlanırsın. Senin yerinde olsam, idam mangasını ciddiyetle düşünmeye başlardım.”</p>

      <p class="calibre2">Sanson koridorda öfkeyle gidip geliyordu.</p>

      <p class="calibre2">- Bize söylediklerinden fazlasını bildiğine mi inanıyorsun?</p>

      <p class="calibre2">- Adım gibi eminim. Notu yazan o. Sanson yürümesini durdurdu. Biz Gestapo değiliz, ama böyle bir durumda bazen kuralları da unutman gerekir.</p>

      <p class="calibre2">- Ne demek istiyorsun?</p>

      <p class="calibre2">Sanson cebinden deriden yapılmış bir cop çıkardı. “Bunu, gerekirse, daha da beterini.” Weaver, İngiliz’in suratındaki soğuk kararlılığı gördü. “Bir esiri dövmek işkenceyle birdir. Bu yasaya aykırı, Sanson.”</p>

      <p class="calibre2">- Şu anda yasal nezakete hiç aldıracak durumda değilim, Weaver. Ya da Berger’in ne kadar sevimli biri olduğuna. Bu bir savaş, Allah’ın belası kriket maçı değil. Sırtımız duvara dayandı, Eğer zamanımız olsaydı, her zamanki oyunları oynar, bilgiyi ondan söke söke alırdık. Şimdi artık böyle bir lüksümüz yok.</p>

      <p class="calibre2">- Peki, ne öneriyorsun?</p>

      <p class="calibre2">- Hâlâ bize bildiklerini söylememekte ısrar ederse, onu Kahire’ye götürüp sorguya çektireceğim. Sanson copu sertçe avucunun içine vurdu. Ne olursa olsun, eğer Berger bir şey biliyorsa, Tanrı şahidimdir, onu konuşturacağım.</p>

      <p class="calibre2">Odaya geri döndüklerinde, Sanson copu açıkça masanın üzerine koydu. Berger copa endişeyle baktı.</p>

      <p class="calibre2">- Eee, düşündün mü?</p>

      <p class="calibre2">Alman’ın tereddüt ettiğini gören Sanson birdenbire copu eline aldı ve suratının ortasına hızla vurdu. Genç Alman acıyla bağırdı, iskemlesinden düşecek gibi oldu, şaşkınlıkla çenesini tuttu.</p>

      <p class="calibre2">- Ben ben, Kahire operasyonu hakkında hiçbir şey bilmiyorum.</p>

      <p class="calibre2">- Notu senin yazdığını biliyoruz. Bu da adını verdiğin kişiler hakkında bir şeyler bildiğini gösterir. Notta yazılı olanları sana bir hatırlatayım. Sanson Almanca yazılı notu dosyadan aldı ve okudu. “Rommel acilen daha fazla bilgi istiyor, asker sayısı, zırhlıların ve topların hareketi. Berlin Zümrudüanka’dan derhal Kahire’ye gitmesini istedi Beşeba’yla buluşacak. İşbirliğinin daha iyi sonuç vereceği ümit ediliyor.”</p>

      <p class="calibre2">Sanson başını kaldırdı. “Seni ele veren en son satır, Berger. Rommel’le işbirliğinin daha iyi sonuç vereceği ümit ediliyor. Hangi sonuçları bekliyordun? Bu iki ajan hakkında bir şeyler biliyor olmalısın. Onun için bana anlat.”</p>

      <p class="calibre2">Berger korkmuşa benziyordu. Sanson ısrar etti. “Evet, Berger. Bekliyorum.”</p>

      <p class="calibre2">- Tek bilmeniz gereken adım, rütbem ve seri…</p>

      <p class="calibre2">- Böyle devam etmenin sana bir yararı yok. Sanson öfkelenmişti. Sen de kabul ettin, Almanya için Kuzey Afrika savaşı bitmiştir. Benim sorularıma cevap vermemekle ne elde etmeyi umuyorsun?</p>

      <p class="calibre2">- Size söyledim. Hiçbir şey bilmiyorum, bunu kaç kere tekrarlamak gerekli?</p>

      <p class="calibre2">- Ben senin bir casus olduğunu bildikten sonra, istediğin kadar tekrar et. Bu arada sabrımın sınırlarını da zorluyorsun. Bir casus olarak kurşuna dizilebilirsin, bunu da mı anlamıyorsun? “Ich bin Manfred Berger Hauptmann, nummer…”(1) Sanson, elinde cop, bir anda iskemlesinden fırladı. Bu kez Berger’in suratına şiddetle vurdu. Alman acıyla haykırdı ve yere yıkıldı. Weaver daha fazlasına dayanamayacaktı, Berger’in Sanson’un işine yarayacak bir şey anlatacağından da kuşkuluydu. Alman’ın kalkmasına yardım etti. Sanson tepkisini derhal gösterdi. “Ne yaptığını sanıyorsun, Weaver. Bırak o herifi!”</p>

      <p class="calibre2">- Cehennemin dibine git! Baksana, yaralı.</p>

      <p class="calibre2">- Sana bırak onu dedim.</p>

      <p class="calibre2">Weaver bir an için Sanson’un ona da vuracağını sandı, ama İngiliz ona korkunç bir bakış atmakla yetindi.</p>

      <p class="calibre2"> </p>

      <p class="calibre2">1 “Ben Manfred Berger Hauptmann, numaram…” (ç.n.)</p>

      <p class="calibre2"> </p>

      <p class="calibre2">Weaver geri çekildi. Sanson, elleri kalçalarında, Alman’ın tepesine dikildi. “Haydi, Berger, gerçeği söyle. Çıkar ağzından baklayı.” Berger inleyerek yerde yatıyordu, yüzü terden sırılsıklam olmuştu. Takma bacağı insanı kusturacak biçimde kıvrılmıştı.</p>

      <p class="calibre2">“Lütfen.”</p>

      <p class="calibre2">- Düşün, Berger. İyi düşün. Bir şeyler biliyor olmalısın. Ülken savaşı kaybetmişken dayak yemeye ya da kurşuna dizilmeye değer mi? Çocuğunu düşün. Onu yeniden görmek isterdin, değil mi? Ya da karınla çocuğunun ölümünü bildiren bir telgraf almalarını mı tercih ederdin? Berger direncinin son noktasına varmıştı, dudakları titriyor, gözyaşlarını tutamıyordu. Sanson copu kaldırdığında kendini korumak için kollarını başının üstüne getirdi.</p>

      <p class="calibre2">- Hayır; durun, lütfen durun, bütün bildiklerimi anlatacağım.</p><br class="calibre3" id="calibre_pb_19" />
    </div>
  </div>
</body>
</html>
