<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>copernic</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><sup class="calibre2">[<a href="../Text/copernic_split_005.html#footnote-100-19-backlink" id="footnote-100-19">19</a>]</sup> Bu önsözü yazan Nürnberg'deki Sankt Lorentz Kirche'den, Copernicus'un arkadaşı, Lutherci din bilimci A. Osiander'dir (O. Gingerich, s. 137, 2006; C. G. Wallis, s. 3, 1995; H. A. Oberman, s. 189, 1992). Yazı imzasız olduğu için ilkin Copernicus'a atfedilmişti: Oysa birçok bilim tarihçisinin yorumuna göre; yazıda aktarılan, bu kitabın Güneş-merkezli sisteme özgü gezegen anlayışının kuvvetli bir tasviri değil de matematiksel bir hesaplama yönteminden –yani bir hipotezden– ibaret olduğu düşüncesine Copernicus'un katılması bile mümkün değildi (O. Gingerich, s. 139, 2006). Bunu bir nevi sansür yazısı olarak görenler bile olmuştur (E. L. Eisenstein, s. 650vd, 1979; A. V. Humboldt, s. 489, 1848; I. B. Cohen, s. 128, 1983). T. S. Kuhn'un yorumuna göre Copernicus'un izni olmadan eklenen bu düzmece giriş yazısıyla okuyucu Dünya'nın devindiğine dair buradaki karşı çıkışı ciddiye almadan, sadece "Dünya sanki dönüyormuş gibi" düşünerek Copernicus'un matematiksel hesaplamalarından yararlanmaya itiliyordu (T. S. Kuhn, s. 307, 2007). Kuşkusuz bu da A. Osiander'i, Tidemannus Gisius'un tabiriyle hilekâr kılmaktaydı (H. A. Oberman, s. 189, 1992). Bu konudaki önemli bilgilerden biri de şudur: Bu giriş yazısının Copernicus'un kaleminden çıkmamış olduğunu ilk sezen ve dile getiren kişi, başka bir astronomi dehası olan Kepler'di (1571-1630). Bkz. Kepler, Apologia Tychonis Contra Ursum, I (Joannis Kepleri Astronomi, Opera Omnia, s. 245, 1858). Bütün bunlara karşılık H. A. Oberman, bir değerlendirmesinde A. Osiander'in buradaki tutumunun yerilmemesi gerektiğini söyler; zira Copernicus'un eserindeki düşüncelerin "hipotezler" olarak sunulması sadece bu giriş yazısıyla sınırlı kalmamıştır. Copernicus'un ilk ve tek öğrencisi diyebileceğimiz G. J. Rhaeticus'un, bu kitaptan evvel basılan ve adeta bu kitabı muştulayan Narratio Prima adlı kitabının bir yerinde Copernicus'un "hipotezleri canlandırdığı"ndan (renovare hypotheses) bahsedilir (H. A. Oberman, s. 190, 1992; E. Rosen, s. 31, 2004). Ayrıca O. Gingerich'in de bildirdiği gibi bu giriş yazısının Copernicus'un kitabını, Kepler'in yukarıda bahsettiğimiz buluşuna dek, on yıllar boyunca dini olumsuzlamadan koruduğu da açıktır. Ancak Kepler'in, bu yazıyı Copernicus'un yazmamış olduğunu aktarmasından sonra Kilise'nin Güneş-merkezli sistemin matematikçiler için yararlı fakat kesinlikle varsayımsal olduğu, fiziksel gerçeklikle de (Dünya'nın dönmediği) karıştırılmaması gerektiği yolundaki görüşü yıprandı ve bu kitabın Kilise tarafından yasaklanmasının önü açıldı (O. Gingerich, s. 139, 2006).</p>
  </div>

  <div class="calibre1" id="calibre_pb_251"></div>
</body>
</html>
