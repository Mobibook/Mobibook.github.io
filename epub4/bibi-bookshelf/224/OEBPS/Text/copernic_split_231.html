<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>copernic</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="ortayazi">9. Beş Gezici Yıldızın Enlemlerinin Hesaplanması Üzerine</p>

    <p class="normal">Şimdi bu tablolar sayesinde beş gezici yıldızın enlemlerini hesaplama yöntemi söz konusudur. Satürn, Jüpiter ve Mars için, genel sayılardan dış merkezli çemberin farklı ya da düzeltilmiş ayrıklığını alacağız: Mars için neyse onu; Jüpiter için 20º çıkarılmış, Satürn içinse 50º eklenmiş halini kullanacağız. Son sütunda bulunan orantılı dakikalarla 60'lık bölümde ortaya çıkan sayıları alacağız. Benzer şekilde paralaksın düzeltilmiş ayrıklığıyla her gezegenin enleme karşılık gelen kendi sayısını saptayacağız: İlk ve kuzey enlemi, orantılı dakikalar sütunun ilk yarısındaysa, yani dış merkezli çemberin ayrıklığı 90ºden küçükse ya da 270ºden büyükse; ikinci ve güney enlemi, orantılı dakikalar sütunun ikinci yarısındaysa, yani dış merkezli çemberin ayrıklığı, tabloya da girildiği gibi, 90ºden büyükse ya da 270ºden küçükse. Buna göre bu enlemlerden birini 60'ya uyarlarsak, sonuç düşünülen çemberlerin türüne göre ekliptiğin kuzey ya da güney mesafesi olacaktır. Fakat Venüs ve Merkür'le ilgili olarak evvela farklı paralaks ayrıklığı sayesinde uzanımın, eğikliğin ve sapmanın beliren ve tek tek açıklanan üç enlemi elde edilmelidir; Merkür için sapmanın 1/10'u çıkarılmazsa, dış merkezli çemberin ayrıklığı ve ona denk gelen sayı tablonun ilk sütununda bulunursa ya da aynı oran eklenirse, ikinci sütunda bunlardan kalan ya da bunların toplamı gözler önüne serilmiş olur. Bu enlemlerin isimlerinin kuzey mi yoksa güney mi olacağı da belirlenmeli. Paralaksın düzeltilmiş ayrıklığı yeröteye ait yarım çemberdeyse, yani 90ºden küçükse ya da 270ºden büyükse ve dış merkezli çemberin ayrıklığı da bir yarım çemberden küçükse; yine paralaks ayrıklığı yerberi yayındaysa, yani 90ºden büyük, 270ºden küçükse ve dış merkezli çemberin ayrıklığı yarım çemberden büyükse Venüs'ün yükselimi kuzey, Merkür'ünki güney olacaktır. Fakat paralaks ayrıklığı yerberi yayındaysa ve dış merkezli çemberin ayrıklığı bir yarım çemberden küçükse ya da paralaks ayrıklığı yeröte yayındaysa ve dış merkezli çemberin ayrıklığı bir yarım çemberden büyükse, tam ters şekilde Venüs'ün yükselimi güney, Merkür'ünki kuzey olacaktır. Fakat eğiklik söz konusu olduğunda, paralaks ayrıklığı bir yarım çemberden küçükse ve dış merkezli çemberin ayrıklığı yeröteye aitse ya da paralaks ayrıklığı bir yarım daireden büyükse ve dış merkezli çemberin ayrıklığı yerberiye aitse; Venüs'ün eğikliği kuzeye doğru, Merkür'ünkiyse güneye doğru olacaktır. Fakat Venüs sapması her daim kuzeyde, Merkür sapması ise güneydedir. Dış merkezli çemberin düzeltilmiş ayrıklığına karşılık gelen orantılı dakikalar, her ne kadar yüksekteki üç gezegene atfedilseler de, beş gezegen için de ortak olacak şekilde alınmalıdır. Bunlar eğikliğe ve ardından sapmaya da uygulanır. Daha sonra dış merkezli çemberin aynı ayrıklığına 90ºyi eklediğimizde bir kez daha toplamı elde eder, ona karşılık gelen ortak orantılı dakikaları bularak bunları uzanım enlemine uygularız. Bütün bunlar bu şekilde ortaya konduktan sonra, aktarılan üç enlemden her birini orantılı dakikalara ayarlarız; sonuç, konum ve zaman için düzeltilmiş enlem olur; böylece sonunda iki gezegene ait üç enlemin toplamını elde ederiz. Bütün enlemler tek bir ölçüye aitse, bir araya getirilir; değilse, aynı ölçüye sahip iki tanesi toplanır; buna göre toplamın onlardan farklı üçüncü enlemden daha büyük ya da daha küçük olmasına göre bir çıkarma işlemi gerçekleşir; kalan da aranan büyük enlem olur.</p>

    <p class="ortayazi">Altıncı ve sonuncu kitabın sonu.</p>
  </div>
</body>
</html>
