<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>copernic</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="ortayazi">25. Güneş ve Ay Paralaksının Hesaplanması Üzerine</p>

    <p class="normal">Tabloyla Güneş ve Ay paralakslarının hesaplanmasını da kısaca ortaya koyacağız. Ufkun tepe noktasından Güneş'in mesafesi ya da Ay'ın mesafesinin iki katı için tablodaki Güneş paralakslarını basitçe, Ay paralakslarını ise dört sınırda alırsak ve Ay'ın hareketinin iki katına veya Güneş'ten mesafesinin iki katına karşılık gelen ilk orantılı dakikaları kullanırsak; bu dakikalar sayesinde 60 dakikayla orantılı ilk ve son sınırlar arasındaki farkın bölümlerini hesaplayabiliriz. Bu bölümleri her daim takip eden paralakslardan çıkarır ve sonraki bölümleri son sınırın yanındaki paralaksa ekleriz. Yerötede ve yerberide Ay'ın düzeltilmiş iki paralaksını elde etmiş oluruz; daha küçük olan dış tekerleme eğrisi de bu paralaksları ya arttırır ya da azaltır. Daha sonra Ay ayrıklığına bağlı son orantılı dakikaları alacağız; bunlar sayesinde, en yakında bulunan iki paralaks arasındaki farkın orantılı bölümünü hesaplayıp, sürekli bu orantılı bölümü ilk düzeltilmiş yani yerötedeki paralaksa ekleyeceğiz; sonuç, takip eden örnekte aranan yer ve zaman için Ay'ın paralaksı olacak. Ay'ın ufkun tepe noktasından mesafesi 54º, yine Ay'ın ortalama hareketi 15º, düzeltilmiş ayrıklık ise 100º olsun. Tablo sayesinde bunlardan Ay paralaksını bulmayı umuyorum. İlk uzaklık derecesini iki katına çıkarıyorum: Sonuç, tabloda birinci ve ikinci sınır arasındaki 1'48''lik farka, ikinci sınırda 42'50''lik paralaksa, üçüncü sınırdaki 50'59''lik paralaksa ve ayrı bir şekilde belirteceğim üçüncü ile dördüncü sınır arasındaki 2'46''lik farka denk gelen 108º oluyor. Ay'ın hareketini iki katına çıkarınca sonuç 30º oluyor. Buna bağlı ilk orantılı dakikalardan beş tanesini buluyorum; onlara dayanarak 60'yla orantılı ilk farkın bölümünü 9'' olarak saptıyorum; bu 9''yi paralaksın 42'50''sinden çıkarıyorum; geriye 42'41'' kalıyor. Benzer şekilde 2'46'' olan ikinci farkın orantılı bölümü de 14''dir; bunu üçüncü sınırdaki paralaksın 50'59''sine ekliyorum; sonuç 51'13'' oluyor. Bu paralakslar arasındaki fark 8'32''dir. Bundan sonra düzeltilmiş ayrıklığa karşılık gelen son orantılı dakikaları alıyorum; 39' var. Bu dakikalar sayesinde 8'32''lik farkın orantılı dakikası olarak 4'50''yi alıp bunu ilk düzeltilmiş paralaksa ekliyorum; sonuç 47'31''dir; bu da enlem dairesindeki aranan Ay paralaksı olacaktır.</p>

    <p class="ortayazi">26. Boylam ve Enlem Paralaksları Nasıl Ayrılır?</p>

    <p class="normal">Burada paralaks kolayca boylam ve enlem paralaksı olarak ayrılır ya da Güneş'le Ay arasındaki paralaks, ufkun kutupları boyunca çizilen çemberin ekliptikle kesişim yaylarına ve açılarına göre ayırt edilir. Bu çember ekliptiğe dik olduğunda, tümüyle yükseklik ve enlem çemberi olduğundan, boylamda değil, tamamen enlemde paralaksa neden olur.</p>

    <p class="normal">Fakat bunun tersine ekliptik, ufka dik iner ve tümüyle yükseklik dairesiyle aynı olunca; sonra Ay'ın enlemi olmazsa, boylamda paralaks dışında bir şeye neden olmaz; fakat enlemde bir uzanım söz konusuysa boylamda bir paralakstan kaçamaz. Bu şekilde ABC, ufka dik ekliptik dairesi; A da ufkun kutbu olsun. Buna uygun olarak ABC dairesi, enlemsiz Ay yüksekliği dairesiyle aynı olacaktır. B, Ay'ın konumu; BC de boylamdaki toplam paralaksı olsun. Fakat enlemi olduğunda DBE, DB veya BE Ay'ın enlemi olmak üzere, ekliptiğin kutupları boyunca çizilen daire olsun. AD veya AE kenarının, AB'ye eşit olmayacağı; D ya da E'deki açının ise dik olmayacağı açıktır. Zira DA ve EA, DBE'nin kutuplarından geçen daireler değildir; paralaks enleme katılır ve Ay tepe noktasına daha yakınken daha fazlasını yapar. Buna göre ADE üçgeninin tabanı aynı olsun, fakat AD ve AE kenarları daha kısa olmakla birlikte tabanda daha dar açılar oluşursun. Ay'ın tepe noktasından mesafesi daha büyük olursa, açılar da daha dik olacaktır. Buna uygun olarak ABC ekliptik; DBE de ekliptiğin bir kesiti olarak enlemsiz ve eğik Ay yüksekliği çemberi; B, ekliptik kesiti; BE de yükseklik çemberindeki paralaks olsun. ABC'nin kutupları boyunca dairenin EF yayı çizilsin.</p>

    <p class="normal">Buna göre BEF üçgeninde EBF bulunduğundan, yukarıda da gösterildiği gibi, F açısı 90º olup BE kenarı da bulunur. Düzlemsel üçgenlerle ilgili olarak da gösterildiği gibi, diğer kenarlar da bulunur: BE paralaksıyla uyumlu olarak boylamda BF, enlemde FE paralaksları belirlenir. Fakat BE, EF ve FB kısalıkları nedeniyle, düz çizgilerden oldukça az ve anlaşılması kolay olmayacak ölçüde farklılık gösterdiğinden; düz çizgi halinde dik üçgen kullanırsak hata yapmış olmayacağız; buna göre oran da kolay olacaktır. Buna uygun biçimde, ekliptik olarak ABC dairesi çizilsin; ufkun kutupları boyunca çizilen DB eğik dairesi de onun üzerine insin. B, Ay boylamındaki konum; FB kuzey enlemi ya da BE güney enlemi olsun. D, ufkun tepe noktası olsun ve buradan Ay üzerine EK ve FG paralakslarının bulunduğu DEK ya da DFC yükseklik daireleri insin. Buna göre Ay'ın enlemdeki ve boylamdaki hakiki konumları E ya da F'de; görünen konumları ise K ya da G'de olacaktır. K ve G'den KM ve LG yayları ABC ekliptiğine dik olarak çizilsin. Buna göre Ay'ın boylamı ve enlemi, bölgenin enlemiyle birlikte belirlendiğinden; DEB üçgeninde DB ve BE kenarları ile ABD kesit açısı bilinir olacaktır; DBE de ABD açısı ile 90ºnin toplamıdır. Buradan hareketle DEB açısıyla birlikte, geri kalan DE kenarı da bulunacaktır. Benzer şekilde DBF üçgeninde DB ve BF kenarları, ABD'yle dik açı oluşturan DBF açısıyla birlikte bulunur; DF de DFB açısıyla beraber bulunmuş olacaktır. Buna göre tablo sayesinde DE ve DF yaylarındaki EK ve FG paralaksları bulunmuş olur; DE ya da DF, Ay'ın tepe noktasından hakiki mesafesi; DEK ya da DFG de benzer şekilde görünen mesafesi olur. Fakat N noktasında ekliptikle DE kesişimine sahip EBN üçgeninde NEB açısı ve BE tabanı bulunur; NBE açısı da diktir:</p>

    <p class="normal">Buna göre geri kalan BNE açısı da, yine geri kalan BN ve NE kenarlarıyla birlikte bulunacaktır. Benzer şekilde bütün NKM üçgeninde, M ve N açılarıyla birlikte bütün KEN kenarı bulununca, KM tabanı da belirlenecektir. KM, Ay'ın görünen güney enlemi; EB üzerindeki fazlalığı da enlemin paralaksı olur. Geri kalan NBM kenarı da bulunur; NB'nin NBM'den çıkarılmasıyla bulunan geri kalan BM, boylamdaki paralaks olacaktır. Dahası böylece BFC kuzey üçgeninde, BF kenarı BFC açısıyla birlikte bulunduğundan; B, dik açıdır; geri kalan BLC ve FGC kenarları, geri kalan C açısıyla birlikte bulunur; FG'nin FGC'den çıkarılmasıyla, geriye kalan GC, GLC üçgeninde LCG ve dik CLG açısıyla birlikte bulunan kenar olur. Buradan hareketle geri kalan GL, LC ve BC'nin geri kalanı, boylamda paralaksı olan BL kenarları bulunur; GL, görünen enlemi; paralaksı da, GL üzerindeki hakiki enlemi olan BF'nin fazlalığıdır. Fakat gördüğünüz gibi, küçük rakamlar etrafında dönen bu hesaplama, sağladığı verimli bilgiden çok daha fazla emek gerektiriyor. DCB yerine ABD açısını; DEB yerine DBF açısını; yukarıda olduğu gibi, Ay'ın enlemini görmezden gelip basitçe DE ile DF yerine ortalama DB'yi kullanmamız yeterli olacak. Zira böylelikle özellikle de Dünya'nın kuzey bölümüne ait alanlarda hiçbir hata belirmez; ancak B'nin 5ºlik en büyük enlemde ufkun tepe noktasına dokunduğu ve Ay'ın yerberide olduğu uzak güney bölgelerinde yaklaşık 6'lık bir fark söz konusu olur. Fakat ekliptikteki, Ay'ın enleminin 0,5ºyi aşamadığı Güneş'le kavuşumlarda sadece 1,75'lık bir fark vardır. O halde buradan, paralaksın her daim ekliptiğin doğu çeyreğinde Ay'ın hakiki konumlarına eklendiği ve yine her daim diğer çeyrekte Ay'ın hakiki konumlarından çıkarıldığı anlaşılıyor; biz de buradan hareketle Ay'ın görünen boylamını; enlemdeki paralakstan hareketle de görünen enlemini elde edebiliriz. Zira hakiki enlem ve paralaks aynı yöndeyse, birbirine eklenir; farklı yöndeyse daha küçük olan öbüründen çıkarılır ve kalan, büyük olanın eksildiği, aynı bölümün görünen enlemi olur.</p>
  </div>

  <div class="calibre1" id="calibre_pb_176"></div>
</body>
</html>
