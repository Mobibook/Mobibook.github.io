<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>copernic</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="ortayazi"><span class="idebold">Bu Çalışmadaki Hipotezlere Dair, Okuyucuya<sup class="calibre2"><a href="../Text/copernic_split_250.html#footnote-100-19" id="footnote-100-19-backlink">[19]</a></sup></span></p>

    <p class="normal">Hiç kuşkum yok ki, Dünya'nın hareket ettiğini ileri sürüp Güneş'i hareketsiz olarak evrenin merkezine yerleştiren yeni hipotezin bulunduğu bu çalışmanın şöhreti dört bir tarafa yayıldığından; kimi bilginler şiddetle saldırıya geçip bu çalışmanın bugüne kadar doğru kabul edilen hür disiplinleri bulandırmaması gerektiğini düşünecekler. Oysa içeriği layıkıyla incelemek isterlerse, bu çalışmanın sahibinin ayıplanmaması gereken bir işe giriştiğini görecekler. Gerçekten de itinalı ve hünerli bir gözlemle göksel hareketlerin kaydını tutmak bir matematikçinin görevidir. Yine matematikçi, gerçeklere başka bir yolla ulaşamayacağından, bu hareketlerin nedenlerini ve onlara dair tezleri iyice düşünüp tartar; buradan çıkaracağı sonuçlarla da –geometrinin prensiplerinden yararlanarak– sadece geçmiştekiler için değil, gelecekteki benzer hareketler için de doğru hesaplar yapar. Bu çalışmanın mimarı her iki görevi de muazzam bir şekilde yerine getirmiş bulunuyor. Buradaki tezlerin doğru ya da imkân dahilinde olması bile gerekmiyor, gözlemlere uyan bir hesap sunmaları kâfidir; yeter ki Venüs'ün bir dış tekerleme eğrisi<sup class="calibre2"><a href="../Text/copernic_split_251.html#footnote-100-20" id="footnote-100-20-backlink">[20]</a></sup> çizmesinin mümkün olduğunu düşünebilecek veya bunu Venüs'ün bazen Güneş'in önünden, bazen de arkasından 40º ve daha fazla açısal mesafeyle geçmesinin sebebi sayacak kadar geometri ve optik cahili biri olmasın. Bu varsayımdan kaçınılmaz olarak gezegenin çapının ÂÚÈÁÂıˆ'da<sup class="calibre2"><a href="../Text/copernic_split_251.html#footnote-100-21" id="footnote-100-21-backlink">[21]</a></sup> dört katından daha büyük ve yine gezegenin kütlesinin àÔÁÂıˆ'dakinden<sup class="calibre2"><a href="../Text/copernic_split_252.html#footnote-100-22" id="footnote-100-22-backlink">[22]</a></sup> on altı kat daha büyük olması gerektiğine dair sonucun çıktığını kim görmez ki? Yine de çağların deneyimi tam aksini göstermiştir.<sup class="calibre2"><a href="../Text/copernic_split_253.html#footnote-100-23" id="footnote-100-23-backlink">[23]</a></sup> Bu alanda şimdi dile getirmeye gerek duymadığımız başka saçmalıklar hiç de az değildir. Kuşkusuz, bu çalışmanın görünen düzensiz hareketlerin nedenleriyle tam ve kesin bir şekilde ilgili olmadığı da yeteri kadar açıktır. Gerçekten de birçok defa yapıldığı gibi, tasavvurla ortaya konan nedenler hiç kimseyi tam anlamıyla ikna etmez, sadece hesaplama için güvenilir bir temel oluşturur. Hâlbuki çeşitli kereler tek ve aynı hareketle ilgili farklı hipotezler öne sürülmüş olduğundan (Güneş'in hareketindeki dış merkezlilik ve dış tekerleme eğrisiyle ilgili olduğu gibi), matematikçi tercihini kavranması en kolay olan hipotezden yana kullanır. Oysa filozof daha ziyade ihtimallerin peşindedir; mamafih hiçbir filozof kutsal ilham kendisine gelmedikçe, kesinlikten payını alamaz ya da bunu aktaramaz. O halde hiçbir akla yatkınlığı kalmayan eskilerinin yanında, özellikle de kolaylıklarıyla övgüye değer olan ve kendileriyle birlikte oldukça yetkin gözlemlerle dolu büyük bir hazine getiren yeni hipotezlerin bilinmesinin önünü açalım. Bu hipotezler üzerinde dikkatle duran biri buradan, başladığı zamankinden daha budala ayrılmamak adına, başka bir amaç uğruna düzenlenmiş bilgileri hakikat olarak alıp kesin bir bilgi sunmaya muktedir olmayan astronomiden kesinlik beklemesin. Sağlıcakla.</p>
  </div>

  <div class="calibre1" id="calibre_pb_6"></div>
</body>
</html>
