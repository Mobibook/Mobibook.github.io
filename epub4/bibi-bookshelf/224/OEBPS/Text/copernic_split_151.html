<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>copernic</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="ortayazi">25. Güneş'in Görünen Hareketinin Hesaplanması Üzerine</p>

    <p class="normal">Bana kalırsa buradan hareketle, belirli bir zaman için Güneş'in görünen konumunun nasıl hesaplandığı yeterince açıktır. O halde belirli bir zaman için ilkbahar ekinoksunun hakiki konumunu veya ilk basit ayrıklıkla birlikte devinmesini, yukarıda dile getirdiğimiz gibi, daha sonra da Dünya'nın merkezinin ortalama basit hareketini –Güneş'in hareketi de diyebilirsiniz– ve düzenli hareketlere ait tablolar sayesinde yıllık ayrıklığı araştırmamız gerekir. Buna göre yukarıda verilen tablodaki birinci ya da ikinci sütunda bulunan ilk basit ayrıklıktaki rakamı öğrenecek; üçüncü sütunda yıllık ayrıklığı düzeltmek için karşılık gelen eşitlemeyi ve bir sonraki sütunda da orantılı dakikaları elde edeceksiniz. Elinizde orantılı dakikalar dursun. O halde şimdi eşitlemeyi yıllık ayrıklığa ekleyin; ilk basit ayrıklık ya da ilk sütundaki rakam bir yarım çemberden daha küçükse bu sefer çıkarın. Kalan ya da toplam, Güneş'in düzeltilmiş ayrıklığı olacaktır; beşinci sütunda bulunan yıllık dış merkezli yörünge çemberinden artan eşitlemeyi ve bir sonraki sütunda bulunan farkı alın. Elinizdeki orantılı dakikalara uyarlanmış bu fark bir toplam oluşturuyorsa her daim bu eşitlemeye eklenir; yıllık ayrıklığa ait rakam ilk sütunda bulunuyorsa ya da bir yarım çemberden büyükse; bu eşitleme bu şekilde düzeltilmiş olan Güneş'in ortalama konumundan çıkartılır. Fakat yıllık ayrıklık daha büyükse ya da diğer sütunlardan birinde bulunuyorsa, bu sefer eklenir. O halde bu yolla geri kalan kısım ya da toplam, Koç takımyıldızının başından hesap edilen, Güneş'in hakiki konumunu belirleyecektir ve sonunda Güneş'in konumuna ilkbahar ekinoksunun hakiki devinmesi eklenirse; bu doğrudan, 12 burcun arasında, ekliptikteki Güneş'in ekinokstan uzaklığını derece cinsinden gösterecektir. Fakat aynı hesabı başka bir yolla yapmak isterseniz, basit değil de düzenli bileşik hareketi alın ve ekinoksun devinmesi dışında bahsettiklerimizin hepsini kullanın; gerektikçe sadece eşitlemeyi ekleyin ya da çıkarın. Bu yüzden Dünya'nın hareketliliğinden ötürü Güneş'in görünümüne dair mantıklı açıklama, eski ve yeni bulgularla uyumlu olur; zaten bu daha çok gelecekteki durumların tahmin edilmesinde kullanılmıştır. Fakat göz önündeki duruma karşı da ilgisiz değiliz; biri çıkar da yıllık devinimlerin merkezinin, evrenin merkezi olarak düzeltildiğini, ancak Güneş'in dış merkezli çemberin merkeziyle ilgili olarak gösterdiğimiz şekilde bu hareketlere benzer ve eşit iki hareketle devindiğini düşünse bile; –bunların durumları, özellikle de Güneş'le ilgili olanlar dışında– hiçbir şey değişmediğinden, her husus, evvelde de olduğu gibi, aynı rakamlar, aynı kanıtlarla açıklığa kavuşturulabilecektir. O halde bu durumda diğer iki hareket Güneş'in kendisine atfedilirken, evrenin merkezinin etrafındaki Dünya'nın merkezinin hareketinin kesin ve basit olması gerekirdi. Ve bu yüzden başlangıçta müphem bir şekilde, evrenin merkezinin Güneş'te ya da onun etrafında bir yerde olduğunu söylediğimizde, yine de bütün bu merkezlerin evrenin merkezine ait olduğuna dair bir şüphe kalırdı. Fakat gezici beş yıldıza dair yapacağımız açıklamada bu meseleye daha fazla eğileceğiz ve yanıltıcı olmayan, belli bir kesinliğe sahip hesaplamaları Güneş'in görünen hareketine uygularsak, elimizden geldiğince tatmin edici bir sonuç almış olacağız.</p>

    <p class="ortayazi">26. ¡À°£∏ª∂ƒø, Yani Doğal Günün Farkı Üzerine</p>

    <p class="normal">Güneş'le alakalı olarak doğal günün düzensizliğine dair bahsedilmesi gereken bir husus daha vardır. Bir doğal gün, bugüne değin göksel hareketlerin kesin ve yaygın ölçümünde kullandığımız 24 saatlik zaman aralığını kapsar. Fakat Keldaniler ve eski Yahudiler gibi bazıları bu doğal günü, iki gündoğumu arasındaki; Atinalılar gibi bazıları iki günbatımı arasındaki; Romalılar gibi bazıları gece yarısından gece yarısına kadarki ya da Mısırlılar gibi bazıları da öğlenden öğlene kadarki zaman dilimi olarak tanımlamıştır. O halde bu zaman dilimi boyunca süren yerküreye ait devinim, Güneş'in görünen hareketiyle uyumlu olarak üstüne eklenen yıllık devinimle birlikte tamamlanır.<sup class="calibre2"><a href="../Text/copernic_split_375.html#footnote-100-148" id="footnote-100-148-backlink">[148]</a></sup> Bir doğal gün, ekvatorun kutuplarına göre; yıl ise ekliptiğe göre düzenlendiğinden Güneş'in kendine has, görünen düzensiz seyri bu toplamın da düzensiz olduğunu gösterir. Bu yüzden görünen zaman hareketinin ölçüsü kesin ve genel olamaz; zira gün, her durumda aynı güne uygun değildir; bu yüzden günlerin içinden ortalama ve düzenli olanını tercih etmek gerekirdi, onun sayesinde herhangi bir soruna yol açmadan hareketin düzenliliğinin ölçülebilmesi mümkün kılınacaktı. Buna göre bir tam yıl çevriminde Dünya'nın kutupları etrafında 365 devinim olduğundan; Güneş'in görünen ilerleyişi nedeniyle oluşan günlük ilaveden ötürü yaklaşık olarak fazladan bir tam devinim artar ve sonuç olarak 365'te biri düzenli olarak bir doğal günü tümüyle doldurur. Bu yüzden eşit günü tanımlamalı; görünen, düzensiz günden ayırmalıyız. Buna göre ekvatorun tüm devinimini kapsayan ve Güneş'in düzenli bir hareketle geçiş yaptığı görülen güne, eşit gün; ekvatora ait bir devinimin 360 tempus'unu içeren ve Güneş'in görünme sürecine bağlı olarak ufukta ya da meridyende yükselen güne eşit olmayan ve görünen gün deriz. Bu günler arasındaki fark, bir kerede saptanamayacak ölçüde belirsiz olmasına rağmen yine de belli sayıda gün geçtikten sonra daha anlaşılır hale gelebilir. Bunun iki nedeni vardır: Güneş'in görünen hareketindeki düzensizlik ve ekliptik eğimindeki düzensiz yükseliş. Güneş'in görünen hareketindeki düzensizliğe dayanan ilk neden zaten açıklanmıştı; en yüksek apsidin orta noktayı tuttuğu yarım çemberde, Ptolemaeus'a göre, ekliptiğe nazaran 4,75 tempus'luk bir eksiklik; en alçaktaki apsidin bulunduğu diğer yarım çemberde ise aynı miktarda bir fazlalık vardır. Buna göre bir yarım çemberdeki toplam fazlalık diğerine göre 9,5 tempus kadardır. Fakat doğuş ve batışla ilgili diğer nedendeki en büyük fark, her bir gündönümünü içeren yarım çemberler arasında meydana gelir. Bu bütünüyle ayrı ve kendine özgü olan en uzun ve en kısa gün arasındaki farktır. Gün ortası ya da gece yarısından ölçülen fark her taraftan dört sınırla çevrelenir; Boğa'nın 16ºsinden Aslan'ın 88ºsine yaklaşık 93 tempus'la meridyeni çaprazlama olarak; Aslan'ın 14ºsinden Akrep'in 92ºsine 87 tempus'la meridyen üzerinden geçer; o halde ikincisinde 5 tempus kadar eksiklik, ilkinde ise yine aynı miktarda fazlalık söz konusudur. O halde birinci dilimdeki günlerin toplamı, ikinci dilimdekinden, bir saatin üçte ikisi kadar olan 10 tempus kadar fazladır; aynı husus çapın zıt yönünde konumlanan diğer sınırlar kapsamındaki öteki yarım çember için de geçerlidir. Bu yüzden matematikçiler bir doğal günün başlangıcını gündoğumundan ya da günbatımından değil de gün ortasından ya da gece yarısından almayı tercih ediyor. Zira ufuktan alınan fark çok çeşitlidir; öyle ki belli saatlere kadar uzanır; dahası her yerde aynı değildir; kürenin eğimine göre farklılık gösterir. Fakat meridyene ait fark her yerde aynı olup fazlasıyla basit yapılıdır. O halde bahsettiğimiz nedenlere dayanan toplam fark: Güneş'in görünen düzensiz seyri ve meridyen üzerinden düzensiz geçişi, Ptolemaeus'tan önceki dönemde, inişinin başlangıcını Kova'nın ortasında, yükselişini ise Akrep'in başlangıcında yapmış; toplamı da 8,3 tempus olmuştur. Bu durumda Kova'nın 20ºsinden yaklaşık olarak Akrep'in 10ºsine inip Akrep'in 10ºsinden Kova'nın 20ºsine yükselerek 7 tempus 48'ya sıkışmıştır. Zamanın geçmesiyle birlikte dış merkezliğin ve yerberinin değişkenliğinden ötürü bu sonuçlar da değişir. En nihayetinde ekinoksların devinmesindeki en büyük fark dikkate alınırsa, doğal günlerdeki toplam fark, belirli yıllar içinde 10 tempus'u geçebilecektir. Günlerin eşitsizliğine dair üçüncü neden ise bugüne değin bilinmiyordu; zira ekvatorun devinimi, yeteri kadar açık olduğu üzere, tümüyle düzensiz ve görünen ekinokslardan değil de ortalama ve düzenli ekinokstan ötürü düzenli olarak bulunmuştu. Bu durumda 10 tempus'un iki katı 11/3 saat eder; bu sayede daha uzun olan günler kimi zaman kısa günleri geçebilir. Bunlar belki de Güneş'in yıllık ilerleyişi ve sabit yıldızların nispeten yavaş hareketi ile ilgili olarak yapılan açık hatanın bu yönünden ötürü göz ardı edilebilir; ancak Güneş'in hareketindeki 5/6ºlik bir yanlışlık hataya yol açabileceği gibi, Ay'ın hızından dolayı asla göz ardı edilemez. Buna göre bütün farkların uyumlu olduğu düzensiz ve görünen zamanı düzenli zamana dönüştürme yolu şöyledir: Arzulanan bir zaman belirlendikten sonra o zamanın her iki sınırında, yani başında ve sonunda, Güneş'in bileşik dediğimiz düzenli hareketindeki ortalama ekinoksa nazaran ortalama konumu ve hakiki ekinoksa nazaran hakiki, görünen konumu araştırılmalı; gün ortasında ya da gece yarısında kaç açılım veyahut hakiki konumlardan ilkiyle ikincisi arasında kaç tempus olduğu hesaplanmalıdır. İki ortalama konum arasındaki derecelere eşitlerse; bu durumda tahmin edilen görünen zaman, ortalama zamana eşit olacaktır. Fakat tempus fazla olursa, aradaki fazlalık belirlenen zamana eklenmelidir; eksik olursa, eksiklik kadarı görünen zamandan çıkarılmalıdır. Buna göre hesaplara ve çıkan sonuçlara bakarsak; bir tempus'u bir saatteki dört dakika ya da bir günün bir dakikasındaki on saniye olarak alıp zamanı düzenliliğe uyarlamış olacağız. Fakat düzenli zaman belirlenirse ve görünen zamanın onda ne kadar ettiğini bulmak isterseniz, bunun tam tersini yapmanız gerekecektir. Bu durumda ilk olimpiyat için Güneş'in ortalama konumunu ilkbahar ekinoksuna göre 90º59'da, Atina takvimine göre ilk ay olan Hekatombaion'un ilk gününün öğlen vaktinde, görünen ekinoksa göreyse Yengeç'in 0º36'sında bulmuş oluruz. Fakat İsa'dan sonraki yıllar için Güneş'in ortalama hareketini Oğlak'ın 8º2'sında, hakiki hareketini ise yine Oğlak'ın 8º48'sında buluruz. O halde dik kürede, Yengeç'in 0º36'sından Oğlak'ın 8º48'sına 178 tempus 54' çıkar ve bunlar bir saatteki 7 dakikayı veren 1 tempus 51' ile ortalama konumların mesafesini aşar. Ve bunun gibi diğerleri sayesinde de Ay'ın seyri çok kesin bir şekilde hesaplanabilir ve bunu bir sonraki kitapta anlatacağız.</p>

    <p class="ortayazi">Üçüncü kitabın sonu.</p>
  </div>
</body>
</html>
