<html xmlns="http://www.w3.org/1999/xhtml">
<head>
  <title>guzdavullari-10</title>
  <link href="../Styles/guzdavullari.css" rel="stylesheet" type="text/css"/>
</head>

<body id="guzdavullari" xml:lang="tr-TR">
  <div class="Basic-Text-Frame">
     <p class="baslik" id="toc_marker-5" xml:lang="en-US"><span class="bold" xml:lang="tr-TR">5<br/>Dünden İki Yüzyıl Önce</span></p>

    <p class="Normal"> </p>

    <p class="Normal para-style-override-7"><span class="char-style-override-8">“Kilt eteğini giymemişsin!” Gayle’in dudakları hayal kırıklığıyla aşağıya doğru kıvrıldı.</span></p>

    <p class="Normal para-style-override-7"><span class="char-style-override-8">“Yanlış yüzyıl,” dedi Roger ona gülümseyerek. </span></p>

    <p class="Normal para-style-override-7"><span class="char-style-override-8">“Bunu nasıl yaptığını bana öğretmelisin.” Ona doğru yaslanarak parmak uçlarına yükseldi.</span></p>

    <p class="Normal para-style-override-7"><span class="char-style-override-8">“Neyi yapmayı?”</span></p>

    <p class="Normal para-style-override-7"><span class="char-style-override-8">“Bu şekilde R’leri yuvarlamayı.” Kaşlarını çattı ve ciddi bir girişimde bulunarak motor gürlemesi gibi kısık bir ses çıkarttı.</span></p>

    <p class="Normal para-style-override-7"><span class="char-style-override-8">“Süperrr,” dedi Roger, gülmemeye çalışarak. “Böyle devam et. Pratikle çok daha iyi olur.”</span></p>

    <p class="Normal para-style-override-7"><span class="char-style-override-8">“Şey, en azından gitarını getirdin mi?” Parmak uçlarının üzerinde durup onun arkasına bakmaya çalıştı. “Ya da geleneksel davulunu?”</span></p>

    <p class="Normal para-style-override-7"><span class="char-style-override-8">Brianna, Roger’ın yanına gelip anahtarını bir kenara koyarak, “Arabada,” dedi. “Buradan hava alanına gideceğiz.”</span></p>

    <p class="Normal para-style-override-7"><span class="char-style-override-8">“Ah, bu çok kötü. Ben de biraz dolanır daha sonra kutlama için bir parti yaparız diye düşünmüştüm. ‘Bu Vatan Senin de Vatanın,’ şarkısını biliyor musun, Roger? Yoksa isyankar şarkıları mı daha çok seviyorsun? Ama senin isyancı olacağını sanmıyorum, çünkü sen de bir İngilizsin… ay, yani bir İskoç demek istedim. Siz erkeklerin itiraz edecek bir şeyleri olmalı </span><span class="char-style-override-8">hep, değil mi?”</span></p>

    <p class="Normal para-style-override-7"><span class="char-style-override-8">Brianna arkadaşına yarı kızgın bir bakış attı. “Joe Amca nerede?”</span></p>

    <p class="Normal para-style-override-7"><span class="char-style-override-8">“Oturma odasında, televizyonu tekmeliyor,” dedi Gayle. “Sen onu bulurken ben de Roger’ı eğlendireyim mi?” Kirpiklerini kırparak samimi bir şekilde Roger’ın koluna girdi.</span></p>

    <p class="Normal para-style-override-7"><span class="char-style-override-8">“Burada yarım düzine MIT Üniversitesi mühendisi var ama hiç kimse lanet olası bir televizyonu onaramıyor mu?” Dr. Joseph Abernathy oturma odasına dağılmış bir grup gence suçlarcasına bakıyordu.</span></p>

    <p class="Normal para-style-override-7"><span class="char-style-override-8">“Bu elektrik mühendisinin işi, peder,” dedi oğlu gururlu bir şekilde ona. “Biz hepimiz makine mühendisiyiz. Bir makine mühendisinden senin renkli TV’ni tamir etmesini istemek, kadın hastalıkları ve doğum uzmanına senin bir tarafındaki ağrıya bakmasını istemek gibi bi- aahh!”</span></p>

    <p class="Normal para-style-override-7"><span class="char-style-override-8">“Ah, affedersin,” dedi babası altın çerçeveli gözlüklerinin kenarından kötü kötü bakarak. “Bu senin ayağın mı, Lenny?”</span></p>

    <p class="Normal para-style-override-7"><span class="char-style-override-8">Lenny abartılı bir acıyla spor ayakkabılı koca ayağını tutmuş, kahkaha seslerine karşı odada leylek gibi zıplıyordu.</span></p>

    <p class="Normal para-style-override-7"><span class="char-style-override-8">“Bree, tatlım!” Doktor onu fark etti ve gözleri ışıldayarak televizyonu bıraktı. Kızın ondan on santim daha uzun olmasına aldırmadan büyük bir şevkle onu kucakladı, sonra onu bırakıp Roger’a baktı. İfadesi ihtiyatlı bir samimiyete dönüşmüştü.</span></p>

    <p class="Normal para-style-override-7"><span class="char-style-override-8">“Bu erkek arkadaşın mı?”</span></p>

    <p class="Normal para-style-override-7"><span class="char-style-override-8">Brianna hafiften gözlerini kısıp doktora bakarak, “Bu Roger Wakefield,” dedi. “Roger, Joe Abernathy.”</span></p>

    <p class="Normal para-style-override-7"><span class="char-style-override-8">“Doktor Abernathy.”</span></p>

    <p class="Normal para-style-override-7"><span class="char-style-override-8">“Bana Joe de.”</span></p>

    <p class="Normal para-style-override-7"><span class="char-style-override-8">Birbirlerini tartarak tokalaştılar. Doktor kahverengi gözleriyle zekâsını saklamayan bir bakış attı.</span></p>

    <p class="Normal para-style-override-7"><span class="char-style-override-8">“Bree, tatlım şu konserve kutusuna bir el atıp, onu hayata döndürüp döndüremeyeceğine bir bakmak ister misin?” Demir sehpanın üzerinde sessiz bir meydan okumayla duran yirmi dört inçlik RCA’yi parmağıyla gösterdi. “Dün akşam çok iyi çalışıyordu ama bugün… pufff!”</span></p>

    <p class="Normal para-style-override-7"><span class="char-style-override-8">Brianna büyük, renkli TV’ye şüpheyle baktı ve kot pantolonunun cebini yoklayıp, çok amaçlı bir çakı çıkardı.</span></p>

    <p class="Normal para-style-override-7"><span class="char-style-override-8">“Şey, sanırım bağlantıları kontrol edebilirim,” diyerek çakısından tornavida bıçağını çekti. “Ne kadar zamanımız var?”</span></p>

    <p class="Normal para-style-override-7"><span class="char-style-override-8">Mutfak kapısında duran asker tıraşlı bir öğrenci, “Belki yarım saat,” dedi. Masanın üzerindeki siyah-beyaz, küçük takımın etrafında toplanan kalabalığa bir göz attı. “Hâlâ Houstan’daki Görev Kontrol Merkezi - ETA’ya bağlıyız. Otuz dört dakika var.” TV yorumcusunun temkinli heyecanı, izleyicilerde coşkuya neden oldu.</span></p>

    <p class="Normal para-style-override-7"><span class="char-style-override-8">“Güzel, güzel,” dedi Dr. Abernathy. Bir elini Roger’ın omzuna koydu. “O zaman bir içki için yeteri zamanımız var. Sen bir İskoç musun Wakefield?”</span></p>

    <p class="Normal para-style-override-7"><span class="char-style-override-8">“Bana Roger de.”</span></p>

    <p class="Normal para-style-override-7"><span class="char-style-override-8">Abernathy kehribar içkiden bolca döküp ona verdi.</span></p>

    <p class="Normal para-style-override-7"><span class="char-style-override-8">“Su almak istemezsin değil mi, Roger?”</span></p>

    <p class="Normal para-style-override-7"><span class="char-style-override-8">“Hayır.” Viski Lagavulin markaydı. Boston’da bulunmasına oldukça şaşırmıştı. Büyük bir beğeniyle içkisini yudumlayınca doktor gülümsedi.</span></p>

    <p class="Normal para-style-override-7"><span class="char-style-override-8">“Bana bunu Claire verdi. Bree’nin annesi. Şimdi, iyi bir viskiden anlayacak bir kadın olsa ne iyi olurdu.” Geçmişi hatırlarcasına başını iki yana salladı ve hürmetle bardağını kaldırdı.</span></p>

    <p class="Normal para-style-override-7"><span class="char-style-override-8">“</span><span class="italik char-style-override-7" xml:lang="tr-TR">Slàinte</span><span class="char-style-override-8">,” dedi Roger sessizce ve içmeden önce bardağını tokuştururcasına kaldırdı.</span></p>

    <p class="Normal para-style-override-7"><span class="char-style-override-8">Abernathy sessiz bir takdirle gözlerini kapadı. Viskiden mi yoksa kadınlardan dolayı mı, Roger bilemiyordu.</span></p>

    <p class="Normal para-style-override-7"><span class="char-style-override-8">“Yaşam suyu? Bu özel içkinin ölüleri dirilteceğine çok inanıyorum.” Hürmetkâr elleriyle şişeyi vitrine geri koydu.</span></p>

    <p class="Normal para-style-override-7"><span class="char-style-override-8">Claire, Abernathy’ye ne kadarını anlatmıştı? Yeterince, diye düşündü Roger. Doktor bardağını aldı ve onu değerlendirircesine uzun bir bakış attı. </span></p>

    <p class="Normal para-style-override-7"><span class="char-style-override-8">“Bree’nin babası öldüğü için sanırım ev sahipliği yapmak bana düşer. Çocuklar gelmeden önce hemen şu konuyu konuşalım mı?”</span></p>

    <p class="Normal para-style-override-7"><span class="char-style-override-8">Roger bir kaşını kaldırdı.</span></p>

    <p class="Normal para-style-override-7"><span class="char-style-override-8">“Niyetin,” diye açıklık getirdi doktor.</span></p>

    <p class="Normal para-style-override-7"><span class="char-style-override-8">“Ah! Oldukça saygı değer.”</span></p>

    <p class="Normal para-style-override-7"><span class="char-style-override-8">“Öyle mi? Bu akşam buraya gelip gelmeyeceğini öğrenmek için dün gece Brianna’yı aradım. Cevap vermedi.”</span></p>

    <p class="Normal para-style-override-7"><span class="char-style-override-8">“Dağlarda bir Kelt festivaline gitmiştik.”</span></p>

    <p class="Normal para-style-override-7"><span class="char-style-override-8">“Hmm. Akşam on birde bir daha aradım. Ve gece de. Cevap vermedi.” Doktorun gözleri hâlâ tetikteydi ama sıcaklıktan yoksundu. Küçük bir tak sesiyle bardağını koydu.</span></p>

    <p class="Normal para-style-override-7"><span class="char-style-override-8">“Bree yalnız. Ve çok sessiz. Ve de sevecen. Birilerinin bundan yararlandığını görmekten hoşlanmam, Bay Wakefield.”</span></p>

    <p class="Normal para-style-override-7"><span class="char-style-override-8">“Ben de, Dr. Abernathy.” Roger viskisini içip bardağı sertçe masaya koydu. Sıcaklık yanaklarını yakıyordu ve bu Lagavulin’den kaynaklanmıyordu. “Eğer benim- ”</span></p>

    <p class="Normal para-style-override-7"><span class="char-style-override-8">“BURASI HOUSTON,” diye gürledi televizyon. “YİRMİ DAKİKA İÇİNDE TRANQUILITY ÜSSÜ’NE</span><span class="char-style-override-10"><a class="footnote-link" href="#footnote-50256-4" id="footnote-50256-4-backlink">4</a></span><span class="Dipnot-Ba-vurusu char-style-override-11">*</span><span class="char-style-override-8"> İNİŞ YAPACAĞIZ.”</span></p>

    <p class="Dipnot-Metni"><span class="dip char-style-override-16">4 Apollo 11’in Ay’a indiği ilk yer. (ç. n.)</span></p>

    <p class="Normal para-style-override-7"><span class="char-style-override-8">Mutfak sakinleri kola şişelerini sallayıp alkışlayarak ortaya çıkıverdiler. Çabasından dolayı kızaran Brianna, bıçağını ortadan kaldırırken kahkaha atıyor ve tebrikleri dikkate almıyordu. Abernathy bir eliyle Roger’ın kolunu tutarak onun gitmesini önledi.</span></p>

    <p class="Normal para-style-override-7"><span class="char-style-override-8">“Beni dinle, Bay Wakefield,” dedi Abernathy. Sesi kalabalıktan duyulamayacak kadar alçaktı. “Bu kızın mutsuz olduğunu duymak istemiyorum. Asla.”</span></p>

    <p class="Normal para-style-override-7"><span class="char-style-override-8">Roger diğerinin tutuşundan dikkatlice kurtuldu. “Onun mutsuz göründüğünü mü düşünüyorsun?” diye sordu olabildiğince nazik bir şekilde.</span></p>

    <p class="Normal para-style-override-7"><span class="char-style-override-8">Abernathy şaşırıp, sertçe gözlerini kısarak, “Hayır,” dedi. “Aksine, onun bu akşamki görünüşü, babasının adına senin burnunun üzerine belki bir yumruk atmam gerektiğini düşündürüyor.” </span></p>

    <p class="Normal para-style-override-7"><span class="char-style-override-8">Roger dönüp Brianna’ya bakmadan edemedi. Bu doğruydu. Brianna’nın gözlerinin altında siyah halkalar vardı, at kuyruğu saçları hafiften dağılmıştı ve teni yanan bir mum gibi parlıyordu. Uzun bir gece geçirmiş ve bundan hoşnut kalmış bir kadın gibi görünüyordu.</span></p>

    <p class="Normal para-style-override-7"><span class="char-style-override-8">Sanki bir radarmış gibi Brianna da ondan yana döndü ve gözlerini, Gayle’in başı üzerinden onunkilere dikti. Konuşmaya devam ediyordu, fakat gözleri onunkilerle konuşuyordu.</span></p>

    <p class="Normal para-style-override-7"><span class="char-style-override-8">Doktor yüksek sesle boğazını temizledi. Roger dikkatini ondan çektiğinde Abernathy’nin ona bakmakta olduğunu gördü. İfadesi düşünceliydi.</span></p>

    <p class="Normal para-style-override-7"><span class="char-style-override-8">“Ah,” dedi doktor değişik bir tonla. “Bunun gibi, değil mi?”</span></p>

    <p class="Normal para-style-override-7"><span class="char-style-override-8">Roger’ın yakası açıktı ama sanki sıkıca bağlanmış bir kravat takmış gibi hissediyordu. Doğruca doktorun gözlerine baktı, “Evet,” dedi. “Bunun gibi.”</span></p>

    <p class="Normal para-style-override-7"><span class="char-style-override-8">Dr. Abernathy Lagavulin şişesini aldı ve iki bardağı doldurdu. “Claire seni sevdiğini söylemişti,” dedi boyun eğmişçesine. Bir bardağı kaldırdı. “Tamamdır. </span><span class="italik char-style-override-7" xml:lang="tr-TR">Slàinte</span><span class="char-style-override-8">.”</span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-9"><span class="char-style-override-8">***</span></p>

    <p class="Normal para-style-override-7"><span class="char-style-override-8">“Diğer tarafa çevir. Walter Cronkite turuncu!” Lenny Abernathy’nin uysal bir şekilde topuzu çevirmesiyle spiker yeşile döndü. Cronkite ani ten değişiminden etkilenmeden konuşmasına devam ediyordu.</span></p>

    <p class="Normal para-style-override-7"><span class="italik char-style-override-7" xml:lang="tr-TR">“Yaklaşık iki dakika içinde Kumandan Neil Armstrong ve Apollo 11 ekibi Ay’a ayak basan ilk insan olmakla tarih yazacaklar…”</span></p>

    <p class="Normal para-style-override-7"><span class="char-style-override-8">Oturma odası karanlıktı ve kalabalıktı. Görüntü Apollo roketine dönerken herkesin gözü büyük TV’deydi.</span></p>

    <p class="Normal para-style-override-7"><span class="char-style-override-8">“Etkilendim,” dedi Roger Brianna’nın kulağına. “Onu nasıl tamir ettin?” Bir kitaplığın ucuna yaslandı ve onu kendine doğru çekti. Elleri kızın kalçasında, çenesi kızın omzuna dayalıydı.</span></p>

    <p class="Normal para-style-override-7"><span class="char-style-override-8">Brianna’nın gözleri televizyondaydı ama Roger kızın ona doğru döndüğünü hissedebiliyordu.</span></p>

    <p class="Normal para-style-override-7"><span class="char-style-override-8">“Birileri duvardan fişi çekmiş. Ben de geri taktım.”</span></p>

    <p class="Normal para-style-override-7"><span class="char-style-override-8">Roger bir kahkaha attı ve kızın boynunu öptü. Klimanın çalışmasına rağmen oda çok sıcaktı. Kızın teni nemli ve tuzluydu.</span></p>

    <p class="Normal para-style-override-7"><span class="char-style-override-8">“Sen dünyadaki en yuvarlak kalçalara sahipsin,” diye fısıldadı Roger. Brianna cevap vermedi ama kalçalarını bilerek ona yanaştırdı. </span></p>

    <p class="Normal para-style-override-7"><span class="char-style-override-8">Ekrandan cızırtılı sesler geliyor ve aya basacak astronotların bayrakları beliriyordu.</span></p>

    <p class="Normal para-style-override-7"><span class="char-style-override-8">Roger odanın karşısına bir göz attı ama Joe Abernathy de diğerleri kadar büyülenmiş, gözleri televizyon ekranına kilitlenmişti. Karanlıktan yararlanarak kollarını Brianna’ya doladı ve koluna değen göğüslerinin yumuşak ağırlığını hissetti. Brianna derin bir iç çekti ve kendini ona doğru bırakıp elini onunkinin üzerine koyup sıktı.</span></p>

    <p class="Normal para-style-override-7"><span class="char-style-override-8">Eğer bir tehlike olsaydı ikisi de bu kadar cesur olamazdı. Fakat Roger iki saat içinde gidecekti ve bunu ileriye götürme şansları yoktu.</span></p>

    <p class="Normal para-style-override-7"><span class="char-style-override-8">Bir gece önce ateşle oynadıklarını biliyorlardı ve çok dikkatliydiler. Roger, Brianna’nın geceyi onun yatağında geçirdiğini kabul etseydi, Abernathy’nin gerçekten onu yumruklayıp yumruklamayacağını merak etti.</span></p>

    <p class="Normal para-style-override-7"><span class="char-style-override-8">Yolun sağ tarafından gitmeye çalışarak ve ona yaslanan Brianna’nın yumuşak ağırlığının heyecanı arasında kalarak aracı dağdan aşağıya sürmüştü. Kahve için durmuşlar, gece yarısını geçene kadar konuşmuşlardı. Sürekli birbirlerine dokunmuşlar, hep yan yana kalmışlardı. Gece yarısında Boston’a giderken sohbet bitmiş ve Brianna’nın başı onun omzuna düşmüştü.</span></p>

    <p class="Normal para-style-override-7"><span class="char-style-override-8">Onun dairesine gidecek sokağı arayacak kadar uyanık kalamayacağından Roger, oteline gitmiş, kızı yukarıya taşımış ve onu kendi yatağına yatırmıştı. Brianna da saniyeler içerisinde yeniden uykuya dalmıştı.</span></p>

    <p class="Normal para-style-override-7"><span class="char-style-override-8">Roger ise gecenin geri kalan kısmını temiz, sert zeminde geçirmiş ve ısınmak için de omuzlarına Brianna’nın yün hırkasını almıştı. Şafakla birlikte uyanmış ve bir sandalyeye çökmüştü. Brianna’nın kokusuyla kızın yüzüne yayılan gün ışığını sessizce izlemişti.</span></p>

    <p class="Normal para-style-override-7"><span class="char-style-override-8">Evet, işte böyle bir şeydi.</span></p>

    <p class="Normal para-style-override-7"><span class="char-style-override-8">“</span><span class="italik char-style-override-7" xml:lang="tr-TR">Tranquility Base… Kartal indi</span><span class="char-style-override-8">.” Odadaki sessizlik toplu, derin bir iç çekişle bozuldu ve Roger ensesindeki tüylerin diken diken olduğunu hissetti.</span></p>

    <p class="Normal para-style-override-7"><span class="char-style-override-8">“</span><span class="italik char-style-override-7" xml:lang="tr-TR">Bir insan… için… küçük bir adım</span><span class="char-style-override-8">,” dedi cızırtılı bir ses, “</span><span class="italik char-style-override-7" xml:lang="tr-TR">insanlık için… büyük bir adım</span><span class="char-style-override-8">.” Resim donuktu ama bu televizyondan kaynaklanmıyordu. Herkes başlarını öne doğru uzatmış, merdivenden dikkatle inip ayağını ilk kez Ay’ın yüzeyine basan şişkin figürü görmeye çalışıyordu. Bir kızın yanaklarındaki gözyaşları, ekranın ışığıyla parlıyordu.</span></p>

    <p class="Normal para-style-override-7"><span class="char-style-override-8">Brianna bile her şeyi unutmuştu. Eli, Roger’ın kolundan düştü ve o anı izlemek için öne eğildi.</span></p>

    <p class="Normal para-style-override-7"><span class="char-style-override-8">Amerikalı olmak için güzel bir gündü.</span></p>

    <p class="Normal para-style-override-7"><span class="char-style-override-8">Roger, herkesin bu kadar dikkatli, bu kadar gururlu ve Brianna’nın da bu kadar olayın içinde olduğunu görünce bir an endişeye kapıldı. Farklı bir yüzyıldı, dünden bugüne tam iki yüzyıl geçmişti.</span></p>

    <p class="Normal para-style-override-7"><span class="char-style-override-8">Bir tarihçi ve bir mühendis için ortak bir gelecek olabilir miydi? Roger geçmişin gizemiyle, Brianna geleceğin ve onun baş döndürücü parlak gizemiyle yüzleşirken?</span></p>

    <p class="Normal para-style-override-7"><span class="char-style-override-8">Sonra odadaki herkes sevince boğuldu. Brianna onun kollarında dönüp sertçe onu öptü. Ve Roger, yüz yüze oldukları sürece farklı noktalarda olmalarının önemli olmadığını düşündü. </span></p>

    <p class="Basic-Paragraph para-style-override-4" xml:lang="en-US"><span class="bold" xml:lang="tr-TR"> </span></p>

    <div class="footnotes">
       <div class="footnote">
         <p class="Basic-Paragraph para-style-override-12" xml:lang="en-US"><a class="footnote-anchor" href="#footnote-50256-4-backlink" id="footnote-50256-4">4</a> </p>
      </div>
    </div>
  </div>
</body>
</html>