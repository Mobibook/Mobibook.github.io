<html xmlns="http://www.w3.org/1999/xhtml">
<head>
  <title>guzdavullari-26</title>
  <link href="../Styles/guzdavullari.css" rel="stylesheet" type="text/css"/>
</head>

<body id="guzdavullari" xml:lang="tr-TR">
  <div class="Basic-Text-Frame">
     <p class="baslik" id="toc_marker-17" xml:lang="en-US"><span class="bold char-style-override-22" xml:lang="tr-TR">17 <br/>Tatilde Eve Dönüş</span><span class="bold char-style-override-23" xml:lang="tr-TR"/></p>

    <p class="Normal para-style-override-9"><span class="italik char-style-override-7" xml:lang="tr-TR"> </span></p>

    <p class="Normal para-style-override-9"><span class="italik char-style-override-7" xml:lang="tr-TR">Inverness, İskoçya</span></p>

    <p class="Normal para-style-override-9"><span class="italik char-style-override-7" xml:lang="tr-TR"> 23 Aralık 1969</span></p>

    <p class="Normal para-style-override-7"><span class="bold char-style-override-7" xml:lang="tr-TR"> </span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-7"><span class="char-style-override-8">Adam tren tarifesini onuncu kez kontrol etti, sonra papazın oturma odasının çevresinde huzursuzca dolandı. Daha bir saat vardı. Oda yarı dağınık haldeydi, her yerde karton yığınları vardı. Yeni yıl geldiğinde mekânı boşaltmaya söz vermişti, Fiona’nın tutmak istediği eşyalar dışında. </span></p>

    <p class="Normal para-style-override-7"><span class="char-style-override-8">Salondan geçip mutfağa girdi, oradaki çok eski buzdolabına bir an baktı, aç olmadığına karar verdi ve dolabın kapısını kapadı. </span></p>

    <p class="Normal para-style-override-7"><span class="char-style-override-8">Bayan Graham ile Papaz Efendi’nin Brianna’yı görmelerini ve aynı şekilde kızın da onları görmesini çok istiyordu. Mutfak masasına bakarken, iki yaşlı insanla ergenlik çağındayken yaptığı konuşmayı hatırlayıp gülümsedi. Tütüncü’nün kızına karşı duyduğu çılgınca - ve karşılıksız - aşkın kucağına düştüğü sırada, birinin gerçekten âşık olup olmadığını nasıl anlayabileceğini sormuştu.</span></p>

    <p class="Normal para-style-override-7"><span class="char-style-override-8">“Eğer kendine gerçekten âşık olup olmadığını soruyorsan evlat, o zaman âşık değilsindir.” Bayan Graham onu temin ederken karıştırma kabının kenarına kaşıkla kuvvetlice vurmuştu. “Ayrıca pençelerini Mavis MacDowell’ın üzerinden çek, yoksa babası seni öldürür.”</span></p>

    <p class="Normal para-style-override-7"><span class="char-style-override-8">“Âşık olduğunda Rog, bunu hemen anlarsın.” Papaz Efendi, kekin hamurunu parmaklarken lafa girdi. Bayan Graham tehditkâr bir biçimde kaşığını kaldırınca eğilip savunma pozisyonuna geçti ve güldü. “Genç Mavis’le yaptıklarına da dikkat et çocuk, büyükbaba olacak yaşta değilim.”</span></p>

    <p class="Normal para-style-override-7"><span class="char-style-override-8">Doğrusu haklılardı. Brianna Randall’la tanıştığı andan beri bunu biliyordu. Emin olmadığı nokta, Brianna’nın da aynı şekilde hissedip hissetmediğiydi. </span></p>

    <p class="Normal para-style-override-7"><span class="char-style-override-8">Daha fazla bekleyemezdi. Cebindeki anahtarlarını yokladı, merdivenlerden aşağı, kahvaltının hemen ardından beri dışarıda yağmakta olan kış yağmurunun içine doğru koştu. Soğuk duş işe yarar derlerdi. Yine de Mavis’te işe yaramamıştı. </span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-7"><span class="bold char-style-override-7" xml:lang="tr-TR">24 Aralık 1969</span></p>

    <p class="Normal para-style-override-7"><span class="bold char-style-override-7" xml:lang="tr-TR"> </span></p>

    <p class="Normal para-style-override-7"><span class="char-style-override-8">“Şimdi, erikli puding fırında ısınıyor, sos da tavada,” Fiona tüylü yün şapkasını takarken adama talimatlar veriyordu. Şapka kırmızı, Fiona ise kısaydı; şapkayı takınca bahçe cücesine benziyordu. </span></p>

    <p class="Normal para-style-override-7"><span class="char-style-override-8">“Ateşi çok açma, tamam mı? Ama söndüreyim de deme, yoksa bir daha yakamazsın. İşte, bunlar da yarın pişecek hindiler için gerekli talimatlar, hepsi yazılı. Doldurulup tencereye konmuş haldeler, yanında yenecek sebzeler de buzdolabının içindeki sarı kâsede, doğranmış haldeler; ayrıca…” Elini kot pantolonunun içine daldırdı ve adamın eline, elle yazılmış bir kâğıt parçası tutuşturdu. </span></p>

    <p class="Normal para-style-override-7"><span class="char-style-override-8">Adam kadının başını okşadı.</span></p>

    <p class="Normal para-style-override-7"><span class="char-style-override-8">“Kaygılanma, Fiona,” diye sakinleştirdi onu. “Evi yakmayız, ayrıca açlıktan ölmeyiz de.”</span></p>

    <p class="Normal para-style-override-7"><span class="char-style-override-8">Şüphe içinde kaşlarını çatarak kapıda duraksadı. Dışarıda, arabasının içinde oturan nişanlısı, motordan sabırsızca sesler çıkarıyordu.</span></p>

    <p class="Normal para-style-override-7"><span class="char-style-override-8">“Peki. Siz ikiniz bizle gelmek istemediğinize emin misiniz? Ernie’nin annesi bunu hiç umursamaz, ayrıca ikinizin Noel’de burada tek başınıza kalmanızın doğru olmadığını düşüneceğinden eminim…”</span></p>

    <p class="Normal para-style-override-7"><span class="char-style-override-8">“Kaygılanma, Fiona,” dedi adam, kadını yavaşça kapıya doğru geçirirken. “Biz iyiyiz. Sen Ernie’yle güzel bir tatil geçir ve bizi düşünerek kaygılanma.”</span></p>

    <p class="Normal para-style-override-7"><span class="char-style-override-8">İç çekerek gönülsüzce pes etti. “Evet, sanırım haklısın.” Dışarıdan gelen kısa ve sinirli bir </span><span class="italik char-style-override-7" xml:lang="tr-TR">bip</span><span class="char-style-override-8"> sesiyle arkasına döndü ve arabaya baktı. </span></p>

    <p class="Normal para-style-override-7"><span class="char-style-override-8">“Geliyorum işte,” diye şikâyet etti. Geriye döndü, gözlerinin içi gülerek Roger’a baktı, kollarını ona doladı ve parmak uçlarında doğrularak onu dudaklarından sıkıca öptü. </span></p>

    <p class="Normal para-style-override-7"><span class="char-style-override-8">Geri çekildi, yüzünde hınzırca bir ifadeyle göz kırparak yüzünü astı. “Bu Ernie’nin işini görür,” diye fısıldadı. “Mutlu Noeller, Rog!” dedi yüksek sesle ve neşeli bir biçimde el sallayıp verandaya zıpladı ve kalçalarını hafifçe sallayarak acelesiz bir edayla arabaya doğru yürüdü. </span></p>

    <p class="Normal para-style-override-7"><span class="char-style-override-8">Motorundan isyankâr sesler çıkan araba, daha Fiona’nın kapısı kapanmadan önce lastiklerinden ciyaklama sesleri çıkararak hareket etti. Verandada durup el sallayan Roger, Ernie’nin özellikle iri bir adam olmadığına memnundu. </span></p>

    <p class="Normal para-style-override-7"><span class="char-style-override-8">Arkasından kapı açıldı ve Brianna’nın kafası dışarı fırladı. </span></p>

    <p class="Normal para-style-override-7"><span class="char-style-override-8">“Üstünde palto olmadan dışarı çıkılır mı hiç?” diye sordu. “Hava buz gibi!”</span></p>

    <p class="Normal para-style-override-7"><span class="char-style-override-8">Anlatmak için sabırsızlanarak tereddüt etti. Ne de olsa bu Ernie’de işe yaramıştı. Ama Noel Arifesi’ndeyiz diye hatırlattı kendine. Düşen ısıya ve alçalan gökyüzüne rağmen her yerinde sıcaklık ve karıncalanmalar hissediyordu. Kıza gülümsedi. </span></p>

    <p class="Normal para-style-override-7"><span class="char-style-override-8">“Fiona’yı uğurladım yalnızca,” dedi, kapıyı kapayarak. “Bakalım mutfağı mahvetmeden öğle yemeği yapabilecek miyiz?”</span></p>

    <p class="Normal para-style-override-7"><span class="char-style-override-8">Sandviçleri halledip öğle yemeğinin ardından çalışma odasına döndüler. Oda şimdi neredeyse tümüyle boştu; sadece düzenlenip paketlenmek üzere birkaç raf dolusu kitap kalmıştı. </span></p>

    <p class="Normal para-style-override-7"><span class="char-style-override-8">Roger işin aşağı yukarı bitmiş olmasından sonsuz bir rahatlık duyuyordu. Öte yandan sıcak, karmakarışık çalışma odasının eskisi gibi bomboş hale gelmesi üzücüydü. </span></p>

    <p class="Normal para-style-override-7"><span class="char-style-override-8">Papaz Efendi’nin büyük masası boşaltılıp garajda depoya kaldırılmış, yerden tavana uzanan raflar kitapların üstlerine bindirdiği muazzam yükten kurtulmuş, mantar kaplı duvar, üzerinde titreşen katmanlarca kâğıttan azat olmuştu. Sonucu hastalıklı ve sert bir çıplaklık olan bu işlem, Roger’a tavuk yolmayı hatırlattı; bunun üzerine gözlerini kaçırdı. </span></p>

    <p class="Normal para-style-override-7"><span class="char-style-override-8">Hâlâ mantara raptiyelenmiş bir kâğıt vardı. Onu en son alacaktı. </span></p>

    <p class="Normal para-style-override-7"><span class="char-style-override-8">“Bunlar ne olacak?” Brianna, elindeki tüylü toz alma aletiyle önündeki masanın üstünde duran küçük kitap yığınına soran gözlerle baktı. Ayaklarının dibinde dizili duran, içleri kitapla yarı dolu kutular farklı yerlere gönderilmek üzere ayrılmıştı: Kütüphaneler, tarih kurumları, Papaz Efendi’nin arkadaşları, Roger’ın kişisel kullanımı.</span></p>

    <p class="Normal para-style-override-7"><span class="char-style-override-8">Adama en üstteki kitabı uzatırken, “İmzalılar ama belli birinin adına yazılmış değiller,” dedi kadın. “Sende babana imzaladığı set var ama bunları da istiyor musun? İlk basımlar.”</span></p>

    <p class="Normal para-style-override-7"><span class="char-style-override-8">Roger ellerindeki kitabı çevirip baktı. Frank Randall’ınkilerden biriydi; yazıları güzelce dizilmiş ve akademik içeriğine uygun şekilde ciltlenmiş hoş bir kitap.</span></p>

    <p class="Normal para-style-override-7"><span class="char-style-override-8">“Onları sen almalısın, öyle değil mi?” dedi Roger. Bir cevap beklemeden kitabı özenle bir sandalyenin üzerinde durmakta olan küçük bir kutuya koydu. “Ne de olsa senin babanın eseri.”</span></p>

    <p class="Normal para-style-override-7"><span class="char-style-override-8">“Bende var zaten,” diye karşı çıktı Brianna. “Tonlarca. Kutular ve kutular.”</span></p>

    <p class="Normal para-style-override-7"><span class="char-style-override-8">“Ama imzalı değiller, değil mi?”</span></p>

    <p class="Normal para-style-override-7"><span class="char-style-override-8">“Şey, hayır.” Brianna kitaplardan bir diğerini çekti ve üzerinde kararlı ve eğik bir el yazısıyla </span><span class="italik char-style-override-7" xml:lang="tr-TR">Tempora mutantur nos et mutamur in Mis</span><span class="char-style-override-8"> - </span><span class="italik char-style-override-7" xml:lang="tr-TR">F. W. Randall</span><span class="char-style-override-8"> yazan giriş sayfasını açtı. Bir parmağını yumuşakça imzanın üzerinde gezdirdi. </span></p>

    <p class="Normal para-style-override-7"><span class="char-style-override-8">“</span><span class="italik char-style-override-7" xml:lang="tr-TR">Zaman değişiyor, biz de onunla birlikte</span><span class="char-style-override-8">. Onları istemediğine emin misin, Roger?”</span></p>

    <p class="Normal para-style-override-7"><span class="char-style-override-8">“Kesinlikle,” dedi ve gülümsedi. Eliyle etraflarında saçılı duran kitapları gösterdi. “Kaygılanma, eksiğim yok.”</span></p>

    <p class="Normal para-style-override-7"><span class="char-style-override-8">Brianna güldü ve kitapları kendi kutusuna koydu, ayrılıp sıralanmış kitapları paketlemeden önce onların tozunu alma işine geri döndü. Çoğu kırk yıldır hiç temizlenmemişti, üstelik bu işe gönüllü olmuştu ve uzun parmakları ile kol ağızları kirden neredeyse siyaha dönmüştü. </span></p>

    <p class="Normal para-style-override-7"><span class="char-style-override-8">“Burayı özlemeyecek misin?” diye sordu kadın. Bir tutam saçı gözlerinin önünden çekti ve geniş odayı eliyle gösterdi. “Burada büyüdün, değil mi?”</span></p>

    <p class="Normal para-style-override-7"><span class="char-style-override-8">“Evet,” diye cevapladı Roger, dolu bir kartonu üniversite kütüphanesine gidecek kutu yığınının üzerine koyarken. </span></p>

    <p class="Normal para-style-override-7"><span class="char-style-override-8">“Sanırım burada yaşayamazdın zaten,” diye onayladı Brianna pişmanlıkla. “Çünkü çoğu zaman Oxford’da olman gerekiyor. Ama satman şart mı?”</span></p>

    <p class="Normal para-style-override-7"><span class="char-style-override-8">“Satamam ki burası bana ait değil.” Ekstra büyük bir kartonu almak için durdu ve ayağa kalkarken gayretle homurdandı. Aksayarak odayı geçti ve kutuyu yığının üzerine bıraktı, kutudan çıkan tok sesle beraber alttaki kutulardan tozlar yükseldi. </span></p>

    <p class="Normal para-style-override-7"><span class="char-style-override-8">“Vay be!” Roger gülümseyerek nefes verdi. “Bunu kaldıracak tarihçilere kolay gelsin.”</span></p>

    <p class="Normal para-style-override-7"><span class="char-style-override-8">“Ne demek yani, senin değil?”</span></p>

    <p class="Normal para-style-override-7"><span class="char-style-override-8">“Dediğim gibi,” diye cevapladı, açıklayıcı bir sesle. “Benim değil. Ev ve arazi kiliseye ait; babam burada neredeyse elli yıl yaşadı ama onun değildi. Kilise meclisine ait. Yeni papaz istememiş, kendi parası ve modern bir evde yaşamak isteyen bir karısı varmış, meclis de burayı satılığa çıkarmış. Tanrı yardımcıları olsun, Fiona ve Ernie de alıyorlar.”</span></p>

    <p class="Normal para-style-override-7"><span class="char-style-override-8">“Tek başlarına mı?”</span></p>

    <p class="Normal para-style-override-7"><span class="char-style-override-8">“Çünkü ucuz. Buna şaşmamalı,” diye de ekledi. “Fiona bir sürü çocuk istiyor. Doğrusu burada bir ordu dolusu çocuğa yetecek yer var.” Viktoryan döneminde çok çocuk sahibi olan başkanlar için tasarlanmış olan evde, hâlâ eski inşa tarzında bırakılmış olan kullanışsız banyo hariç on iki oda vardı. </span></p>

    <p class="Normal para-style-override-7"><span class="char-style-override-8">“Düğün Şubat ayında, o yüzden temizliği Noel’de bitirmem gerekiyor. Temizlikçilere ve boyacılara zaman kalsın diye. Yine de seni tatilinde çalışmak zorunda bıraktığım için çok üzgünüm. Belki pazartesi Fort William’a gideriz, ne dersin?”</span></p>

    <p class="Normal para-style-override-7"><span class="char-style-override-8">Brianna bir kitap daha aldı ama hemen kutuya koymadı. “Yani yuvan ebediyen gidiyor,” dedi yavaşça. “Fiona’nın alacağına sevinsem de yine de bu bana doğru gelmiyor.”</span></p>

    <p class="Normal para-style-override-7"><span class="char-style-override-8">Roger omuzlarını silkti. “Zaten Inverness’a yarleşmeyi düşünmüyorum,” dedi. “Ve ayrıca burası bizim ata toprağımız falan değil.” Çatlamış yer muşambasını, dökülmüş boyaları ve yukarıdaki çok eski apliği gösterdi. “Burayı müze yapıp gezenlerden ikişer dolar alacak halim yok.”</span></p>

    <p class="Normal para-style-override-7"><span class="char-style-override-8">Brianna buna gülümsedi ve düzenleme işine geri döndü. Yine de düşünceli görünüyordu; kalın kırmızı kaşlarının arasında bir çizgi belirmişti. Sonunda elindeki son kitabı da bir kutuya koydu, esnedi ve iç çekti. “Papaz Efendi’nin de neredeyse benim ailem kadar kitabı varmış,” dedi. “Annemin tıp kitapları ve babamın tarihi şeyleri dışında bıraktıklarından da bir kütüphane çıkar. Eve geri döndüğüm zaman hepsini düzenlemek herhalde altı ayımı alır.” Hafifçe dudağını ısırdı, sonra bir paket bandı rulosu almak için döndü; bandı tırnağıyla açtı. “Emlakçıya evi yazın satılığa çıkarabileceğini söyledim.”</span></p>

    <p class="Normal para-style-override-7"><span class="char-style-override-8">“Seni rahatsız eden bu mu?” diye sordu Roger yavaşça. “İçinde büyüdüğün evden kopmak, yuvanın sonsuza dek gitmesi?”</span></p>

    <p class="Normal para-style-override-7"><span class="char-style-override-8">Bir omzu hafifçe kalktı, gözleri hâlâ bandın üzerindeydi. </span></p>

    <p class="Normal para-style-override-7"><span class="char-style-override-8">“Eğer sen buna dayanabiliyorsan, sanırım ben de yapabilirim. Ayrıca,” diye devam etti, “bu o kadar kötü değil. Annem neredeyse her şeyi halletti. Bir kiracı bulup evi bir yıllığına kiraya verdi, böylece benim de ev orada boş boş dururken ne yapacağımı düşünerek kaygılanmak zorunda kalmadan düşünecek zamanım oldu. Ama evi tutmak aptalca, içinde tek başına yaşamam için fazlasıyla büyük.”</span></p>

    <p class="Normal para-style-override-7"><span class="char-style-override-8">“Belki evlenirsin.” Laf ağzından düşünmeden çıkıvermişti. </span></p>

    <p class="Normal para-style-override-7"><span class="char-style-override-8">“Sanırım yapmalıyım,” dedi Brianna, ona yan yan baktı, ağzının yanı keyiften olması muhtemel bir şekilde kıvrılmıştı. “Belki bir gün. Peki ya kocam Boston’da yaşamak istemezse?”</span></p>

    <p class="Normal para-style-override-7"><span class="char-style-override-8">“Çocuk istiyor musun?” diye sordu Roger birdenbire. Daha önce sormayı düşünmemişti ama istiyor olmasını deli gibi arzuluyordu. </span></p>

    <p class="Normal para-style-override-7"><span class="char-style-override-8">Bir an şaşırmış gibi göründü ama sonra güldü. “Tek çocuklar genellikle büyük aileler ister, değil mi?”</span></p>

    <p class="Normal para-style-override-7"><span class="char-style-override-8">“Bilemem,” dedi Roger. “Ama ben istiyorum.” Kutuların arasından eğildi ve onu aniden öptü. </span></p>

    <p class="Normal para-style-override-7"><span class="char-style-override-8">“Ben de,” dedi Brianna. Gülünce gözleri çizgi çizgi oldu. Bakışlarını kaçırmadı fakat yüzüne gelen hafif bir kızarıklık, onun baharda olgunlaşmış bir şeftali gibi görünmesine neden oldu. </span></p>

    <p class="Normal para-style-override-7"><span class="char-style-override-8">Çocuk istiyordu, doğru ama tam o anda en çok, çocukların olmasına neden olan şeyi yapmayı istiyordu. </span></p>

    <p class="Normal para-style-override-7"><span class="char-style-override-8">“Belki de bu işi bitirmeliyiz?”</span></p>

    <p class="Normal para-style-override-7"><span class="char-style-override-8">“Ne?” Onun sözcüklerinin anlamını ancak hayal meyal kavrıyordu. “Ah. Tabii. Elbette, sanırım öyle yapmalıyız.”</span></p>

    <p class="Normal para-style-override-7"><span class="char-style-override-8">Yeniden başını eğdi ve onu bir daha öptü, bu kez yavaşça. Muhteşem bir ağzı vardı; geniş, dolgun dudaklı, neredeyse yüzü için fazla büyük ama tam da öyle değil. </span></p>

    <p class="Normal para-style-override-7"><span class="char-style-override-8">Onu belinden kavramıştı Roger, bir eli de ipeksi saçlarında geziniyordu. Ellerinin altındaki boynu pürüzsüz ve yumuşaktı. Hafifçe titredi Brianna, küçük bir teslimiyet belirtisi olarak açılan ağzı aralandı, sonra ocağın önündeki halıya gittiler ve... </span></p>

    <p class="Normal para-style-override-7"><span class="char-style-override-8">Bazı sesler duyunca Roger mahcubiyetle irkilerek hızla başını kaldırdı. </span></p>

    <p class="Normal para-style-override-7"><span class="char-style-override-8">Brianna elini kalbine koyarak, “Kim o?” diye bağırdı.</span></p>

    <p class="Normal para-style-override-7"><span class="char-style-override-8">Çalışma odasının bir duvarı tavandan yere pencerelerle kaplıydı ve kare biçimli, yanakları sakallı bir yüz bu pencerelerden birine yaslanmıştı. Meraktan neredeyse burnu dümdüz olacaktı. </span></p>

    <p class="Normal para-style-override-7"><span class="char-style-override-8">Roger dişlerinin arasından, “Bu postacı, MacBeth,” dedi. “Bu yaşlı sahtekâr ne yapıyor burada?”</span></p>

    <p class="Normal para-style-override-7"><span class="char-style-override-8">Sanki bu sözü duymuş gibi, Bay MacBeth birkaç adım geri gitti. Çantasından bir mektup çıkardı ve oturma odasındakilere doğru neşeyle salladı. </span></p>

    <p class="Normal para-style-override-7"><span class="char-style-override-8">Roger dış kapıya çıktığında Bay MacBeth elinde mektupla verandada bekliyordu.</span></p>

    <p class="Normal para-style-override-7"><span class="char-style-override-8">“Tanrı aşkına, neden posta kutusuna atmadın?” diye sordu Roger. “Ver hadi.”</span></p>

    <p class="Normal para-style-override-7"><span class="char-style-override-8">Bay MacBeth mektubu açıkta tutarak onurunun kırıldığını belirtircesine nefes verdi. Bir yandan da Roger’ın omzunun üstünden Brianna’yı görmeye çalışıyordu. </span></p>

    <p class="Normal para-style-override-7"><span class="char-style-override-8">“Önemli olabileceğini düşündüm tamam mı? Birleşik Devletler’den gelmiş anladın mı? Ayrıca genç hanıma gelmiş evlat, sana değil.” Yüzünü asarak Roger’ın yanından hızla geçti ve Brianna’ya kolunu uzattı. </span></p>

    <p class="Normal para-style-override-7"><span class="char-style-override-8">Sakallı yüzü aptalca bir hal aldı. “Bayan, Kraliçe’nin posta servisinden saygılarla.”</span></p>

    <p class="Normal para-style-override-7"><span class="char-style-override-8">“Teşekkürler.” Brianna’nın yanakları hâlâ pembeydi ama saçlarını düzeltmişti ve gayet kendine hâkim bir ifadeyle MacBeth’e teşekkür etti. Kız mektubu alıp baktı ancak açmak için bir girişimde bulunmadı. Roger, zarfın üstünde kırmızı kalemle, elle yazılmış ileti adresini görmüştü ama zarfla arasındaki mesafe yazılanı görmek için fazlaydı. </span></p>

    <p class="Normal para-style-override-7"><span class="char-style-override-8">MacBeth, “Burada ziyaretçi misiniz Bayan?” diye sordu. “Sırf ikiniz, tek başınıza ha?” Brianna ile konuşurken gözlerini döndürüyor, içten bir merakla aşağı yukarı bakıp duruyordu. </span></p>

    <p class="Normal para-style-override-7"><span class="char-style-override-8">“Ah, hayır,” dedi Brianna ifadesiz bir yüzle. Mektubu ikiye katladı ve kotunun arka cebine sokuşturdu. “Angus Amca bizimle kalıyor; şu anda yukarıda uyuyor.”</span></p>

    <p class="Normal para-style-override-7"><span class="char-style-override-8">Roger yanağının içini ısırdı. Angus Amca, evdeki temizliğin ardından ortaya çıkmış, her yanını güve yemiş oyuncak bir İskoç av köpeğiydi. Ona bayılan Brianna, tozunu aldıktan sonra oyuncağı misafir odasındaki yatağının üstüne koymuştu. </span></p>

    <p class="Normal para-style-override-7"><span class="char-style-override-8">Postacının iri kaşları kalktı. “Ah,” dedi şaşkınlıkla. “Anlıyorum. Sizin şu Angus Amca, o halde o da bir Amerikalı, değil mi?”</span></p>

    <p class="Normal para-style-override-7"><span class="char-style-override-8">“Hayır, o Aberdeen’den.” Burnunun ucundaki hafifçe kızarma sayılmazsa, Brianna’nın yüzünden dürüstlükten başka bir şey okumak mümkün değildi. </span></p>

    <p class="Normal para-style-override-7"><span class="char-style-override-8">Bay MacBeth kendinden geçmişti. “Ah, demek sizin ailede de biraz İskoçluk var! Tabii ya, bu saçlarınızla tahmin etmeliydim. Bir </span><span class="italik char-style-override-7" xml:lang="tr-TR">bonnie, bonnie lass</span><span class="char-style-override-8">, kesinlikle şüphe yok.” Artık şehvete çalan duygularından vazgeçmiş, başını takdirle sallıyordu.</span></p>

    <p class="Normal para-style-override-7"><span class="char-style-override-8">“İyi madem.” Roger manalı manalı gırtlağını temizledi. “Sizi işinizden alıkoymak istemeyiz, MacBeth.”</span></p>

    <p class="Normal para-style-override-7"><span class="char-style-override-8">Postacı, “Ah, sorun değil, hiç sorun değil,” diye temin etti onu, dönüp giderken Brianna’ya son bir kez daha bakmaya uğraşarak. “İşleyen demir ışıldar, değil mi tatlım?”</span></p>

    <p class="Normal para-style-override-7"><span class="char-style-override-8">“Şeytan azapta gerek</span><span class="italik char-style-override-7" xml:lang="tr-TR">,</span><span class="char-style-override-8">” dedi Roger kapıyı açarken. “MacBeth, size iyi günler.”</span></p>

    <p class="Normal para-style-override-7"><span class="char-style-override-8">MacBeth yüzünde pis bir sırıtışın gölgesiyle ona baktı. “</span><span class="italik char-style-override-7" xml:lang="tr-TR">Size</span><span class="char-style-override-8"> </span><span class="italik char-style-override-7" xml:lang="tr-TR">de</span><span class="char-style-override-8"> iyi günler, Bay Wakefield.” Yaklaştı, Roger’ın kaburgalarına bir dirsek attı ve fısıldadı: “Eğer amcasının uykusu ağırsa, üstüne bir de iyi geceler!”</span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-9"><span class="char-style-override-8">***</span></p>

    <p class="Normal para-style-override-7"><span class="char-style-override-8">“Mektubunu okumayacak mısın?” Kızın masaya bıraktığı mektubu alarak ona doğru uzattı.</span></p>

    <p class="Normal para-style-override-7"><span class="char-style-override-8">Hafifçe yüzü kızaran Brianna, mektubu ondan aldı. “Mühim değil, daha sonra bakarım.”</span></p>

    <p class="Normal para-style-override-7"><span class="char-style-override-8">“Özelse, mutfağa gideyim.”</span></p>

    <p class="Normal para-style-override-7"><span class="char-style-override-8">Yüz kızarıklığı arttı. “Değil, önemli bir şey değil.”</span></p>

    <p class="Normal para-style-override-7"><span class="char-style-override-8">Roger tek kaşını kaldırdı. Kız sabırsızlıkla omuz silkti, zarfı yırttı ve içinden tek yapraklık bir kâğıdı dışarı çekti.</span></p>

    <p class="Normal para-style-override-7"><span class="char-style-override-8">“O halde kendin bak. Söyledim sana, önemli bir şey değil.”</span></p>

    <p class="Normal para-style-override-7"><span class="char-style-override-8">Değil, öyle mi? diye düşündü Roger ama yüksek sesle söylemedi. Uzatılan kâğıdı aldı ve ona göz attı. </span></p>

    <p class="Normal para-style-override-7"><span class="char-style-override-8">Gerçekten de pek bir şey değildi, talep etmiş olduğu kaynak kitabın ne yazık ki üniversite kütüphanesi tarafından dışarı verilmediğini ama Edinburgh Üniversitesi’ndeki ek kitaplıkta bulunan Stuart Papers’ın özel koleksiyonuna ait bir kopyayı inceleyebileceğini bildiren bir yazıydı bu. </span></p>

    <p class="Normal para-style-override-7"><span class="char-style-override-8">Roger kafasını kaldırdığında Brianna kolları önünde kavuşmuş, gözleri nemli ve dudakları sıkılı bir halde ona bakıyor, bir şey söylemesini bekliyordu. </span></p>

    <p class="Normal para-style-override-7"><span class="char-style-override-8">“Onu aradığını söylemeliydin bana,” dedi sessizce. “Yardım edebilirdim.”</span></p>

    <p class="Normal para-style-override-7"><span class="char-style-override-8">Kız omuzlarını silkti, Roger onun yutkunurken hareket eden gırtlağını gördü</span></p>

    <p class="Normal para-style-override-7"><span class="char-style-override-8">“Nasıl tarihsel araştırma yapılacağını biliyorum. Babama yardım eder- ” Sözü yarım kaldı, alt dudağını dişlerinin arasında kıstırdı. </span></p>

    <p class="Normal para-style-override-7"><span class="char-style-override-8">“Evet, anlıyorum,” dedi, anlıyordu da. Onun koluna girdi ve salondan içeri, mutfağa yönlendirip eski masanın başında bir sandalyeye oturttu. </span></p>

    <p class="Normal para-style-override-7"><span class="char-style-override-8">“Çaydanlığa su koyayım.”</span></p>

    <p class="Normal para-style-override-7"><span class="char-style-override-8">“Ben çay sevmem,” diye karşı çıktı Brianna.</span></p>

    <p class="Normal para-style-override-7"><span class="char-style-override-8">“Senin çay içmen </span><span class="italik char-style-override-7" xml:lang="tr-TR">gerek</span><span class="char-style-override-8">,” dedi Roger kararlılıkla ve ocağı yaktı. Dolaba baktı ve oradan dışarı kupalarla tencereler çıkardı, ardından, üstüne biraz düşündükten sonra, en üst raftan bir şişe viski indirdi. </span></p>

    <p class="Normal para-style-override-7"><span class="char-style-override-8">“Hele viskiyi hiç sevmem,” dedi bunu gören Brianna. Masadan kalkmaya yeltendi ama koluna elini koyan Roger onu durdurdu.</span></p>

    <p class="Normal para-style-override-7"><span class="char-style-override-8">“Ben viski severim,” dedi. “Ancak tek başıma içmekten nefret ederim. Bana eşlik edersin, değil mi?” Gülümsemeyle karşılık vermesini dileyerek kıza gülümsedi. Sonunda isteksizce gülümsedi Brianna ve oturduğu yerde dinginleşti. </span></p>

    <p class="Normal para-style-override-7"><span class="char-style-override-8">Roger onun karşısına oturdu ve kupasını yarıya kadar parlak amberimsi sıvıyla doldurdu. İçkinin kokusunu zevkle içine çekti ve yavaşça bir yudum alarak o nefis tadın gırtlağından aşağı yuvarlanmasına izin verdi. “Ah,” dedi nefes alırken. “</span><span class="char-style-override-8">Bana katılmak istemediğine emin misin? Belki çayının içine birazcık?”</span></p>

    <p class="Normal para-style-override-7"><span class="char-style-override-8">Sessizce başını salladı Brianna. Çaydanlığın düdüğü ötmeye başlayınca kalkıp ateşten aldı ve sıcak suyu demliğe doldurdu. Roger kalktı ve arkasından gelerek kollarını beline doladı.</span></p>

    <p class="Normal para-style-override-7"><span class="char-style-override-8">“Utanacak bir şey yok,” dedi yumuşakça. “İstiyorsan bilmeye hakkın var. Ne de olsa Jamie Fraser senin babandı.”</span></p>

    <p class="Normal para-style-override-7"><span class="char-style-override-8">“Ama değildi, sayılmaz.” Başı eğilmişti; başının tepesinde bir tutam dik saç vardı.</span></p>

    <p class="Normal para-style-override-7"><span class="char-style-override-8">“Bir babam zaten </span><span class="italik char-style-override-7" xml:lang="tr-TR">vardı</span><span class="char-style-override-8">,” dedi, sesi biraz boğuk çıkıyordu. “Frank Randall babamdı ve onu sevdim, seviyorum. Sanki o yetersizmiş gibi, gidip başka birini aramak doğru gelmiyor, sanki- ”</span></p>

    <p class="Normal para-style-override-7"><span class="char-style-override-8">“Konu o değil ve bunu sen de biliyorsun.” Yüzünü çevirdi ve çenesini parmağıyla yukarı kaldırdı.</span></p>

    <p class="Normal para-style-override-7"><span class="char-style-override-8">“Frank Randall’la ya da onun hakkında ne hissettiğinle ilgisi yok. O senin babandı ve hiçbir şey bunu değiştiremez. Ama meraklı olman, bilmek istemen doğal.”</span></p>

    <p class="Normal para-style-override-7"><span class="char-style-override-8">“Peki hiç sen bilmek istedin mi?” Eliyle onu savuşturmak ister gibi bir hareket yaptı ama eli Roger’ın parmaklarına takıldı. </span></p>

    <p class="Normal para-style-override-7"><span class="char-style-override-8">Roger, viskinin rahatlatıcılığına sığınarak derin bir nefes aldı. “Evet. Evet, istedim. Bence buna ihtiyacın var.” Parmakları, kızın parmaklarının etrafındaki tutuşlarını sıkılaştırıp onu masaya yöneltti. “Gel otur, anlatacağım.”</span></p>

    <p class="Normal para-style-override-7"><span class="char-style-override-8">Bir babayı, özellikle de bilinmeyen bir babayı özlemenin ne demek olduğunu biliyordu. Okula başladıktan sonra, bir süre boyunca takıntılı bir biçimde babasının madalyalarına gözünü dikmiş, küçük kadife madalyon kılıfını cebinde taşımış ve arkadaşlarına babasının kahramanlıklarını anlatıp durmuştu. </span></p>

    <p class="Normal para-style-override-7"><span class="char-style-override-8">“Onun hakkında hikâyeler anlattım, hepsi de uydurmaydı,” dedi, çay fincanını derinliklerine bakarken. “Bir baş belası olduğum için itilip kakıldım, yalan söylediğim için okulda dayak yedim.” Ona bakıp acı acı gülümsedi.</span></p>

    <p class="Normal para-style-override-7"><span class="char-style-override-8">“Onu gerçek kılmam gerekiyordu, anlıyor musun?”</span></p>

    <p class="Normal para-style-override-7"><span class="char-style-override-8">Brianna’nın gözleri anlayışla dolu, başını salladı.</span></p>

    <p class="Normal para-style-override-7"><span class="char-style-override-8">Roger viskiden bir büyük yudum daha aldı. “Neyse ki babam - yani Papaz Efendi - sorunu anlamıştı. Bana babamla, gerçek babamla ilgili hikâyeler anlatmaya başladı. Öyle özel, kahramanlıkla ilgili şeyler değil. Tamam, Jerry MacKenzie bir kahramandı, vurulmuştu falan filan ama babamın anlattığı tüm hikâyeler onun nasıl bir çocuk olduğu hakkındaydı. Kırlangıçlar için bahçede bir ağaç ev yapıp da evin deliğini fazla büyük tutması ve buraya gelip bir ağaçkakanın yerleşmesi, tatilde buraya geldiğinde bir şeyler yemeye gittiklerinde ısmarlamayı sevdiği şeyler ya da ceplerini taşlarla doldurup pantolonunu mahvetmesi hakkında…” Konuşmayı kesti ve kıza gülümsedi, boğazı hâlâ anılarla düğüm düğümdü. </span></p>

    <p class="Normal para-style-override-7"><span class="char-style-override-8">“O babamı benim için somut bir hale getirdi. Sonra onu daha da fazla özler oldum, çünkü artık neleri kaçırdığım hakkında biraz da olsa fikrim vardı. Ama bunları bilmek zorundaydım.”</span></p>

    <p class="Normal para-style-override-7"><span class="char-style-override-8">“Bazıları da hiç sahip olmadığın bir şeyi özleyemeyeceğini, hiç bilmemenin en iyisi olduğunu söyler.” Brianna fincanını kaldırdı, mavi gözleri fincanın kenarına sabitlenmişti. </span></p>

    <p class="Normal para-style-override-7"><span class="char-style-override-8">“Bazı insanlar aptal ya da korkaktır.”</span></p>

    <p class="Normal para-style-override-7"><span class="char-style-override-8">Roger kendi fincanına azıcık daha viski koydu, tek kaşını kaldırarark şişeyi ona doğru tuttu. Brianna tek söz etmeden fincanını uzattı, beriki de içine viski doldurdu. Kız içti, ve fincanı masaya koydu. </span></p>

    <p class="Normal para-style-override-7"><span class="char-style-override-8">“Peki ya annen?” diye sordu kız.</span></p>

    <p class="Normal para-style-override-7"><span class="char-style-override-8">“Ona dair ancak birkaç gerçek anım var. Öldüğünde neredeyse beş yaşındaydım. Bir de garajdaki kutular var. ” Başıyla pencere yönünü gösterdi. “Tüm eşyaları, mektupları. Babamın dediği gibi, ‘Herkese bir geçmiş gerek.’ Benimki oradaydı ve eğer daha fazlasına ihtiyacım olduğunu düşünsem, bunu bulabilirdim.”</span></p>

    <p class="Normal para-style-override-7"><span class="char-style-override-8">Uzunca bir sure boyunca Brianna’yı izledi. “Onu çok özlüyor musun? Claire’i?”</span></p>

    <p class="Normal para-style-override-7"><span class="char-style-override-8">Brianna baktı, kısaca başını salladı, içkisini içti ve boş fincanını uzattı. </span></p>

    <p class="Normal para-style-override-7"><span class="char-style-override-8">“Ben, ben bakmaya korktum,” dedi, gözleri şişeden akan viskiye kilitlenmişti. “Mesele sadece babam değil, annem de. Demek istediğim, Jamie Fraser hakkında birçok şey biliyorum, onları bana annem anlattı. Tarihsel kayıtlarda bulabileceğimden çok daha fazlasını.” Gülümsemeye çalıştı ve derin bir nefes aldı.</span></p>

    <p class="Normal para-style-override-7"><span class="char-style-override-8">“Ama annemin… başlangıçta sadece bir geziye gider gibi gittiğini düşünmeye çalıştım. Artık bunu yapamaz olduğumdaysa, kendimi onun öldüğüne inandırmaya çalıştım.” Çayın ısısından, viskiden ya da hisleri yüzünden burnu akıyordu. Roger ocağın yanında asılı mutfak havlusunu alıp uzattı. </span></p>

    <p class="Normal para-style-override-7"><span class="char-style-override-8">“Ama ölmedi.” Havluyu aldı ve öfkeyle burnunu sildi. “Sorun da bu ya! Onu sürekli özlüyorum, bir daha asla görmeyeceğimi biliyorum ve o </span><span class="italik char-style-override-7" xml:lang="tr-TR">ölü</span><span class="char-style-override-8"> bile değil! Benim yüzümden her nereye gittiyse orada mutlu olduğunu düşünür, bunu umarken, nasıl olur da onun için yas tutarım?”</span></p>

    <p class="Normal para-style-override-7"><span class="char-style-override-8">Fincanının geri kalanını başına dikti, bir an nefessiz kaldı ve sonra soluklandı. Sanki bu durumun sorumlusu oymuş gibi, Roger’a koca mavi gözlerini dikti. </span></p>

    <p class="Normal para-style-override-7"><span class="char-style-override-8">“Evet, bulmak istiyorum tamam mı? Annemi, onları bulmak, iyi olup olmadığını görmek istiyorum. Bir yandan da belki bilmek istemediğimi düşünüyorum, çünkü eğer onun iyi olmadığını, başına korkunç bir şeyler geldiğini öğrenirsem ne olacak? Ya annemin ya da babamın öldüğünü öğrenirsem? Gerçi babamınki o kadar mühim değil çünkü o zaten ölü ya da ölmüştü yan… ama bilmem gerek, bilmek zorundayım!”</span></p>

    <p class="Normal para-style-override-7"><span class="char-style-override-8">Roger’ın önünde fincanını masaya vurdu.</span></p>

    <p class="Normal para-style-override-7"><span class="char-style-override-8">“Daha.”</span></p>

    <p class="Normal para-style-override-7"><span class="char-style-override-8">Roger tam ağzını açmış ona zaten fazlasıyla içmiş olduğunu söyleyecekti ki kızın gözlerindeki bakışı gördü ve fikrini değiştirdi. Susup fincanı doldurdu. </span></p>

    <p class="Normal para-style-override-7"><span class="char-style-override-8">Viskinin üstüne çay eklemesini beklemeden fincanı ağzına götürüp büyük bir yudum aldı Brianna ve sonra bir tane daha. Öksürdü, tıksırdı ve sulanmış gözlerle fincanı masaya koydu. </span></p>

    <p class="Normal para-style-override-7"><span class="char-style-override-8">“Evet arıyorum ya da arıyordum. Babamın kitaplarını ve el yazısını gördüğümde; o zaman gözüme her şey yanlış göründü. Sence yanlış mı düşünüyorum?” Kirpiklerinde birikmiş yaşlarla ona üzgün üzgün baktı. </span></p>

    <p class="Normal para-style-override-7"><span class="char-style-override-8">“Hayır, ilgisi yok,” dedi yumuşakça Roger. “Bu yanlış değil. Haklısın, bilmen gerek. Ben sana yardım edeceğim.” Ayağa kalktı ve kızın kollarına girerek onu doğrulttu. “Ama şu anda biraz uzanman gerektiğini düşünüyorum, ne dersin?”</span></p>

    <p class="Normal para-style-override-7"><span class="char-style-override-8">Onun merdivenleri çıkmasına yardım etti ve tam koridoru yarılamışlardı ki Brianna birden elinden kurtuldu ve ok gibi banyoya daldı. </span></p>

    <p class="Normal para-style-override-7"><span class="char-style-override-8">Roger, kız kireç gibi bembeyaz bir yüzle banyodan dışarı sendeleyerek çıkana dek orada sırtını duvara yaslamış halde bekledi. “Viskiye yazık oldu,” dedi, omzuna girip onu yatak odasına doğru götürürken. “Eğer karşımda bir ayyaş olduğunu bilsem, sana ucuz maldan verirdim.”</span></p>

    <p class="Normal para-style-override-7"><span class="char-style-override-8">Yatağa devrildi, ayakkabı ve çoraplarını Roger’ın çıkarmasına izin verdi. Yatağa yüzüstü yuvarlanınca, Angus Amca kolunun girintisinde kaldı. </span></p>

    <p class="Normal para-style-override-7"><span class="char-style-override-8">“Sana çay sevmem demiştim,” diye homurdandı ve saniyeler içinde uyuyakaldı.</span></p>

    <p class="Normal para-style-override-7"><span class="char-style-override-8">Roger kitapları düzenleme ve kutuları paketleme işine bir-iki saat tek başına devam etti. Yumuşak yağmurun ve ara sıra dışarıdaki caddeden geçen arabaların sesinden başka gürültünün olmadığı karanlık bir öğleden sonrasıydı. Günışığı çekilmeye başlayınca lambaları açtı ve koridordan mutfağa, kitapların elinde bıraktığı kiri yıkamaya gitti. </span></p>

    <p class="Normal para-style-override-7"><span class="char-style-override-8">Ocağın üstünde, koca bir tencerede sütlü bir bulamaç fokurduyordu. Fiona bu konuda ne yapmak gerektiğini söylemişti? Altını açacak mıydı kapayacak mı, yoksa içine bir şeyler mi atacaktı? Tencereye şüphe dolu gözlerle baktı ve onu kendi başına bırakmaya karar verdi. </span></p>

    <p class="Normal para-style-override-7"><span class="char-style-override-8">Doğaçlama çaylarından geriye kalanları temizledi, fincanları çalkalayıp kuruladı ve dikkatle rafta ait oldukları kancalara astı. Bunlar Roger’ın kendini bildi bileli hatırladığı, Papaz Efendi’den hatıra, üzerlerinde mavi beyaz ağaçlarının olduğu ucuzluktan alınma porselen fincanlardı.</span></p>

    <p class="Normal para-style-override-7"><span class="char-style-override-8">Fiona yenilerini alacaktı elbette. Onları Çin porselenleri, kristaller ve tabaklarla dolu dergilere bakmaya zorlamıştı. Brianna duruma uygun beğeni sesleri çıkarmış, Roger’ın ise can sıkıntısından gözünün feri kaçmıştı. Tüm bu eşyaların sonunun bir ucuzluk pazarı olacağını düşünüyordu. En azından bu şekilde birinin işine yararlardı</span></p>

    <p class="Normal para-style-override-7"><span class="char-style-override-8">Birden, yıkadığı iki fincanı indirdi, temiz bir havluya sardı ve çalışma odasına götürüp kendi için ayırdığı bir kutunun içine koydu. Oldukça aptal ama bir yandan da iyi hissetti.</span></p>

    <p class="Normal para-style-override-7"><span class="char-style-override-8">Etrafına, mantar panolu duvardaki tek yaprak kâğıt sayılmazsa bomboş haldeki çalışma odasına baktı. </span></p>

    <p class="Normal para-style-override-7"><span class="char-style-override-8">İşte yuvan sonsuza dek gidiyor. Aslında yuvadan ayrılalı epey olmuştu, değil mi?</span></p>

    <p class="Normal para-style-override-7"><span class="char-style-override-8">Evet, bu onu rahatsız ediyordu. Brianna’nın görmesine izin verdiğinden çok daha fazla hem de. Dürüst olmak gerekirse, evi temizlemesinin bu denli uzun sürmesi de bu yüzdendi. Doğru, bu çok büyük bir işti ve Oxford’da halletmesi gereken kendi işleri vardı ama yine de bu işleri daha hızlı halledebilirdi. Tabii eğer isteseydi. </span></p>

    <p class="Normal para-style-override-7"><span class="char-style-override-8">Eğer ev boşta bekleyecek olsa, bu işi asla bitiremeyebilirdi. Ama Fiona’nın enerjisi ve Brianna’nın hızı olunca… ikisini düşünüp gülümsedi. Kahverengi kıvırcık saçlı minik çalıkuşuyla uzun alev saçlı Viking. Kadınlar istediler mi erkekleri nasıl da çalıştırıyordu… </span></p>

    <p class="Normal para-style-override-7"><span class="char-style-override-8">Artık işi bitirme zamanı gelmişti. </span></p>

    <p class="Normal para-style-override-7"><span class="char-style-override-8">Kasvetli bir seremoniyi yürütürcesine, sararmış kâğıdın köşelerindeki raptiyeleri çıkardı ve kâğıdı mantar panodan ayırdı. Bu onun, Papaz Efendi’nin elinden çıkma aile ağacıydı.</span></p>

    <p class="Normal para-style-override-7"><span class="char-style-override-8">MacKenzieler ve MacKenzieler; nesiller boyunca MacKenzieler. Son zamanlarda, bu ismi sadece şarkı söylerken değil her zaman için geri almak geçiyordu aklından. Ne de olsa babası öldükten sonra, bir Wakefield olarak bilindiği Inverness’a fazla gelmiyordu artık. Şecerenin amacı da bu değil miydi zaten; Roger’ın kim olduğunu unutmaması. </span></p>

    <p class="Normal para-style-override-7"><span class="char-style-override-8">Babası birkaç hikâye biliyordu gerçi ama asıl bildikleri listedeki isimlerden ibaretti. Onların bile en önemlilerini, yani Roger’ın her sabah aynada baktığı yeşil gözlerin sahibini bilmiyordu. Kadının listede olmamasının geçerli bir sebebi vardı. </span></p>

    <p class="Normal para-style-override-7"><span class="char-style-override-8">Roger’ın parmağı listenin tepesine doğru gitti. İşte oradaydı, evlatlık William Buccleigh MacKenzie. MacKenzie klanının şefiyle yakılan bir cadının, evlatlık verilen gayrimeşru çocuğu. Dougal MacKenzie ile cadı Geillis Duncan’ın çocukları.</span></p>

    <p class="Normal para-style-override-7"><span class="char-style-override-8">Elbette bir cadı değildi ama o derece tehlikeli biriydi. Onun gözlerini almıştı ya da Claire öyle diyordu. Ondan aldığı başka şeyler de var mıydı? Acaba taşların içinden geçmek gibi korkunç bir özellik de nesiller boyu devrolmuş olabilir miydi? </span></p>

    <p class="Normal para-style-override-7"><span class="char-style-override-8">Bunu listeye her baktığı zaman düşünüyordu, o nedenle de bakmamaya çalışıyordu. Brianna’nın kararsızlığına saygı duyuyordu; merak ve korku arasındaki jilet gibi keskin sınırı, bilmek istemekle öğrenmekten korkmak arasındaki gelgiti çok iyi anlıyordu. </span></p>

    <p class="Normal para-style-override-7"><span class="char-style-override-8">Brianna’nın öğrenmesine yardım edebilirdi. Kendine gelecek olursa…</span></p>

    <p class="Normal para-style-override-7"><span class="char-style-override-8">Roger listeyi bir dosyaya koyup kutuya kaldırdı. Kartonun ağzını kapadı ve işaretlemek için kutunun ağzına banttan bir X işareti yapıştırdı. </span></p>

    <p class="Normal para-style-override-7"><span class="char-style-override-8">“İşte bu kadar,” dedi yüksek sesle ve boş odadan çıktı. </span></p>

    <p class="Normal para-style-override-7"><span class="char-style-override-8">Merdivenlerin başına gelince şaşkınlıkla durdu. </span></p>

    <p class="Normal para-style-override-7"><span class="char-style-override-8">Brianna, tarih öncesinden kalma çatlak kazanlı şofbeni çalıştırmaya cesaret ederek banyo yapmış, üstünde sadece havluyla koridordaydı ve neyse ki ona arkası dönüktü. </span></p>

    <p class="Normal para-style-override-7"><span class="char-style-override-8">Roger kalbinin atışını dinleyerek ve eli tırabzanı sıkar halde sesini çıkarmadan durdu. </span></p>

    <p class="Normal para-style-override-7"><span class="char-style-override-8">Üstü oldukça kapalıydı; Roger onu yazın şort ve atletle gördüğünde bile vücudu daha çok ortadaydı. Onu tahrik eden kızın narinliğiydi, istese tek bir el hareketiyle onu çıplak bırakabileceğini bilmesiydi. Bu ve evde yalnızca ikisinin olduğunu bilmek. </span></p>

    <p class="Normal para-style-override-7"><span class="char-style-override-8">Dinamit.</span></p>

    <p class="Normal para-style-override-7"><span class="char-style-override-8">Peşinden bir adım attı ve durdu. Kız onu duymuştu; o da durdu ama arkasına dönene dek uzunca bir an bekledi. Ayakları çıplaktı, ıslak ayakları koridor zeminin kaplayan yıpranmış kilimde koyu renk izler bırakmıştı. </span></p>

    <p class="Normal para-style-override-7"><span class="char-style-override-8">Kız hiçbir şey söylemedi, yalnızca ona dimdik baktı. Koridorun sonundaki yüksek pencerenin yanında durdu; havlu sarılı silueti, dışarıdaki yağmurlu havanın soluk gri ışığının önünde karanlık görünüyordu.</span></p>

    <p class="Normal para-style-override-7"><span class="char-style-override-8">Roger, ona dokunursa kızın nasıl hissedeceğini biliyordu. Cildi hâlâ banyonun etkisiyle sıcak olmalıydı. Şampuan, sabun ve pudra kokuları arasından onun kokusunu alabiliyordu; çiçek esansları arasına gizlenmiş teninin kokusu.</span></p>

    <p class="Normal para-style-override-7"><span class="char-style-override-8">Kızın ayak izleri önünde, kilim boyunca uzanıyor ve sanki narin bir zincirle birbirine bağlanıyordu. Sandaletlerini ayaklarından savurarak çıkardı, çıplak ayağını onun ayak izlerinden birinin üstüne koydu; teninde serin bir his oluştu. </span></p>

    <p class="Normal para-style-override-7"><span class="char-style-override-8">Omuzlarında su damlacıkları vardı ve bunlar, sanki kız pencereden içeri girmiş gibi, gerisindeki pencerenin camındaki su damlalarıyla uyum içinde görünüyorlardı. Roger yaklaşırken Brianna başını kaldırdı ve şöyle bir silkeleyerek başına sarılı havluyu yere düşürdü.</span></p>

    <p class="Normal para-style-override-7"><span class="char-style-override-8">Saçının bronz bukleleri ışınlar saçarak açıldı ve Roger’ın yanaklarına ıslak ıslak değdi. Bu delişmen güzellik ancak bir su perisine ait olabilirdi. </span></p>

    <p class="Normal para-style-override-7"><span class="char-style-override-8">“Kelpie,” diye fısıldadı kavisli yanağına. “İskoç çayırlarından gelmiş gibisin.” Kız kollarını boynuna sardı ve havluyu bıraktı; havluyu üzerinde tutan tek şey iki vücudun birbirine temasıydı. </span></p>

    <p class="Normal para-style-override-7"><span class="char-style-override-8">Brianna’nın sırtı çıplaktı. Pencereden gelen soğuk hava, kız onu ısıtıyor olsa da Roger’ın kolundaki tüyleri ürpertti. Birden havluyu onun sırtına çekmek, onu örtüp soğuktan korumak istedi; öte yandan hemen oracıkta, onun ısısını kendine katıp kendi ısısını ona vermeyi de istiyordu. </span></p>

    <p class="Normal para-style-override-7"><span class="char-style-override-8">“Buhar,” diye fısıldadı. “Tanrım, tütüyorsun.”</span></p>

    <p class="Normal para-style-override-7"><span class="char-style-override-8">Kızın dudakları onunkilere değdi.</span></p>

    <p class="Normal para-style-override-7"><span class="char-style-override-8">“O halde ikimiz de tütüyoruz ve sen banyo bile yapmadın Roger.” Kızın elleri Roger’ın ensesinde, parmakları serindi. Bir şey daha söylemek için ağzını açtı, fakat gömleğinin kumaşından içeri buharlar geçmekte olan Roger onu öptü. </span></p>

    <p class="Normal para-style-override-7"><span class="char-style-override-8">Göğüsleri ona doğru yükseldi ve ağzı onunkiyle birleşti. Havlu göğüslerini Roger’ın gözlerinden gizliyordu belki ama hayal gücünden değil; onları zihniyle görebiliyordu. Yuvarlak, pürüzsüz ve insanı kendinden geçiren bir dolgunluğa sahiplerdi. </span></p>

    <p class="Normal para-style-override-7"><span class="char-style-override-8">Elleri aşağıya, çıplak kalçalarına doğru indi. Kız silkindi ve dengesini kaybetti, ardından ikisi birbirlerine tutunmaya çalışarak garip bir biçimde yere devrildiler. </span></p>

    <p class="Normal para-style-override-7"><span class="char-style-override-8">Roger’ın dizleri yere vurdu ve o Brianna’yı da peşinden sürükledi. Sırtüstü düşen kız sere serpe uzanarak gülmeye başladı. </span></p>

    <p class="Normal para-style-override-7"><span class="char-style-override-8">“Hey!” Havlusunu almaya davrandı, sonra Roger üstüne eğilip onu yeniden öpünce bundan vazgeçti. </span></p>

    <p class="Normal para-style-override-7"><span class="char-style-override-8">Göğüsleri konusunda haklıydı. Şu an elinin altında olan bir göğsü çıplak ve yumuşaktı; avucunun ortasına gelen meme ucu ise sertleşmişti. </span></p>

    <p class="Normal para-style-override-7"><span class="char-style-override-8">Dinamitin fitili ateşlenmişti.</span></p>

    <p class="Normal para-style-override-7"><span class="char-style-override-8">Diğer eli havlunun altındaki uyluklarının üstündeydi; nemli buklelerin parmağına sürttüğünü hissedebiliyordu. Tanrım, ne renkti bunlar? Hayal ettiği gibi koyu kestane mi? Yoksa saçları gibi bakır ve bronz rengi mi?</span></p>

    <p class="Normal para-style-override-7"><span class="char-style-override-8">Eli daha ileriye, yumuşak ve kaygan o tümseği hissedebileceği noktaya doğru kaydı. Başını döndüren bir çabayla durdu. </span></p>

    <p class="Normal para-style-override-7"><span class="char-style-override-8">Brianna “Lütfen,” diye fısıldadı. “Lütfen, devam et.”</span></p>

    <p class="Normal para-style-override-7"><span class="char-style-override-8">Roger’ın kalp atışları kafasının ve göğsünün içinde yankılanıyordu ve bacaklarının arası acı verecek derecede sertleşmişti. Gözlerini kapadı, nefes alarak ellerini kızın cildinin bıraktığı izi yok etmek ister gibi kilimin sert tüylerine bastırdı, sonra tekrar onu kavradı. </span></p>

    <p class="Normal para-style-override-7"><span class="char-style-override-8">“Hayır,” dedi, sesi kendi kulağına bile garip gelmişti. “Hayır, burada değil, bu şekilde değil.”</span></p>

    <p class="Normal para-style-override-7"><span class="char-style-override-8">Brianna, kalçalarına sarılı koyu mavi havlusunun içinde yükselirmiş gibi dik oturuyor, dalgaların arasından çıkan bir denizkızına benziyordu. Artık serinlemişti, gri ışıkta eti mermer gibi soluk görünüyor, kollarının, göğüslerinin ve omuzlarının pürüzsüzlüğü diken diken olmuş tüylerle bozuluyordu. </span></p>

    <p class="Normal para-style-override-7"><span class="char-style-override-8">Roger ona dokundu, parmaklarını dudaklarının ve geniş ağzının üstünde gezdirdi. Kızın tadı hâlâ dudaklarındaydı; temiz cilt ve diş macunu - ve tatlı, yumuşak bir dil. </span></p>

    <p class="Normal para-style-override-7"><span class="char-style-override-8">“Daha iyi,” diye fısıldadı, “olmasını istiyorum… ilk seferin.”</span></p>

    <p class="Normal para-style-override-7"><span class="char-style-override-8">Dizleri üstünde birbirlerine baktılar; aralarındaki hava söylenmeyen sözlerin ağırlığıyla çatırdıyordu. Arada hâlâ kuvvetli bir elektrik vardı ama daha sakindi. </span></p>

    <p class="Normal para-style-override-7"><span class="char-style-override-8">Sonra yanık süt kokusu merdivenlerden yukarı geldi ve ikisi birden ayağa fırladılar. </span></p>

    <p class="Normal para-style-override-7"><span class="char-style-override-8">“Bir şey yanıyor!” dedi Brianna ve merdivenlere doğru koştu, havlusu yerde kalmıştı.</span></p>

    <p class="Normal para-style-override-7"><span class="char-style-override-8">Roger, kendisini geçerken onu kolundan yakaladı. Cereyanlı koridorda üşümüştü, teni eline soğuk geldi.</span></p>

    <p class="Normal para-style-override-7"><span class="char-style-override-8">“Ben hallederim,” dedi Roger. “Sen git giyin.”</span></p>

    <p class="Normal para-style-override-7"><span class="char-style-override-8">Kız ona minnetle baktı, sonra dönüp misafir odasında kayboldu. Peşinden kapıyı kapadı, Roger ise aşağıya koştu ve felaketin kokusunun yükseldiği yere doğru gitti; Brianna’ya değdiği yerler hâlâ yanıyor gibiydi. </span></p>

    <p class="Normal para-style-override-7"><span class="char-style-override-8">Aşağıda Roger taşmış çorbayı temizlemekle uğraşırken kendi kendine kızıyordu. Delirmiş bir somon balığı gibi yerlerde çırpınmak da neyin nesiydi? Ya kızın üstünden havlusunu çekip onu yere atmaya ne demeli? Tanrım, şimdi yan odada bir tecavüzcünün kaldığını düşünecekti!</span></p>

    <p class="Normal para-style-override-7"><span class="char-style-override-8">Ama aynı zamanda, göğsünü kaplayan sıcaklığın nedeni ne duyduğu utanç ne de ocaktan gelen ısıydı. Onu hâlâ ısıtan, Brianna’nın teninden gelen gizli sıcaklıktı. </span><span class="italik char-style-override-7" xml:lang="tr-TR"/></p>

    <p class="Normal para-style-override-7"><span class="char-style-override-8">Bir vücuda değdiğinde karşıdakinin teslimiyet mi yoksa tutku mu hissettiğini anlayabilirdi. Ama onun vücuduna temas ettiği o kısacık anda, hissettikleri bunun çok ötesindeydi. Tüm evren küçük, anlık bir hareketle değişmişti sanki, bunun yankısını hâlâ kemiklerinde hissediyordu.</span></p>

    <p class="Normal para-style-override-7"><span class="char-style-override-8">Onu istiyordu. Her şeyini istiyordu; sadece yatağını değil, sadece vücudunu da değil. Her şeyini. Birden İncil’deki “tek vücut” tanımlaması gayet gerçek göründü gözüne. Koridorun zemininde neredeyse oldukları şey buydu işte, birden kendini garip bir biçimde incinebilir hissetmesiyle buna son vermişti. Artık kendini bütün bir kişi gibi hissetmemeye başlamıştı, yalnızca daha büyük ve henüz tamamlanmamış bir şeyin yarısı gibiydi. </span></p>

    <p class="Normal para-style-override-7"><span class="char-style-override-8">Çorbadan geriye kalanları döktü. Sorun değildi, akşam yemeğini gidip dışarıda yerlerdi. Evden ve bu şehvetin içinden çıkmak en iyisiydi. </span></p>

    <p class="Normal para-style-override-7"><span class="char-style-override-8">Yemek, muhabbet ve belki nehir kenarında bir yürüyüş. Yılbaşı hazırlıklarına gitmek istemişti zaten. Sonrasında ise… </span></p>

    <p class="Normal para-style-override-7"><span class="char-style-override-8">Sonrasında ona soracaktı, kuralına göre. Evet diyeceğini biliyordu. Ve sonra…</span></p>

    <p class="Normal para-style-override-7"><span class="char-style-override-8">Sonra eve, karanlık ve mahrem bir eve geleceklerdi. Yalnız başlarına gizlerle dolu bir gecede, dünyaya yeni doğmuş bir aşk eşliğinde. Ve o kızı kollarına alacak ve üst kata taşıyacaktı…</span></p>

    <p class="Normal para-style-override-7"><span class="char-style-override-8">Roger ışığı kapayıp mutfaktan çıktı. Ardında gaz ateşi unutulmuş mavi sarı alevlerle yanıyordu; tıpkı aşkın sönmek bilmeyen ateşi gibi. </span></p>

    <p class="Normal---Times-New-Roman-12-nk-Kal-n-Sonra---6-nk para-style-override-10"><span class="char-style-override-6"> </span></p>
  </div>
</body>
</html>