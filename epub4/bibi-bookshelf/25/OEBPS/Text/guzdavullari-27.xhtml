<html xmlns="http://www.w3.org/1999/xhtml">
<head>
  <title>guzdavullari-27</title>
  <link href="../Styles/guzdavullari.css" rel="stylesheet" type="text/css"/>
</head>

<body id="guzdavullari" xml:lang="tr-TR">
  <div class="Basic-Text-Frame">
     <p class="baslik" id="toc_marker-18" xml:lang="en-US"><span class="bold" xml:lang="tr-TR">18<br/>Uygunsuz Haz</span></p>

    <p class="Normal---Times-New-Roman-12-nk-Kal-n-Sonra---6-nk para-style-override-15"> </p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Papaz Efendi Wakefield, kibar ve birleşmeden yana bir adamdı. Dini görüşlerin her türlüsüne anlayışla yaklaşır, doğrudan kâfirlik derecesine varmadıkları sürece, cemaatinin uç olarak gördüğü fikirleri bile göz önünde bulundururdu.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Yine de İskoç Presbiteryenliğinin katı kurallarına ve “Roma” kaynaklı her şeye duyduğu sabit şüpheye bir ömür boyu maruz kalmak, Roger’ın bir Katolik kilisesine girerken önlenemez bir huzursuzluk duymasına neden oluyordu; sanki kapıda yakalanacak ve bir örnek giyinmiş muhafızları tarafından zorla vaftiz edilecekti...</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Brianna’yı küçük taş binaya girerken izlediğinde bu duyguların hiçbirini hissetmedi. Kilisenin öbür ucunda uzun beyaz cübbesiyle bir genç çocuk duruyordu ama o da sakince, sunağı süsleyen iki uzun beyaz mumu yakmakla meşguldü. Havada tanıdık olmayan, hafif bir koku vardı. Roger şüphe içinde kokladı, tütsü müydü bu?</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Brianna durdu ve çantasının içinde bir şey arandı. Daire şeklinde bir siyah parlak kumaş çıkardı ve bunu başının üstüne iğneledi.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“O ne?” diye sordu Roger.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Sizde ne dendiğini bilmiyorum,” dedi. “Kilisede, eğer kafanda bir şapka ya da örtü yoksa taktığın şey. Aslında artık takmak zorunda değiliz ama ben bunu takarak büyüdüm. Eskiden kadınlar Katolik kilisesine başları açık girmezlerdi, bilirsin.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Hayır, bilmiyordum,” dedi ilgiyle Roger. “Neden?”</p>

    <p class="Normal---Times-New-Roman-12-nk-Kal-n-Sonra---6-nk para-style-override-7"><span class="char-style-override-24">“Büyük ihtimalle Aziz Paul yüzünden,” dedi, çantasından çıkardığı bir tarakla saçlarının uçlarını düzeltirken. “Kadınların birer uygunsuz haz nesnesi olarak algılanmamaları için başlarını sürekli kapalı tutmaları gerektiğini düşünürmüş. Eski saçma işler işte,” diye ekledi, tarağı çantasına geri sokuştururken. “Annem hep onun kadınlardan korktuğunu, onlar</span><span class="char-style-override-24">ın tehlikeli olduğunu düşündüğünü söylerdi,” dedi Brianna yüzünde koca bir gülümsemeyle.</span></p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Öyleler.” İçten gelen bir şekilde, etraftakilerin bakışlarına aldırmaksızın öne doğru eğilerek onu öptü.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Brianna bir anlık şaşkınlık yaşadı, fakat sonra ayakuçlarında ileri doğru uzanarak o da onu öptü; hızlı ve yumuşakça. Roger yakınlarda bir yerden birtakım homurtular duydu ama umursamadı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Kilisede, hem de yeni yıl ayininde!” dedi öfkeli bir fısıltı arkalarından.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Aslına bakarsanız kilise sayılmaz, burası yalnızca hol, değil mi?”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Hem de Papaz Efendi’nin oğlu!”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Mum dibine ışık vermez, yani beni rahibin şeytana uyan oğlu olarak da düşünebilirsiniz. Şimdi gitmemiz gerek.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Topuklu bir ayakkabının tıkırtıları ve ona eşlik eden bir erkek pabucunun nispeten tok sesleri kilisede yankılanırken arkalarından sesler yükseldi. Biraz ilerleyince Brianna geriye çekilip ağzının kenarında gülümsemeyle ona baktı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Sen şeytana mı uydun?”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Roger ona gülümsedi ve onun ışıl ışıl yüzüne dokundu. Noel şerefine büyükannesinin kolyesini takmıştı ve cildi, incilerin ışıltısını yansıtıyordu.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Eğer şeytan kabul ederse.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Kız cevap veremeden evvel kilisenin kapısı açılınca, içeri dolan sisli havayla konuşmaları kesildi.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Bay Wakefield, siz misiniz?” Roger döndü ve kendisine bakan iki çift parlak, meraklı gözle karşılaştı. Küçük keçe şapkalarından dışarı taşan gri saçları ve üstlerinde kışlık paltolarıyla kapı süslerine benzeyen birer buçuk metre boyunda, iki yaşlı kadın kol kola duruyordu.</p>

    <p class="Normal---Times-New-Roman-12-nk-Kal-n-Sonra---6-nk para-style-override-7"><span class="char-style-override-24">“Bayan McMurdo ve Bayan Hayes! Mutlu Noeller!” Gülümseyerek onlara başıyla selam verdi. Bayan McMurdo onların evinden iki ev uzakta oturuyordu ve her pazar arkadaşı </span><span class="char-style-override-24">Bayan Hayes’le kiliseye yürürdü. Roger onları tüm hayatı boyunca görmüştü. </span></p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Chrissie McMurdo, “Demek Roma taraflarına geldiniz, Bay Wakefield?” diye sordu. Jessie Hayes arkadaşının nüktesine kıkırdarken şapkasının üstündeki kirazlar sallandı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Henüz değil,” dedi Roger, gülümsemeye devam ederek. “Sadece bir arkadaşıma eşlik ediyorum. Bayan Randall’la tanıştınız mı?” Brianna’yı ileri çıkardı ve takdim etti, iki yaşlı hanım ona içten bir merakla bakarken içinden gülümsüyordu.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Bayan McMurdo ve Bayan Hayes için onun burada bulunması, niyetini sanki pazar gazetesinde tam sayfa ilan vermişçesine belli etmesi anlamına geliyordu. Brianna’nın bunun farkında olmaması çok kötüydü.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Yoksa farkında mıydı? Kız ona yarı gizli bir gülümsemeyle bakmış ve sadece bir anlığına da olsa onun kolunu sıkmıştı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Ah, işte ayinci çocuk elinde buhurdanlıkla geliyor!” diye bağırdı Bayan Hayes, bir diğer beyaz cüppeli çocuğu göstererek. “En iyisi içeri girelim Chrissie, yoksa oturacak yer bulamayacağız!”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Seninle karşılaştığımıza çok sevindim tatlım,” dedi Bayan McMurdo Brianna’ya, kafası o kadar geriye gitmişti ki neredeyse yere devrilecekti. “Ah oğlum, bu ne güzel kız böyle!” dedi Roger’a bakıp göz kırparak. “Sana uygun birini bulduğun için şanslısın.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Chrissie!”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Geldim Jessie, geldim. Acele etme, vaktimiz var.” Yabantavuğu tüyleriyle süslenmiş şapkasını düzelten Bayan McMurdo havalı bir şekilde dönerek arkadaşına katıldı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Üstlerindeki çan yeniden çalmaya başlayınca Roger, Brianna’nın koluna girdi. Tam önlerindeki Jessie Hayes’ın geriye dönüp baktığını gördü; gözleri ışıldıyordu ve yüzünde sinsi bir gülümseme vardı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Brianna parmaklarını duvarın dibindeki küçük havuza daldırdı ve haç çıkardı. Roger, Roma kilisesi kaynaklı olmasına rağmen bu hareketi oldukça tanıdık buldu.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Yıllar önce, Papaz Efendi ile tepelerde yürürken, bir koruluğun içinde saklı bir aziz havuzuna rastlamışlardı. Minik kaynağın uç kısmında düz bir taş dikiliydi ve üstündeki oymalar neredeyse tümüyle silinmişti, ancak zorlukla bir insan figürü seçilebiliyordu.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Küçük, karanlık havuzun üstünde bir sır perdesi asılıydı sanki; ikisi orada bir süre konuşmadan durmuşlardı. Sonra Papaz Efendi eğilmiş, havuzdan bir avuç su almış ve onu taşın dibine törensel bir havayla sessizce dökmüş, bir avuç daha su almış ve onu da yüzüne çarpmıştı. Ancak ondan sonra soğuk ve tatlı suyu içmek amacıyla kaynağın yanında diz çökmüştü.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Papaz Efendi’nin bükülü sırtının ardından, Roger kaynağın yanındaki ağacın dallarına bağlanmış bez parçalarını görmüştü. Bu çok eski kutsal yeri hâlâ ziyaret eden kim varsa onlar tarafından bırakılmış dua kanıtları; adaklar.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Kaç bin yıldır insanlar, kalplerindeki tutkuları aramadan evvel kendilerini suyla kutsuyordu? Roger parmaklarını suya daldırdı, dua sayılabilecek bir şey eşliğinde garip bir biçimde başına ve kalbine değdi.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Doğu yakasındaki sıralarda kendilerine bir yer buldular; mırıldanan bir aileyle omuz omuza oturuyorlardı. Aile eşyalarını yerleştirmek ve uyuklayan çocuklarıyla ilgilenmekle meşguldü. Bir yerlerde küçük, cızırtılı bir org bir şarkı çalarken paltolar, el çantaları ve biberonlar elden ele geçip duruyordu.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Tören alayı kilisenin ortasına gelince Roger da cemaatle beraber ayağa kalktı. Beyaz cübbeli çocuklardan birkaç tane vardı; biri elindeki buhurdanlığı sallayarak içeriye kokulu bir duman yayıyordu. Haçın üstündeki kırmızı boyaya bulanmış ürkütücü figürün kanlı yansımaları rahibin altın rengi ve kırmızıyla işlenmiş cübbesine vuruyordu.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Roger, tüm bildiklerine rağmen bu tatsızlık karşısında hafiften şok olmuştu; barbarsı bir ihtişam ile Latince söylenen devinimli şarkıların bu karışımı, bir kilisedeki şeyler arasında onun bilinçaltında doğru olarak tanımladıklarına tamamen yabancıydı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Yine de ayin devam ederken her şey daha normal görünüyordu. İncil’den kısımlar okundu, bunlar tanıdıktı; sonra bir seremoninin o bilindik sıkıcılığıyla devam edildi. Bu noktada içinde “iyi niyet”, “barış” ve “sevgi” geçen Noel dilekleri, zihninin üst katmanlarına sanki kelimelerle dolu bir havuzda yüzeye çıkan beyaz leylaklar gibi çıktılar.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Cemaat yeniden ayağa kalktığında, Roger üstündeki tüm yabancılık hissinden sıyrılmıştı. Yer cilası, nemli yün, tütsü kokusu ve bazı tapınanların uzun ayine karşı içtikleri viskinin kokusuyla ağırlaşmış tanıdık kilise havasıyla sarılı bir haldeyken, sandal ağacının varla yok arası tatlı kokusunu duydu. İyice derin nefes alınca, Brianna’nın saçlarındaki taze çimen kokusunu da yakaladığını düşündü.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Kilisenin içindeki loş ışıkta, onun koyu mor süveterine kontrast yaparak yumuşakça parıldıyordu. Bakır rengi kıvılcımları loşlukta yutuluyordu. Rengi bir kızıl geyiğin rengiydi ve İskoçya patikalarında bir geyik gördüğü zamanki çaresizliği hissettiriyordu ona; ona değmek ve onu bir şekilde kendisiyle beraber tutmak için güçlü bir arzu duyuyor ama aynı zamanda, parmağının bir hareketiyle bile kaçıp gideceğini adı gibi biliyordu.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Aziz Paul hakkında kim ne düşünürse düşünsün, dedi kendi kendine, adam kadın saçına bunca saygı duyarken ne yaptığının farkındaydı. Uygunsuz haz, demişti değil mi? Birden koridoru ve Brianna’nın buharlar çıkan vücudunu, saçlarından omuzlarına yılan gibi inen soğuk buklelerini hatırladı. Mihrapta neler olup bittiğine yoğunlaşmaya çalışarak başını çevirdi; şimdi rahip büyük bir ekmek parçasını kaldırmış, küçük bir çocuk ise çılgınlar gibi birtakım çanları elinde sallıyordu.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Brianna’yı komünyon ekmeğini almaya giderken izledi ve o sırada aslında sözsüz şekilde dua etmeye başladığını fark etti.</p>

    <p class="Normal---Times-New-Roman-12-nk-Kal-n-Sonra---6-nk para-style-override-7"><span class="char-style-override-24">Duasının içeriğini fark edince biraz rahatladı; bu beklediği</span><span class="char-style-override-24"> gibi ‘lütfen o benim olsun’ türünden bayağı bir dua değildi. Daha alçakgönüllü ve kabul edilebilir türdendi: “Lütfen ona layık olayım, onu gerektiğince sevip koruyabileyim.” Mihraba doğru başını salladı, sonra kendisine bakan meraklı bir adamın bakışlarını yakaladı; bunun üzerine sanki özel bir konuşma yaparken yakalanmış gibi utanarak dikleşti ve boğazını temizledi. </span></p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Brianna, gözleri sanki içindeki bir noktaya sabitlenmiş gibi, geniş ağzında rüya gibi bir gülümsemeyle geri geldi. Diz çöktü, Roger da yanında diz çöktü.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">O an sevecen görünüyordu, ama yüzü o kadar nazik değildi. Dümdüz burnu ve çatık görünmekten ancak çizdikleri o güzel yay biçimiyle kurtulan kalın kırmızı kaşları ona sert bir ifade veriyordu. Çenesi ve yanakları sanki mermerden yontulmuşçasına tertemizdi; ağzı ise çok yumuşak bir görünüme sahipti ama bir anda bir Ortaçağ baş rahibesinin dudakları mühürlenmiş taş gibi sert ifadesine kavuşabilirdi.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Rahip etrafında yardımcılarıyla bir sisin içinde kilisenin ortasına doğru ilerlerken, Roger’ın yanındaki tok ses “Biz Üç Kral”ı söylemeye başlayınca o da katıldı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-7"><span class="char-style-override-24">River Walk’a doğru dönüş yoluna geçtiklerinde “</span><span class="italik char-style-override-6" xml:lang="tr-TR">Biz Doğunun Üç Kralı</span><span class="char-style-override-24">,” diye sessizce söylüyordu Brianna, “</span><span class="italik char-style-override-6" xml:lang="tr-TR">içeceğiz bir kauçuk sigar. Ve doluydu, patlayacaktı</span><span class="char-style-override-24">… Sen gazı kapadın değil mi?”</span></p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Evet,” diye temin etti onu. “Kaygılanma; o ocakla banyodaki gayzerin arasında ev henüz alev almadıysa, bu ilahi korumanın bir işaretidir.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Güldü.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Presbiteryenler koruyucu meleklere inanır mı?”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Kesinlikle hayır. Papanın uydurmacaları.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Umarım seni kendimle beraber ayine sürükleyerek lanetlenmene ve mahvına sebep olmamışımdır. Peki, Presbiteryenler cehenneme inanır mı?”</p>

    <p class="Normal---Times-New-Roman-12-nk-Kal-n-Sonra---6-nk para-style-override-7"><span class="char-style-override-24">“Ah, ona inanırız,” dedi. “En az cennete inandığımız ka</span><span class="char-style-override-24">dar, belki daha fazla.”</span></p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Nehir kenarı daha da sisliydi. Roger, arabaya binmediklerine memnundu; yoğun beyaz tabakanın içindeyken bir buçuk metreden ötesini göremiyordunuz.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Boğuk ayak sesleri eşliğinde Ness Nehri boyunca kol kola yürüdüler. Sisle çevriliyken, etraflarındaki şehir sanki yok gibiydi. Diğer kilise ziyaretçilerini geride bırakmışlardı; tek başlarınaydılar.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Roger kendini garip bir biçimde açıkta kalmış, üşümüş ve kırılgan hissetti. Kilisede içinde bulunduğu sıcaklık ve güvenlik hissi artık yoktu. Brianna’nın koluna daha sıkı sarıldı. Şimdi zamanıydı, Derin bir nefes aldı, serin sis ciğerlerini doldurdu.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Brianna.” Kız koluna girmişti, yürümeyi bırakmadan evvel kendisine bakmak için başını çevirince, üstlerindeki sokak lambasının ışığında saçları savruldu.</p>

    <p class="Normal---Times-New-Roman-12-nk-Kal-n-Sonra---6-nk para-style-override-7"><span class="char-style-override-24">Küçük su damlaları cildinde ince bir tabaka halini almış ışıldıyor, saçlarında inci ve elmaslar gibi duruyorlardı. Gözleri bir göl kadar geniş ve koyu renkliydi. Tekinsiz bir göldeki gibi, yüzeydeki çırpıntının altında yarı görülür yarı hissedilir sırlar vardı. Elbette bir </span><span class="italik char-style-override-6" xml:lang="tr-TR">kelpie</span><span class="char-style-override-24"> idi. Bir e</span><span class="italik char-style-override-6" xml:lang="tr-TR">ach urisge</span><span class="char-style-override-24">, cildi pırıl pırıl bir su atı. Bu yaratığa dokunan bir erkek ise kaybolmuş demekti; sonsuza dek ona bağlı kalır ve yaratığa yuva olan gölün derinliklerinde boğulurdu.</span></p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Birden korktu, kendisi için değil ama onun için; sanki bir şey onu kapacak, kendisinden uzaklara götürecekti. Bunu engellemek ister gibi eline yapıştı. Kızın parmakları soğuk ve nemliydi, kendi elinin sıcak ayası için bir şoktu.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Seni istiyorum, Brianna,” dedi yumuşakça. “Bunu daha açıkça söylememin bir yolu yok. Sana aşığım. Benimle evlenir misin?”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Kız bir şey demedi ama yüzü, içine taş atılmış su gibi değişti. Roger bunu küçük bir dağ gölünde kendi yansımasına bakarmışçasına net bir şekilde gördü.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Bunu söylememi istemiyordun.” Sis göğsüne yerleşti; ciğerlerini yırtan kristal iğneler soluyordu şimdi. “Bunu duymak istemiyordun, değil mi?”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Bir şey demeden kafasını salladı Brianna.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Peki.” Çaba harcayarak elini bıraktı. “Sorun değil,” dedi, kendi sesindeki sükûnete şaşırarak. “Bu konuda endişelenme, tamam mı?”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Tam yürümeye girişmişken kız kolunu tutarak onu durdurdu. “Roger.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Geri dönüp onunla yüzleşmek büyük bir çaba gerektiriyordu. Boş bir teselliyle avunmak; “arkadaş kalalım” önerisini duymak istemiyordu. Ona bakmaya bile dayanabileceğinden emin değildi, hisleri bu denli felç olmuştu. Ama yine de döndü ve yüz yüze geldiklerinde kızın soğuk parmakları onun kulaklarına değerek başını kavradı ve ağzını sıkıca onunkine bastırdı. Bu tutkuyla dolu bir öpücüktü.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Roger onun ellerini tutup aşağı indirdi ve onu itti.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Tanrı aşkına ne biçim bir oyun bu oynadığın?” Öfke boşluktan iyiydi ve boş sokakta ona bağırdı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Oyun oynamıyorum! Beni istediğini sen söyledin.” Tıkanmıştı. “Ben de seni istiyorum, bunu bilmiyor musun? Bu akşamüstü koridorda söylemedim mi?”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Söyledin sanırım.” Gözlerini ona dikti. “Ne demeye çalışıyorsun?”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Demek istediğim… seninle yatmak istiyorum.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Ama benimle evlenmek istemiyorsun, öyle mi?”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Bembeyaz bir yüzle başını salladı. Roger’ın içinde hastalıklı bir öfke kabardı ve sonra patladı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Demek benimle evlenmeyeceksin ama benimle düzüşeceksin, öyle mi? Böyle bir şeyi nasıl söyleyebilirsin?”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Benimle böyle konuşma!”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Pardon? Sen böyle bir şeyi önerebileceksin ama ben adını söyleyemeyeceğim öyle mi?”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Kız titriyordu, nemli saç tutamları yüzüne yapışmıştı. “Amacım seni incitmek değildi. Sandım ki istediğin şey- ”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Roger onun kollarını kavradı ve onu kendine doğru çekti. “Eğer tüm istediğim seninle yatmak olsaydı, geçen yaz seni onlarca kez yatağa atabilirdim!”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Hiç de atamazdın!” Bir kolunu kurtardı ve onun çenesine bir tokat yapıştırdı; bu Roger’ı çok şaşırtmıştı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Kızın elini kavradı, onu kendine çekti ve o zamana dek hiç yapmadığı kadar uzun ve sert biçimde öptü. Brianna uzun boylu, kuvvetli ve öfkeliydi ama kendisi daha da uzun, daha kuvvetli ve daha öfkeliydi. Ona tekme atıp çırpındı, Roger ise durmaya karar verene dek öptü onu.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Roger, “Bal gibi de atardım,” dedi, onu bırakıp bir yandan da nefes almaya çalışırken. Ağzını sildi ve titreyerek geride durdu. Elinde kan vardı; onu ısırmıştı ama hiçbir şey hissetmemişti.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Brianna da titriyordu, yüzü bembeyaz ve dudakları ise sımsıkı kapalıydı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Ama atmadım,” dedi Roger, solukları yavaşlamıştı. “İstediğim bu değildi, şimdi de bunu istemiyorum.” Kanlı elini tişörtüne sildi. “Ama sen beni evlenmeye değer bulmuyorsan, o halde ben de seni yatağıma almaya değer bulmuyorum!”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Buluyorum!”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Hadi oradan.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Seni gayet de evlenmeye değer buluyorum, piç kurusu!”</p>

    <p class="Normal---Times-New-Roman-12-nk-Kal-n-Sonra---6-nk para-style-override-7"><span class="char-style-override-24">“Sen ne?</span><span class="italik char-style-override-6" xml:lang="tr-TR">”</span></p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Çünkü eğer senle evlenirsem - yani herhangi biriyle evlenirsem - bu sonsuza dek sürecek, anladın mı? Böyle bir yemin edersem, ne pahasına olursa olsun ona sadık kalırım!”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Gözyaşları yüzünden aşağı yuvarlanıyordu. Roger elini cebine daldırıp bir mendil çıkardı ve ona uzattı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Burnunu sil, yüzünü temizle ve sonra hangi lanet konudan bahsettiğini bana açıkla.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Onun dediklerini yaptı Brianna, burnunu çekti ve nemli saçlarını eliyle geriye attı. Başının üstündeki komik görünümlü peçe şimdi açılmıştı, firkete sayesinde yere düşmüyordu. Roger onu çıkardı ve avucunun içinde buruşturdu.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Sinirlendiğin zaman İskoç aksanın ortaya çıkıyor,” dedi Brianna, tomar yaptığı mendili geri verirken gülümsemeye çalıştı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Buna hiç şaşmadım,” dedi Roger hiddetle. “Şimdi bana ne demek istediğini anlat ve bunu doğruca yap, yoksa Gaelce konuşmaya başlarım.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Gaelce konuşabiliyor musun?” Brianna yavaş yavaş kendine gelmeye başlamıştı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Konuşabilirim ve bir sürü kaba saba laf duymaya başlamak istemiyorsan… konuş. Bana böyle bir teklif yaparken ne demek istedin? Hem de senin gibi hoş bir Katolik kız, üstelik ayinden yeni çıkmış! Senin bakire olduğunu sanıyordum.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Öyleyim! Bunun konuyla ne alakası var?”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Roger bu soruya hakaret dolu bir cevap veremeden önce, Brianna ona bir başka soru yöneltti: “Sakın bana daha önce kızlarla birlikte olmadığını söyleme, olduğunu biliyorum!”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Elbette oldum! Ben onlarla evlenmek istemedim, onlar da benimle. Ben onlara âşık olmadım, onlar da bana. Lanet olsun, aşığım sana!”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Brianna sokak lambası direğine yaslandı. Elleri arkasındaydı, gözlerini onunkilere dikti. “Sanırım ben de sana aşığım.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Roger nefes verene dek nefesini tutmakta olduğunu fark etmemişti. “Hımm. Yine de burada asıl önemli olan sözcük ‘sanırım’ mı, yoksa ‘aşığım’ mı?”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Brianna biraz rahatladı ve yutkundu. “İkisi de.” Tam Roger konuşmaya başlayacakken elini kaldırdı. “Aşığım… sanırım. Ama annemin başına gelenleri düşünmeden edemiyorum. Bana da böyle olmasını istemiyorum.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Annen mi?” Ansızın ortaya çıkan taze bir öfke, şaşkınlığa galip gelmişti. “Ne? Lanet Jamie Fraser’ı mı düşünüyorsun? Sıkıcı bir tarihçiyle tatmin olamaz mısın? Annenin onun için hissettiği gibi büyük bir tutku duymaya ihtiyacın var ve sence ben bununla boy ölçüşemez miyim?”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Hayır! Jamie Fraser’ı kastetmemiştim! Ben babamı düşünüyorum!” Ellerini ceketinin ceplerine iyice soktu ve güçlükle yutkundu. Artık ağlamıyordu fakat kirpiklerinde, onları birbirine yapıştırıp diken diken gösteren yaşlar vardı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Onunla evlenirken inanıyordu, bana verdiğin o resimlerde gördüm bunu. ‘İyi günde ve kötü günde, hastalıkta ve sağlıkta’ derken buna inanıyordu. Sonra… sonra Jamie Fraser’a rastladı ve artık inanmaz oldu.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Bir an sustu ve hangi kelimeleri kullanacağını düşündü.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Onu suçlamıyorum, tüm olanlar hakkında düşündükten sonra değil. Yapabileceği bir şey yoktu, ondan bahsettiği zamanlar ona ne kadar âşık olduğunu görebiliyordum. Ama anlamıyor musun Roger? Babama da böyle âşıktı ancak sonra bir şey oldu. Bunu beklemiyordu, onun suçu da değildi, ne var ki ona yeminini bozdurdu. Ben bunu yapmayacağım, ne olursa olsun.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Eliyle burnunu sildi, Roger da sessizce mendili geri uzattı. Yaşlı gözlerini kırpıştırdı Brianna ve ona doğru dimdik baktı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Birlikte olmamıza bir yıldan fazla var. Sen Oxford’u bırakamazsın ve ben de mezun olana dek Boston’u terk edemem.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Roger istifa edebileceğini, onun da okulu bırakabileceğini söylemek istedi ama sustu. Haklıydı, bu tür bir çözümle ikisi de mutlu olamazdı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Peki ya şimdi evet dersem ve sonra bir şey olursa? Ya ben ya da sen bir başkasıyla karşılaşırsak?” Gözyaşları yine aktı, bir tanesi yanağından aşağı doğru indi. “Seni incitme riskine girmem. Girmeyeceğim.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Ama şu anda bana âşık mısın?” Bir parmağıyla yavaşça yanağına dokundu. “Bree, beni seviyor musun?”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Brianna öne doğru bir adım attı ve konuşmaksızın pardösüsünün düğmelerini açmaya girişti.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Ne yapıyorsun sen?” Şaşkınlık ve başka duygular birbirine karışmıştı, Brianna’nın uzun soluk parmakları onun ceketinin fermuarını tutup aşağı çekince yerlerini başka bir his aldı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Dizinden boğazına dek ona temas eden vücudun sıcaklığı, dışarıdan gelen ani soğuğu silip atmıştı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">İçgüdüsel olarak elleri onun kalçalarına gitti. Brianna da ceketinin altında birleştirdiği elleriyle onu sıkıca tutuyordu. Saçı serin ve tatlı kokuyordu, ağırlaşmış buklelerinin arasından tütsü kokusundan geriye kalanlar yükseliyordu ve bu kokuyla, çimen ile yasemin çiçeklerinin kokusu karışıyordu. Saçının bakır bukleleri arasında, bronz tokasının ışıltısını gördü.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Brianna tek laf etmedi, o da öyle. Aralarındaki ince kumaş katmanlarının üstünden onun vücudunu hissedebiliyordu. Sanki bir elektrik akımının ortasında duruyormuş gibi, bacaklarının gerisinden bir arzu sarsıntısı yükseldi. Brianna’nın çenesini kaldırdı ve dudaklarını onunkilere dayadı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“… Jackie Martin’i gördün mü, mantosuna yeni bir kürk yaka yaptırmış.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Ah, peki kocası altı aydır işe gitmezken parayı nereden bulmuş? Sana bir şey diyeyim mi Jessie, o kadın var ya… ooh!”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Kaldırımdaki topuklu ayakkabı sesleri birden kesildi ve bunu, ölüyü mezarından kaldıracak kadar yüksek sesli bir boğaz temizlemesi izledi.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Roger, ona daha sıkı sarıldı ve kımıldamadı. Karşılığında Brianna da ona daha sıkı sarıldı ve dudakları bir daha birleşti.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Öhöm!”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Arkasından “Aman, Chrissie,” diye bir fısıltı geldi. “Onları rahat bırak. Görmüyor musun, nişanlanıyorlar!”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Öhöm!” sesi çıktı yeniden ama bu kez daha düşük tondaydı. “Başka bir şey yapıyorlar ve bu epey sürecek. Yine de…” Nostalji dolu bir iç çekiş geldi. “Ah, genç olmak güzel şey, değil mi?”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">İki çift ayaktan çıkan sesler çok daha yavaş devam etti, onları geçti ve sislere karışarak duyulmaz oldu.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Roger bir dakika kadar ayakta durarak kendini ondan kurtarmaya çalıştı. “Ben beklerim,” dedi. Brianna’nın ellerinden tutup yüzüne baktı, gözleri şimdi yağmur suyu birikintileri gibi yumuşak ve berraktı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Yine de beni dinle,” dedi yumuşakça. “Sana ya tümüyle sahip olurum ya da hiç olmam.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Onu doğru şekilde sevmeme izin ver, demişti sözsüz duasında. Bayan Graham hep, “Ne istediğine dikkat et evladım, ya gerçekleşirse?” demez miydi?</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Kazağının üstünden yumuşakça göğsünü avuçladı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“İstediğim yalnızca bedenin değil, gerçi onu da ne kadar çok istediğimi bir Tanrı biliyor. Fakat ya seni karım olarak sahiplenirim… ya da hiç sahiplenmem. Seçim senin.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Kız uzandı ve ona dokundu, kuru buz gibi soğuk parmaklarıyla, saçlarını kaşlarının üstünden çekti. “Anlıyorum,” diye fısıldadı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Nehirden esen rüzgâr soğuktu, Roger onun ceketinin fermuarını kapamak için uzandı. Bunu yaparken eli kendi cebine sürttü ve orada duran küçük paketin varlığını hissetti. Bunu ona akşam yemeğinden sonra vermeyi planlıyordu.</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Al,” dedi paketi ona uzatarak. “Mutlu Noeller.”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">“Bunu geçen yaz almıştım,” dedi, kızın üşümüş parmaklarıyla gülhatmi rengi kâğıdı tutmaya çalışmasını izlerken. “Sanki bilirmişim gibi, değil mi?”</p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Kızın elindeki, yassı bir bant şeklinde, çevresine kelimeler işlenmiş gümüş bir bileklikti. Roger bilekliği kızın elinden aldı ve onun koluna taktı. Brianna onu yavaşça çevirerek kelimeleri okudu.</p>

    <p class="Normal---Times-New-Roman-12-nk-Kal-n-Sonra---6-nk para-style-override-7"><span class="char-style-override-24">“</span><span class="italik char-style-override-6" xml:lang="tr-TR">Je’t’aime… un peu… beaucoup… passionne’ment… pas du tout</span><span class="char-style-override-24">. Seni seviyorum… biraz… çok… tutkuyla… hiç.”</span></p>

    <p class="Normal---Times-New-Roman-12-nk-Kal-n-Sonra---6-nk para-style-override-15">Roger bilekliği çeyrek tur daha çevirerek çemberi tamamladı.</p>

    <p class="Normal---Times-New-Roman-12-nk-Kal-n-Sonra---6-nk para-style-override-7"><span class="char-style-override-24">“</span><span class="italik char-style-override-6" xml:lang="tr-TR">Je’t’aime</span><span class="char-style-override-24">,” dedi, sonra parmaklarının bir hareketiyle onu kızın bileğinde döndürdü. Brianna, elini onun üstüne koyarak dönen bilekliği durdurdu.</span></p>

    <p class="Normal---Times-New-Roman-12-nk-Kal-n-Sonra---6-nk para-style-override-7"><span class="char-style-override-24">“</span><span class="italik char-style-override-6" xml:lang="tr-TR">Moi aussi</span><span class="char-style-override-24">,” dedi yumuşakça, bilekliği değil de ona bakıyordu. “</span><span class="italik char-style-override-6" xml:lang="tr-TR">Joyeux Noel!</span><span class="char-style-override-24">”</span></p>

    <p class="Normal para-style-override-8"><span class="char-style-override-15"> </span></p>
  </div>
</body>
</html>