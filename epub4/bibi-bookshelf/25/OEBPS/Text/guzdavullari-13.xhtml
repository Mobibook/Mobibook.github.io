<html xmlns="http://www.w3.org/1999/xhtml">
<head>
  <title>guzdavullari-13</title>
  <link href="../Styles/guzdavullari.css" rel="stylesheet" type="text/css"/>
</head>

<body id="guzdavullari" xml:lang="tr-TR">
  <div class="Basic-Text-Frame">
     <p class="baslik" id="toc_marker-7" xml:lang="en-US"><span class="bold" xml:lang="tr-TR">7<br/>Büyük Beklentiler Tehlikelerle Doludur </span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-7"><span class="char-style-override-8">On sekizinci yüzyılda her şeyin yenebileceğine alışıyorken, acayip yemekleri sunma çılgınlığını bir türlü onaylamıyordum. İştahtan yoksun bir şekilde masada oturmuş koca bir mersin balığıyla göz gözeydim. Sadece göz göze değil, aynı zamanda haşlanıp tabağa güzelce dizilmiş küçük yengeçlerle süslenen üç karış uzunluğundaki balığın pulları, yüzgeçleri ve kuyruğuyla da yüz yüzeydim. </span></p>

    <p class="Normal para-style-override-7"><span class="char-style-override-8">Bir kez daha şarabımdan büyük bir yudum aldım ve dirseğimin dibindeki mersin balığının fırlamış gözlerinden kaçınmaya çalışarak yemek arkadaşıma döndüm.</span></p>

    <p class="Normal para-style-override-7"><span class="char-style-override-8">“…çok terbiyesiz bir arkadaştı!” diyen Bay Stanhope, New Bern’deki mülkünden Wilmington’a giderken bir restoranda karşılaştığı bir beyefendiden bahsediyordu.</span></p>

    <p class="Normal para-style-override-7"><span class="char-style-override-8">“Ya tam yemeğimizin ortasında beyefendi basurundan ve arabanın sarsıntısından dolayı çektiği işkenceden bahsetmeye başladı. Ve sonra bu kaba şahıs, delil diye kanlı mendilini cebinden çıkarıp gösterdi. Sizi temin ederim madam, iştahım kapandı gitti!” dedi bana ve bir çatal dolusu tavuklu yahnisinden aldı. Bana mersin balığını hatırlatan soluk, şişkin gözlerle bakarken yavaşça lokmasını çiğniyordu.</span></p>

    <p class="Normal para-style-override-7"><span class="char-style-override-8">Masanın karşısındaki Phillip Wylie’nin büyük ağzı keyiften seğiriyordu.</span></p>

    <p class="Normal para-style-override-7"><span class="char-style-override-8">“Sohbetinin aynı etkiyi yaratmamasına dikkat et, Stanhope,” diyerek benim dokunulmamış tabağımı gösterdi. “Bir misafirin kabalığının, toplu taşıma kadar tehlikeli olduğunu kabul etmeliyim.”</span></p>

    <p class="Normal para-style-override-7"><span class="char-style-override-8">Stanhope boyun bağındaki kırıntıları silkeleyerek burnunu çekti.</span></p>

    <p class="Normal para-style-override-7"><span class="char-style-override-8">“Havaya girmene gerek yok, Wylie. Bir arabacı tutmak herkesin harcı değil, özellikle bu yeni vergilerle.” Kızgınlıkla çatalını sallıyordu. “Tütün, şarap, kanyak, hepsine tamam ama gazete vergisi, sen böyle bir şeyi hiç duydun mu? Kız kardeşimin büyük oğlu geçtiğimiz yıl Yale Üniversitesi’ni dereceyle bitirdi.” Her zamankinden biraz daha yüksek sesle konuşurken bilinçsizce göğsünü şişiriyordu. “Ve çocuğun diplomasındaki resmi damga için sadece yarım şilin ödedi!”</span></p>

    <p class="Normal para-style-override-7"><span class="char-style-override-8">“Ama bu artık gündemdeki bir hadise değil,” dedi Kuzen Edwin sabırlı bir şekilde. “Çünkü Damga Vergisi Kanunu’nun feshi- ”</span></p>

    <p class="Normal para-style-override-7"><span class="char-style-override-8">Stanhope servis tabağından küçük bir yengeç aldı ve suçlarcasına Edwin’e doğru onu salladı.</span></p>

    <p class="Normal para-style-override-7"><span class="char-style-override-8">“Bir vergi gider, hemen anından yenisi gelir. Aynı mantarlar gibi!” Yengeci ağzına attı ve gelecek sefer havanın da vergilendireceğine dair bir şeyler mırıldandı.</span></p>

    <p class="Normal para-style-override-7"><span class="char-style-override-8">“Anladığım kadarıyla yakın zamanda Hint Adaları’ndan gelmişsiniz Bayan Fraser?” Diğer tarafımda oturan Baron Penzler araya girmek için fırsat kolluyordu. “Sizin böyle taşra meselelerine alışkın olduğunuzdan veyahut bunlarla ilgilendiğinizden şüpheliyim,” diye Stanhope’u işaret ederek ekledi.</span></p>

    <p class="Normal para-style-override-7"><span class="char-style-override-8">“Ah, elbette herkes vergilerle ilgilenir,” diyerek göğüslerime dikkat çekmek için hafiften yana döndüm. “Yoksa siz vergilerin medeni bir toplum için ödediğimiz şeyler olduğuna inanmıyor musunuz? Ancak Bay Stanhope’un hikâyesini duyduğum için,” - diğer tarafımı gösterdim - “belki o medeniyet seviyesinin vergilendirme derecesine eş değer olmadığını kabul edecektir?”</span></p>

    <p class="Normal para-style-override-7"><span class="char-style-override-8">“Ha-ha!” Stanhope yengeçleri etrafa sıçratarak ekmeği yerken tıkanmıştı. “Ah, bu çok iyiydi! Eşit değil, ha-ha, hayır, elbette değil!”</span></p>

    <p class="Normal para-style-override-7"><span class="char-style-override-8">Phillip Wylie alaylı bir ifadeyle bana bakarak, “Bu kadar komik olmamalısınız Bayan Fraser,” dedi. “Zavallı Stanhope’un ölümüne sebep olacaksınız.”</span></p>

    <p class="Normal para-style-override-7"><span class="char-style-override-8">“Ee… sizce şu anki vergilendirme oranı nedir?” diye sordum, akıllıca bir şekilde dikkati Stanhope’un saçmalıklarından çekmiştim.</span></p>

    <p class="Normal para-style-override-7"><span class="char-style-override-8">Wylie düşünürken dudaklarını büzdü. O bir hanım evladıydı. Son moda bir peruk takmıştı ve ağzının yanında yıldız şeklinde küçük bir leke vardı. Ancak o pudranın altında hem çekici bir yüz hem de zeki bir beyin bulunuyordu.</span></p>

    <p class="Normal para-style-override-7"><span class="char-style-override-8">“Ah, bütün bu önemsiz olayları düşününce şunu söyleyebilirim ki eğer köle vergisini de katarsak bütün gelirlerin yüzde ikisini tutar. Arazi ve ürün vergilerini de eklersek belki bunu biraz daha geçebilir.”</span></p>

    <p class="Normal para-style-override-7"><span class="char-style-override-8">“Yüzde iki!” Stanhope göğsüne vurarak öksürüyordu. “Haksızlık! Kesinlikle haksızlık!”</span></p>

    <p class="Normal para-style-override-7"><span class="char-style-override-8">Geçen sene imzaladığım gelir vergisi formunu hatırlayarak, yüzde ikilik vergi oranının olumlu bir hakaret olduğunu komik bir şekilde kabul ediyor, aradaki iki yüzyılda Amerikalı vergi mükelleflerinin ateşli ruhlarına ne olduğunu merak ediyordum.</span></p>

    <p class="Normal para-style-override-7"><span class="char-style-override-8">Masanın sonunda oturanların bile dikkatlerini bize verdiğini görünce, “Belki konuyu değiştirmeliyiz,” dedim. “Ne de olsa valinin masasında vergilerden konuşmak idam yerinde ipten bahsetmek gibi bir şey, değil mi?”</span></p>

    <p class="Normal para-style-override-7"><span class="char-style-override-8">Bu esnada Bay Stanhope bütün bir yengeci yuttu ve ciddi derecede nefesi tıkandı. Yanındaki arkadaşı sırtına vurdu ve açık pencerelerin yanında sinekleri yakalamakla meşgul olan küçük zenci bir çocuk su getirmesi için hemen gönderildi. Her ihtimale karşı servis tabağının yanından keskin ince bir bıçak aldım ama nefes borusu ameliyatı yapmayı istemiyordum. Bu şekilde ilgi çekmeye niyetim yoktu. Şansa gerek kalmadı. Yengeç darbeyle çıkarıldı ve kurbanın yüzü morarmış, nefes nefese kalmıştı ama başka zarar görmemişti.</span></p>

    <p class="Normal para-style-override-7"><span class="char-style-override-8">Bay Stanhope kurtarıldıktan sonra, “Biri gazeteden bahsetmişti,” dedim. “Kısa süredir burada olduğumuz için hiç görmedim. Wilmington’da düzenli gazete çıkaran bir matbaa var mı?”</span></p>

    <p class="Normal para-style-override-7"><span class="char-style-override-8">Öyle görünüyordu ki Wilmington’da iki tane matbaa vardı ama centilmenlerden biri Bay Jonathan Gillette düzenli bir gazete basıyordu.</span></p>

    <p class="Normal para-style-override-7"><span class="char-style-override-8">“Belki düzenli baskı durabilir,” dedi Stanhope kasvetle. “Bay Gillette’in Güvenlik Komitesi tarafından uyarıldığını duydum, bu- ah!” Kısa bir şekilde bağırdı ve tombul yüzü acıdan buruştu.</span></p>

    <p class="Normal para-style-override-7"><span class="char-style-override-8">Wylie arkadaşına bir göz atarak kibarca, “Özel bir ilginiz mi var, Bayan Fraser?” diye sordu. “Eşinizin Edinburgh’da basım işiyle bazı bağlantıları olduğunu duydum.”</span></p>

    <p class="Normal para-style-override-7"><span class="char-style-override-8">“Ya, evet,” diye cevap verdim. Bizim hakkımızda bu kadar çok şey bilmesine biraz şaşkındım. “Jamie’nin orada bir matbaası vardı ama o gazete değil kitap ve piyesler basıyordu.” </span></p>

    <p class="Normal para-style-override-7"><span class="char-style-override-8">Wylie’nin düzgün kaşları yukarı kalktı.</span></p>

    <p class="Normal para-style-override-7"><span class="char-style-override-8">“Eşinizin politikaya eğilimi yoktu yani? Çoğunlukla matbaacılar, politik tutkulara sahip olanlarca kışkırtılır. Genellikle böyle tutkular matbaacıyla paylaşılmaz.”</span></p>

    <p class="Normal para-style-override-7"><span class="char-style-override-8">Bununla uyarı zilleri çalmaya başladı. Gerçekten Wylie, Jamie’nin Edinburgh’daki siyasi bağlantıları hakkında bir şeyler biliyor muydu, yoksa bu normal akşam yemeği sohbeti miydi? Stanhope’un yorumlarını göz önüne alırsak, gazeteler ve politikalar insanların akıllarındaydı- ve biraz endişe yaratıyordu.</span></p>

    <p class="Normal para-style-override-7"><span class="char-style-override-8">Masanın sonunda valinin sağında oturan Jamie, adını duydu ve başını hafiften bana doğru çevirip gülümsedi, sonra vali ile koyu bir sohbete daldı. Bu oturma şeklinin, valinin sol tarafında oturmuş bilgili, hafiften acıklı bir ifadeyle sohbeti takip eden Bay Lillington’ın veya Phillip Wylie ve kız kardeşi Judith’in arasında, benim tam karşımda oturan Kuzen Edwin’in işi olduğundan emin değildim.</span></p>

    <p class="Normal para-style-override-7"><span class="char-style-override-8">“Ah, bir esnaf,” diye manalı bir sesle yorum yapıyordu bu hanımefendi. Dişlerini göstermemeye dikkat ederek bana gülümsedi. Muhtemelen kadının dişleri çürümüş, diye düşünüyordum. “Ve bu Edinburgh stili mi, Bayan Fraser?” Benim kurdelemle kendi yüksek peruğunu karşılaştırırcasına bir el salladı. “Çok… büyüleyici.”</span></p>

    <p class="Normal para-style-override-7"><span class="char-style-override-8">Ağabeyi gözlerini kısarak bana bakıyordu. </span></p>

    <p class="Normal para-style-override-7"><span class="char-style-override-8">“Bay Fraser’ın River Runlı Bayan Cameron’ın yeğeni olduğunu da duyduğumu sanıyorum,” dedi hoş bir şekilde. “Doğru bilgi almış mıyım Bayan Fraser?”</span></p>

    <p class="Normal para-style-override-7"><span class="char-style-override-8">Şüphesiz bilgilerin kaynağı olan Kuzen Edwin, ekmeğine azimle tereyağı sürüyordu. Kuzen Edwin, kahverengi gözlü (şimdi bir tanesi göz kırpıyordu), uzun boylu çekici genç bir adam olmasıyla bir sekretere çok benziyordu.</span></p>

    <p class="Normal para-style-override-7"><span class="char-style-override-8">Vergiler kadar gazetelerden de sıkılan Baron, Cameron adını duyunca canlandı.</span></p>

    <p class="Normal para-style-override-7"><span class="char-style-override-8">“River Run mı? Siz Bayan Jocasta Cameron ile akraba mısınız?”</span></p>

    <p class="Normal para-style-override-7"><span class="char-style-override-8">“Eşimin teyzesi,” diye cevap verdim. “Onu tanıyor musunuz?”</span></p>

    <p class="Normal para-style-override-7"><span class="char-style-override-8">“Eveet! Çok büyüleyici bir kadın!” Koca bir gülümseme Baron’un sarkık yanaklarını kaldırdı. “Uzun yıllardır Bayan Cameron ve rahmetli eşi çok yakın arkadaşlarımdır.”</span></p>

    <p class="Normal para-style-override-7"><span class="char-style-override-8">Baron heyecanlı bir şekilde River Run’dan bahsetmeye başladı ve ben de bu aradan yararlanarak krema soslu istiridye ve karidesli küçük balık turtasından aldım. Bay Lillington artık valiyi etkilemek için bir çaba sarf etmiyordu.</span></p>

    <p class="Normal para-style-override-7"><span class="char-style-override-8">Uşağın tabağıma biraz daha sos koyması için geri yaslanırken, Judith Wylie’nin gözlerinin üzerimde olduğunu fark ettim. Gizlemeye çalışmadan kıstığı gözlerle kötü kötü bana bakıyordu. Ona mükemmel dişlerimi göstererek gülümsedim ve daha güvenilir olan barondan yana döndüm.</span></p>

    <p class="Normal para-style-override-7"><span class="char-style-override-8">Edwin’in yerinde ayna yoktu ve Jamie bana iyi göründüğümün garantisini vermişti. Tabii onun standartları bu modadan oldukça farklıydı. Aslında masadaki beyefendilerden iltifat almıştım ama bu nezaket icabı da olabilirdi. Aşırı centilmenlik üst sınıflarda yaygındı.</span></p>

    <p class="Normal para-style-override-7"><span class="char-style-override-8">Fakat Bayan Wylie oldukça modaya uygun giyinen, mücevherler takan yirmi beş yaşında biriydi. Çok güzel değildi ama basit de değildi. Kızın kıskançlığı benim iyi görünüşümden kaynaklanıyor, diye düşündüm.</span></p>

    <p class="Normal para-style-override-7"><span class="char-style-override-8">Baron bana doğru eğilerek, “Ne güzel bir taş, Bayan Fraser. Yakından bakmama izin verir misiniz?” diye sordu.</span></p>

    <p class="Normal para-style-override-7"><span class="char-style-override-8">“Elbette,” dedim ve zinciri çıkarıp yakutu onun geniş nemli avucuna bıraktım. Baron, taşı yerinde inceleyemediği için biraz üzgün görünüyordu ama elini kaldırıp uzman havasıyla parlayan taşa baktı. Aslında uzmandı da. Çünkü cebinden büyüteç gibi mercekleri olan çift taraflı bir alet çıkarttı.</span></p>

    <p class="Normal para-style-override-7"><span class="char-style-override-8">Bunu görünce rahatladım ve uşak geçerken kokusu yayılan sıcak, tuzlu yiyecekten aldım. Oda sıcaklığının doksan derecelerde olduğu zamanlarda insanlar sıcak olarak ne servis edebilirdi ki? </span></p>

    <p class="Normal para-style-override-7"><span class="char-style-override-8">Baron avucundaki taşı nazikçe çevirerek, “Güzel,” diye mırıldanıyordu. “</span><span class="italik char-style-override-7" xml:lang="tr-TR">Sehr schön</span><span class="char-style-override-8">.”</span></p>

    <p class="Normal para-style-override-7"><span class="char-style-override-8">Geillis Duncan’a güvenmemi sağlayan pek fazla bir şey yoktu ama mücevherler konusunda güveniyordum. “Birinci sınıf bir taş olmalı,” demişti bana, mücevherler vasıtasıyla zaman yolculuğu teorisini bana anlatırken. “İri ve tamamen kusursuz.”</span></p>

    <p class="Normal para-style-override-7"><span class="char-style-override-8">Evet, yakut iriydi; yan masada kuş üzümlü sülünün etrafını çevreleyen bıldırcın yumurtası kadardı neredeyse. Kusursuzluğuna gelince, bundan şüpheliydim. Geilie bu taşın onu geleceğe götüreceğine inanmıştı; bunun da Cross Creek kadar uzakta olduğunu düşünüyordum. Tabağımdaki yemekten biraz aldım; sebzeli yahni, diye tahminde bulundum.</span></p>

    <p class="Normal para-style-override-7"><span class="char-style-override-8">Bir kaşık daha alırken, “Ne kadar lezzetli,” dedim Bay Stanhope’a. “Nedir bu, biliyor musunuz?”</span></p>

    <p class="Normal para-style-override-7"><span class="char-style-override-8">“Ah, bu benim en sevdiğim yemeklerden biridir madam,” diyerek kendi tabağını kokladı. “Soslu domuz kellesi. Lezzetli, değil mi?”</span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-9"><span class="char-style-override-8">***</span></p>

    <p class="Normal para-style-override-7"><span class="char-style-override-8">Kuzen Edwin’in odasının kapısını kapadım ve kapıya yaslandım. Artık devamlı gülmek zorunda değildim. Şimdi bu dar elbiseyi çıkarıp sıkı korseyi çözebilir ve terli ayakkabılarımı çıkartabilirdim.</span></p>

    <p class="Normal para-style-override-7"><span class="char-style-override-8">Huzur, yalnızlık, çıplaklık ve sessizlik. Şu anda temiz hava haricinde hayatımı tamamlayacak başka bir şeye ihtiyacım yoktu. Kıyafetimi çıkardım ve kombinezonumla pencereyi açmaya gittim. </span></p>

    <p class="Normal para-style-override-7"><span class="char-style-override-8">Hava öyle yoğundu ki adeta şeker kavanozuna düşen çakıl taşı gibi içinde yüzebileceğimi hissediyordum. Mum ışığıma ilk başta ışık delisi ve kan emici tahtakuruları geldi. Mumu söndürdüm ve yumuşak sıcak havanın beni sarmasına izin vererek karanlıkta pencere yanındaki koltuğa oturdum.</span></p>

    <p class="Normal para-style-override-7"><span class="char-style-override-8">Tenimde adeta bir kan damlası gibi duran yakut hâlâ boynumdaydı. Ona dokundum, taş kanım kadar da sıcaktı.</span></p>

    <p class="Normal para-style-override-7"><span class="char-style-override-8">Misafirler dağılmaya başlamıştı. Yol, bekleyen araç kuyruğuyla doluydu. Vedalaşma, konuşma ve yumuşak kahkaha sesleri kısa sürede beni de içine çekiyordu.</span></p>

    <p class="Normal para-style-override-7"><span class="char-style-override-8">“…çok zeki olduğunu düşünüyorum,” diye Phillip Wylie’nin kültürlü sesi geliyordu.</span></p>

    <p class="Normal para-style-override-7"><span class="char-style-override-8">“Zeki, gerçekten çok zeki!” Kız kardeşinin tiz sesi, sosyal bir özellik olarak zekilikle ilgili ne düşündüğünü gösteriyordu.</span></p>

    <p class="Normal para-style-override-7"><span class="char-style-override-8">“Ee, bir kadında zekâ hoş görülebilir hayatım, tabii görünüşü de hoş olduğu sürece. Aynı şekilde güzel bir kadın akıl olmadan da yaşayabilir, tabii ağzını kapalı tutarak bu eksikliğini gizleyecek öngörüsü olduğu sürece.”</span></p>

    <p class="Normal para-style-override-7"><span class="char-style-override-8">Bayan Wylie zeki olmakla suçlanmayabilirdi ama imayı anlayacak hissiyatı olduğu belliydi. Bir hanımefendiye yakışmaz bir tavırla homurdandı. “O kadın en azından bin yaşında,” diye cevap verdi. “Bakılacak kadar hoş. Ancak ben onun boynundaki süsün güzel olduğunu düşünüyorum,” diye isteksizce ekledi.</span></p>

    <p class="Normal para-style-override-7"><span class="char-style-override-8">“Ah, oldukça,” dedi Lloyd Stanhope diye düşündüğüm derin bir ses. “Ama bence mücevherden çok onun işçiliği çarpıcıydı.”</span></p>

    <p class="Normal para-style-override-7"><span class="char-style-override-8">“İşçiliği mi?” dedi Bayan Wylie. “İşçilik yok ki. Mücevher öylece göğsünün üzerinde duruyordu.”</span></p>

    <p class="Normal para-style-override-7"><span class="char-style-override-8">“Gerçekten mi?” dedi Stanhope. “Hiç fark etmedim.” Wylie bir kahkaha attı ama dış kapı açılınca hemen sustu.</span></p>

    <p class="Normal para-style-override-7"><span class="char-style-override-8">“Şey, eğer fark etmediysen yaşlı dostum, fark edenler var,” dedi şeytanca. “Gelin hadi araç geldi.”</span></p>

    <p class="Normal para-style-override-7"><span class="char-style-override-8">Wylie’nin güzel aracının gidişini izlerken yakuta yeniden dokundum. Evet, diğerleri fark etmişti. Paragöz Baron’un gözlerinin hâlâ göğüslerimde olduğunu hissedebiliyordum. Mücevherlerden daha fazlasının uzmanı olduğu da belliydi. </span></p>

    <p class="Normal para-style-override-7"><span class="char-style-override-8">Taş elimde sıcacıktı. Normalde yüzüklerimin haricinde mücevher takmazdım. Bizim tehlikeli hazinemizin bir kısmından kurtulmak rahatlatıcı olacaktı. Yine de oturmuş, taşı sıkıca tutuyordum, onun da küçük bir kalp gibi attığını hissediyor gibiydim.</span></p>

    <p class="Normal para-style-override-7"><span class="char-style-override-8">Geriye sadece bir at arabası kalmıştı. Sürücüsü atların başında duruyordu. Yirmi dakika sonra misafir dışarıya çıktı ve, “Gute Nacht,” diyerek aracına bindi. Baron. En son o çıkmıştı ve iyi görünüyordu. Bu da olumlu bir işaretti.</span></p>

    <p class="Normal para-style-override-7"><span class="char-style-override-8">Bir uşak yolun sonundaki meşaleleri söndürüyordu. Uşak karanlıkta eve geri dönerken onun gömleğini ve içeri girmek için aşağıdaki kapıyı açtığında terastaki ani ışık parıltısını görebiliyordum. Sonra bu da yok oldu ve gecenin sessizliği hâkimiyeti eline aldı.</span></p>

    <p class="Normal para-style-override-7"><span class="char-style-override-8">Jamie’nin hemen geleceğini sanmıştım, fakat dakikalar uzadıkça uzuyordu. Yatağa bir göz attım ama yatma isteği yoktu içimde.</span></p>

    <p class="Normal para-style-override-7"><span class="char-style-override-8">Sonunda ayağa kalkıp elbisemi giyindim. Çoraplarımı ve ayakkabılarımı giyme zahmetine girmemiştim. Odadan çıktım ve çıplak ayakla koridorda sessizce ilerleyip merdivenlerden indim ve ana evden bahçenin yan girişine saptım. Pencereden gelen ay ışığı haricinde burası karanlıktı. Ev halkının yanı sıra çoğu hizmetçiler de dinlenmeye çekilmiş olmalıydılar. Merdiven boşluğu aydınlıktı. Duvar lambaları hâlâ yemek odasını aydınlatıyorlardı.</span></p>

    <p class="Normal para-style-override-7"><span class="char-style-override-8">Cilalı merdivenleri parmak ucumda geçerken, Jamie’nin yumuşak İskoç aksanının valinin İngiliz aksanına karıştığını duyabiliyordum. </span></p>

    <p class="Normal para-style-override-7"><span class="char-style-override-8">Duvar lambalarından birkaçı yanıyordu. Hava erimiş mum kokuyordu ve yemek odasının kapılarından tütün dumanı bulutları yükseliyordu.</span></p>

    <p class="Normal para-style-override-7"><span class="char-style-override-8">Sessizce hareket ederek kapıya yanaştım. Bu noktadan valiyi görebiliyordum. Sırtı bana dönüktü, masanın üstündeki şamdanda yeni sigarasını yakarken boynunu öne doğru uzatmıştı.</span></p>

    <p class="Normal para-style-override-7"><span class="char-style-override-8">Eğer Jamie beni gördüyse hiç renk vermiyordu. Yüzü her zamanki sakinliğini koruyordu ama gözlerinin ve ağzının etrafındaki çizgiler rahatlamıştı. Ve omuzlarının çöküşünden onun sakin ve huzurlu olduğunu söyleyebilirdim. Hemen benim de kalbim hafifledi; Jamie gayet başarılıydı.</span></p>

    <p class="Normal para-style-override-7"><span class="char-style-override-8">“River Run denen yer,” diyordu valiye, “Cross Creek’i geçince tepelerde kalıyor.”</span></p>

    <p class="Normal para-style-override-7"><span class="char-style-override-8">Vali Tryon biraz şaşkın bir şekilde, “Yeri biliyorum,” diye yorum yaptı. “Geçen sene eşim ve ben Cross Creek’te birkaç gün kaldık. Görev icabı koloniyi dolaştık. River Run dağ eteğinde fakat kasabada değil. Sanırım tam ortada kalıyor.”</span></p>

    <p class="Normal para-style-override-7"><span class="char-style-override-8">Jamie gülümsedi ve kanyağını yudumladı. “Evet öyle, benim ailem Kuzey İskoçyalı sör. Dağlar bizim evimizdir.”</span></p>

    <p class="Normal para-style-override-7"><span class="char-style-override-8">“Öyle mi?” Valinin omuzlarından küçük bir duman bulutu yükseldi. Sonra sigarasını dudaklarından çekti ve Jamie’ye yanaştı. “Yalnız olduğumuza göre Bay Fraser, sizinle konuşmak istediğim başka bir konu var. Bir bardak daha ister misiniz sör?” Cevabı beklemeden sürahiyi aldı ve bardağa biraz daha kanyak koydu.</span></p>

    <p class="Normal para-style-override-7"><span class="char-style-override-8">“Teşekkür ederim, sör.”</span></p>

    <p class="Normal para-style-override-7"><span class="char-style-override-8">Vali bir müddet sigarasını çekip dumanını üfledi ve sigarasını bir elinde tutarak geriye yaslandı. “Siz Kolonilerde çok yenisiniz. Genç Edwin bana anlattı. Buradaki koşulları biliyor musunuz?”</span></p>

    <p class="Normal para-style-override-7"><span class="char-style-override-8">Jamie hafiften omuz silkti. “Ne yapabileceğimi öğrenmek için araştırmalarımı yaptım, sör,” diye cevap verdi. “Siz hangi koşullardan bahsediyorsunuz?”</span></p>

    <p class="Normal para-style-override-7"><span class="char-style-override-8">Vali, “Kuzey Carolina önemli derecede zengin bir bölgedir,” diye cevap verdi, “yine de diğer bölgeler kadar aynı başarıya ulaşmadı. Fırsatları değerlendirecek işçi eksikliği yüzünden. Büyük bir limanımız yok, bu yüzden köleler bölgeye Güney Carolina ve Virginia’dan büyük masraflarla getirilmek zorundalar. Sözleşmeli işçiler için Boston ve Philadelphia ile boy ölçüşemeyiz.</span></p>

    <p class="Normal para-style-override-7"><span class="char-style-override-8">“Zenginliği ve güvenliği daha ileriye götürmek adına yetenekli, çalışkan ve varlıklı ailelerle Kuzey Carolina Kolonisi’ndeki toprak anlaşmasına teşvik, hem Saray’ın hem benim uzun soluklu bir politikamızdır, Bay Fraser.” Sigarasını kaldırıp derin bir nefes aldı ve öksürerek yavaşça verdi.</span></p>

    <p class="Normal para-style-override-7"><span class="char-style-override-8">“Bu amaçla büyük bir arazinin, göçmenlerin buraya gelip onun himayesi altında yerleşmelerine ikna edecek zengin bir beyefendiye verilmesi şartıyla, kurulu bir arsa ödenek sistemi var. Otuz yılı aşkındır bu politika oldukça başarılı. Birçok Kuzey İskoçyalı ve İskoçya adasındaki aile, buraya gelip yerleşmeleri için teşvik edildiler. Ben buraya geldiğim zaman Cape Fear Nehri’nin sahil kesiminin MacNeiller, Buchananlar, Grahamlar ve Campbeller ile dolu olduğunu görünce şaşırmıştım!”</span></p>

    <p class="Normal para-style-override-7"><span class="char-style-override-8">Vali yine sigarasından bir nefes çekti. Söyleyecekleri için oldukça endişeliydi. “Yine de dağlara doğru iç kesimlerde yerleşilebilecek çok büyük bir arazi var. Biraz uzak ama sizin de dediğiniz gibi Kuzey İskoçya’nın dağlarına alışık olan biri için- ”</span></p>

    <p class="Normal para-style-override-7"><span class="char-style-override-8">Jamie, “Bu tarz ödenekleri duydum,” diyerek araya girdi. “Ödeneği alacak kişilerin beyaz, Protestan ve otuzunu geçmiş erkekler olması gerekiyordu değil mi? Ve bu ifade yasada yer alıyordu?”</span></p>

    <p class="Normal para-style-override-7"><span class="char-style-override-8">“Evet, yasada geçen resmi bir ifade.” Bay Tryon sigarasının külünü küçük bir porselen tabağa dökerken döndü, böylece onu yandan görebiliyordum. Ağzının köşesi beklentiyle yukarı kıvrılmıştı; oltasının ilk defa titrediğini hisseden bir balıkçı gibiydi.</span></p>

    <p class="Normal para-style-override-7"><span class="char-style-override-8">“Teklif oldukça düşündürücü,” dedi Jamie. “Ancak şuna dikkat çekmeliyim ki ben ne Protestan’ım ne de çok akrabam var.”</span></p>

    <p class="Normal para-style-override-7"><span class="char-style-override-8">Vali bir kaşını kaldırarak dudaklarını itiraz edercesine büzdü. “Açık olmak gerekirse Bay Fraser, kanun var ve yapılması gereken işler de var.” Küçük bir gülümsemeyle kanyağını kaldırdı. “Ve benim kadar sizin de anladığınıza inanıyorum.”</span></p>

    <p class="Normal para-style-override-7"><span class="char-style-override-8">Jamie gülümseyerek, “Oldukça,” diye mırıldandı.</span></p>

    <p class="Normal para-style-override-7"><span class="char-style-override-8">Vali ona keskin bir bakış attı ama sonra bir kahkaha patlattı. Kanyak bardağını kaldırdı ve bir yudum aldı. “Birbirimizi anlıyoruz, Bay Fraser,” diyerek memnuniyetle başını aşağı yukarı salladı. Jamie de hafiften başını eğdi.</span></p>

    <p class="Normal para-style-override-7"><span class="char-style-override-8">“Teklifinizi kabul edebilecek kişilerin niteliklerine bakılacak olursa hiçbir zorluk çıkmıyor?”</span></p>

    <p class="Normal para-style-override-7"><span class="char-style-override-8">Vali küçük bir </span><span class="italik char-style-override-7" xml:lang="tr-TR">pat</span><span class="char-style-override-8"> sesiyle bardağını koyarken, “Hem de hiç,” dedi. “Çalışabilecek güçte ve araziyi işletebilecek yetenekte oldukları sürece onlardan başka bir şey istemiyorum ben. Sorulmayanı söylemeye bile gerek yok, değil mi?” İnce bir kaşı soru sorarcasına kalktı.</span></p>

    <p class="Normal para-style-override-7"><span class="char-style-override-8">Jamie adeta içkinin rengine hayran olmuşçasına bardağı elleri arasında çeviriyordu. “II. James Ayaklanması’nı gören hiç kimse benim kadar şanslı değildi, ekselansları,” dedi. “Benim evlatlık oğlum bir elini kaybetti, arkadaşım ise kolunu. Yine de iyi karakterde ve çalışkan kişiler. Onların içinde olmayacağı bir teklifte yer almak vicdanıma sığmaz.”</span></p>

    <p class="Normal para-style-override-7"><span class="char-style-override-8">Vali bir elini sallayarak bunu savuşturdu. “Kendi ekmeklerini kazanmalarını sağlayıp, cemiyete yük olmayacaklarını gösterdiğimiz sürece önemli değiller.” Sanki gafil avlandığından korkarak dik oturdu. Sigarası kül tabağında geçmek üzereydi.</span></p>

    <p class="Normal para-style-override-7"><span class="char-style-override-8">“II. James yanlılarından bahsettiğiniz için, bu kişilerin, eğer yapmadılarsa, Saray’a bağlılıkları istenecektir. Eğer sorduğumu varsayarsak sör, Papacı olduğunuza göre… siz, kendiniz…”</span></p>

    <p class="Normal para-style-override-7"><span class="char-style-override-8">Jamie’nin gözleri sigara dumanı yüzünden kısılmış olabilirdi ama ben öyle düşünmüyordum. Ne de otuzlarında insan sarrafı olan Vali Tryon öyle düşünüyordu. Yine masaya doğru döndü vali ve ben yine onun sırtını görebiliyordum. Fakat büyük bir dikkatle Jamie’ye bakıyor olduğunu söyleyebilirdim.</span></p>

    <p class="Normal para-style-override-7"><span class="char-style-override-8">“Geçmişinizi hatırlatarak saygısızlık etme niyetinde değilim,” dedi vali usulca. “Ne de sizi gücendirmek. Ama takdir edersiniz ki bunu sormak benim görevim.”</span></p>

    <p class="Normal para-style-override-7"><span class="char-style-override-8">Jamie keyifsizce gülümsedi, “Sanırım cevaplamak da benim,” dedi. “Evet ben affedilmiş II. James yanlısıyım. Ve evet, yemin ettim. Tıpkı hayatları uğruna bedel ödeyen diğerleri gibi.”</span></p>

    <p class="Normal para-style-override-7"><span class="char-style-override-8">Jamie ani bir hareketle dolu bardağını masaya koydu ve sandalyesini geri itti. Ayağa kalktı ve valiye selam verdi. “Geç oldu Ekselansları. İzninizle.”</span></p>

    <p class="Normal para-style-override-7"><span class="char-style-override-8">Vali sandalyesine geri oturdu ve sigarasını dudaklarına götürdü. Jamie’ye bakarken yavaşça sigarasını içiyordu. Sonra büzülmüş dudaklarından nefes vererek başıyla onu onayladı. “İyi geceler Bay Fraser. Teklifimi düşüneceksiniz, değil mi?”</span></p>

    <p class="Normal para-style-override-7"><span class="char-style-override-8">Cevabı duymayı beklemedim. Buna gerek yoktu. Karanlık bir köşede uyuklayan bir uşağın korkmasını sağlayarak koridorda ilerledim. </span></p>

    <p class="Normal para-style-override-7"><span class="char-style-override-8">Hiç kimseyle karşılaşmadan ahır kısmındaki odamıza gittim. Kalbim güm güm atıyordu. Sadece merdivenleri koşmaktan değil aynı zamanda duyduklarımdan. </span></p>

    <p class="Normal para-style-override-7"><span class="char-style-override-8">Elbette Jamie, valinin teklifini düşünecekti. Ne teklifti ama! İskoçya’da kaybettiği her şeyi - hatta daha fazlasını - bir seferde geri kazanabilecekti.</span></p>

    <p class="Normal para-style-override-7"><span class="char-style-override-8">Jamie bir bey olarak doğmamıştı fakat ağabeysinin ölümüyle Lallybroch’un varisi olmuştu ve sekiz yaşından itibaren malikânenin sorumluluğunu alması, arazinin ve kiracılarının sağlığına dikkat etmesi ve buna öncelik vermesi için yetiştirilmişti. Sonra Charles Stuart ve onun onur çılgınlığı gelmişti - bir ateş haçıyla yandaşlarını mezbahaya ve yıkıma göndermişti.</span></p>

    <p class="Normal para-style-override-7"><span class="char-style-override-8">Jamie, Stuartlar’dan acı bir şekilde bahsetmemişti hiç. Ne Charles Stuart’tan ne de bu girişimin ona nelere mal olduğundan bahsetmişti.</span></p>

    <p class="Normal para-style-override-7"><span class="char-style-override-8">Ama şimdi… hepsini geri alabilecekti. Sürülebilir, av etiyle dolu yeni topraklar ve onun desteği ve koruması altında aileler... </span></p>

    <p class="Normal para-style-override-7"><span class="char-style-override-8">Hiç oturmadan pencerenin yanına gittim ve karanlık bahçeye bakmaya başladım.</span></p>

    <p class="Normal para-style-override-7"><span class="char-style-override-8">Kalbimin hızla atmasını ve ellerimin terlemesini sağlayan heyecan değildi; korkuydu. İskoçya’daki durumda (Ayaklanma’dan beri böyleydi) hevesli göçmenleri bulmak zor değildi.</span></p>

    <p class="Normal para-style-override-7"><span class="char-style-override-8">Batı Hint Adaları’nda ve Georgia’daki limanlarda yolculuktan zayıflayıp halsizleşen göçmenler kargosunu boşaltan gemileri görmüştüm ki o insanlar bana toplama kamplarını hatırlatıyorlardı - karanlık alt güvertede geçen iki aydan sonra kurtçuk gibi beyaz ve yaşayan ölüler gibiydiler.</span></p>

    <p class="Normal para-style-override-7"><span class="char-style-override-8">Yolculuğun masraflı ve zor olmasına rağmen, sonsuza dek dostlardan, aileden ve yurttan ayrılma acısına rağmen yüzlerce, binlerce göçmen geliyordu. Seyahatte sağ kalan çocuklarını, küçük yıpranmış bohçalarını taşıyorlardı. Fakirlikten ve umutsuzluktan kaçıyor, servet değil sadece küçük bir yaşama umudu arıyorlardı. Sadece bir şans.</span></p>

    <p class="Normal para-style-override-7"><span class="char-style-override-8">Geçen kış kısa bir süre Lallybroch’ta bulunmuştum ama hayatta kalan kiracıların, Ian ve Genç Jamie’nin iyi niyetiyle yaşadığını biliyordum. Çiftlikleri, hayata devam etmeleri için yeterli değildi. Malikânenin sınırlı kaynaklarının da bitmek üzere olduğunu biliyordum.</span></p>

    <p class="Normal para-style-override-7"><span class="char-style-override-8">Lallybroch’un haricinde Jamie’nin Edinburgh’da tanımış olduğu kaçakçılar, İskoçya viskisini kaçak damıtanlar vardı; bu insanlar ailelerine bakmak için yolsuzluğa zorlanmışlardı. Hayır, hevesli göçmenleri bulmak Jamie için hiç de sorun değildi.</span></p>

    <p class="Normal para-style-override-7"><span class="char-style-override-8">Sorun, bu amaç için uygun adamları toplamak için onun İskoçya’ya gitmek zorunda olmasıydı. Ve benim zihnimdeki tek görüntü, kırların ve denizin yukarısındaki bir tepede, İskoçya kilise avlusunda granit bir mezar taşıydı. </span></p>

    <p class="Normal para-style-override-7"><span class="char-style-override-8">JAMES ALEXANDER MALCOLM MACKENZIE FRASER yazıyordu ve hemen aşağısında da benim adım - </span><span class="italik char-style-override-7" xml:lang="tr-TR">Claire’in sevgili eşi</span><span class="char-style-override-8">.</span></p>

    <p class="Normal para-style-override-7"><span class="char-style-override-8">Onu İskoçya’ya defnedecektim. İki yüzyıl sonra onu gördüğüm zaman taşta tarih yoktu. </span></p>

    <p class="Normal para-style-override-7"><span class="char-style-override-8">“Henüz değil,” diye fısıldadım yumruklarımı sıkarak. “Sadece kısa süredir onunla beraberim. Tanrım, lütfen daha değil!”</span></p>

    <p class="Normal para-style-override-7"><span class="char-style-override-8">Sanki buna cevapmış gibi kapı açıldı ve içeriye elinde bir mumla James Alexander Malcolm MacKenzie Fraser girdi.</span></p>

    <p class="Normal para-style-override-7"><span class="char-style-override-8">Bana gülümsedi. “Ayakların çok hafif, Sassenach. Bir gün seni ava götürüp ne kadar sessiz yürüdüğünü görmem lazım.”</span></p>

    <p class="Normal para-style-override-7"><span class="char-style-override-8">Kulak misafiri olduğum için ondan özür dilemedim, fakat yeleğinin düğmelerini açmak için yanına gittim. Saatin geç olmasına ve içtiği kanyağa rağmen Jamie oldukça ayıktı ve bedeni de ona dokunduğum zaman gergin ve canlıydı.</span></p>

    <p class="Normal para-style-override-7"><span class="char-style-override-8">“Mumu söndürsen iyi olur,” dedim. “Tahtakuruları seni canlı canlı yiyecek.” Örnek gösterircesine ensesindeki bir sineği yakaladım. Narin beden parmaklarımın arasında ezildi.</span></p>

    <p class="Normal para-style-override-7"><span class="char-style-override-8">Kanyak ve tütün kokusunun yanında onun üzerine sinen geceyi ve misk kokusunu da alabiliyordum. Jamie bahçede çiçeklerin arasında yürüyüş yapmıştı. Sıkıntılı veya heyecanlı olduğu zaman böyle yapardı - ve sıkıntılı görünmüyordu.</span></p>

    <p class="Normal para-style-override-7"><span class="char-style-override-8">Ben ceketini çıkarırken Jamie iç çekti ve omuzlarını esnetti. Terden ıslanmış gömleğini biraz huzursuzca çekiştirdi.</span></p>

    <p class="Normal para-style-override-7"><span class="char-style-override-8">“İnsanların bu şekilde sıcakta neden dolaştıklarını anlayamıyorum. Bunun yerine bir barbar gibi görünmek daha mantıklı.”</span></p>

    <p class="Normal para-style-override-7"><span class="char-style-override-8">“Estetik olarak pek cazip olmasa da hem daha ucuz olur,” diye onayladım. “Baron Penzler’i şaşalı kıyafetlerinden yoksun bir biçimde bir hayal etsene.” Uçuk benizli baron yüz on dört kilo vardı.</span></p>

    <p class="Normal para-style-override-7"><span class="char-style-override-8">Jamie gömleğini başından çıkarırken boğuk bir kahkaha attı. “Diğer taraftan sen…” Pencere kenarındaki koltuğa oturmuş, Jamie’nin pantolonunu ve sonra da çorabını çıkarmak için tek ayak üzerinde duruşunu hayranlıkla izliyordum.</span></p>

    <p class="Normal para-style-override-7"><span class="char-style-override-8">Mumun sönmesiyle oda kararmıştı ama gözlerimin alışmasıyla kadife gecede onun güçlü uzuvlarını seçebiliyordum.</span></p>

    <p class="Normal para-style-override-7"><span class="char-style-override-8">“Baron’dan bahsetmişken- ” dedim.</span></p>

    <p class="Normal para-style-override-7"><span class="char-style-override-8">“Üç yüz sterlin,” diye cevap verdi memnuniyetle. Doğruldu ve katladığı çoraplarını sandalyeye attı sonra eğilip beni öptü. “Büyük kısmı senin sayende Sassenach.”</span></p>

    <p class="Normal para-style-override-7"><span class="char-style-override-8">Wylieler’in konuşmalarını hatırlayarak kuru bir şekilde, “Süs konumunda olduğum için mi demek istiyorsun?” diye sordum.</span></p>

    <p class="Normal para-style-override-7"><span class="char-style-override-8">“Hayır,” dedi. “Yemekte ben vali ile konuşurken sen, Wylie ve arkadaşlarını oyaladığın için. Süsmüş… peh! Stanhope neredeyse gözlerini koynunda unutacaktı, ahlaksız zampara. Bunun için onu dışarı çağırma niyetindeydim ama- ” </span></p>

    <p class="Normal para-style-override-7"><span class="char-style-override-8">“Tedbir en iyi yiğitliktir,” diyerek doğruldum ve onu öptüm. “Ama böyle düşünen bir İskoç ile hiç tanışmadım doğrusu.”</span></p>

    <p class="Normal para-style-override-7"><span class="char-style-override-8">“Büyükbabam vardı, İhtiyar Simon. Sanırım, sonunda tedbirin onu mahvettiğini söyleyebilirsin.” Sesindeki gülüms</span><span class="char-style-override-8">emeyi ve şiddeti duyabiliyordum. Eğer Jamie nadiren II. James yanlılarından ve Ayaklanma olaylarından bahsediyorsa bu onları unuttuğu anlamına gelmiyordu. Bu akşam vali ile sohbeti zihninde onların yüzeye çıktıklarını gösteriyordu. </span></p>

    <p class="Normal para-style-override-7"><span class="char-style-override-8">“Tedbirle düzenbazlığın aynı şeyler olmadıklarını söylüyorum. Ve en azından senin büyükbaban elli yıl bunu sorgulayıp durmuştu,” diye tatlılıkla cevap verdim. Simon Fraser Lord Lovat’ın, hem şahsi hem siyasi şike dolu hayatından sonra yetmiş sekiz yaşında Tower Hill’de kellesi uçmuştu. Her şeye rağmen yaşlı düzenbazın ölümüne oldukça üzülüyordum.</span></p>

    <p class="Normal para-style-override-7"><span class="char-style-override-8">“Hmm.” Jamie benimle tartışmadı ama pencereye gelip benim yanımda durdu. Sanki gecenin yoğun parfümünü koklarcasına derin bir nefes aldı.</span></p>

    <p class="Normal para-style-override-7"><span class="char-style-override-8">Yıldızların loş ışığında onun yüzünü rahatlıkla görebiliyordum. Sakin ve huzurluydu, fakat gözleri başka şeyler görüyormuş gibi bakıyordu. Geçmişi mi merak ediyordum, yoksa geleceği mi?</span></p>

    <p class="Normal para-style-override-7"><span class="char-style-override-8">“Neydi o?” diye sordum birden. “Ettiğin yemin.”</span></p>

    <p class="Normal para-style-override-7"><span class="char-style-override-8">Omuzlarının hareketini görmekten çok hissettim, tam bir omuz silkme değildi.</span></p>

    <p class="Normal para-style-override-7"><span class="char-style-override-8">“Ben, James Alexander Malcolm MacKenzie Fraser, Kıyamet Günü’nde nasıl Tanrı’ya hesap vereceksem silah, kılıç, tabanca bulundurmayacağıma ve tartan, şal veya Kuzey İskoçya kıyafetlerini asla giyinmeyeceğime de ant içerim. Eğer aksini yaparsam ailem ve toprağımla lanetleneyim.’” Derin bir nefes aldı ve konuşmaya devam etti.“Karımı, çocuklarımı, annemi, babamı veya akrabalarımı bir daha görmeyeyim. Bir korkak gibi savaşta öleyim ve atalarımdan ve akrabalarımdan çok uzakta yabancı ellerde bir Hıristiyan gibi gömülmeyeyim. Eğer yeminimi bozarsam bunların hepsini yaşayayım.”</span></p>

    <p class="Normal para-style-override-7"><span class="char-style-override-8">“Peki bunu çok önemsedin mi?” dedim bir müddet sonra.</span></p>

    <p class="Normal para-style-override-7"><span class="char-style-override-8">“Hayır,” dedi yumuşak bir sesle, hâlâ geceye bakıyordu. “Hem de hiç. Ölmeye ya da açlık çekmeye değer şeyler var </span><span class="char-style-override-8">ama sözler için yok.”</span></p>

    <p class="Normal para-style-override-7"><span class="char-style-override-8">“Belki bu sözler için yoktur.”</span></p>

    <p class="Normal para-style-override-7"><span class="char-style-override-8">Benden yana döndü. Yıldızların ışığında hatları belirsizdi fakat dudağındaki gülümseme belliydi.</span></p>

    <p class="Normal para-style-override-7"><span class="char-style-override-8">“Değecek söz biliyor musun sen?”</span></p>

    <p class="Normal para-style-override-7"><span class="char-style-override-8">Mezarda onun adı vardı ama tarih yoktu. İskoçya’ya dönmesini engelleyebilirim, diye düşündüm. Eğer yapabilirsem.</span></p>

    <p class="Normal para-style-override-7"><span class="char-style-override-8">Ondan yana dönüp sırtımı pencere çerçevesine dayadım. “Ya ‘seni seviyorum’a ne dersin?”</span></p>

    <p class="Normal para-style-override-7"><span class="char-style-override-8">Uzanıp yüzüme dokundu. Bir esinti ikimizi sardı ve kolundaki küçük tüylerin diken diken olduğunu gördüm.</span></p>

    <p class="Normal para-style-override-7"><span class="char-style-override-8">“Evet,” diye fısıldadı, “buna değer.”</span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-9"><span class="char-style-override-8">***</span></p>

    <p class="Normal para-style-override-7"><span class="char-style-override-8">Yakından bir yerden bir kuş sesi geldi. Birkaç net ses de ona karşılık verdi. Sonra sessizlik çöktü. Gökyüzü hâlâ zifiri karanlıktı ama yıldızlar öncekine göre sönüktüler.</span></p>

    <p class="Normal para-style-override-7"><span class="char-style-override-8">Huzursuzca döndüm. Çıplaktım üzerimde sadece ince bir çarşaf vardı fakat gecenin bu saatinde bile hava sıcak ve bunaltıcıydı. Yattığım bu küçük çukurda terlemiştim. </span></p>

    <p class="Normal para-style-override-7"><span class="char-style-override-8">Uyumaya çalışmıştım ama uyuyamamıştım. Sevişmek bile (ki normalde beni rahatlatırdı) bu sefer beni huzursuz ve yapış yapış bırakmıştı. Geleceğin imkânlarıyla heyecanlı ve endişeli (dağılmış duygularımı gizleyemiyordum) olduğumdan, kendimi Jamie’den ayrılmış hissetmiştim; bedenlerimizin yakın olmasına rağmen uzak ve bağımsız.</span></p>

    <p class="Normal para-style-override-7"><span class="char-style-override-8">Bu sefer Jamie’ye doğru döndüm. Jamie her zamanki gibi sırtüstü, ellerini karnına kavuşturmuş öyle yatıyordu. Başı hafiften yana dönüktü, yüzü uykuda rahattı. Bu loş ışıkta uyku halinde geniş ağzı ve yanaklarına düşen uzun koyu kirpikleriyle on dört yaşında görünüyordu.</span></p>

    <p class="Normal para-style-override-7"><span class="char-style-override-8">Ona dokunmak istiyordum, ancak onu okşamak veya dürtmek istediğimden emin değildim. Fiziksel olarak beni rahatlatmış olmasına rağmen, zihnim huzurumu alıp götürmüştü benden. Ve ben onun öylece uyumasını kıskanıyordum.</span></p>

    <p class="Normal para-style-override-7"><span class="char-style-override-8">Fakat ikisini de yapmadım. Sadece sırtüstü döndüm ve gözlerimi sıkıca kapatıp koyunları saymaya başladım. Fakat koyunlar İskoçya koyunu olmakla beni gücendiriyor ve mezar taşlarından atlayarak kilise avlusunda koşturuyordu.</span></p>

    <p class="Normal para-style-override-7"><span class="char-style-override-8">“Senin canını sıkan bir şey mi var, Sassenach?” dedi uykulu bir ses.</span></p>

    <p class="Normal para-style-override-7"><span class="char-style-override-8">Hemen gözlerimi açtım. Aynı şekilde uykulu konuşmaya çalışarak, “Hayır,” dedim. “Ben iyiyim.”</span></p>

    <p class="Normal para-style-override-7"><span class="char-style-override-8">Belirsiz bir homurdanma ve Jamie dönerken saman dolu yatağın hışırtısı geldi. “Sen korkunç bir yalancısın, Sassenach. Öyle yüksek sesle düşünüyorsun ki seni buradan duyabiliyorum.”</span></p>

    <p class="Normal para-style-override-7"><span class="char-style-override-8">“İnsanların düşüncelerini duyamazsın!”</span></p>

    <p class="Normal para-style-override-7"><span class="char-style-override-8">“Evet, yapabilirim. En azından seninkini.” Kıkırdadı ve bir elini bacağıma koydu. “Ne oldu? Baharatlı yengeçler sana gaz mı yaptı?”</span></p>

    <p class="Normal para-style-override-7"><span class="char-style-override-8">“Hayır!” Bacağımı çekmeye çalışıyordum ama eli sanki yapışmıştı.</span></p>

    <p class="Normal para-style-override-7"><span class="char-style-override-8">“Güzel. O zaman Bay Wylie’nin istiridye hakkındaki yorumlarını sonunda komik mi buldun?”</span></p>

    <p class="Normal para-style-override-7"><span class="char-style-override-8">“Hayır,” dedim sinirli bir şekilde. “Eğer bilmek istiyorsan söyleyeyim, Vali Tryon’ın sana yaptığı teklifi düşünüyorum. Bacağımı bırakır mısın?”</span></p>

    <p class="Normal para-style-override-7"><span class="char-style-override-8">“Yaa,” dedi ama bacağımı bırakmadı. “Evet bu konuyu ben de düşünüyorum.”</span></p>

    <p class="Normal para-style-override-7"><span class="char-style-override-8">“Sen ne düşünüyorsun?” Onun elinden kurtulma çabalarımdan vazgeçtim ve ondan yana döndüm. Pencere hâlâ karanlıktı ama yıldızlar yaklaşan güne karşı solmuşlardı.</span></p>

    <p class="Normal para-style-override-7"><span class="char-style-override-8">“Birincisi bunu neden yaptığını merak ediyorum.”</span></p>

    <p class="Normal para-style-override-7"><span class="char-style-override-8">“Gerçekten mi? Ama onun sana nedenini açıkladığını sanıyordum.”</span></p>

    <p class="Normal para-style-override-7"><span class="char-style-override-8">“Benim güzel mavi gözlerim için o teklifi yapmadı,” diye kısaca homurdandı. Söz konusu gözlerini açtı ve bana bir kaşını kaldırdı. “Ben bir pazarlık yapmadan önce bunun her iki tarafını da bilmek isterim, Sassenach.”</span></p>

    <p class="Normal para-style-override-7"><span class="char-style-override-8">“Onun doğruyu söylediğini düşünmüyor musun? Saray’ın arazi yerleşkesine yardım etmek için ödenek yaptığını? Ama vali bunun otuz yıldır devam ettiğini söylüyor,” diye itiraz ettim. “Kesinlikle böyle bir şey için yalan söyleyemez.”</span></p>

    <p class="Normal para-style-override-7"><span class="char-style-override-8">“Hayır, bu doğru,” dedi. “Ama arıların ağızlarında bal varken kuyruklarında da iğneleri var, değil mi?” Başını kaşıdı ve iç çekerek yüzüne düşen saçını geriye itti. “Bunu düşün Sassenach. Neden ben?”</span></p>

    <p class="Normal para-style-override-7"><span class="char-style-override-8">“Şey… çünkü o, kuvvetli ve nüfuzlu bir beyefendi istiyor,” dedim yavaşça. “Onun iyi bir lidere ihtiyacı var, ki Kuzen Edwin’in seni ona anlattığı açık ve oldukça zengin bir beye- ”</span></p>

    <p class="Normal para-style-override-7"><span class="char-style-override-8">“Ben değilim.”</span></p>

    <p class="Normal para-style-override-7"><span class="char-style-override-8">“Ama o bunu bilmiyor,” diye itiraz ettim.</span></p>

    <p class="Normal para-style-override-7"><span class="char-style-override-8">“Bilmiyor mu?” dedi alayla. “Kuzen Edwin bildiği kadarını ona anlatmıştır ve vali de benim bir II. James yanlısı olduğumu biliyor. Doğru, Ayaklanma’dan sonra Batı Hint Adaları’nda durumlarını düzelten birkaç kişi oldu ve ben de bunlardan biri olabilirim ama onun böyle düşünmesi için hiçbir sebep yok.”</span></p>

    <p class="Normal para-style-override-7"><span class="char-style-override-8">“Senin biraz paran olduğunu biliyor,” diye dikkat çektim.</span></p>

    <p class="Normal para-style-override-7"><span class="char-style-override-8">“Penzler yüzünden mi? Evet,” dedi düşünceli bir tavırla. “O benim hakkımda başka ne biliyor?”</span></p>

    <p class="Normal para-style-override-7"><span class="char-style-override-8">“Bildiğim kadarıyla sadece yemekte ona anlattıklarını. Başkasından da daha fazlasını duymuş olamaz. Ne de olsa sen bu kasabada daha- bekle, demek istediğin şey bu mu?” Sesim şüpheli bir tavırla yükselmişti ve Jamie sertçe gülümsedi. </span></p>

    <p class="Normal para-style-override-7"><span class="char-style-override-8">“Evet, bu. Kolonide sadece zengin değil, aynı zamanda saygın Cameronlar’la bağlantılarım var. Ama aynı zamanda birkaç bağlantısı olan ve burada kimseye sadakatini sunmayan bir göçmenim ben.”</span></p>

    <p class="Normal para-style-override-7"><span class="char-style-override-8">“Sana büyük bir arazi teklif eden vali hariç,” dedim yavaşça.</span></p>

    <p class="Normal para-style-override-7"><span class="char-style-override-8">Jamie hemen cevap vermedi. Hâlâ bacağımı tutarak sırtüstü yattı. Gözleri, çelenk ve aşk tanrısıyla süslenen alçı tavandaydı.</span></p>

    <p class="Normal para-style-override-7"><span class="char-style-override-8">“Vaktinde bir ya da iki Alman tanıdım, Sassenach,” dedi. Başparmağı bacağımın iç kısmında yavaşça gezinmeye başlamıştı. “Yahudi olanı da olmayanı da paralarını çarçur etmezdi. Ve sen bu akşamki yemekte beyaz bir gül kadar güzel olsan da beyefendinin, kuyumcudan daha yüksek teklifte bulunmasını sağlayan şeyin sadece senin güzelliğin olduğunu sanmıyorum.” </span></p>

    <p class="Normal para-style-override-7"><span class="char-style-override-8">Bana bir göz attı. “Tryon bir asker. Beni hemen tanıyacaktır. Ve son iki yılda düzenleyicilerle de biraz sıkıntı vardı.”</span></p>

    <p class="Normal para-style-override-7"><span class="char-style-override-8">Zihnim, bu konuşmadaki olasılıklarla dolu olduğu için bacaklarımın arasındaki elin dokunuşlarını arttırdığının neredeyse farkında değildim.</span></p>

    <p class="Normal para-style-override-7"><span class="char-style-override-8">“Kim?”</span></p>

    <p class="Normal para-style-override-7"><span class="char-style-override-8">“Ah, senin o ara hayranlarınla ilgilendiğini unuttum. Sen sohbetin diğer kısmını duymadın tabii.”</span></p>

    <p class="Normal para-style-override-7"><span class="char-style-override-8">Düzenleyicilerin kim olduğunu öğrenmek için bu sözlere kulak asmadım. Öyle görünüyordu ki bunlar, kapris ve haksızlık olarak gördüklerine gücenip Saray’ın atanmış memurlarına, şeriflerine, yargıçlarına ve vergi tahsildarlarına karşı ayaklanan, çoğu kolonilerin taşra kesiminden başıboş bir topluluktu.</span></p>

    <p class="Normal para-style-override-7"><span class="char-style-override-8">Valiye ve Kurul’a karşı şikâyetlerin etkili olmadığını hisseden düzenleyiciler, duruma el koymuşlardı. Şerifin vekilleri saldırıya uğramışlar, sulh hâkimleri zorla evlerinden alınıp istifaya zorlanmışlardı.</span></p>

    <p class="Normal para-style-override-7"><span class="char-style-override-8">Düzenleyiciler heyeti, valiye uğradıkları haksızlığı anlatan bir mektup yazmıştı. İş ve diplomasi adamı olan Tryon yatıştırıcı bir şekilde cevap vermiş, rüşvetçi şeriflerin bir ya da ikisini çıkarmaya ve mahkeme memurlarına resmi bir mektup yazmaya kadar gitmişti.</span></p>

    <p class="Normal para-style-override-7"><span class="char-style-override-8">“Stanhope bir Güvenlik Komitesi’nden bahsetti,” dedim ilgiyle. “Ama bu oldukça yeni bir şey sanki.”</span></p>

    <p class="Normal para-style-override-7"><span class="char-style-override-8">“Sorun sindirildi ama yatışmadı,” diyerek omuz silkti Jamie. “Islak barut uzun süre için için yanar Sassenach lakin bir tutuştu mu büyük bir patlama yaratır.”</span></p>

    <p class="Normal para-style-override-7"><span class="char-style-override-8">Tryon, herkesi koloninin uzak ve sıkıntılı bölgesine yerleştirerek onun himayesi altında erkeklerin sadakatine ve hizmetine hükmedecek tecrübeli bir askerin sadakatini ve minnetini satın almak için bunu yatırıma değer mi buluyordu?</span></p>

    <p class="Normal para-style-override-7"><span class="char-style-override-8">Yüz pound ve kralın değersiz arazisini düşününce, bu ihtimalin ucuz olduğunu düşünüyordum. Ne de olsa Majesteleri bundan daha fazlasına sahipti.</span></p>

    <p class="Normal para-style-override-7"><span class="char-style-override-8">“O zaman bu teklifi düşünüyorsun.” Bu sefer yüz yüzeydik ve elim elinin üzerindeydi.</span></p>

    <p class="Normal para-style-override-7"><span class="char-style-override-8">Jamie hafiften gülümsedi.</span></p>

    <p class="Normal para-style-override-7"><span class="char-style-override-8">“Bana söylenilen her şeye inanmamayı öğrenecek kadar yeterince uzun yaşadım, Sassenach. Valinin kibar teklifini belki kabul ederim, belki etmem ama bir cevap vermeden önce bununla ilgili her şeyi öğrenmek istiyorum.”</span></p>

    <p class="Normal para-style-override-7"><span class="char-style-override-8">“Evet, kısa sürede sana böyle bir teklif sunması biraz tuhaf.”</span></p>

    <p class="Normal para-style-override-7"><span class="char-style-override-8">“Bu şekilde yaklaştığı tek beyefendinin ben olduğunu duysam şaşırırdım,” dedi Jamie. “Büyük bir risk değil mi? Ona bir Katolik olduğumu söylediğimi duydun mu? Bunu duymak onu şaşırtmadı.”</span></p>

    <p class="Normal para-style-override-7"><span class="char-style-override-8">“Evet. Bunun bir sorun olduğunu düşünüyormuş gibi değildi.”</span></p>

    <p class="Normal para-style-override-7"><span class="char-style-override-8">“Olmayacağını söyleyebilirim, tabii vali böyle olmasını isterse.”</span></p>

    <p class="Normal para-style-override-7"><span class="char-style-override-8">“Tanrım.” Vali Tryon hakkındaki izlenimlerim hızla değişiyordu, ancak bunun iyi ya da kötü yönde olduğundan emin değildim. “Eğer olaylar onun istediği gibi gelişmezse tek yapması gereken senin bir Katolik olduğunu duyurmak. Böylece Saray araziyi geri alacak. Ama susmayı tercih ederse- ”</span></p>

    <p class="Normal para-style-override-7"><span class="char-style-override-8">“Ve ben onun istediklerini yapmayı seçersem, evet.”</span></p>

    <p class="Normal para-style-override-7"><span class="char-style-override-8">“Düşündüğümden daha sinsiymiş,” dedim hayranlık duymadan. “Oldukça İskoç.”</span></p>

    <p class="Normal para-style-override-7"><span class="char-style-override-8">Jamie buna bir kahkaha attı ve yüzüne düşen saçı geri itti.</span></p>

    <p class="Normal para-style-override-7"><span class="char-style-override-8">Şimdiye kadar pencerede öylece hareketsiz duran perdeler birden kabardı ve bir esinti çamur, nehir suyu ve uzaklardaki çam ağaçlarının kokusunu içeriye taşıdı. Şafak rüzgârla doğuyordu. Sanki bu bir işaretmiş gibi Jamie’nin eli kapandı ve esinti onun çıplak sırtına çarparken hafif bir ürperti ondan bana geçti.</span></p>

    <p class="Normal para-style-override-7"><span class="char-style-override-8">“Önceden gerçekten kendime güvenmiyordum,” dedi yumuşak bir sesle. “Ama şimdi canını sıkan bir şey olmadığından eminsen…”</span></p>

    <p class="Normal para-style-override-7"><span class="char-style-override-8">Pencereden başına ve boynuna düşen altın parıltıyı izleyerek, “Hiçbir şey,” dedim. Ağzı hâlâ geniş ve ılımlıydı, lakin on dört yaşındaymış gibi görünmüyordu artık.</span></p>

    <p class="Normal para-style-override-10"><span class="char-style-override-8">“Şu an hiçbir şey.”</span><span class="char-style-override-8"/></p>
  </div>
</body>
</html>