<html xmlns="http://www.w3.org/1999/xhtml">
<head>
  <title>guzdavullari-8</title>
  <link href="../Styles/guzdavullari.css" rel="stylesheet" type="text/css"/>
</head>

<body id="guzdavullari" xml:lang="tr-TR">
  <div class="Basic-Text-Frame">
     <p class="baslik" id="toc_marker-3" xml:lang="en-US"><span class="bold" xml:lang="tr-TR">3<br/>Papaz’ın Kedisi</span></p>

    <p class="Normal para-style-override-9"><span class="italik char-style-override-7" xml:lang="tr-TR"> </span></p>

    <p class="Normal para-style-override-9"><span class="italik char-style-override-7" xml:lang="tr-TR">Boston, Massachussets</span></p>

    <p class="Normal para-style-override-9"><span class="italik char-style-override-7" xml:lang="tr-TR"> Haziran 1969</span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-7"><span class="char-style-override-8">“Brianna?”</span></p>

    <p class="Normal para-style-override-7"><span class="char-style-override-8">“Hmm?” Yüreği ağzında hemen doğruldu. Adı kulağında çınlıyordu. “Kim… ne?”</span></p>

    <p class="Normal para-style-override-7"><span class="char-style-override-8">“Uyuyordun. Lanet olsun, yanlış zamanda aradığımı biliyordum! Üzgünüm, kapatayım mı?”</span></p>

    <p class="Normal para-style-override-7"><span class="char-style-override-8">Sesteki belirsiz “R” baskısı, kızın dağılmış ilgisini toplamasına neden oldu. Telefon. Telefon çalıyordu. Rüya görürken hemen telefona sarılmıştı.</span></p>

    <p class="Normal para-style-override-7"><span class="char-style-override-8">“Roger!” Korkarak uyanmanın verdiği adrenalin yatışıyordu, fakat kalbi hâlâ hızla atıyordu. “Hayır, kapatma! Tamam, uyandım.” Bir eliyle yüzünü ovuşturup, hemen telefon kablosunu çözmeye çalıştı ve kırışık yatak örtülerini düzeltti.</span></p>

    <p class="Normal para-style-override-7"><span class="char-style-override-8">“Öyle mi? Emin misin? Orada saat kaç?”</span></p>

    <p class="Normal para-style-override-7"><span class="char-style-override-8">“Bilmiyorum, saati göremeyecek kadar karanlık,” dedi Brianna, hâlâ uykuluydu. Derinden gelen gönülsüz bir kıkırdama ona cevap verdi.</span></p>

    <p class="Normal para-style-override-7"><span class="char-style-override-8">“Üzgünüm, zaman farkını hesaplamaya çalıştım ama tersi oldu. Seni uyandırmak istemedim.”</span></p>

    <p class="Normal para-style-override-7"><span class="char-style-override-8">“Tamam, nasıl olsa telefona cevap vermek için kalkacaktım,” diyerek ona güvence verdi ve kahkaha attı.</span></p>

    <p class="Normal para-style-override-7"><span class="char-style-override-8">“Evet. Şey…” Brianna onun sesindeki keyfi duyabiliyordu. Gözünün önündeki saçları çekerek, sırtını yastıklara dayadı. Yavaş yavaş karanlığa alışıyordu. Rüyasının etkisi hâlâ </span><span class="char-style-override-8">onunlaydı, yatak odasının karanlık, gizli şekillerinden çok daha gerçekti.</span></p>

    <p class="Normal para-style-override-7"><span class="char-style-override-8">“Sesini duymak çok güzel, Roger,” dedi Brianna yumuşak bir sesle. Bunun </span><span class="italik char-style-override-7" xml:lang="tr-TR">ne kadar</span><span class="char-style-override-8"> güzel olduğuna şaşırmıştı. Roger’ın sesi çok uzaktaydı, ama yine de dışarıdaki ıslak kaldırımlardan gelen korna sesleri ve tekerlek uğultularından çok daha yakındı.</span></p>

    <p class="Normal para-style-override-7"><span class="char-style-override-8">“Seninkini de.” Roger biraz çekinerek konuşuyordu. “Bak, gelecek ay Boston’da bir konferansım olabilir. Gelmeyi düşünüyorum, eğer… lanet olsun bunu kibar bir şekilde söylemenin bir yolu yok. Beni görmek istiyor musun?”</span></p>

    <p class="Normal para-style-override-7"><span class="char-style-override-8">Brianna’nın eli ahizeyi sıkıca tutarken kalbi güm güm atıyordu.</span></p>

    <p class="Normal para-style-override-7"><span class="char-style-override-8">Roger, o daha cevap vermeden hemen, “Affedersin,” dedi. “Seni zor durumda bıraktım değil mi? Ben… bak eğer istemiyorsan hemen söyle.”</span></p>

    <p class="Normal para-style-override-7"><span class="char-style-override-8">“İstiyorum. Elbette seni görmek istiyorum!”</span></p>

    <p class="Normal para-style-override-7"><span class="char-style-override-8">“Ah! O zaman senin için sakıncası yok? Sadece… mektuplara cevap vermeyince, ben belki yanlış bir şey yapmışımdır diye düşündüm-”</span></p>

    <p class="Normal para-style-override-7"><span class="char-style-override-8">“Hayır, yapmadın. Üzgünüm. Sadece- ”</span></p>

    <p class="Normal para-style-override-7"><span class="char-style-override-8">“Tamam, benim niyetim- ”</span></p>

    <p class="Normal para-style-override-7"><span class="char-style-override-8">İkisi de aynı anda konuşmuştu. Utangaç bir tavırla ikisi de sustu.</span></p>

    <p class="Normal para-style-override-7"><span class="char-style-override-8">“Ben seni zorlamak isteme- ”</span></p>

    <p class="Normal para-style-override-7"><span class="char-style-override-8">“Benim niyetim- ”</span></p>

    <p class="Normal para-style-override-7"><span class="char-style-override-8">Yine aynısı oldu ve bu sefer Roger kahkaha attı. Keyifli, kısık İskoç sesi, adeta Brianna’ya dokunuyormuşçasına rahatlatıcıydı.</span></p>

    <p class="Normal para-style-override-7"><span class="char-style-override-8">“O zaman sorun yok,” dedi kararlı bir şekilde Roger. “Anladım, değil mi?”</span></p>

    <p class="Normal para-style-override-7"><span class="char-style-override-8">Brianna cevap vermedi, sadece tarifi olmayan bir rahatlama onu sararken gözlerini kapatıyordu. Roger Wakefield onu anlayabilecek bu dünyadaki tek kişiydi muhtemelen; anlaşılmanın ne kadar önemli olduğunu daha önceden fark </span><span class="char-style-override-8">etmemişti.</span></p>

    <p class="Normal para-style-override-7"><span class="char-style-override-8">“Rüya görüyordum. Yani telefon çaldığında.”</span></p>

    <p class="Normal para-style-override-7"><span class="char-style-override-8">“Hmm?”</span></p>

    <p class="Normal para-style-override-7"><span class="char-style-override-8">“Babamla ilgili.” Ne zaman bu kelimeyi kullansa boğazı tıkanıyordu biraz. Aynı şey “anne” derken de oldu. Rüyasındaki güneşten yanmış çamları hâlâ koklayabiliyor, çizmelerinin altındaki yaprakların çıtırtısını hissedebiliyordu.</span></p>

    <p class="Normal para-style-override-7"><span class="char-style-override-8">“Onun yüzünü göremedim. Ormanda bir yerde onunla birlikte yürüyordum. O bir patikayı çıkarken onu takip ediyordum. Benimle konuşuyordu ama onun ne dediğini duyamıyordum. Onu duyabileyim diye acele ediyor, onu yakalamaya çalışıyordum ama yine de başaramadım.”</span></p>

    <p class="Normal para-style-override-7"><span class="char-style-override-8">“Ama onun baban olduğunu biliyordun?”</span></p>

    <p class="Normal para-style-override-7"><span class="char-style-override-8">“Evet ama dağ yürüyüşlerinden olabilir, diye düşünüyorum. Eskiden babacığımla da yürürdük.”</span></p>

    <p class="Normal para-style-override-7"><span class="char-style-override-8">“Yapar mıydın? Ben de babamla yürüyüş yapardım. Eğer bir gün İskoçya’ya gelirsen seni Munro tepelerine götürürüm.”</span></p>

    <p class="Normal para-style-override-7"><span class="char-style-override-8">“Beni </span><span class="italik char-style-override-7" xml:lang="tr-TR">nereye</span><span class="char-style-override-8"> götürürsün?”</span></p>

    <p class="Normal para-style-override-7"><span class="char-style-override-8">Roger kahkaha attı ve Brianna, o gülerken onun sıklıkla kestirmediği kalın, siyah saçlarını geriye itişini ve yosun yeşili gözlerinin kısıldığını birden hatırlayıverdi. Başparmağının ucunu yavaşça alt dudağına sürterken buldu kendini ve durdu. Dudakları aralıkken Roger onu öpmüştü.</span></p>

    <p class="Normal para-style-override-7"><span class="char-style-override-8">“Munro dokuz metreden fazla olan bir İskoçya tepesidir. Bunun gibi bir sürü tepe var. Ne kadar tırmanabildiğini görmen için bir deneme.”</span></p>

    <p class="Normal para-style-override-7"><span class="char-style-override-8">“Sen neredesin şimdi, İskoçya mı İngiltere mi?” dedi Brianna, sonra o cevap vermeden araya girdi. “Hayır, bırak da ben tahmin edeyim. Hmm… İskoçya. Inverness’tasın.”</span></p>

    <p class="Normal para-style-override-7"><span class="char-style-override-8">“Doğru.” Sesindeki şaşkınlık ortadaydı. “Bunu nasıl bildin?”</span></p>

    <p class="Normal para-style-override-7"><span class="char-style-override-8">Brianna uzanıp çarşafların altında yavaşça bacak bacak üzerine attı.</span></p>

    <p class="Normal para-style-override-7"><span class="char-style-override-8">“İskoçlarla konuştuğun zaman R’leri bastırıyorsun,” dedi. “İngilizlerle konuştuğun zaman bunu yapmıyorsun. Bunu, biz Londra’ya gittiğimiz zaman fark ettim.” Sesindeki durgunluk belli belirsizdi artık. Gittikçe rahatlıyor, diye düşündü.</span></p>

    <p class="Normal para-style-override-7"><span class="char-style-override-8">“Ve burrrrada senin psişik olduğunu düşünmeye başlıyorum,” diyerek kahkaha attı Roger.</span></p>

    <p class="Normal para-style-override-7"><span class="char-style-override-8">Brianna birden, “Keşke şimdi burada olsaydın,” dedi.</span></p>

    <p class="Normal para-style-override-7"><span class="char-style-override-8">“İstiyor musun?” Roger şaşkınlıkla konuşuyordu, birden utandı. “Ah! Şey… bu iyi değil mi?”</span></p>

    <p class="Normal para-style-override-7"><span class="char-style-override-8">“Roger yazmamamın sebebi- ” </span></p>

    <p class="Normal para-style-override-7"><span class="char-style-override-8">“Bunu dert etme,” dedi hemen Roger. “Bir ay içinde orada olacağım, o zaman konuşuruz. Bree, ben- ”</span></p>

    <p class="Normal para-style-override-7"><span class="char-style-override-8">“Evet?” </span></p>

    <p class="Normal para-style-override-7"><span class="char-style-override-8">Brianna, onun nefes aldığını duydu ve o nefes alırken, elinin altında sıcak ve sert olan göğsünün inip kalktığını canlı bir şekilde hatırlıyordu.</span></p>

    <p class="Normal para-style-override-7"><span class="char-style-override-8">“Evet demene çok memnunum.”</span></p>

    <p class="Normal para-style-override-9"><span class="char-style-override-8"> </span></p>

    <p class="Normal para-style-override-9"><span class="char-style-override-8">***</span></p>

    <p class="Normal para-style-override-7"><span class="char-style-override-8">Brianna telefonu kapattıktan sonra uyuyamadı. Huzursuzca ayaklarını yataktan çıkardı ve bir bardak süt almak için küçük apartman dairesinin mutfağına gitti. Ketçap şişeleri sıralarını ve yarı kullanılmış konserveleri incelediğini, ancak buzdolabının içine birkaç dakika öylece baktıktan sonra fark etti. Soluk şafak vaktinde siyah siyah görünen taş halkaları görüyordu.</span></p>

    <p class="Normal para-style-override-7"><span class="char-style-override-8">Küçük bir sabırsızlık nidası kopartarak doğruldu ve kapağı </span><span class="italik char-style-override-7" xml:lang="tr-TR">pat</span><span class="char-style-override-8"> diye kapadı. Hafiften titredi ve klimanın esintisinden üşüyen kollarını ovaladı. Hemen uzanıp onu durdurdu, sonra da pencereye gidip kanadı kaldırdı ve yağmurlu yaz gecesinin bunaltıcı sıcaklığının içeri girmesine izin verdi.</span></p>

    <p class="Normal para-style-override-7"><span class="char-style-override-8">Yazmalıydı. Aslında yazmıştı, birkaç kez. Hepsi de bitirilemeden öfkeyle çöpü boylamıştı.</span></p>

    <p class="Normal para-style-override-7"><span class="char-style-override-8">Nedenini biliyordu veya bildiğini sanıyordu. Bunu bir şe</span><span class="char-style-override-8">kilde Roger’a açıklamak ise başka bir sorundu.</span></p>

    <p class="Normal para-style-override-7"><span class="char-style-override-8">Bir yarısı yaralı bir hayvanın basit içgüdüsüyle hareket ediyordu; kaçma ve acıdan gizlenme isteği. Bir sene önce olanlar kesinlikle Roger’ın hatası değildi, fakat ayrılmaz bir şekilde ona bağlıydı.</span></p>

    <p class="Normal para-style-override-7"><span class="char-style-override-8">O olaylardan sonra Roger, sanki Brianna sevdiğini yeni kaybetmiş gibi davranarak ona karşı çok duyarlı ve nazik olmuştu. Annesi sonsuza kadar gitmişti, ama kesinlikle ölmemesini umuyordu. </span></p>

    <p class="Normal para-style-override-7"><span class="char-style-override-8">Parkın karşısından bir ambulans geçti. Kırmızı ışıkları karanlıkta titriyordu. Siren sesleri gittikçe uzaklaşıyordu.</span></p>

    <p class="Normal para-style-override-7"><span class="char-style-override-8">Brianna alışkanlığı olduğu üzere hemen bir haç çıkarıp, “</span><span class="italik char-style-override-7" xml:lang="tr-TR">Miserere nobis</span><span class="char-style-override-8">,” diye mırıldandı. Rahibe Marie Romaine, ölenin ve ölmekte olanın onların duasına ihtiyacı olduklarını beşinci sınıfta ona söylemişti. Bu fikri sınıfına öyle telkin etmişti ki çocukların hiçbiri göğe küçük, sessiz bir dua göndermeden bir ambulansın yanından geçmiyor, yakında canını teslim edeceklerin ruhlarına yardımına koşmadan edemiyordu.</span></p>

    <p class="Normal para-style-override-7"><span class="char-style-override-8">Onlar için, annesi için, babası için - babaları için - her gün dua ediyordu. Bu da diğer yarısıydı. Joe Amcası onun gerçek babasını biliyordu, fakat sadece Roger gerçekten ne olduğunu anlayabilirdi; sadece Roger taşları duyabiliyordu.</span></p>

    <p class="Normal para-style-override-7"><span class="char-style-override-8">Hiç kimse bunun gibi bir tecrübeyi inkâr edemezdi. Ne Roger ne de kendisi. Claire gittikten sonra Roger onunla kalmak istemişti, fakat Brianna kalamamıştı.</span></p>

    <p class="Normal para-style-override-7"><span class="char-style-override-8">Roger’a burada yapılması ve halledilmesi gereken çok iş olduğunu, okulunu bitirmesi gerektiğini söylemişti. Bu doğruydu. Daha da önemlisi uzaklaşmak zorundaydı - İskoçya’dan ve taş halkalardan uzaklaşıp iyileşebileceği, hayatını yeniden kurabileceği yere geri dönmek zorundaydı.</span></p>

    <p class="Normal para-style-override-7"><span class="char-style-override-8">Eğer Roger’la kalsaydı, olanların bir dakikasını bile unutmanın yolu olmazdı. Ve bu da son kısmıydı, onun üç köşeli bulmacasının son parçasıydı.</span></p>

    <p class="Normal para-style-override-7"><span class="char-style-override-8">Roger onu korumuş, bağrına basmıştı. Annesi onu Roger’ın korumasına bırakmıştı ve Roger da bunu çok iyi yerine getirmişti. Fakat Roger bunu Claire’e söz verdiği için mi, yoksa onu gerçekten umursadığı için mi yapmıştı? Her şekilde, her iki tarafın ezici sorumluluklarıyla ortak bir geleceğin temeli oluşmuyordu. </span></p>

    <p class="Normal para-style-override-7"><span class="char-style-override-8">Eğer onlar için bir gelecek varsa… ve bu da Brianna’nın ona yazamadığı şeydi. Çünkü hem küstah hem ahmakça konuşmadan bunu nasıl dile getirebilirdi?</span></p>

    <p class="Normal para-style-override-7"><span class="char-style-override-8">“Git, böylece geri dönüp doğrusunu yapabilirsin,” diye mırıldandı ve sözlere yüzünü astı. Yağmur hâlâ yağıyor, rahatça nefes alınabilmesi için havayı serinletiyordu. Neredeyse şafak sökecek, diye düşündü, fakat hava serin yüzünü nemlendirecek kadar sıcaktı hâlâ. Küçük su damlacıkları şekilleniyor ve boynundan akıp, yatarken giydiği pamuklu tişörtünü ıslatıyordu.</span></p>

    <p class="Normal para-style-override-7"><span class="char-style-override-8">Geçen Kasım ayında olanları ardında bırakmak ve iyi bir ara vermek istemişti. Sonra, yeterince zaman geçtikten sonra, belki yeniden bir araya gelebilirlerdi. Bu sefer anne babasının dramasındaki destekleyici oyuncular değil de kendi seçimlerinin aktörleri olarak.</span></p>

    <p class="Normal para-style-override-7"><span class="char-style-override-8">Hayır, eğer onunla Roger Wakefield arasında bir şey olacaksa, kesinlikle tercihle olacaktı. Sanki şimdi bunu seçme şansı varmış gibi görünüyordu ve bu ihtimal midesinde küçük, heyecanlı bir çarpıntının oluşmasına neden oldu. </span></p>

    <p class="Normal para-style-override-7"><span class="char-style-override-8">Islanmış yüzünü bir eliyle silip uçuşan saç tellerini yatıştırmak için elini saçlarının arasından geçirdi. Eğer uyuyamayacaksa, o zaman çalışabilirdi.</span></p>

    <p class="Normal para-style-override-7"><span class="char-style-override-8">Yağmurun yeri ıslatmasına aldırmadan pencereyi açık bıraktı. Havalandırmanın suni havasıyla serinleyemeyecek kadar çok huzursuz hissediyordu.</span></p>

    <p class="Normal para-style-override-7"><span class="char-style-override-8">Çalışma masasının üzerindeki lambayı yaktı matematik kitabını çıkartıp açtı. Öğrenimindeki değişikliğin küçük ve beklenmedik avantajı, matematiğin yatıştırıcı etkisini sonradan keşfetmiş olmasıydı.</span></p>

    <p class="Normal para-style-override-7"><span class="char-style-override-8">Bostan’a ve okula tek başına geri döndüğü zaman mühendislik, tarihten çok daha güvenli bir seçimmiş gibi görünmüştü; gerçeğe dayalı, iç rahatlatırcasına değişmez. Hepsinden öte kontrol edilebilir. Bir kalem alıp yavaşça ucunu açtı, hazırlıklar hoşuna gitmişti, sonra başını eğip ilk problemi okudu.</span></p>

    <p class="Normal para-style-override-7"><span class="char-style-override-8">Her zamanki gibi yavaş yavaş şekillerin sakin, değiştirilemez mantığı, beynine ağlarını örüp bütün olası düşünceleri tuzağa düşürdü ve karışık duygularını tıpkı sinekleri sarar gibi ipeksi ipliğine sardı. Problemin asıl ekseni etrafına mantık, ağlarını adeta bir örümceğin dokuması gibi düzgün ve güzelce dokudu. Sadece tek küçük bir düşünce ağlarından kurtulabildi. Parlak, küçük bir kelebek gibi Brianna’nın zihninde uçuşuyordu.</span></p>

    <p class="Normal para-style-override-7"><span class="italik char-style-override-7" xml:lang="tr-TR">Evet demene memnunum</span><span class="char-style-override-8">, demişti Roger. Brianna da öyleydi. </span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-7"><span class="bold char-style-override-7" xml:lang="tr-TR"> </span></p>

    <p class="Normal para-style-override-7"><span class="bold char-style-override-7" xml:lang="tr-TR">Temmuz 1969</span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-7"><span class="char-style-override-8">“Beatles gibi mi konuşuyor? Ah, eğer John Lennon gibi konuşursa oracıkta ölürüm! Onun ‘Ben büyük baba mıyım?’ lafını nasıl dediğini biliyorsun. Beni mahvediyor!”</span></p>

    <p class="Normal para-style-override-7"><span class="char-style-override-8">“Tanrı aşkına, o John Lennon gibi konuşmuyor!” diye tısladı Brianna. Beton sütunun arkasından dikkatlice etrafa bakıyordu, fakat Dış Hat Geliş kapısı hâlâ boştu. “Bir Liverpoolluyla bir İskoç arasındaki farkı göremiyor musun?”</span></p>

    <p class="Normal para-style-override-7"><span class="char-style-override-8">Arkadaşı Gayle sarı saçlarını kabartarak neşeyle, “Hayır,” dedi. “Bana göre bütün İngilizler aynı konuşur. Onları sonsuza kadar dinleyebilirim!”</span></p>

    <p class="Normal para-style-override-7"><span class="char-style-override-8">“O bir İngiliz değil! Sana söyledim, o bir İskoç!”</span></p>

    <p class="Normal para-style-override-7"><span class="char-style-override-8">Gayle, arkadaşına Brianna’ya bir bakış attı. “İskoçya İngiltere’nin bir bölgesi. Haritaya baktım.”</span></p>

    <p class="Normal para-style-override-7"><span class="char-style-override-8">“İskoçya Büyük Britanya’nın bir bölgesi, İngiltere’nin değil.”</span></p>

    <p class="Normal para-style-override-7"><span class="char-style-override-8">“Aradaki fark ne?” Gayle sütunun arkasından başını çıkartıp, boynunu uzattı. “Neden burada, arkada bekliyoruz? Bizi kesinlikle göremeyecek.”</span></p>

    <p class="Normal para-style-override-7"><span class="char-style-override-8">Brianna düzeltmek için bir elini saçlarının arasından geçirdi. Sütunun arkasında duruyorlardı, çünkü Roger’ın onları görmesini </span><span class="italik char-style-override-7" xml:lang="tr-TR">istediğinden</span><span class="char-style-override-8"> emin değildi. Ancak bunun da üstesinden gelemiyordu. Bavullarını yüklenip dağılan yolcular, çift kapılardan tek tük çıkmaya başlamışlardı.</span></p>

    <p class="Normal para-style-override-7"><span class="char-style-override-8">Brianna, Gayle’in hâlâ gevezelik ederek onu ana resepsiyon bölgesine çıkarmasına izin verdi. Gayle’nin sınıftaki soğukkanlı ve mantıklı konuşma kabiliyetine rağmen asıl sosyal hüneri, bir fikir üzerine gevezelik etmesiydi. Bree’nin Gayle’e, Roger’ı almak için hava alanına onunla gelmek isteyip istemediğini sorması bu yüzdendi; sohbetin durmasına imkân yoktu.</span></p>

    <p class="Normal para-style-override-7"><span class="char-style-override-8">“Onunla o işi yaptın mı?”</span></p>

    <p class="Normal para-style-override-7"><span class="char-style-override-8">Şaşkın bir şekilde başını Gayle’den yana çevirdi. “</span><span class="italik char-style-override-7" xml:lang="tr-TR">Neyi</span><span class="char-style-override-8"> yaptım mı?”</span></p>

    <p class="Normal para-style-override-7"><span class="char-style-override-8">Gayle gözlerini devirdi. “Disk atmaca oynadınız mı? Hadi ama Bree!”</span></p>

    <p class="Normal para-style-override-7"><span class="char-style-override-8">“Hayır. Elbette hayır.” Yanaklarındaki kanın arttığını hissediyordu.</span></p>

    <p class="Normal para-style-override-7"><span class="char-style-override-8">“Ee, yapacak mısın?”</span></p>

    <p class="Normal para-style-override-7"><span class="char-style-override-8">“Gayle!”</span></p>

    <p class="Normal para-style-override-7"><span class="char-style-override-8">“Şey yani demek istiyorum ki kendi dairen var, her şeye sahipsin. Hiç kimse de- ”</span></p>

    <p class="Normal para-style-override-7"><span class="char-style-override-8">O sırada Roger Wakefield göründü. Beyaz bir gömlek ve salaş bir kot pantolon giymişti. Brianna onu görünce öylece kalmış olmalıydı, çünkü Gayle başını Brianna’nın baktığı yere çevirdi.</span></p>

    <p class="Normal para-style-override-7"><span class="char-style-override-8">“Ooo,” dedi beğenmişlikle. “Bu o mu? Tıpkı bir </span><span class="italik char-style-override-7" xml:lang="tr-TR">korsana</span><span class="char-style-override-8"> benziyor.”</span></p>

    <p class="Normal para-style-override-7"><span class="char-style-override-8">Benziyordu ve Brianna çenesinin birkaç santim aşağıya düştüğünü hissediyordu. Roger, zeytuni teni, siyah saçları ve “isli bir başparmakla yerleştirilmiş gözleriyle” (gözlerinin etrafını çevreleyen sık, siyah kirpikler sayesinde gözlerinin mavi olduğunu sanırdınız, fakat aslında koyu yeşildi) annesinin “Kara İskoçyalı” tabirine uyuyordu. Gömlek yakasına değecek kadar yıpranmış, uzun saçları, dağınık ve kirli sakallarıyla Roger, sadece pervasız değil aynı zamanda biraz tehlikeli de görünüyordu.</span></p>

    <p class="Normal para-style-override-7"><span class="char-style-override-8">Brianna, onun bu görüntüsü karşısında sırtının karıncalandığını hissetti ve terleyen avuçlarını işlemeli kot pantolonunun yanlarına sildi. Onun gelmesine izin vermemeliydi.</span></p>

    <p class="Normal para-style-override-7"><span class="char-style-override-8">Sonra Roger da onu gördü ve yüzü adeta bir mum gibi aydınlandı. Buna karşılık Brianna, yüzüne kocaman, aptal bir gülümsemenin yayıldığını hissetti. Önüne çıkan çocuklardan ve küçük yük arabalarından kaçınarak karşı tarafa koşmaya başladı.</span></p>

    <p class="Normal para-style-override-7"><span class="char-style-override-8">Roger yarı yolda onu karşılayıp, neredeyse Brianna’nın ayaklarını yerden keserek kaburgalarını kıracak sertlikte onu kucakladı. Onu öptü, durdu ve sonra tekrar öptü. Kirli sakalları onun yüzünü kaşındırıyordu. Roger sabun ve ter kokuyordu, İskoç viskisinin tadını ise almamak mümkün değildi. Brianna onun durmasını istemedi.</span></p>

    <p class="Normal para-style-override-7"><span class="char-style-override-8">Sonra Roger durdu ve onu bıraktı. İkisi de nefes nefeseydi.</span></p>

    <p class="Normal para-style-override-7"><span class="char-style-override-8">“Ö-höm,” diye Brianna’nın yanından yüksek bir ses geldi. Bree, Roger’ın yanından uzaklaşınca Gayle ortaya çıktı. Sarı kaküllerinin altından adeta melek gibi Roger’a gülümsüyor ve bir çocuğun güle güle demesi gibi el sallıyordu.</span></p>

    <p class="Normal para-style-override-7"><span class="char-style-override-8">“Merhabaaa! Sen Roger olmalısın. Eğer değilsen, Roger ortaya çıktığı anda şoka girer, değil mi?” Belli bir beğeniyle yukarıdan aşağıya onu süzdü. “Sen gitar da mı çalıyorsun?”</span></p>

    <p class="Normal para-style-override-7"><span class="char-style-override-8">Brianna onun düşürmüş olduğu çantayı fark etmemişti bile. Roger eğilip onu aldı ve omzuna attı.</span></p>

    <p class="Normal para-style-override-7"><span class="char-style-override-8">“Şey, bu benim para kazanma yolum,” dedi, kendinden geçmiş gibi yaparak bir elini kalbine götüren Gayle’e gülümseyerek.</span></p>

    <p class="Normal para-style-override-7"><span class="char-style-override-8">“Aah, bunu bir daha söyle!” diye yalvardı.</span></p>

    <p class="Normal para-style-override-7"><span class="char-style-override-8">“Neyi söyleyeyim?” Roger şaşırmış görünüyordu.</span></p>

    <p class="Normal para-style-override-7"><span class="char-style-override-8">Brianna onun bir çantasını omzuna atarak ona, “Parayı,” dedi. “R’leri nasıl yuvarladığını duymak istiyor. Gayle’nin Britanya aksanlarına karşı zaafı var. Ah, şey, bu Gayle.” Teslim olurcasına arkadaşını gösterdi.</span></p>

    <p class="Normal para-style-override-7"><span class="char-style-override-8">“Evet, anladım. Ee…” Roger boğazını temizleyip Gayle’ye delici bir bakış attı ve sesini bir ton düşürdü. “Sarrrp kayalıklarrrın etrrrafında pejmürrrde ahlaksızlarrr koşuyorrrrlarrr. Bu yeter mi?”</span></p>

    <p class="Normal para-style-override-7"><span class="char-style-override-8">“Şunu keser misin?” Brianna, dramatik bir şekilde plastik koltuklardan birine bayılan arkadaşına öfkeyle bakıyordu. Kapıya dönerek Roger’a, “Sen ona aldırma,” diye salık verdi. Gayle’e dikkatli bir bakış atan Roger, onun tavsiyesine uyup iple sarılı büyük kutuyu aldı ve kalabalığa doğru onu takip etti.</span></p>

    <p class="Normal para-style-override-7"><span class="char-style-override-8">“Para kazanma yolu derken neyi kast ettin?” diye sordu Brianna, akla yatkın bir sohbet konusu açmaya çalışıyordu.</span></p>

    <p class="Normal para-style-override-7"><span class="char-style-override-8">Roger biraz utanarak kahkaha attı.</span></p>

    <p class="Normal para-style-override-7"><span class="char-style-override-8">“Şey, tarih konferansları için uçak biletlerini ödüyorlar, fakat masrafları karşılamıyorlar. Ben de etrafı aradım ve bunun için küçük bir iş kopardım.”</span></p>

    <p class="Normal para-style-override-7"><span class="char-style-override-8">“Gitar çalabileceğin bir iş mi?”</span></p>

    <p class="Normal para-style-override-7"><span class="char-style-override-8">“Gündüzleri, özensiz tarihçi Roger Wakefield zararsız bir Oxford akademisyeni. Ama geceleri, saklı kıyafetlerini giyiyor ve cesur Roger MacKenzie oluyor!”</span></p>

    <p class="Normal para-style-override-7"><span class="char-style-override-8">“Kim?”</span></p>

    <p class="Normal para-style-override-7"><span class="char-style-override-8">Roger onun şaşkınlığına gülümsedi. “Şey, İskoçya halk ezgilerini biraz çalabiliyorum. Festivaller, Kuzey İskoçya oyunları ve bunun gibileri için. Bu hafta sonunda dağlarda bir Kelt festivalinde yer alacağım, hepsi bu.”</span></p>

    <p class="Normal para-style-override-7"><span class="char-style-override-8">“İskoçya ezgileri mi? Şarkı söylerken kilt etek giyiyor musun?” Gayle, Roger’ın diğer tarafında bitmişti.</span></p>

    <p class="Normal para-style-override-7"><span class="char-style-override-8">“Aslında, evet. Başka türlü bir İskoç olduğumu nasıl bilecekler ki?”</span></p>

    <p class="Normal para-style-override-7"><span class="char-style-override-8">“Uçuşan eteklere bayılırım,” dedi Gayle hülyalı bir ifa</span><span class="char-style-override-8">deyle. “Anlatsana, şu doğru mu, bir İskoçyalının-”</span></p>

    <p class="Normal para-style-override-7"><span class="char-style-override-8">Brianna hemen anahtarları Gayle’e vererek, “Git arabayı getir,” diye emretti.</span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-9"><span class="char-style-override-8">***</span></p>

    <p class="Normal para-style-override-7"><span class="char-style-override-8">Gayle çenesini arabanın pencere kenarına dayamış, Roger’ın otele gidişini izliyordu. “Vay be, umarım akşam yemeği için bizimle buluşmadan önce tıraş olmaz. Erkeklerin bir süre tıraş olmadığı hallerine bayılıyorum. Sence o büyük kutuda ne var?”</span></p>

    <p class="Normal para-style-override-7"><span class="char-style-override-8">“</span><span class="italik char-style-override-7" xml:lang="tr-TR">Bodhrán</span><span class="apple-style-span char-style-override-8">. Sordum.”</span></p>

    <p class="Normal para-style-override-7"><span class="apple-style-span char-style-override-8">“Nesi?”</span></p>

    <p class="Normal para-style-override-7"><span class="apple-style-span char-style-override-8">“Bir Kelt savaş davulu. Şarkılarının bazılarında onu çalıyor.”</span></p>

    <p class="Normal para-style-override-7"><span class="apple-style-span char-style-override-8">Bir şeyi düşünürcesine Gayle’nin dudakları küçük bir daire şeklini aldı.</span></p>

    <p class="Normal para-style-override-7"><span class="apple-style-span char-style-override-8">“Benden onu bu festivale götürmemi isteyeceğini sanmıyorum. Yani yapman gereken bir sürü şey var ve- ”</span></p>

    <p class="Normal para-style-override-7"><span class="apple-style-span char-style-override-8">“Ha-ha. O kilt etek içindeyken senin etrafta dolaşmana izin vereceğimi mi sanıyorsun?”</span></p>

    <p class="Normal para-style-override-7"><span class="apple-style-span char-style-override-8">Gayle özlemle bir iç çekti ve Brianna arabayı çalıştırdığında başını çekti. “Şey, belki orada başka kilt etekli adamlar da olur.”</span></p>

    <p class="Normal para-style-override-7"><span class="apple-style-span char-style-override-8">“Bunun olası olduğunu düşünüyorum.”</span></p>

    <p class="Normal para-style-override-7"><span class="apple-style-span char-style-override-8">“Ama Kelt savaş davullarının olmadığına iddiaya girerim.”</span></p>

    <p class="Normal para-style-override-7"><span class="apple-style-span char-style-override-8">“Belki de değildir.”</span></p>

    <p class="Normal para-style-override-7"><span class="apple-style-span char-style-override-8">Gayle koltuğuna yaslanıp arkadaşına bir göz attı.</span></p>

    <p class="Normal para-style-override-7"><span class="apple-style-span char-style-override-8">“Peki o işi yapacak mısın?”</span></p>

    <p class="Normal para-style-override-7"><span class="apple-style-span char-style-override-8">“Nereden bileyim?” Ama kanı kaynıyordu ve kıyafetlerinin sıktığını hissediyordu.</span></p>

    <p class="Normal para-style-override-7"><span class="apple-style-span char-style-override-8">“Şey, eğer yapmazsan,” dedi Gayle açıkça, “sen delisin.”</span></p>

    <p class="Normal para-style-override-7"><span class="apple-style-span char-style-override-8"> </span></p>

    <p class="Normal para-style-override-9"><span class="apple-style-span char-style-override-8">***</span></p>

    <p class="Normal para-style-override-7"><span class="char-style-override-8">“Papaz’ın kedisi… azgın bir kedi.”</span></p>

    <p class="Normal para-style-override-7"><span class="char-style-override-8">“Papaz’ın kedisi… </span><span class="italik char-style-override-7" xml:lang="tr-TR">alagruous</span><span class="char-style-override-8"> bir kedi.”</span></p>

    <p class="Normal para-style-override-7"><span class="char-style-override-8">Bree gözlerini bir an yoldan ayırarak kaşını kaldırıp ona baktı.</span></p>

    <p class="Normal para-style-override-7"><span class="char-style-override-8">“Yine mi Gaelce?”</span></p>

    <p class="Normal para-style-override-7"><span class="char-style-override-8">“Bu bir İskoç oyunu,” dedi Roger. “</span><span class="italik char-style-override-7" xml:lang="tr-TR">Alagruous</span><span class="char-style-override-8"> ‘ümitsiz veya efkârlı, ağlamaklı’ demek. Senin sıran B harfi.”</span></p>

    <p class="Normal para-style-override-7"><span class="char-style-override-8">Brianna gözlerini kısarak ön camdan dar dağ yoluna bakıyordu. Sabah güneşi onlara doğruydu ve ışığıyla arabayı dolduruyordu.</span></p>

    <p class="Normal para-style-override-7"><span class="char-style-override-8">“Papaz’ın kedisi benekli bir kedi.”</span></p>

    <p class="Normal para-style-override-7"><span class="char-style-override-8">“Papaz’ın kedisi ballı bir kedi.”</span></p>

    <p class="Normal para-style-override-7"><span class="char-style-override-8">“Şey, bu ikimiz için de kolay bir aşamaydı. Berabere. Tamam, Papaz’ın kedisi…” Roger kızın zihnindeki çarkların döndüğünü, sonra kıstığı mavi gözlerin bir ilhamla parıldadığını görebiliyordu. “… koksigodinili bir kedi.”</span></p>

    <p class="Normal para-style-override-7"><span class="char-style-override-8">Roger kelimenin anlamını düşünmeye çalışarak gözlerini kıstı.</span></p>

    <p class="Normal para-style-override-7"><span class="char-style-override-8">“Kıçı geniş bir kedi mi?”</span></p>

    <p class="Normal para-style-override-7"><span class="char-style-override-8"> Araba viraja girerken Brianna hafiften frene basarak kahkaha attı.</span></p>

    <p class="Normal para-style-override-7"><span class="char-style-override-8">“Kıçı ağrıyan bir kedi.”</span></p>

    <p class="Normal para-style-override-7"><span class="char-style-override-8">“Bu gerçek bir kelime, değil mi?”</span></p>

    <p class="Normal para-style-override-7"><span class="char-style-override-8">“Hı-hı.” Virajdan çıktıktan sonra arabanın hızını arttırdı. “Annemin tıbbi terimlerinden biri. Koksigodini kuyruk sokumu bölgesindeki bir ağrıdır. Annem her zaman hastane yönetimine koksigodinililer derdi.”</span></p>

    <p class="Normal para-style-override-7"><span class="char-style-override-8">“Ben de senin mühendislik terimlerinden biri sanmıştım. Tamam, o zaman… Papaz’ın kedisi </span><span class="italik char-style-override-7" xml:lang="tr-TR">camstairy</span><span class="char-style-override-8"> bir kedi.” Brianna’nın kaşını kaldırmasına sırıttı. “Huysuz. Doğal olarak koksigodinililer de kavgacı oluyorlar.”</span></p>

    <p class="Normal para-style-override-7"><span class="char-style-override-8">“Tamam, bunu berabere sayıyorum. Papaz’ın kedisi…”</span></p>

    <p class="Normal para-style-override-7"><span class="char-style-override-8">Roger, “Bekle,” diye araya girerek işaret etti. “Burada dönüş var.”</span></p>

    <p class="Normal para-style-override-7"><span class="char-style-override-8">Brianna dar anayoldan çıkıp, üzerinde KELT FESTİVA</span><span class="char-style-override-8">Lİ yazılı, kırmızı-beyaz küçük bir okla gösterilen çok dar bir patikaya saptı.</span></p>

    <p class="Normal para-style-override-7"><span class="char-style-override-8">“Beni buraya kadar getirdiğin için çok naziksin,” dedi Roger. “Bu kadar uzak olduğunu hiç fark etmemiştim ya da hiç sormamıştım.”</span></p>

    <p class="Normal para-style-override-7"><span class="char-style-override-8">Brianna ona kısa, neşe dolu bir bakış attı. “Uzak değil.”</span></p>

    <p class="Normal para-style-override-7"><span class="char-style-override-8">“Yüz elli kilometre!”</span></p>

    <p class="Normal para-style-override-7"><span class="char-style-override-8">Çarpık bir şekilde gülümsedi.</span></p>

    <p class="Normal para-style-override-7"><span class="char-style-override-8">“Babam her zaman bir Amerikalı ile bir İngiliz arasındaki farkın bu olduğunu söylerdi. Bir İngiliz yüz kilometrelik yolun çok uzun olduğunu düşünürken, bir Amerikalı yüz yılın çok uzun bir zaman olduğunu düşünür.”</span></p>

    <p class="Normal para-style-override-7"><span class="char-style-override-8">Roger buna şaşırarak bir kahkaha attı.</span></p>

    <p class="Normal para-style-override-7"><span class="char-style-override-8">“Çok doğru. Sanırım sen de bir Amerikalısın?”</span></p>

    <p class="Normal para-style-override-7"><span class="char-style-override-8">“Sanırım.” Ama gülümsemesi solmuştu.</span></p>

    <p class="Normal para-style-override-7"><span class="char-style-override-8">Tabii sohbet de. Lastik ve rüzgâr sesi haricinde birkaç dakika sessizce yol aldılar. Güzel, sıcak bir yaz günüydü. Yukarıya doğru, ferah dağ havasına tırmandıkça Boston’ın bunaltıcı sıcaklığını geride bırakıyorlardı. </span></p>

    <p class="Normal para-style-override-7"><span class="char-style-override-8">“Papaz’ın kedisi dalgın bir kedi,” dedi Roger yumuşak bir sesle. “Yanlış bir şey mi söyledim?”</span></p>

    <p class="Normal para-style-override-7"><span class="char-style-override-8">Brianna yarı kıvrılmış dudaklarıyla ona bir bakış attı hemen.</span></p>

    <p class="Normal para-style-override-7"><span class="char-style-override-8">“Papaz’ın kedisi düş kuran bir kedi. Hayır, sen değil.” Başka bir arabanın arkasında yavaşlarken dudaklarını birbirine bastırdı ve sonra rahatladı. “Hayır, bu doğru değil. Sensin ama senin hatan değil.”</span></p>

    <p class="Normal para-style-override-7"><span class="char-style-override-8">Roger ona bakmak için koltuğunda yer değiştirdi. “Papaz’ın kedisi esrarengiz bir kedi.”</span></p>

    <p class="Normal para-style-override-7"><span class="char-style-override-8">“Papaz’ın kedisi utangaç bir kedi. Hiçbir şey söylememeliydim, özür dilerim.”</span></p>

    <p class="Normal para-style-override-7"><span class="char-style-override-8">Roger onu sıkıştıracak kadar ısrarcı olmadı. Bunun yerine öne eğilip, koltuğun altından sıcak limonlu çayla dolu termosu çekti.</span></p>

    <p class="Normal para-style-override-7"><span class="char-style-override-8">“Biraz ister misin?” Fincanı ona uzattı, fakat Brianna biraz somurtup başını iki yana salladı.</span></p>

    <p class="Normal para-style-override-7"><span class="char-style-override-8">“Hayır, teşekkür ederim. Çaydan nefret ederim.”</span></p>

    <p class="Normal para-style-override-7"><span class="char-style-override-8">“O zaman tam bir İngiliz de değilsin,” dedi Roger ve dememeyi diledi. Brianna’nın elleri direksiyonda kaskatı kesilmişti. Lakin hiçbir şey söylemiyordu. Roger da onu izleyerek sessizce çayını içti. </span></p>

    <p class="Normal para-style-override-7"><span class="char-style-override-8">Brianna İngiliz’e benzemiyordu, bununla birlikte soyu ve nesli de. Farklılığın kıyafetlerden çok daha öte bir şeyle alakalı olup olmadığını söyleyemiyordu, fakat öyle düşünüyordu. Amerikalılar nasıl görünüyordu? Güçlü? Gergin? Çok daha iri? Daha fazlası. Brianna Randall kesinlikle çok daha fazlasıydı.</span></p>

    <p class="Normal para-style-override-7"><span class="char-style-override-8">Festivalin olduğu yerin girişine yaklaşırlarken, trafik gittikçe artıyor, araba sırası ağır ağır ilerliyordu.</span></p>

    <p class="Normal para-style-override-7"><span class="char-style-override-8">Brianna birden, “Bak,” dedi. Roger’a dönmüyor, camdan önlerindeki arabanın New Jersey plakasına dik dik bakıyordu. “Açıklamak zorundayım.”</span></p>

    <p class="Normal para-style-override-7"><span class="char-style-override-8">“Bana değil.”</span></p>

    <p class="Normal para-style-override-7"><span class="char-style-override-8">Brianna biraz öfkeyle bir kızıl kaşını kaldırdı.</span></p>

    <p class="Normal para-style-override-7"><span class="char-style-override-8">Roger çayın ekşiliğini tadabiliyordu. Genzinde bir acılık vardı. Brianna’nın ona gelmesinin bir hata olduğunu söyleyeceği yer burası mıydı? Uçağın küçük koltuğunda kıvranıp, kramp geçirirken bütün Atlantik boyunca kendi kendine bunu düşünmüştü. Sonra hava alanı lobisinde onu görmüştü ve bütün endişeleri oracıkta yok olup gitmişti.</span></p>

    <p class="Normal para-style-override-7"><span class="char-style-override-8">Bir hafta boyunca endişesi de geri gelmemişti. Kısa da olsa her gün Brianna’yı görmüştü. Hatta çarşamba günü öğleden sonra Fenway Park’ta onunla birlikte beysbol maçına cesaret etmişti. Kendisi oyunu şaşırtıcı bulmuştu, fakat Brianna’nın coşkusu büyüleyiciydi. Gideceği güne kadar kalan saatleri hesaplarken bulmuştu kendini ve yine de bunu, bütün gün birlikte olacakları tek günü dört gözle beklemişti.</span></p>

    <p class="Normal para-style-override-7"><span class="char-style-override-8">Bu, Brianna’nın da aynı şeyleri hissettiği anlamına gelmiyordu. Hemen araba sırasına bir göz attı. Giriş kapısı görünürdeydi ama hâlâ bir çeyrek mil vardı. Onu ikna etmek için belki üç dakikası vardı.</span></p>

    <p class="Normal para-style-override-7"><span class="char-style-override-8">“İskoçya’da,” diyordu Brianna, “annemin olayları olduğunda. Sen harikaydın Roger, gerçekten muhteşemdin.” Ona bakmıyordu, fakat Roger sık, kahverengi kirpiklerin üzerinde bir yaş pırıltısını görebiliyordu.</span></p>

    <p class="Normal para-style-override-7"><span class="char-style-override-8">“O kadar harika bir şey değildi,” dedi Roger. Ona dokunmamak için yumruklarını sıktı. “İlgileniyordum sadece.”</span></p>

    <p class="Normal para-style-override-7"><span class="char-style-override-8">Brianna kısa bir kahkaha attı. </span></p>

    <p class="Normal para-style-override-7"><span class="char-style-override-8">“Evet, öyle olduğuna bahse girerim.” Yavaşladı ve ona bakmak için başını çevirdi. Kocaman açtığı gözleri hafiften kedilerinki gibi yana yatıktı. “Taş halkaya geri gittin mi? Craigh na Dun’a?”</span></p>

    <p class="Normal para-style-override-7"><span class="char-style-override-8">“Hayır,” dedi kısaca. Sonra öksürdü ve sıradanmış gibi ekledi, “Sık sık Inverness’a gitmiyorum. Sadece üniversitenin sömestr tatilinde.”</span></p>

    <p class="Normal para-style-override-7"><span class="char-style-override-8">“Papaz’ın kedisi korktuğu için değil, değil mi?” diye sordu Brianna ama bunu söylediğinde hafiften gülümsüyordu.</span></p>

    <p class="Normal para-style-override-7"><span class="char-style-override-8">Roger açıkça, “Papaz’ın kedisi bu dik yerden korkuyor,” dedi. “Eğer dize kadar sardalye olmasaydı buraya ayağını bile basmazdı.” Brianna bir kahkaha patlattı ve aralarındaki gerginlik de fark edilir derecede azaldı.</span></p>

    <p class="Normal para-style-override-7"><span class="char-style-override-8">“Ben de,” dedi ve derin bir nefes aldı. “Ama hatırlıyorum. Yardım etmek için… girdiğin tüm sıkıntıları, annemin gittiği zamanı- ” Dişleriyle alt dudağını ısırdı ve gereğinden fazla sert bir şekilde frene bastı.</span></p>

    <p class="Normal para-style-override-7"><span class="char-style-override-8">“Gördün mü?” dedi kısık bir sesle. “Yarım saatten fazla senin yanında olamam. Her şey geri geliyor. Altı ayı aşkındır ailemden bahsetmiyordum ama şu aptalca oyunu oymaya başladığımızdan beri, bir dakika içerisinde onlardan bahsettim. Bütün hafta boyunca böyle oldu.”</span></p>

    <p class="Normal para-style-override-7"><span class="char-style-override-8">Bir kızıl saç tutamını omzundan savurdu. Heyecanlandığı veya üzüldüğü zaman tatlı bir pembeye bürünüyordu Brianna ve yanaklarındaki renk artıyordu.</span></p>

    <p class="Normal para-style-override-7"><span class="char-style-override-8">“Mektuplarıma cevap vermediğin zaman da… bunun gibi bir şeyi düşündüm.”</span></p>

    <p class="Normal para-style-override-7"><span class="char-style-override-8">“Sadece bu değildi.” Brianna adeta kelimeleri yutmak istercesine alt dudağını ısırdı ama artık çok geçti. Parlak kırmızı bir dalga, beyaz tişörtünün V yakasına kadar ilerledi. Teninin rengi patates kızartmasıyla birlikte yemekte ısrar ettiği domates sosuna dönmüştü.</span></p>

    <p class="Normal para-style-override-7"><span class="char-style-override-8">Roger oturduğu yerden uzanıp, kızın yüzündeki saçları kibarca geri itti.</span></p>

    <p class="Normal para-style-override-7"><span class="char-style-override-8">“Sana karşı korkunç bir tutkum vardı,” diye patladı Brianna, ön cama bakıyordu. “Ama sen annem söyledi diye mi bana karşı iyi davranıyordun, yoksa- ”</span></p>

    <p class="Normal para-style-override-7"><span class="char-style-override-8">“Yoksa,” diye kızın sözünü kesti Roger ve Brianna kısa bir an ona bakmaya cesaret ettiğinde gülümsedi. </span></p>

    <p class="Normal para-style-override-7"><span class="char-style-override-8">“Ah!” Brianna az da olsa rahatlamıştı, direksiyondaki parmakları gevşedi. “Şey, iyi.”</span></p>

    <p class="Normal para-style-override-7"><span class="char-style-override-8">Roger onun elini tutmak istiyordu ama direksiyonun dengesini bozup kazaya neden olmak istemedi. Onun yerine bir kolunu koltuğun arkasına uzatıp, parmaklarıyla kızın omzuna dokundu.</span></p>

    <p class="Normal para-style-override-7"><span class="char-style-override-8">“Her neyse. Ben düşünmemiştim, yani düşündüm, şey ya kendimi senin kollarına atacaktım ya da kaçacaktım. Ben de öyle yaptım ama bir aptal gibi görünmeden bunu nasıl açıklayacağımı bilemiyordum ve sonra sen yazdığında, bu daha da kötü oldu. Görüyorsun işte, bir aptal gibi görünüyorum!”</span></p>

    <p class="Normal para-style-override-7"><span class="char-style-override-8">Roger kemerinin kilidini açtı.</span></p>

    <p class="Normal para-style-override-7"><span class="char-style-override-8">“Seni öpersem önümüzdeki arabaya çarpar mısın?”</span></p>

    <p class="Normal para-style-override-7"><span class="char-style-override-8">“Hayır.”</span></p>

    <p class="Normal para-style-override-7"><span class="char-style-override-8">“İyi.” Roger ona doğru eğilip tek eliyle kızın çenesini kaldırdı ve hemen öptü. Sonra sakince toprak yoldan ilerleyip otoparka geçtiler. Brianna biraz daha rahat nefes alıyordu ve rengi de normale dönmüştü. Aracı bir park noktasına güzelce çekip motoru durdurdu ve önüne bakarak bir müddet öylece oturdu. Sonra kemerini açıp Roger’a döndü.</span></p>

    <p class="Normal para-style-override-7"><span class="char-style-override-8">Arabadan indikten birkaç dakika sonra Roger, kızın ailesinden birden çok kez bahsettiğini fark etti. Fakat asıl sorun dikkatle bahsetmekten kaçındığı gerçek ailesiyle ilgiliydi muhtemelen.</span></p>

    <p class="Normal para-style-override-7"><span class="char-style-override-8">Brianna bagajı açarken, Roger hayranlıkla onun sırtına bakarak, </span><span class="italik char-style-override-7" xml:lang="tr-TR">Harika</span><span class="char-style-override-8">, diye düşünüyordu. </span><span class="italik char-style-override-7" xml:lang="tr-TR">Jamie Fraser’ı düşünmemeye çalışıyor. Peki </span><span class="char-style-override-8">sen</span><span class="italik char-style-override-7" xml:lang="tr-TR"> onu hangi cehenneme getirdin?</span><span class="char-style-override-8"> İngiliz bayrağının ve İskoçya sancağının yaz esintisinde dalgalandığı alanın girişine bir göz attı. Dağ tarafından gaydaların sesleri geliyordu.</span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-10"><span class="bold char-style-override-7" xml:lang="tr-TR"> </span></p>
  </div>
</body>
</html>