<html xmlns="http://www.w3.org/1999/xhtml">
<head>
  <title>guzdavullari-36</title>
  <link href="../Styles/guzdavullari.css" rel="stylesheet" type="text/css"/>
</head>

<body id="guzdavullari" xml:lang="tr-TR">
  <div class="Basic-Text-Frame">
     <p class="baslik" id="toc_marker-26" xml:lang="en-US"><span class="bold" xml:lang="tr-TR">26<br/>Salgın Hastalık</span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-7"><span class="char-style-override-8">Günbatımından hemen önce ambardaki hastamı ziyaret etmek için evden çıktım. Durumu daha iyi değildi ama ağırlaşmamıştı da. Ciğerlerinden hâlâ hırıltılı bir ses geliyordu ve ateşi de henüz düşmemişti ama en azından içeri girdiğimde çökmüş gözlerini benden kaçırmadı ve ben onu muayene ederken de bana bakmaktan çekinmedi.</span></p>

    <p class="Normal para-style-override-7"><span class="char-style-override-8">Kuzgun tüylü muska hâlâ ondaydı, elinde sımsıkı tutuyordu. Muskaya dokundum, ona gülümsedim ve içecek bir şeyler verdim. Getirdiğim yiyeceklere yine el sürmemişti ama biraz sütten ve hazırladığım ateş düşürücü ilaçtan itiraz etmeden içti. Muayene sırasında ve ben onu beslerken hiç kıpırdamadan durdu. Ama tam ısıttığım bir kumaş parçasını acısını biraz dindirmek için göğsüne koyarken birden uzanıp kolumu tuttu.</span></p>

    <p class="Normal para-style-override-7"><span class="char-style-override-8">Diğer eliyle kendi göğsüne vurdu ve garip bir mırıldama sesi çıkardı. Bir anlığına şaşırıp kaldım ama sonra ne yaptığını anladım.</span></p>

    <p class="Normal para-style-override-7"><span class="char-style-override-8">“Gerçekten mi?” dedim. Şifalı bitkilerime uzandım ve onları kumaşın arasına koydum. “Pekâlâ. Dur düşüneyim.”</span></p>

    <p class="Normal para-style-override-7"><span class="char-style-override-8">“İleri Kardeşim”</span><span class="italik char-style-override-7" xml:lang="tr-TR"> </span><span class="char-style-override-8">adlı ilahiyi söylemeye karar verdim. İlahiyi beğenmiş olmalıydı, çünkü tekrar sırt üstü uzanana kadar ilahiyi üç kez üst üste söylemek zorunda kaldım. Kâfur ağacı dumanı yüzünden, uzanırken küçük bir öksürük krizine girdi.</span></p>

    <p class="Normal para-style-override-7"><span class="char-style-override-8">Eve girmeden önce yanımdaki alkolle dikkatli bir şekilde ellerimi temizledim. Üzerimde mikrop taşımadığıma emin olmak istiyordum. Gerçi çocukken kızamık geçirmiştim, ben hasta olmazdım ama diğerlerine hastalık bulaştırmak da istemiyordum.</span></p>

    <p class="Normal para-style-override-7"><span class="char-style-override-8">Jamie’ye konuğumuzun durumunu anlattıktan sonra Lord John, “Cross Creek’te kızamık salgını olduğunu duydum,” diye söze girdi. “Vahşilerin Avrupalılar’a göre hastalıklara karşı daha dirençsiz, Afrikalı kölelerinse sahiplerine göre daha dayanıklı olduğu doğru mu Bayan Fraser?”</span></p>

    <p class="Normal para-style-override-7"><span class="char-style-override-8">“Hastalığına göre değişir,” dedim. Bir yandan da kazanın içindeki güveci dikkatli bir şekilde karıştırdım. “Yerliler buradaki organizmalardan geçen parazit hastalıklarına, mesela sıtmaya karşı daha dirençliler. Afrikalılar ise dang humması gibi hastalıkların hakkından daha rahat geliyor. Sonuçta bu hastalık onlarla Afrika’dan gelmişti. Ama Kızılderililer çiçek ve frengi gibi Avrupa’nın yaygın görülen salgın hastalıklarına karşı hiç dayanıklı değiller.”</span></p>

    <p class="Normal para-style-override-7"><span class="char-style-override-8">Lord John bir miktar şaşırmış görünüyordu; bu beni garip bir şekilde hoşnut etti. Belli ki soruyu nezaketen sormuştu, benim konu hakkında bilgi sahibi olmamı beklemiyordu.</span></p>

    <p class="Normal para-style-override-7"><span class="char-style-override-8">“Ne kadar ilginç,” dedi, sesi hayli ilgili çıkmıştı gerçi. “Organizmalardan mı bahsettiniz? O halde Bay Evan Hunter’ın pis yaratıklar teorisine katılıyor musunuz?”</span></p>

    <p class="Normal para-style-override-7"><span class="char-style-override-8">Şimdi şaşırma sırası bendeydi.</span></p>

    <p class="Normal para-style-override-7"><span class="char-style-override-8">“Hmm… Tam olarak değil, hayır,” dedim ve konuyu değiştirdim.</span></p>

    <p class="Normal para-style-override-7"><span class="char-style-override-8">Olabildiğince hoş bir akşam geçirdik. Jamie ve Lord John, ben çorapları tamir ederken avcılık ve balıkçılık üzerine bilgilerini yarıştırdılar, kırsal bölgelerin bereketinden dem vurdular.</span></p>

    <p class="Normal para-style-override-7"><span class="char-style-override-8">Willie ve Ian satranç oynadılar; Ian kazandı ve galibiyetinin keyfini layıkıyla çıkardı. Lord hazretleri ise geniş geniş esnedi; tam o sırada bakışları babasının tehditkâr bakışlarına takıldı ve geç de olsa eliyle ağzını kapamayı başardı. Tıka basa yemiş olmanın verdiği rehavet içinde uykulu, ama son derece memnun bir şekilde gülümsedi. O ve Ian, akşam yemeğinden sonra bir kuşüzümlü keki yarı yarıya midelerine indirmişlerdi.</span></p>

    <p class="Normal para-style-override-7"><span class="char-style-override-8">Jamie bu uykulu bakışları yakaladı ve Ian’a kaş göz etti. Ian da mesajı alıp nazik bir şekilde lord hazretlerini ahıra götürdü; ikisi Ian’ın ot şiltesini paylaşacaklardı. İkisi tamam, geriye kaldı üç, diye aklımdan geçirdim. Bir yandan da gözlerimi yataktan tarafa dikmemeye çalışıyordum.</span></p>

    <p class="Normal para-style-override-7"><span class="char-style-override-8">Hassas yatma problemi, benim odama çekilme bahanesiyle kalkmamla çözülmüş oldu. Bu sırada Jamie ve Lord John satranç tahtasını almış ve ateş başında brendinin sonunu içerek sessiz bir maça dalmışlardı.</span></p>

    <p class="Normal para-style-override-7"><span class="char-style-override-8">Lord John benden çok daha iyi bir satranç oyuncusuydu. Küçük bir hesap yaptım ve maçın bir saat kadar sürebileceğine kanaat getirdim. Jamie genelde beni 20 dakika gibi bir süre içinde yenerdi. Oyun hayli sessiz geçiyor, sessizlik küçük sohbet açma çabalarıyla bölünüyordu.</span></p>

    <p class="Normal para-style-override-7"><span class="char-style-override-8">En sonunda Lord John bir hamle yaptı, geriye yaslanıp gerindi. Sanki bir şeyleri sonlandırıyormuş gibi bir havası vardı.</span></p>

    <p class="Normal para-style-override-7"><span class="char-style-override-8">“Anladığım kadarıyla dağdaki bu sığınağında politik karmaşadan uzak durabiliyorsun,” dedi rahat bir tavırla. Düşünceli bir şekilde satranç tahtasına bakmaya devam etti. “Sana gıpta ediyorum Jamie. Bunca manasız mücadeleden uzakta olmak ve kırsaldaki tüccar ve eşrafla cebelleşmek... Hayatının zorlukları varsa da eminim mücadelenin anlamlı ve kahramanca olduğunu bilmek seni avutuyordur.”</span></p>

    <p class="Normal para-style-override-7"><span class="char-style-override-8">Jamie burnunu çekti.</span></p>

    <p class="Normal para-style-override-7"><span class="char-style-override-8">“Ah, evet. Emin ol çok kahramanca. Mesela şu anda en büyük mücadelemi, kilerimi istila etmiş bir domuza karşı veriyorum.” Bir kaşını kaldırmış, kafasıyla kilerin kapısını işaret ediyordu. “Bu hamleyi yapmak istediğine emin misin?”</span></p>

    <p class="Normal para-style-override-7"><span class="char-style-override-8">Grey gözlerini kısarak Jamie’ye baktı, sonra gözlerini indirdi ve dudaklarını büzerek satranç tahtasını incelemeye başladı.</span></p>

    <p class="Normal para-style-override-7"><span class="char-style-override-8">“Evet, eminim,” dedi kesin bir tavırla.</span></p>

    <p class="Normal para-style-override-7"><span class="char-style-override-8">“Tanrım,” dedi Jamie ve yüzünde bir gülümsemeyle uzanıp şahını devirdi.</span></p>

    <p class="Normal para-style-override-7"><span class="char-style-override-8">Grey güldü, brendi şişesine uzandı. Bardağına boşaltmaya çalışıp da brendinin bittiğini fark edince, “Hayda!” diyiverdi. Jamie güldü, kalktı ve dolaba doğru gitti.</span></p>

    <p class="Normal para-style-override-7"><span class="char-style-override-8">“Bundan dene,” dedi ve bardağa boşalan içkinin sesini duydum.</span></p>

    <p class="Normal para-style-override-7"><span class="char-style-override-8">Grey hemen bardağı tepesine dikti, derin bir nefes aldı ve aksırarak patladı. Ağzındaki içkiyi masaya püskürttü.</span></p>

    <p class="Normal para-style-override-7"><span class="char-style-override-8">“Bu şarap değil John,” dedi Jamie onu izlerken. “Onu içmen gerekiyor, anladın mı? Burnunla çekmeyeceksin yani.”</span></p>

    <p class="Normal para-style-override-7"><span class="char-style-override-8">“Fark ettim. Yüce İsa, bu da ne?” Grey tekrar burnunu çekti. Dikkatli bir şekilde bir deneme yudumu daha aldı. Yine nefesi kesilir gibi oldu ama bu sefer yudumu yutmayı başardı.</span></p>

    <p class="Normal para-style-override-7"><span class="char-style-override-8">“Yüce İsa,” dedi yeniden. Sesi çok çatallı çıktı. Öksürdü, boğazını temizledi ve sanki içinde patlayıcı bir madde varmış gibi bardağı dikkatli bir şekilde masaya koydu.</span></p>

    <p class="Normal para-style-override-7"><span class="char-style-override-8">“Dur söyleme hemen,” dedi. “Tahmin edeyim. İskoç viskisi olmak üzere şişelenmiş, değil mi?”</span></p>

    <p class="Normal para-style-override-7"><span class="char-style-override-8">“On yıl gibi bir süre içinde olabilir,” dedi Jamie kendine küçük bir bardağa doldururken. Küçük bir yudum aldı, ağzının içinde dolaştırdı ve yuttu. Başını hızla iki yana sallayıp “Şu anda sadece alkol, ona başka bir şey diyemem.”</span></p>

    <p class="Normal para-style-override-7"><span class="char-style-override-8">“Evet öyle,” diye onayladı Grey ve bir küçük yudum daha aldı. “Bunu nereden buldun?”</span></p>

    <p class="Normal para-style-override-7"><span class="char-style-override-8">Jamie, usta bir viski üreticisinin alçakgönüllü edasıyla, “Ben yaptım,” dedi. “Elimde bundan on iki varil var.”</span></p>

    <p class="Normal para-style-override-7"><span class="char-style-override-8">Grey’in bakışları birden değişti. “Bununla botlarını temizlemeyeceğini düşündüğümden izninle soruyorum: Bu on iki varille ne yapmayı düşünüyorsun kuzum?”</span></p>

    <p class="Normal para-style-override-7"><span class="char-style-override-8">Jamie gülmeye başladı. “Satacağım,” dedi. “Satabildiğim ilk fırsatta satacağım. Bu ücra köşede olmamız sayesinde gümrük vergisi ve içki üretim lisansı gibi küçük politik dert</span><span class="char-style-override-8">lerden muafım,” diye alaycı bir şekilde ekledi.</span></p>

    <p class="Normal para-style-override-7"><span class="char-style-override-8">Lord John’dan hırıltılar geldi. İçkisinden bir yudum daha aldı ve bardağı tekrar masasına bıraktı. “Gümrükten kaçabileceğin doğru. En yakın gümrük ofisi Cross Creek’te. Ama yine de çok da güvenli bir şekilde satabileceğini düşünmüyorum. Sorabilir miyim, bu fevkalade karışımı kime satmayı düşünüyorsun? Kanunsuzlara değil umarım?”</span></p>

    <p class="Normal para-style-override-7"><span class="char-style-override-8">Jamie omzunu silkti. “Çok küçük miktarlarda. Bir seferde bir ya da iki matara; hediye olarak ya da takas etmek için. Bir adamı sarhoş edecek kadarını değil anlayacağın.”</span></p>

    <p class="Normal para-style-override-7"><span class="char-style-override-8">“Çok akıllıca. Anlatılanları duymuşsundur herhalde. Fransızlar ile savaşırken Michilimackinac kıyımından kurtulan bir adamla konuşmuştum. Bu kıyımın nedeni, en azından nedenlerinden biri, kaledeki yerlilerin eline geçen büyük miktarda alkolmüş.”</span></p>

    <p class="Normal para-style-override-7"><span class="char-style-override-8">“O hikâyeyi ben de duydum,” dedi Jamie ruhsuz bir şekilde. “Ama bizim yakınlardaki Kızılderililer ile aramız iyi. Ayrıca sayıca çok da fazla değiller. Ve söylediğim gibi, son derece dikkatliyim.”</span></p>

    <p class="Normal para-style-override-7"><span class="char-style-override-8">“Hmm.” İçkisinden bir yudum daha aldı ve yüzünü ekşitti. “Bence bir tanesini zehirlemek, bir grubu sarhoş etmekten daha tehlikeli.” Bardağı masaya koydu ve konuyu değiştirdi.</span></p>

    <p class="Normal para-style-override-7"><span class="char-style-override-8">“Wilmington’da kendilerine Düzenleyiciler diyen bir grup asi hakkında konuşuluyordu. Bu adamlar taşrayı terörize ediyor, ayaklanma çıkararak bölünmeye neden oluyorlarmış. Buralarda böyle bir vakaya rastladın mı hiç?”</span></p>

    <p class="Normal para-style-override-7"><span class="char-style-override-8">Jamie burnunu çekti. “Neyi terörize ediyorlarmış? Sincapları mı? Bir taşra var John, bir de vahşi doğa. Buradaki seyahatinde insan yerleşiminin ne kadar az olduğunu kesin olarak fark edeceksin.”</span></p>

    <p class="Normal para-style-override-7"><span class="char-style-override-8">“Bunu fark ettim zaten,” diye onayladı Lord John. “Ayrıca senin burada olmanla ilgili söylentiler de kulağıma çalındı. Bu kanunsuzluğun gelişiminde bastırıcı bir etkin olduğu yönünde...”</span></p>

    <p class="Normal para-style-override-7"><span class="char-style-override-8">Jamie gülmeye başladı. “Benim buradaki kanunsuzluğun önüne geçmem için biraz daha zaman geçmesi gerekiyor sanırım. Gerçi nehir kenarındaki değirmende, genç bir kadını taciz eden yaşlı bir Alman çiftçiyi yere serecek kadar ileri gittim. Kadının malı az tarttığına inanıyordu, ama bu doğru değildi. Onu bir türlü inandıramadım. Ancak inan bana bu, bugüne kadar kamu düzenini sağlamak için dâhil olduğum tek olaydı.”</span></p>

    <p class="Normal para-style-override-7"><span class="char-style-override-8">Grey güldü ve satranç tahtasına serilmiş şahı kaldırdı. “Bunu duyduğuma sevindim. Bir oyunla onurunu kurtarmak istemez misin? En azından aynı numaranın bir daha tutmayacağına eminim.”</span></p>

    <p class="Normal para-style-override-7"><span class="char-style-override-8">Yattığım yerde duvara doğru döndüm ve uykusuz gözlerle ahşap duvara gözlerimi diktim. Şöminenin, baltanın üzerindeki kanat şeklindeki nişana yansıyan ışığı, her bir tomruk boyunca ilerliyor, kumsaldaki kum dalgacıklarını anımsatıyordu.</span></p>

    <p class="Normal para-style-override-7"><span class="char-style-override-8">Arkanda süren sohbeti duymazdan gelmeye, onun yerine Jamie’nin ağaçların kabuğunu soyuşunu, kütükleri bir araya getirişini, yarı açık barakanın içinde onun kolları arasında uyuyuşumu, evin etrafımda yükselerek beni güven ve sıcaklığıyla sarmasının verdiği hissi, onun kollarının verdiği kalıcı bütünleşme hissini hatırlamaya çalıştım. Bu görüntüler beni her zaman yatıştırıyor, dağın tepesinde Jamie’nin benim için inşa ettiği bu evde tek başıma olsam bile kendimi güvende hissetmeme neden oluyordu. Ama bugün beni sakinleştirmeyi başaramıyordu.</span></p>

    <p class="Normal para-style-override-7"><span class="char-style-override-8">Öylece yattım ve beni rahatsız edenin ne olduğunu anlamaya çalıştım. Ya da ne olduğunu değil de neden böyle olduğumu... Şimdi biliyorum, itiraf ediyorum ki hissettiğim kıskançlıktı.</span></p>

    <p class="Normal para-style-override-7"><span class="char-style-override-8">Çok kıskanmıştım, bir süredir hissetmediğim bir histi bu ve şimdi beni dehşete düşürüyordu. Sırtüstü döndüm ve gözlerimi kapadım; uzaktan gelen sohbet seslerini duymamaya çalıştım. </span></p>

    <p class="Normal para-style-override-7"><span class="char-style-override-8">Lord John benim için nezaket timsaliydi. Hatta bundan daha fazlasıydı; zeki, düşünceli ve doğrusu baştan aşağı çekiciydi. Ve onu Jamie ile zeki, düşünceli ve çekici bir şekilde sohbet ederken dinlemek, midemin düğümlenmesine ve örtünün altındaki yumruklarımı sıkmama neden oluyordu.</span></p>

    <p class="Normal para-style-override-7"><span class="char-style-override-8">Sen bir aptalsın, dedim kendime. Sana neler oluyor? Gözlerimi kapatıp burnumdan derin nefesler alarak sakinleşmeye çalıştım.</span></p>

    <p class="Normal para-style-override-7"><span class="char-style-override-8">Bunun bir nedeni de Willie idi doğal olarak. Jamie çok dikkatliydi ama birkaç kez çocuğa yönelttiği tedbirsiz bakışlarını yakalamıştım. Vücuduna utangaçca bir neşe yayılmış, gurur ve mahcubiyet birbirine karışmıştı. Ve bunu görmek beni kalpten yaralamıştı.</span></p>

    <p class="Normal para-style-override-7"><span class="char-style-override-8">İlk çocuğu Brianna’ya hiçbir zaman böyle bakamayacaktı. Hatta onu hiçbir zaman göremeyecekti. Üstelik bu onun hatası bile değildi. Bu çok büyük bir haksızlıktı. Aynı zamanda oğluna bakarken hissettiği bu mutluluğa da pek kızamazdım. Kızmadım da zaten, kendime hatırlattım. Oğlanın, kızkardeşinin yansıması olan cesur ve yakışıklı yüzüne bakıp da özlem dolu bir sızı hisseden sadece bendim, bu benim problemimdi. Ne Jamie’nin, ne Willie’nin ne de çocuğu buraya getiren John Grey’in bu problemle uzaktan yakından alakası yoktu.</span></p>

    <p class="Normal para-style-override-7"><span class="char-style-override-8">Ne için? Ortaya çıktıkları anda yaşadığım şoktan kurtulduğumdan beri bunu düşünüyordum; hâlâ da aklımda bu soru vardı. Bu adam neyin peşindeydi?</span></p>

    <p class="Normal para-style-override-7"><span class="char-style-override-8">Virginia’daki gayrimenkulle ilgili hikâye doğru olabilirdi ya da sadece bahanesiydi. Doğru bile olsa, oradan Fraser Tepesi’ne gelmek için yolu bir hayli uzatmıştı. Çocuğu buraya getirmek için bu kadar zahmete neden kalkışmıştı ki? Bu kadar riski neden göze almıştı: Görünen o ki Willie, Ian’ın bile fark ettiği benzerlikten bihaberdi ama ya olmasaydı? Grey için Jamie’nin sorumluluğunun kendisinde olduğunu herkese hatırlatmak bu kadar önemli olabilir miydi?</span></p>

    <p class="Normal para-style-override-7"><span class="char-style-override-8">Diğer tarafıma döndüm, gözümü hafifçe araladım ve biri kızıl diğeri açık kumral iki kafayı masaya eğilmiş satranç oynarken izledim. Grey atını oynadı ve geriye yaslandı; yaptığı hamlenin sonuçlarını hafifçe gülümseyerek düşünürken bir yandan da ensesini ovdu. Çok hoş bir adamdı. Zayıf ama yapılıydı; güçlü, biçimli yüzü ve pek çok kadının kıskanabileceği kadar güzel, duyarlı dudakları vardı.</span></p>

    <p class="Normal para-style-override-7"><span class="char-style-override-8">Grey, hissettiklerini saklamakta Jamie’den bile daha başarılıydı. Yüzünde şu ana kadar suçlayıcı bir ifade bile yakalamamıştım. Gerçi bir kez Jamaika’da görmüştüm ve o zaman Jamie’ye karşı hissettiklerine dair hiç şüphem kalmamıştı.</span></p>

    <p class="Normal para-style-override-7"><span class="char-style-override-8">Diğer taraftan Jamie’nin o açıdan hissettiklerine dair de en ufak bir şüphem yoktu. Karnımdaki düğüm biraz çözülür gibi oldu ve daha derin bir nefes aldım. O tahtanın başında ne kadar geç saate kadar otururlarsa otursunlar, ne kadar içip konuşurlarsa konuşsunlar, Jamie’nin gelip yatacağı yatak benimki olacaktı.</span></p>

    <p class="Normal para-style-override-7"><span class="char-style-override-8">Yumruklarımı açtım ve avuçlarımı gizlice bacaklarıma sürterken, tam o anda Lord John’dan neden bu kadar rahatsız olduğumu anladım. </span></p>

    <p class="Normal para-style-override-7"><span class="char-style-override-8">Tırnaklarım avuçlarımda küçük hilaller bırakmıştı; bir dizi zonklayan ay figürü... Yıllarca her yemekli partiden, Frank’in “ofiste mesaiye kaldığı” her geceden sonra avcumun içinde oluşan bu hilallerden yüzlercesini ovmuştum. Yıllar boyunca iki kişilik yatağın bir tarafında, karanlıkta uyur uyanık bir vaziyette tek başıma uzanmış, tırnaklarımı avuçlarıma geçirmiş bir şekilde onun eve dönmesini beklemiştim. </span></p>

    <p class="Normal para-style-override-7"><span class="char-style-override-8">Dönmüştü de. Hakkını yememek lazım, her zaman gündoğmadan eve dönerdi. Bazen onu serzenişte bulunurcasına soğuk bir sırt karşılardı. Bazen de konuşmadan inkar etmesi için baskı yapan, vücuduyla masumiyetini kanıtlamasını bekleyen, talep ederek ona meydan okuyan bir kadın vücudu. Savaşarak sınayan... Çoğu zaman Frank bu meydan okuyuşa kafa tutardı. İşe yaramazdı. </span></p>

    <p class="Normal para-style-override-7"><span class="char-style-override-8">Günışığında bu konuları ikimiz de açmazdık. Ben yapamazdım; buna hakkım yoktu. Frank de konuşmazdı; intikam almalıydı.</span></p>

    <p class="Normal para-style-override-7"><span class="char-style-override-8">Bazen iki bölüm arasında aylar, hatta yıllar geçerdi ve biz beraber huzur içinde yaşamımızı sürdürürdük. Ama sonra </span><span class="char-style-override-8">yine olurdu; karşıdan ses gelmeyen telefonlar, bahanesi bol, çok özür dilenmiş yok olmalar, gece geç gelmeler... Hiçbir zaman başka bir kadının parfümünün kokusuna ya da yakada ruj izi gibi aleni ipuçlarına rastlamazdım. Her zaman çok dikkatliydi. Ama her zaman başka bir kadının hayaletini aramızda hissettim, artık her kimse. Yüzü olmayan, ayırt edilmesi olanaksız bir kadın...</span></p>

    <p class="Normal para-style-override-7"><span class="char-style-override-8">Kim olduğunun bir önemi olmadığını hep biliyordum; birden fazlaydılar. Önemli olan o kadının ben olmayışımdı. Ben de uykusuz gecelerde yumruklarımı sıkar, günahlarımdan arınmak için tırnaklarımla kendime izler bırakırdım; tıpkı İsa’nın avucundaki çivi izleri gibi...</span></p>

    <p class="Normal para-style-override-7"><span class="char-style-override-8">Ateş başındaki sohbetin sesleri giderek azaldı; tek duyduğum küçük satranç taşlarının tahtada bıraktığı sesti.</span></p>

    <p class="Normal para-style-override-7"><span class="char-style-override-8">Lord John aniden, “Hayatından memnun musun?” diye sordu.</span></p>

    <p class="Normal para-style-override-7"><span class="char-style-override-8">Jamie bir an sustu. “Bir erkeğin isteyebileceği her şeye sahibim,” dedi kısık bir sesle. “Bir yuva, onurlu bir iş. Yanı başımda karım. Oğlumun güvende ve iyi bakıldığını bilmek.” Bakışlarını kaldırdı ve Grey’e baktı. “Ve iyi bir dost.” Uzandı, Lord John’un elini sıktı ve geri bıraktı. “Başka bir şey istemem.”</span></p>

    <p class="Normal para-style-override-7"><span class="char-style-override-8">Kararlılıkla gözlerimi kapadım ve koyunları saymaya başladım.</span></p>

    <p class="Normal para-style-override-7"><span class="char-style-override-8">Yatağımın yanına çömelen Ian tarafından gün doğmadan uyandırıldım.</span></p>

    <p class="Normal para-style-override-7"><span class="char-style-override-8">“Yengecim,” dedi yumuşak bir sesle, bir eliyle de omzumu dürtüyordu. “Hemen gelsen iyi olur. Ambardaki adamın durumu fena.”</span></p>

    <p class="Normal para-style-override-7"><span class="char-style-override-8">Yataktan fırladım, pelerinime sarınıp henüz afyonum patlamadan yalınayak Ian’ın peşine düştüm. Durumu değerlendirmem için çok yetenekli bir doktor olmama gerek yoktu, üç metre mesafeden ciğerlerinden gelen hırıltılı sesi duyabiliyordum.</span></p>

    <p class="Normal para-style-override-7"><span class="char-style-override-8">Kont kapının eşiğinde duruyordu, beti benzi atmış ince </span><span class="char-style-override-8">yüzü soluk ışıkta korkuyla dolu görünüyordu.</span></p>

    <p class="Normal para-style-override-7"><span class="char-style-override-8">“Git buradan,” dedim ona sertçe. “Onun yakınında olmaman lazım, senin de Ian. İkiniz de hemen eve gidin, bana kazandan sıcak su, çantamı ve temiz bez getirin.”</span></p>

    <p class="Normal para-style-override-7"><span class="char-style-override-8">Willie hemen harekete geçti, bu ürkütücü seslerden uzaklaşmaya dünden razıydı. Ian gitmekte tereddüt etti, yüzü endişeli görünüyordu. “Ona yardım edebileceğini sanmıyorum yenge,” dedi yavaşça. Gözlerini benimkilere dikmişti, bir yetişkinin anlayışlı ifadesini takınmıştı.</span></p>

    <p class="Normal para-style-override-7"><span class="char-style-override-8">Ona aynı olgunlukla cevap verdim. “Büyük bir ihtimalle. Ama hiçbir şey yapmadan duramam.”</span></p>

    <p class="Normal para-style-override-7"><span class="char-style-override-8">Derin bir nefes aldı ve başıyla onayladı. “Tamam. Ama bence…” Bir an tereddüt etti ama ben onu teşvik edercesine başımı sallayınca devam etti: “Bence ona ilaçlarla işkence etmemelisin. Ölmeye hazır yenge, gece bir baykuş sesi duyduk. O da duymuş olmalı. Onlara göre bu ölümün işaretidir.”</span></p>

    <p class="Normal para-style-override-7"><span class="char-style-override-8">Kapının dışından içerdeki karanlığa baktım, dudaklarımı ısırdım. Nefes alışı iyice derindendi; hırıltıyla soluyor iki nefes arasında uzun duraksamalar oluyordu. Tekrar Ian’a baktım.</span></p>

    <p class="Normal para-style-override-7"><span class="char-style-override-8">“Biri ölürken Kızılderililer ne yapar? Biliyor musun?”</span></p>

    <p class="Normal para-style-override-7"><span class="char-style-override-8">“Şarkı söylerler,” dedi çabucak. “Şaman yüzünü boyar ve ölüm yatağındakinin ruhu güvende olsun diye şarkı söyler. Ruhunu iblislerin ele geçirmesini önler.”</span></p>

    <p class="Normal para-style-override-7"><span class="char-style-override-8">Tereddüt ettim, savaşma içgüdümle bu yapacağımın beyhude olacağına dair kanaatim arasında kalmıştım. Bu adamı huzur içinde ölmekten mahrum burakmaya hakkım var mıydı? Daha da kötüsü, benim müdahalem yüzünden ruhunun kayıplara karışacağını düşünüp korku içinde ölmesine neden olmaya hakkım var mıydı?</span></p>

    <p class="Normal para-style-override-7"><span class="char-style-override-8">Ian’ın bir karar almamı beklemeye niyeti yoktu. Eğildi ve yerden bir parça toprak aldı. Üzerine tükürüp çamur haline getirdi. Bir yorum yapmama fırsat bırakmadan işaret parmağını çamura batırıp alnımdan burnuma doğru bir çizgi çizdi.</span></p>

    <p class="Normal para-style-override-7"><span class="char-style-override-8">“Ian!”</span></p>

    <p class="Normal para-style-override-7"><span class="char-style-override-8">Kaşlarını çatmış tam konsantre “Şişşt,” dedi. “Sanırım böyle olmalı.” İki elmacık kemiği arasına iki çizgi daha çizdi. Alt çene kemiğime de kabaca bir zikzak çizdi. “Bu olması gerekene bayağı benzedi. Hatırladığım kadarıyla tabii. Sadece bir kere gördüm, o da uzaktan.”</span></p>

    <p class="Normal para-style-override-7"><span class="char-style-override-8">“Ian, bu pek...”</span></p>

    <p class="Normal para-style-override-7"><span class="char-style-override-8">“Şişşt,” diyerek beni terar susturdu ve itirazımı bastırmak için koluyla kolumu tuttu. “Git ona yenge. Senden korkmayacaktır. Zaten sana alışmamış mıydı?”</span></p>

    <p class="Normal para-style-override-7"><span class="char-style-override-8">Burnumun ucundaki çamuru sildim, kendimi budala gibi hissediyordum. Ama tartışmak için vakit yoktu. Ian beni hafifçe itti, kapıya döndüm. Ambarın karanlığına adım attım, eğildim ve adamın kolunu tuttum. Teni sıcak ve kuruydu, elleri eskimiş deri gibi pörsümüştü.</span></p>

    <p class="Normal para-style-override-7"><span class="char-style-override-8">“Ian, onunla konuşabilir misin? İsmini söyle, ona her şeyin yolunda olduğunu söyle.”</span></p>

    <p class="Normal para-style-override-7"><span class="char-style-override-8">“Adını söylememelisin yenge, bu iblisleri çağırır.”</span></p>

    <p class="Normal para-style-override-7"><span class="char-style-override-8">Ian boğazını temizledi ve genizden çıkardığı seslerle birkaç kelime söyledi. Adamın elimin içindeki eli bir anda hafifçe kıpırdadı. Gözlerim artık karanlığa alışmıştı. Adamın yüzünü ve yüzümdeki çamur izlerini görünce nasıl şaşırdığını görebiliyordum.</span></p>

    <p class="Normal para-style-override-7"><span class="char-style-override-8">“Şarkı söyle yenge,” diye yavaşça üsteledi Ian. </span></p>

    <p class="Normal para-style-override-7"><span class="char-style-override-8">Yapabileceğim başka bir şey yoktu. Çaresiz bir şekilde bir ilahi söylemeye başladım.</span></p>

    <p class="Normal para-style-override-7"><span class="char-style-override-8">Birkaç saniye içinde sesimin titremesi durdu. Çıplak topuklarımı yere koymuş, bir elimde hasta adamın eli, yavaşça ilahiyi söylemeye devam ettim. Kalkık kaşları indi, bana öyle geldi ki çukura kaçmış gözlerine sakin bir ifade geldi.</span></p>

    <p class="Normal para-style-override-7"><span class="char-style-override-8">Pek çok ölüm görmüştüm. Kaza geçirip ölenlerden savaş yarasıyla ebediyete göçenlere, hastalığa yenik düşenlerden doğal nedenlerle bu hayata veda edenlere, pek çok kişinin ölümle tanıştığı ana tanık olmuştum. Kimi felsefi açıdan olayı kabul etmiş kimi de henüz hazır hissetmediği için ayak diremişti. Ama birinin hiç bu kadar sessizce öldüğünü görmemiştim.</span></p>

    <p class="Normal para-style-override-7"><span class="char-style-override-8">Sadece bekliyordu; gözlerini benimkine dikmiş, şarkının sonuna gelmemi bekliyordu. Sonra yüzünü kapıya çevirdi ve doğan güneşin ışığı yavaş yavaş üzerine gelirken ruhu vücudunu terk etti. Ne bir kası oynadı ne de belirgin bir son nefes verdi.</span></p>

    <p class="Normal para-style-override-7"><span class="char-style-override-8">Sessizce oturdum ve pörsümüş elini tuttum. Kendi nefesimi de tuttuğumu fark edene kadar da hiç hareket etmedim.</span></p>

    <p class="Normal para-style-override-7"><span class="char-style-override-8">Hava garip bir şekilde durağandı, sanki zaman bir anlığına durmuş gibiydi. Tabii ki durdu, diye düşündüm ve derin bir nefes aldım. Zaman onun için sonsuza kadar durmuştu.</span></p>

    <p class="Normal para-style-override-7"><span class="char-style-override-8">“Onun için ne yapabiliriz?”</span></p>

    <p class="Normal para-style-override-7"><span class="char-style-override-8">Konuğumuz için yapabileceğimiz bir şey kalmamıştı. Asıl soru fani dünyada bıraktığı vücuduyla ne yapacağımızdı.</span></p>

    <p class="Normal para-style-override-7"><span class="char-style-override-8">Lord John’u bir kenara çekmiş ve uyarmıştım; o da Willie’yi yukarıdaki tepeye çilek toplamaya götürmüştü. Kızılderili adamın ölümünde en ufak bir dehşet hissi bile olmamasına rağmen Willie’nin bunu görmemiş olmasını isterdim. Henüz birkaç ay önce annesinin ölümüne tanık olmuş bir çocuğun görmemesi gereken bir manzaraydı. Lord John da üzgün görünüyordu, biraz günışığı ve temiz hava ikisine de iyi gelebilirdi.</span></p>

    <p class="Normal para-style-override-7"><span class="char-style-override-8">Jamie kaşlarını çattı ve eliyle yüzünü ovuşturdu. Henüz tıraş olmamıştı ve sakallarından hışırtılı bir ses çıktı.</span></p>

    <p class="Normal para-style-override-7"><span class="char-style-override-8">“Onu toprağa münasip bir şekilde vermeliyiz, değil mi?”</span></p>

    <p class="Normal para-style-override-7"><span class="char-style-override-8">“Eh, onu böyle ambarda bırakamayacağımıza göre... Ama kendi kabilesi burada gömülmesini ister mi? Ölülerine ne yaptıklarını biliyor musun Ian?”</span></p>

    <p class="Normal para-style-override-7"><span class="char-style-override-8">Ian hâlâ biraz solgundu ama şaşırtıcı bir şekilde hayli sakin görünüyordu. Başını iki yana salladı ve sütünden bir yudum daha içti.</span></p>

    <p class="Normal para-style-override-7"><span class="char-style-override-8">“Pek bilmiyorum yenge. Ama bir adamın öldüğünü görmüştüm, anlattım ya sana. Onu geyik postuna sardılar ve şarkılar söyleyerek köyde dolaştırdılar. Sonra cesedi alıp ormana götürdüler. Orada onu bir platformun üzerine yatırıp kurumaya bıraktılar.”</span></p>

    <p class="Normal para-style-override-7"><span class="char-style-override-8">Jamie çiftliğin etrafındaki ağaçların arasına yerleştirilmiş bir mumya fikrinden pek etkilenmiş görünmüyordu. “Belki de en iyisi vücudu düzgün bir şekilde sarıp köyüne götürmek. Orada kendi insanları ne yapmaları gerekiyorsa yapabilirler.”</span></p>

    <p class="Normal para-style-override-7"><span class="char-style-override-8">“Hayır, bunu yapamazsın.” Kuzineden üzerinde pişmiş çöreklerin olduğu tepsiyi çıkardım. Elime ince bir çalı parçası alıp dolgun kahverengi çöreklerden birine batırdım. Çubuk tertemiz çıktı, ben de tepsiyi masaya koydum. Sonra kendim de sandalyeye çöktüm. Kaşlarımı çatık bir şekilde gözlerimi balın bulunduğu çömleğe diktim. Bal artık iyice tepeye çıkmış sabah güneşiyle altın gibi parıldıyordu.</span></p>

    <p class="Normal para-style-override-7"><span class="char-style-override-8">“Sorun şu: Adamın vücudu hastalığı hâlâ yayabilir. Ona dokunmadın değil mi Ian?” Ian son derece aklı başında bir ifadeyle başını iki yana salladı. “Hayır yenge. Burada hastalandığından beri hiç ona dokunmadım, ama daha öncesini hatırlamıyorum. Av sırasında beraberdik.”</span></p>

    <p class="Normal para-style-override-7"><span class="char-style-override-8">“Hey, sen! Sen kızamık geçirdin, değil mi?” Soruyu Jamie’ye sormuştum. Ellerimle saçımı karıştırdım. Neyse ki başını evet anlamında salladı.</span></p>

    <p class="Normal para-style-override-7"><span class="char-style-override-8">“Evet. Beş yaşlarında falanken. Ve sen diyorsun ki bir kişi aynı hastalığa ikinci kez yakalanmaz. O halde ona dokunmak bana zarar vermez, değil mi?”</span></p>

    <p class="Normal para-style-override-7"><span class="char-style-override-8">“Hayır, ne sana ne de bana zarar verir; ben de kızamık geçirmiştim. Ama yine de onu köye götüremeyiz. Kızamık virüsünün ya da onun gibi bir mikrobun ölü bir vücutta ya da kıyafetlerde ne kadar uzun yaşayabileceğini bilmiyorum. O insanlara ölüye dokunmamaları ya da yakınına gitmemeleri gerektiğini nasıl anlatırız ki? Ve o kadar insanın hastalanması riskini göze alamayız.”</span></p>

    <p class="Normal para-style-override-7"><span class="char-style-override-8">“Beni asıl rahatsız eden şey başka,” diye aniden söze girdi Ian. “Bu adam Anna Ooka’dan değildi. Onun köyü daha kuzeydeydi. Eğer onu buraya gömersek ve bu duyulursa onu bir şekilde öldürüp gizlemek için buraya gömdüğümüzü düşünebilirler.”</span></p>

    <p class="Normal para-style-override-7"><span class="char-style-override-8">Bu daha önce aklıma gelmemiş ama hayli kötü bir olasılıktı. Biri sanki soğuk elini enseme koymuş gibi ürperdim.</span></p>

    <p class="Normal para-style-override-7"><span class="char-style-override-8">“Öyle düşüneceklerine gerçekten inanmıyorsun, değil mi?”</span></p>

    <p class="Normal para-style-override-7"><span class="char-style-override-8">Ian omzunu silkti, sıcak çöreklerden birini kesti ve içine bir parça kalbine bal akıttı.</span></p>

    <p class="Normal para-style-override-7"><span class="char-style-override-8">“Nacognaweto’lu yerliler bize güveniyor ama Myers’in dediğine göre daha bize hâlâ güvenmeyen pek çok kabile varmış. Şüphelenmek için haklı nedenleri var, değil mi?”</span></p>

    <p class="Normal para-style-override-7"><span class="char-style-override-8">Tuscarora’nın büyük bir kısmının yaklaşık 50 yıl önce Kuzey Carolina’lılarla girilen korkunç savaş sırasında mahvolduğu düşünülürse, güvenmemekte haklı oldukları kesindi. Ama bu durum, şu anki sorunumuzu halletmeye yetmiyordu.</span></p>

    <p class="Normal para-style-override-7"><span class="char-style-override-8">Jamie çöreğin son lokmasını da midesine indirdi ve arkasına yaslandı.</span></p>

    <p class="Normal para-style-override-7"><span class="char-style-override-8">“Peki o halde. Bence en iyisi adamı kefen gibi bir şeylere saralım ve onu evin yukarısındaki mağaraya koyalım. Mağaranın girişine kazıklar yerleştiririm ki vahşi hayvanlar cesede ulaşamasın. Sonra Ian ya da ben Anna Ooka’ya gider ve Nacognaweto’ya durumu açıklarız. Belki bizimle birlikte bir adamını yollar ve o kişi de adama kötülük yapmadığımızı gelip kontrol eder. Onu inandırdıktan sonra adamı gömeriz.”</span></p>

    <p class="Normal para-style-override-7"><span class="char-style-override-8">Daha cevap vermemiştim ki dışarıdan ayak sesleri duydum. Hava ve ışık girsin diye kapıyı aralık bırakmıştım. Kapıya döndüğümde Willie’nin kapıdan bakan yüzünü gördüm, solgun ve perişandı.</span></p>

    <p class="Normal para-style-override-7"><span class="char-style-override-8">“Bayan Fraser! Lütfen benimle gelir misiniz? Babam hastalandı.”</span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-9"><span class="char-style-override-8">***</span></p>

    <p class="Normal para-style-override-7"><span class="char-style-override-8">“Kızılderili adamdan mı kapmış?” Jamie kaşlarını çatmış Lord John’a bakıyordu. Lord John’un üzerindekileri çıkartmış, onu yatağa yatırmıştık. Yüzü bir kızarıyor bir sararıyordu. </span></p>

    <p class="Normal para-style-override-7"><span class="char-style-override-8">“Hayır, olamaz. Hastalığın kuluçka dönemi bir ya da iki hafta. Neredeydiniz- ” Ben Willie’ye döndüm, sonra omuzumu silkip vazgeçtim. Bir süredir seyahat ediyorlardı. Grey’in vürüsü nerede, ne zaman aldığını bilebilmemin yolu yoktu. Seyahattekiler genellikle yatak örtülerinin nadiren değiştirildiği hanlarda yatmak zorunda kalırdı. Gece bir yatağa yatıp sabah kızamık ya da hepatit virüsüyle uyanmak çok da zor değildi.</span></p>

    <p class="Normal para-style-override-7"><span class="char-style-override-8">“Cross Creek’te salgın hastalık olduğunu siz söylemiştiniz.” Bir elimi Grey’in alnına koydum. Dokunarak vücut ateşinin kaç derece olduğunu anlamakta ustalaşmış biri olarak ateşinin 39,5 civarında olduğunu tahmin ettim.</span></p>

    <p class="Normal para-style-override-7"><span class="char-style-override-8">“Evet,” dedi boğuk bir sesle. “Kızamık mı oldum? Willie’yi benden uzakta tutmalısınız.”</span></p>

    <p class="Normal para-style-override-7"><span class="char-style-override-8">“Ian, Willie’yi dışarıya götürür müsün lütfen?” Bir kumaş parçasını mürver çiçeği suyuna batırıp sıktım, sonra da Grey’in yüzü ve ensesini sildim. Yüzünde henüz kızamık lekeleri belirmemişti ama ağzını açmasını söylediğimde dilindeki küçük beyaz lekeleri gördüm.</span></p>

    <p class="Normal para-style-override-7"><span class="char-style-override-8">“Evet, kızamık olmuşsun,” dedim. “Ne kadar zamandır kendini kötü hissediyosun?”</span></p>

    <p class="Normal para-style-override-7"><span class="char-style-override-8">“Dün gece yatmaya gittiğimde biraz sersemlemiş gibi hissediyordum,” dedi ve öksürmeye başladı. “Gece bir ara kötü bir baş ağrısıyla uyandım ama buna Jamie’nin sözde viskisinin neden olduğunu sandım.” Jamie’ye hafifçe gülümsedi. “Sonra bu sabah…” Hapşırdı. Hemen ona temiz bir mendil uzattım.</span></p>

    <p class="Normal para-style-override-7"><span class="char-style-override-8">“Tamam, sakin ol. Biraz dinlenmeye çalış. Biraz gökçeağaç kabuğu çayı hazırladım; baş ağrısına iyi gelir.” Ayağa kalktım ve bir kaşımı kaldırarak Jamie’ye baktım. Mesajı aldı ve beni dışarı kadar takip etti.</span></p>

    <p class="Normal para-style-override-7"><span class="char-style-override-8">“Willie’nin onun yakınına gelmesine izin veremeyiz,” dedim duyulmamak için son derece kısık bir sesle. Willie ve Ian ağılın ordaydılar, atların yemliklerine saman koyuyorlardı. “Ian’ın da öyle. Hastalığı çok bulaşıcı.”</span></p>

    <p class="Normal para-style-override-7"><span class="char-style-override-8">Jamie kaşlarını çattı.</span></p>

    <p class="Normal para-style-override-7"><span class="char-style-override-8">“Peki. Ama kuluçka evresiyle ilgili söylediklerin- ”</span></p>

    <p class="Normal para-style-override-7"><span class="char-style-override-8">“Evet. Ian yaşlı adamdan hastalığı kapmış olabilir, Willie de Lord John ile aynı kaynaktan virüse maruz kalmış olabilir. İkisinde de virüs olabilir ama henüz hastalık belirtisi göstermediler.” Dönüp gençlere baktım. Her ikisi de besledikleri atlar kadar sağlıklı görünüyordu.</span></p>

    <p class="Normal para-style-override-7"><span class="char-style-override-8">“Düşünüyorum da,” diye söze başladım ve biraz çapraşık planımı oluştururken tereddüt ettim, “belki de sen oğlanları alıp bu gece doğada kamp yapsan daha iyi olur. Otları koyduğumuz küçük barakada ya da koruda uyuyabilirsiniz. Bir-iki gün beklersiniz. Eğer Willie de Lord John ile aynı kişiden virüsü kapmışsa bir-iki güne hastalığın belirtileri ortaya çıkacaktır. Eğer hastalanmazsa henüz virüsü kapmamış demektir. O zaman sen ve Willie, Anna Ooka’ya gidip Nacognaweto’ya ölen yerliden bahsedersiniz. Bu sayede Willie’yi tehlikeden uzak tutmuş oluruz.”</span></p>

    <p class="Normal para-style-override-7"><span class="char-style-override-8">“Ve Ian da burada kalıp sana yardım eder, öyle mi?” Kaşlarını çattı, durumu değerlendirdi ve başıyla onayladı. “Tamam, sanırım bu plan işe yarar.”</span></p>

    <p class="Normal para-style-override-7"><span class="char-style-override-8">Dönüp Willie’ye baktı. İstediğinde ne kadar duygusuz davranabileceğini biliyordum ama onu o kadar iyi tanıyordum ki bir an yüzüne yansıyan duyguyu fark edebildim.</span></p>

    <p class="Normal para-style-override-7"><span class="char-style-override-8">Yüzünde endişe vardı. John Grey için, belki de ben ve Ian için endişeleniyordu. Ama bunların ötesinde farklı bir duygu daha vardı gözlerinde: Korkuyla karışık merak. Bunun, çocukla baş başa geçirecekleri birkaç günün korkusu olduğunu düşündüm.</span></p>

    <p class="Normal para-style-override-7"><span class="char-style-override-8">“Eğer henüz fark etmediyse fark etmeyecektir,” dedim yavaşça ve elimi koluna koydum.</span></p>

    <p class="Normal para-style-override-7"><span class="char-style-override-8">“Doğru,” diye mırıldandı ve çocuğa sırtını döndü. “Sanırım bu açıdan güvenli.”</span></p>

    <p class="Normal para-style-override-7"><span class="char-style-override-8">“Hem derler ki her işte bir hayır vardır. Onunla konuşmak için bol bol vaktin olacak ve onunla bu kadar konuşmanı hiç garipsemeyecek.” Durdum. “Ama gitmeden önce yapman gereken bir şey var.”</span></p>

    <p class="Normal para-style-override-7"><span class="char-style-override-8">Elini elimin üzerine koydu ve gülümsedi. “Nedir?”</span></p>

    <p class="Normal para-style-override-7"><span class="char-style-override-8">“Lütfen o domuzu kilerden çıkar.”</span></p>

    <p class="Normal para-style-override-10"><span class="char-style-override-7"> </span></p>
  </div>
</body>
</html>