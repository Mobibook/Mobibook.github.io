<html xmlns="http://www.w3.org/1999/xhtml">
<head>
  <title>guzdavullari-33</title>
  <link href="../Styles/guzdavullari.css" rel="stylesheet" type="text/css"/>
</head>

<body id="guzdavullari" xml:lang="tr-TR">
  <div class="Basic-Text-Frame">
     <p class="baslik" id="toc_marker-23" xml:lang="en-US"><span class="bold" xml:lang="tr-TR">23<br/>Derinin Altındaki Kafatası</span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-7"><span class="char-style-override-8">Jamie’ye medeniyetten uzakta yaşamaya itirazım olmadığını söylemiştim; insan olan herhangi bir yerde şifacıya ihtiyaç olurdu.</span></p>

    <p class="Normal para-style-override-7"><span class="char-style-override-8">Duncan 1768 yılının baharında, yanında - artık Fraser Tepesi olarak bilinen bölgede - arazi işgal ederek yerleşmeye hazır sekiz eski Ardsmuir erkeği ve ailesiyle geri gelerek sözünün eri olduğunu göstermişti. El uzatılacak yaklaşık 30 kişilik bu topluluk, hemen körelmeye başlayan hizmetlerimden faydalanmak istemişti; dikilmesi gereken yaralar, müdahale edilmesi gereken yüksek ateşler, apse yapmış çıbanlar, temizlenmesi gereken enfeksiyon kapmış dişler... Kadınlardan ikisi geldiklerinde hamileydiler; o bahar biri kız, diğeri erkek olmak üzere iki sağlıklı bebek dünyaya getirme şerefine nail olmuştum. </span></p>

    <p class="Normal para-style-override-7"><span class="char-style-override-8">Ünüm - buna ün denebilirse tabii - kısa sürede küçük yerleşim yerimizin dışına da ulaştı. Kendimi giderek daha uzaklardan, yaklaşık 50 kilometre uzunluğundaki vahşi dağlık alana yayılmış pek çok izole çiftlikten hastalara bakmak için çağrılır buldum. Arada bir Ian ile Anna Ooka’daki Nayawenne’yi görmeye de gidiyordum; oradan şifalı bitkilerle dolu sepet ve kavanozlarla dönüyordum.</span></p>

    <p class="Normal para-style-override-7"><span class="char-style-override-8">İlk zamanlar Jamie, uzaktaki yerlere Ian ya da onunla gitmemde ısrar ediyordu ama bir süre sonra anladık ki ikisinin de çiftliği bırakması mümkün değildi. Ekim zamanı gelmişti. Toprağı çapalamak, mısır ve arpaları ekmek gerekiyordu. Küçük bir çiftliği işler kılmak için yapılması gereken günlük işleri saymıyorum bile. At ve katırların dışında küçük bir kümes dolusu tavuk, dişi domuzların sosyal ihtiyaçlarını giderebilmek için ahlaksız görünümlü bir erkek domuz ve bizim için gerçek bir lüks olan bir süt keçisi satın almıştık. Bu hayvanların hepsine yem ve su verilmesi; ayrıca birbirlerini öldürmemeleri ya da ayı ve panterlerce telef edilmemeleri için korunmaları da başlı başına bir işti. </span></p>

    <p class="Normal para-style-override-7"><span class="char-style-override-8">Bu nedenle kapımızda şifacı ya da ebeye ihtiyacı olan bir yabancı belirdiğinde daha sık yalnız gider oldum. Daniel Rawlings’in vaka defteri, yeni vakalarla zenginleşmeye başladı. Kiler ise müdahale ettiğim hastaların yakınlarının hediye ettiği jambonlar, geyik butları, tahıl çuvalları ve kilolarca elma ile dolup taşıyordu. Onlardan hizmetim için ödeme asla istemedim ama her zaman bana bir şeyler vermek istiyorlardı; biz de beş parasız olduğumuzdan herhangi bir şeyi coşkuyla kabul ediyordum.</span></p>

    <p class="Normal para-style-override-7"><span class="char-style-override-8">Taşradaki hastalarım pek çok farklı yerden geliyordu ve çoğu ne İngilizce ne de Fransızca konuşabiliyordu. Aralarında Alman Lüteriyenler, Quakerlar, İskoçlar, İskoç-İrlanda melezleri ve hatta Salem’de, Çekçe ya da Slovakçanın özel bir lehçesini konuştuklarını düşündüğüm geniş bir grup Moravia’lı tarikat bile vardı. Yine de iletişim kurmayı başarıyordum. Çoğu zaman biri bana çevirmenlik yapıyor, en kötü durumda da vücut diline başvuruyordum. “Neren ağrıyor?” sorusu hangi dilde söylersen söyle hemen anlaşılıyor. </span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-7"><span class="bold char-style-override-7" xml:lang="tr-TR">Ağustos 1768</span></p>

    <p class="Normal para-style-override-7"><span class="bold char-style-override-7" xml:lang="tr-TR"> </span></p>

    <p class="Normal para-style-override-7"><span class="char-style-override-8">İliklerime kadar üşümüştüm. Pelerinime sıkıca sarınmaya çalışıyordum ama rüzgâr bir yolunu bulup onu aralıyor, sonra da onu bir yelken gibi dalgalandırıyordu. Şiddetli rüzgâr, pelerinimi havalandırıp hemen yanımda yürüyen çocuğun kafasına vurdu ve beni oturduğum eyerde sarstı. Yağmur damlaları, çırpınan katmanların arasına kadar giriyor ve iğne gibi derime batıyordu. Daha Mueller Deresi’ne varmadan elbisem de iç eteğim de sırılsıklam olmuştu.</span></p>

    <p class="Normal para-style-override-7"><span class="char-style-override-8">Dere sanki kaynıyor, sökülmüş körpe ağaçlar, kaya parçaları ve dallar, batıp batıp çıkıyordu.</span></p>

    <p class="Normal para-style-override-7"><span class="char-style-override-8">Tommy Mueller sağanak yağışa baktı. Omuzlarını kulaklarının üzerine kadar indirdiği şapkasının altına sığdırmak istercesine kamburlaştırmıştı. Her bir hareketinde gönülsüzlük okunuyordu. Kulağına eğildim.</span></p>

    <p class="Normal para-style-override-7"><span class="char-style-override-8">Rüzgârın feryatlarını bastırabilmek için bağırdım: “Burada bekle!” </span></p>

    <p class="Normal para-style-override-7"><span class="char-style-override-8">Başıyla onayladı, bir şeyler söyledi ama duyamadım. Ben de başımı hararetle salladım ve derenin kıyısını işaret ettim. Durduğumuz noktada toprak tamamen ufalanmış, çamur haline gelmişti; yağmurla eriyip gidişini gözle görebiliyordum. </span></p>

    <p class="Normal para-style-override-7"><span class="char-style-override-8">“Geri dön!” diye bağırdım.</span></p>

    <p class="Normal para-style-override-7"><span class="char-style-override-8">Kendini gösterdi, çiftlik evinin o tarafa doğru baktı ve uzanıp benim atımın dizginlerini tuttu. Belli ki durumun çok tehlikeli olduğunu düşünüyor ve benim de onunla birlikte çiftlik evine gidip fırtına dinene kadar orada beklememi istiyordu.</span></p>

    <p class="Normal para-style-override-7"><span class="char-style-override-8">Haklıydı aslında. Ama diğer taraftan derenin akıntısının giderek genişlediğini görebiliyordum. Gözü dönmüş su iki kıyısından kocaman toprak parçaları koparıyor, bu büyük lokmaları yutuveriyordu. Bir süre daha beklersem, daha da kimse geçemezdi diğer tarafa. Fırtınadan bir hafta sonra bile dağlara düşen yağmur suları dereyi beslemeye devam edecek ve su seviyesi azalmayacaktı; yani karşıya geçmek sonraki günlerde de mümkün olmayacaktı.</span></p>

    <p class="Normal para-style-override-7"><span class="char-style-override-8">Dört göz evde on kişilik Mueller ailesiyle bir hafta kapalı kalma düşüncesi beni mutsuz etmeye yetiyordu. Tommy’nin elinden eyerimi geri çektim ve atımı sürdüm. At, başıyla yağmuru yararak dikkatli adımlarla çamurda ilerledi.</span></p>

    <p class="Normal para-style-override-7"><span class="char-style-override-8">Derenin kıvrımına doğru inen yokuşu tırmandım. Burada üzerinde rahat ilerleyebileceğimiz kalın bir yaprak katmanı vardı. Atı çevirdim, Tommy’ye yoldan çekilmesini işaret ettim ve engelli at yarışlarının jokeyleri gibi öne eğilerek pozisyon aldım. Dirseklerimi, hemen önüme bağladığım arpa torbasına oturtmuştum; verdiğim hizmetin bedeli olan torbaya. </span></p>

    <p class="Normal para-style-override-7"><span class="char-style-override-8">Ağırlığımı doğru yerleştirmiştim, at üzerinde birinin varlığına dair endişe içinde değildi, en azından benden daha rahattı. Arka ayaklarını her hareket ettirdiğinde ani darbelere maruz kalıyordum. Ve şimdi, elden kaçmış bir kızak gibi kontrolsüzce yokuş aşağı uçuyorduk. Sarsıntı, ardından bir anlık boşluk hissi ve suya çarpma sesi... Bir anda baldırlarıma kadar buz gibi suyun içindeydim.</span></p>

    <p class="Normal para-style-override-7"><span class="char-style-override-8">Ellerim o kadar donmuştu ki büyük ihtimalle dizginlere yapışmıştı ama atı yönlendirme adına yapabilecekleri bir şey yoktu. Kollarımı gevşettim ve idareyi atın kendine bıraktım. Atın suda yüzerken ritmik bir şekilde hareket eden kaslarını, hatta atla aramızdan geçen suyun gücünü bacaklarımla hissedebiliyordum. Su eteğimi sürüklüyor, beni içine çekmekle tehdit ediyordu.</span></p>

    <p class="Normal para-style-override-7"><span class="char-style-override-8">Bir süre sonra atın toynaklarının derenin dibine değerken çıkarttığı taş sesleri ve sarsıntıyı hissettim; bir kevgir gibi her tarafımızdan su akıtarak dereden çıktık. Eyerden arkamı dönüp karşı kıyıdaki Tommy Mueller’e baktım; ağzı beş karış açık bana bakıyordu. Dizginleri bırakıp el sallayamadım, ama ona başımla selam verdim. Sonra da topuklarımla atı yönlendirip eve doğru yola koyuldum.</span></p>

    <p class="Normal para-style-override-7"><span class="char-style-override-8">Pelerinimin kapüşonu geriye düştü ama pek de önemli değildi, çünkü yağmur beni bundan daha fazla ıslatamazdı. Islak bir tutam saçı gözlerimin önünden geriye ittim ve yağmur yağsa da yağmasa da eve dönüyor olmanın sevinciyle atın başını dağlık araziye doğru çevirdim.</span></p>

    <p class="Normal para-style-override-7"><span class="char-style-override-8">Tam üç gündür Muellerler’in kulübesindeydim. On sekiz yaşındaki Petronella’nın ilk doğumuna tanık olmuştum. Petronella’ya göre bu aynı zamanda sonuncusuydu. İkinci günün ortasında, on yedi yaşındaki kocasını çekingen çekingen doğumun olduğu odayı dikizlerken gören Petronella, ağır Almanca hakaretlerle onu, utançtan parlak kırmızı renge bürünen kulaklarıyla erkeklerin kaldığı ambara geri göndermişti. </span></p>

    <p class="Normal para-style-override-7"><span class="char-style-override-8">Yine de aradan birkaç saat geçtikten sonra Freddy’yi - on yediden çok daha küçük gösteriyordu - karısının geceliğinden daha da beyaz bir yüzle yatağın yanına diz çökmüş olarak bulmuştum. Ürkekçe iyice temizlediği parmağıyla kızını sarmalayan battaniyeyi aralamıştı.</span></p>

    <p class="Normal para-style-override-7"><span class="char-style-override-8">Yumuşacık siyah saçlı yuvarlak kafaya aptal aptal bakakaldı; sonra dönüp karısına teşvik edilmeye ihtiyacı varmış gibi baktı.</span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-7"><span class="char-style-override-8">“</span><span class="italik char-style-override-7" xml:lang="tr-TR">Ist sie nicht wunderschon</span><span class="char-style-override-8">?</span><span class="char-style-override-10"><a class="footnote-link" href="#footnote-50256-20" id="footnote-50256-20-backlink">20</a></span><span class="char-style-override-8">” dedi Petronella yumuşak bir sesle.</span></p>

    <p class="Basic-Paragraph para-style-override-11" xml:lang="en-US"><span class="dip char-style-override-12">20</span><span class="dip char-style-override-12" xml:lang="tr-TR"> Alm. Ne kadar güzel, değil mi? (ç.n.)</span><span class="char-style-override-13"/></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-7"><span class="char-style-override-8">Freddy başıyla onayladı ve sonra başını karısının kucağına koyup ağlamaya başladı. Tüm kadınlar şefkatle gülümsedi ve yemek yapmaya devam ettiler. </span></p>

    <p class="Normal para-style-override-7"><span class="char-style-override-8">Çok güzel bir akşam yemeği yedik beraber; Muellerler’in evine çağrılmanın en iyi yanlarından biri de yemekti. Şu anda bile karnım dev mantılar ve kızarmış sosislerle doluydu; doğrusu ağzımda kalan tereyağlı yumurta tadı aklımı, içinde bulunduğum rahatsız durumdan biraz olsun uzaklaştırıyordu.</span></p>

    <p class="Normal para-style-override-7"><span class="char-style-override-8">Jamie ve Ian’ın yokluğumda doğru dürüst bir şeyler yemiş olmasını umuyordum. Yazın başında olmamız ve henüz hasat zamanı olmaması nedeniyle kiler raflarının yükünün, sonbahardaki bollukla uzaktan yakından alakası yoktu. Yine de raflarda peynirler, yerde dev bir çömlek dolusu balık salamura ve un, mısır, pirinç, fasulye, arpa ve yulaf unu çuvalları duruyordu</span></p>

    <p class="Normal para-style-override-7"><span class="char-style-override-8">Jamie aslında yemek pişirebiliyordu - en azından av etini soslayıp fırında kızartmayı biliyordu. Bense Ian’a yulaf lapası yapmanın gizemlerini öğretmek için elimden geleni yapmıştım. Ama erkekliğin doğası gereği, yemek işine bulaşma zahmetine katlanmayıp kurutulmuş et ve çiğ soğanla açlıklarını bastırmış olmalarından korkuyordum.</span></p>

    <p class="Normal para-style-override-7"><span class="char-style-override-8">Dik bir yamacın dibinden gittiğim için rüzgâr biraz hafiflemişti ama yağmur şakır şakır yağmaya devam ediyordu ve patika boyunca çamur iyice seyreldiğinden zemin çok tehlikeliydi. Çamurun üzerinde ağaç yaprakları yüzüyor, bataklık gibi insanı aldatıyordu. Her adımda toynakları kayan atın rahatsızlığını hissediyordum. </span></p>

    <p class="Normal para-style-override-7"><span class="char-style-override-8">Onu sakinleştirmek için, “Aferin sana,” dedim. “Devam et, güzel dostum.” Atın kulakları hafifçe hareket etti ama başı öne eğik dikkatli adımlar atmaya devam etti.</span></p>

    <p class="Normal para-style-override-7"><span class="char-style-override-8">“Çarpıkayak?” dedim. “Bu nasıl?”</span></p>

    <p class="Normal para-style-override-7"><span class="char-style-override-8">Atın henüz bir adı yoktu. Daha doğrusu bir adı vardı ama ben bilmiyordum. Jamie’nin atı aldığı adam, ona Almanca bir isim takmıştı; Jamie bu ismin bir hanımefendinin atına yakışmayacağını söylemişti. İsminin İngilizcede ne anlama geldiğini sorduğumda dudaklarını tam bir İskoçyalı gibi sıkışından çok kötü bir anlamı olduğuna kanaat getirmiştim. Ne demek olduğunu Bayan Mueller’e sormayı planlamıştım ama dönme telaşından unutuvermiştim.</span></p>

    <p class="Normal para-style-override-7"><span class="char-style-override-8">Her durumda, Jamie’ye göre at, gerçek - ya da en azından ağza alınabilir - ismine zaman içinde kavuşacaktı. Bu yüzden hepimiz, karakterine dair bir şeyler sezmek ümidiyle sürekli atı gözlemliyorduk. Deneme sürüşü sırasında Ian, Coney ismini önermişti ama Jamie sadece kafasını iki yana sallayıp hayır demişti, bu isim değildi. </span></p>

    <p class="Normal para-style-override-7"><span class="char-style-override-8">“Kırıtık?” diye seslendim ata sorarak. “Peki ya Atik? Kahretsin!”</span></p>

    <p class="Normal para-style-override-7"><span class="char-style-override-8">At bariz bir nedenle zınk diye durdu. Küçük bir yağmur seli, umarsız bir coşkuyla kayadan kayaya sıçrayarak tepeden aşağı çağıldadı. Billur gibi su, koyu renk kayalara ve yeşil yapraklara doğru dökülürken harika bir manzara oluşturuyordu. Ne var ki su, havanın şiddetine dayanamayan patikadan geride kalanlara da sıçrıyor, yamacın yüzeyini yıkayıp toprağı vadinin dibine sürüklüyordu.</span></p>

    <p class="Normal para-style-override-7"><span class="char-style-override-8">Üzerimden damlayan sularla öylece kalakaldım. Başka bir yol yoktu. Sağ tarafımda, çatlak kaya yüzeyinin arasından çalı ve körpe fidanların fırladığı tepe, bir duvar gibi yükseliyor sol tarafımda ise inmeye çalışmak intihara teşebbüs sayılabilecek kadar dik bir eğimle alçalıyordu. Alçak sesle küfrettim ve adsız atımı çekip geri döndüm.</span></p>

    <p class="Normal para-style-override-7"><span class="char-style-override-8">Eğer dere taşmamış olsaydı Muellerler’in çiftliğine geri dönerdim. Ama taşmış olduğu için başka çarem yoktu: Ya eve giden başka bir yol bulacaktım ya da burada kalıp boğulacaktım.</span></p>

    <p class="Normal para-style-override-7"><span class="char-style-override-8">Geldiğimiz yolu gerisin geri, bıkkın bıkkın yürüdük. Erozyonun olduğu noktaya 400 metreden az bir mesafe kala, iki tepenin ortasında küçük bir boyun buldum; iki granit “boynuz” arasında bir çukur... Bu tür yer şekillerine burada çok sık rastlanıyordu; yakındaki bir dağda büyüklüğü nedeniyle Şeytan Zirvesi adını almış bir boyun vardı. Eğer bulduğum boynu geçip diğer tepeye ulaşırsam ve yola bu tepeden devam edersem, güneydeki dağ sırasıyla buluşan patikaya da ulaşabilirdim. </span></p>

    <p class="Normal para-style-override-7"><span class="char-style-override-8">Boyundan bir an dağın eteğini ve ilerisindeki vadinin maviye çalan büyük boşluğunu net bir şekilde görebildim. Diğer tarafta ise siyah yağmur bulutları dağların zirvesini tamamen gizlemişti, bulutları bir şimşeğin titrek ışığı arada aydınlatıyordu.</span></p>

    <p class="Normal para-style-override-7"><span class="char-style-override-8">Rüzgâr durmuştu, fırtınanın ilk andaki şiddeti de geçmişti. Yağmur damlaları nasıl olabiliyorsa daha hızlı düşüyordu ve ben de dizginleri tutan ellerime bakmak, pelerinimin kapüşonunu başıma geçirmek için hayli uzun durmuştum. </span></p>

    <p class="Normal para-style-override-7"><span class="char-style-override-8">Tepenin bu tarafında yüzey kayalık ama çok da eğimli olmadığından, ilerlemek daha rahattı. Kırmızı meyveli üvez ağacı ve meşe öbeklerinin arasına daldık. Dev bir böğürtlen çalısı dikkatimi çekti ama daha sonrası için yerini aklıma kazıdım. Hava kararmadan eve varabilseydim şanslıydım.</span></p>

    <p class="Normal para-style-override-7"><span class="char-style-override-8">Boynumdan aşağı akan soğuk su damlalarını düşünmemek için aklımdan kilerdeki malzemelerin dökümünü yapmaya başladım. Eve varınca ne yemek yapabilirdim?</span></p>

    <p class="Normal para-style-override-7"><span class="char-style-override-8">Titrerken çabucak yapabileceğim bir şey olmalı, diye düşündüm, ve sıcak bir şeyler... Güvecin pişmesi uzun sürerdi; çorbanın da. Sincap ya da tavşan eti varsa, yumurta ve mısır ununa bulayıp kızartabilirdik. Ya da az bir miktar domuz pastırmasıyla tatlandırılmış </span><span class="italik char-style-override-7" xml:lang="tr-TR">brose</span><span class="italik char-style-override-14" xml:lang="tr-TR"><a class="footnote-link" href="#footnote-50256-21" id="footnote-50256-21-backlink">21</a></span><span class="Dipnot-Ba-vurusu char-style-override-8"> </span><span class="char-style-override-8">ve yeşil soğanlı yağda yumurta da olabilirdi.</span></p>

    <p class="Basic-Paragraph para-style-override-11" xml:lang="en-US"><span class="dip char-style-override-12">21 </span><span class="dip char-style-override-12" xml:lang="tr-TR">Sıcak suyla ıslayarak pişirilmeden hazırlanan yulaf lapası, bir çeşit İskoç yemeği. (ç.n.)</span><span class="char-style-override-13"/></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-7"><span class="char-style-override-8">Bir anda irkilerek başımı eğdim. Kapüşonuma ve gür saçlarıma rağmen yağmur damlaları kafatasımı dolu taneleri gibi dövüyordu. </span></p>

    <p class="Normal para-style-override-7"><span class="char-style-override-8">O an anladım ki kafama düşenler gerçekten dolu taneleriydi. Küçük beyaz toplar atın sırtından sıçrıyor, ses çıkararak meşe yapraklarının üzerine düşüyordu. Saniyeler içinde taneler iyice irileşti, neredeyse misket büyüklüğüne ulaştılar ve dolu o kadar hızlandı ki taneler açıklıklardaki ıslak yaprak yığınlarına düşerken makineli tüfek gibi sesler çıkarmaya başladılar. </span></p>

    <p class="Normal para-style-override-7"><span class="char-style-override-8">At başını yukarı fırlattı, takılan tanelerden kurtulmak için yelesini hızla salladı. Alelacele dizginleri çekip atı dev bir ceviz ağacının altına çektim. Ağacın altı çok gürültülüydü ama yoğun yapraklarının oluşturduğu siperliğine çarpan dolu taneleri kayıyor, bu sayede korunuyorduk. </span></p>

    <p class="Normal para-style-override-7"><span class="char-style-override-8">“Haklısın” dedim. Zorlansam da bir elimle dizgini tutup diğeriyle rahatlatması için atı okşadım. “Sakin ol. Burada iyiyiz, tabii üzerimize yıldırım düşmediği sürece.”</span></p>

    <p class="Normal para-style-override-7"><span class="char-style-override-8">Belli ki bu sözler birinin aklına bir şeyler getirdi; göz kamaştıran sessiz bir ışık yolu, Roan Dağı’nın ardındaki siyah gökyüzünü ikiye ayırdı. Bir süre sonra kasvetli bir gök gürültüsü sesi ağacın altındaki korunaklı alana yayıldı ve dolu tanelerinin yapraklara çarpınca çıkardığı sinir bozucu sesi bastırdı. </span></p>

    <p class="Normal para-style-override-7"><span class="char-style-override-8">Dağların ardından geniş alana yayılan bir şimşek çaktı. Sonra gökyüzünü başka yıldırımlar kapladı; ışığı her defasında daha kuvvetli bir gök gürütüsü takip etti. Dolu fırtınası geçti, yerini tekrar az önceki kadar kuvvetli yağan yağmura bıraktı. Aşağıdaki vadi, sis ve bulutların ardında kayboldu ama çakan şimşekler, dağların çıplak zirvelerini röntgen cihazında görünen kemikler gibi ortaya çıkarıyordu. </span></p>

    <p class="Normal para-style-override-7"><span class="char-style-override-8">“Bir gergedan, iki gergedan, üç gergedan, dört ger- ” GÜM! At başını aniden havaya kaldırdı ve sinirli bir şekilde ayağını yere vurdu.</span></p>

    <p class="Normal para-style-override-7"><span class="char-style-override-8">“Ne hissettiğini çok iyi biliyorum,” dedim ona vadiden aşağı bakarken. “Sakin ol, yine de sakin ol.” Bir kez daha oldu. Karanlık zirveleri aydınlatan bir flaş ışığı patladı ve atın sivri kulaklarını kulaklarının siluetini retinama kazıdı.</span></p>

    <p class="Normal para-style-override-7"><span class="char-style-override-8">“Bir gergedan, iki ger- ” Yerin titrediğine yemin edebilirim. At yüksek sesle kişnedi ve dizginlerini çekmeme rağmen geri geri yürüdü, toynaklarıyla yeri dövdü. Havaya ozon kokusu yayıldı.</span></p>

    <p class="Normal para-style-override-7"><span class="char-style-override-8">Işık çaktı.</span></p>

    <p class="Normal para-style-override-7"><span class="char-style-override-8">“Bir,” dedim dişlerimin arasından. “Kahretsin! Bir ger- ”</span></p>

    <p class="Normal para-style-override-7"><span class="char-style-override-8">Flaş çaktı.</span></p>

    <p class="Normal para-style-override-7"><span class="char-style-override-8">“Bir- ”</span></p>

    <p class="Normal para-style-override-7"><span class="char-style-override-8">Tekrar flaş...</span></p>

    <p class="Normal para-style-override-7"><span class="char-style-override-8">“Lanet olsun!”</span></p>

    <p class="Normal para-style-override-7"><span class="char-style-override-8">Düştüğüm ya da yere çarptığım anı hatırlamıyorum. Bir an dizginleri tutuyordum, panik içindeki 500 kiloluk at her yöne çekiştiriyordu. Sonra bir baktım yerde sırt üstü yatmış gözlerimi kırpıştırarak dönüp duran siyah gökyüzüne bakıyorum, bir yandan da diyafram kasımın tekrar çalışmasını umuyordum.</span></p>

    <p class="Normal para-style-override-7"><span class="char-style-override-8">Darbenin şokunun dalgaları, bedenim içinde dolandı; telaş içinde tekrar vücudumu hissetmeye çalıştım. Sonra nefes aldım, acı içinde nefesim kesildi ve titremeye başladım. Şok dalgası, hasarın ilk belirtisine dönüştü. </span></p>

    <p class="Normal para-style-override-7"><span class="char-style-override-8">Gözlerim kapalı, tüm dikkatimi nefes alışıma vererek yerde kıpırdamadan yattım; bir yandan da hasar tespiti yaptım. Yağmur damlaları hâlâ yüzüme düşüyordu; göz çukurlarımda gölcükler oluşturuyor, sonra kulaklarıma doğru akıyordu. Yüzüm ve ellerim hissizdi. Kolum hareket etti. Şimdi biraz daha rahat nefes alabiliyordum. </span></p>

    <p class="Normal para-style-override-7"><span class="char-style-override-8">Bacaklarım. Sol bacağım ağrıyordu ama korkulacak bir ağrı değildi bu; sadece dizim berelenmişti. Yavaşça, ıslak ve kabarık elbiselerim yüzünden zorla bir yana döndüm. Yine de beni daha büyük bir yaralanmadan bu ağır kıyafetler kurtarmıştı.</span></p>

    <p class="Normal para-style-override-7"><span class="char-style-override-8">Hemen tepemde belli belirsiz ama gürüldeyen fırtınaya rağmen, bir kişneme sesi duydum. Yukarı baktım ve atın başını gördüm. Kafamdan on metre kadar yukarıda, sık bir çalılığın ardından bana bakıyordu. Çalı öbeğinin bittiği yerde derin, kayalık bir eğim başlıyor; eğim boyunca devam eden uzun düşme izi ise benim şu andaki yattığım noktaya kadar devam ediyordu. </span></p>

    <p class="Normal para-style-override-7"><span class="char-style-override-8">Meğer ben bu devasa çalılar gizlediği için görememişim ama bu küçük uçurumun hemen kenarında duruyormuşuz. At panik olup da geri geri uçurumun kenarına yürümüş ama son anda fark edince kendini kurtarmış ama benim sırtından kayıp boşluğa uçmama engel olamamıştı.</span></p>

    <p class="Normal para-style-override-7"><span class="char-style-override-8">“Seni adi piç!” dedim. Ve bir an Almanca isminin buna benzer bir anlamı olup olmadığını düşündüm. “Boynumu kırabilirdim!” Hâlâ titreyen elimle yüzümdeki çamuru sildim ve yukarı tırmanmak için bir yol arandım.</span></p>

    <p class="Normal para-style-override-7"><span class="char-style-override-8">Yoktu. Arkamdaki sarp kayalık yükseliyor, granit boynuzlardan biriyle birleşiyordu. Kayalık, hemen önümde küçük bir kovuğa doğru inen bir havuzla ansızın sona eriyordu. Üzerinde durduğum eğim de bu kovukta sona eriyordu; yaklaşık 20 metre aşağıda sarı odun ve çalı kümelerinin arasından giderek küçük bir çayın kıyısına iniyordu. </span></p>

    <p class="Normal para-style-override-7"><span class="char-style-override-8">Olduğum yerde hiç kıpırdamadan durdum ve düşünmeye çalıştım. Kimse nerede olduğumu bilmiyordu. Aslına bakılırsa ben de tam olarak nerede olduğumu bilmiyordum. Daha da kötüsü kimse bir süre beni aramaya çıkmayacaktı. Jamie, yağmur yüzünden Muellerler’de beklediğimi düşünecekti. Muellerler’in ise doğal olarak benim sapasağlam eve varıp varmadığımı düşünmeleri için bir neden yoktu; eğer beni merak etseler de peşimden gelemezlerdi çünkü dere taşmıştı. Ve biri patikanın sular altında kaldığını fark ettiğinde bile geçtiğim yolda bıraktığım izler çoktan yağmur tarafından silinmiş olacaktı.</span></p>

    <p class="Normal para-style-override-7"><span class="char-style-override-8">Yaralı değildim, bu iyi bir şeydi. Ama yayandım, yanımda yiyecek yoktu, bir miktar kaybolmuştum ve sırılsıklamdım. Tek kesin olan, susuzluktan ölmeyecek oluşumdu.</span></p>

    <p class="Normal para-style-override-7"><span class="char-style-override-8">Şimşekler bir aşağı bir yukarı gökyüzünü aydınlatıyordu. Fırtına geçmişti, sadece uzaktan hafif gümbürdemeler geliyordu. Artık üzerime yıldırım düşeceğinden korkmuyordum, özellikle de etrafımda pek çok devasa ağaç gibi yıldırım çekme olasılığı daha yüksek adaylar varken. Yine de korunaklı bir yer bulma fikri, çok akıllıcaydı.</span></p>

    <p class="Normal para-style-override-7"><span class="char-style-override-8">Yağmur devam ediyordu, damlalar burnumdan aşağı akıyordu. Yaralanan dizim yüzünden hafifçe topallayarak ve küfrederek kaygan eğimden aşağı, çayın yanına indim.</span></p>

    <p class="Normal para-style-override-7"><span class="char-style-override-8">Çay da yağmur yüzünden kabarmıştı; üzerinde yüzen dal parçalarını ve akıntıyla sürüklenen yaprakları görebiliyordum. Çayın doğru dürüst bir kıyısı yoktu; çobanpüskülü ve kırmızı ardıçların doyumsuz pençeleriyle boğuşarak aralarından geçtim ve kayalığın güneye bakan yüzüne doğru ilerledim. Orada bana bir çeşit barınak olabilecek bir mağara ya da kovuk bulabilmeyi umuyordum. </span></p>

    <p class="Normal para-style-override-7"><span class="char-style-override-8">Islaklık yüzünden iyice kararmış ve üzerinde yürümesi zor taşların dışında hiçbir şey bulamadım. Yine de biraz ileride bana barınak olabilme olasılığı olan başka bir şey gözüme ilişti. </span></p>

    <p class="Normal para-style-override-7"><span class="char-style-override-8">Dev bir kızıl ardıç ağacı akıntının tam üzerine devrilmiş, durduğu yerde su, toprağı yedikçe ağacın kökleri ortaya çıkmıştı. Benden biraz ileriye düşmüş, sarp kayalığa çarpmış ve çarpmanın etkisiyle yoğun dal ve yaprakları suyun ve kayaların üzerine yayılmıştı. Gövdesi ise küçük bir eğimle suyun diğer tarafına köprü oluşturmuştu. Köprünün bu tarafında, çatlamış toprak ve küçük otların bir siper gibi koruduğu köklerden oluşan dev yatağı görebiliyordum. Köklerin altındaki boşluk gerçek bir sığınak olmayabilirdi ama açıkta durmaktan ya da otların arasına çömelmekten daha iyiydi.</span></p>

    <p class="Normal para-style-override-7"><span class="char-style-override-8">Bu sığınağın ayıları, yaban kedilerini ya da diğer istenmeyen canlıları kendine çekeceğini fark etmem saniyelerimi aldı ama şans benim yanımdaydı, henüz kimse bu sığınağı keşfetmemişti.</span></p>

    <p class="Normal para-style-override-7"><span class="char-style-override-8">Alan 1,5 metre uzunluğunda ve 1,5 metre genişliğinde, rutubetli, karanlık ve soğuktu. Ağacın büyük yamuk yumuk kökleri ve köklerin arasına girmiş kumlar tavanı oluşturuyordu, bir porsuk yuvasının çatısına benziyordu. Ama buna rağmen çok sağlam bir tavandı, üstelik toprak da nemli olmasına rağmen çamurlu değildi; saatlerdir ilk defa yağmur kafamı şişirmiyordu. </span></p>

    <p class="Normal para-style-override-7"><span class="char-style-override-8">Yorgun bir şekilde sığınağın en dip köşesine süründüm, ıslak ayakkabılarımı yanıma aldım ve uykuya daldım. Soğuk elbiseler yüzünden gerçeğe yakın rüyalar gördüm; kan ve doğum, ağaçlar, kayalar ve yağmurun birbirine karıştığı rüyalar... Ve sık sık uyandım; yorgunluğun verdiği yarı bilinçsiz bir şekilde saniyeler içinde geri uykuya daldım. </span></p>

    <p class="Normal para-style-override-7"><span class="char-style-override-8">Rüyamda kendimi doğum yaparken gördüm. Hiç acı hissetmiyordum. Kendimi kendi bacaklarımın arasında dururken gördüm, bebeğin başı geliyordu. Hem anne hem de ebeydim. Çıplak bebeği kollarım arasına aldım; ikimizin kanları bebeğin üzerine sıvanmıştı. Bebeği babasına uzattım. Bebeği Frank’e verdim ama sonra bebeğin yüzündeki örtüyü kaldırıp, “Çok güzel,” diyen Jamie idi.</span></p>

    <p class="Normal para-style-override-7"><span class="char-style-override-8">O an uyandım ve hemen geri uyudum. Bu sefer rüyamda büyük kaya parçalarının ve şelalelerin arasında yolumu bulmaya çalışıyordum; acelem vardı, sanki kaybettiğim bir şeyi arıyordum. Yine uyandım ve geri uyudum. Ormanda korku veren ve bilinmeyen bir şey tarafından takip ediliyordum. Uyandım ve uyudum: Elimde bir bıçak vardı, bıçak kanlıydı. Ama bu kimin kanıydı, bilmiyordum.</span></p>

    <p class="Normal para-style-override-7"><span class="char-style-override-8">Burnumda yanık kokusuyla fırlayarak uyandım. Yağmur durmuştu; beni uyandıranın sessizlik olduğunu düşündüm. Burnumda hâlâ kuvvetli bir yanık kokusu vardı ve bu koku rüya değildi.</span></p>

    <p class="Normal para-style-override-7"><span class="char-style-override-8">İnimden kafamı, bir salyangozun kabuğundan çıkması gibi dikkatli bir şekilde çıkardım. Gökyüzü grimsi açık mor renkteydi, dağların üzerinde turuncu çizgiler vardı. Etrafımdaki ağaçlar hareketsiz ve ıslaktı. Güneş batmak üzereydi, karanlık kuytuları kaplıyordu.</span></p>

    <p class="Normal para-style-override-7"><span class="char-style-override-8">Dışarı süründüm ve etrafıma bakındım. Ardımdaki dere, kuvvetli bir şekilde akmaya devam ediyordu, etrafta ses çıkaran bir oydu. Önümde yükselen toprak, küçük bir tepe oluşturuyordu. Bu tepenin en yüksek noktasında devasa bir kavak vardı; koku ondan geliyordu. Ağaca yıldırım düşmüştü; yarısı hâlâ yeşil yapraklarla kaplıydı, açık gökyüzünü örtüyordu. Diğer yarısı ise kararmış ve iri gövdesinin bir yanı tamamen alazlanmıştı. Beyaz dumanlar ağacın üzerinden gökyüzüne doğru, sanki bir büyücünün esaretinden kaçan hayaletler gibi yükseliyordu; kızıl kıvılcımlar, anlık çizgiler oluşturuyor, kararmış kabuğunun altında parıldıyordu.</span></p>

    <p class="Normal para-style-override-7"><span class="char-style-override-8">Ayakkabılarımı aradım ama karanlıkta bulamadım. Umursamadım; soluk soluğa tepeye, yanan ağacın yanına tırmanmaya başladım. Kaslarım soğuk ve uyku yüzünden tutulmuştu. Kendimi yeni canlanmış bir ağaç gibi hissettim; yamuk yumuk, beceriksiz kökleri üzerinde şaşkın bir şekilde tırmanmaya çalışan bir ağaçtım sanki.</span></p>

    <p class="Normal para-style-override-7"><span class="char-style-override-8">Ağacın yanı sıcaktı. Bir nimet gibi, mükemmel derecede sıcak. Havayı kül ve is kokusu kaplamıştı fakat sıcaktı. Cesaret edebildiğim kadar yaklaştım; pelerinimi açıp öylece durdum ve kurudum.</span></p>

    <p class="Normal para-style-override-7"><span class="char-style-override-8">Bir süre hiçbir şey düşünmemeye çalıştım. Orada öylece durdum ve etlerimin arasına yerleşen buzların eriyişini hissettim; gevşeyerek tekrar insan gibi hissetmeye başladım. Ama kanın damarlarımda rahatça akması yaralarımın acımasına neden oldu. Bir de açlığımı daha da çok hissediyordum; kahvaltının üzerinden çok zaman geçmişti.</span></p>

    <p class="Normal para-style-override-7"><span class="char-style-override-8">Akşam yemeği yiyebilmeme daha çok var, diye düşündüm. Karanlık çukurun içine yavaş yavaş çöküyordu ve ben hâlâ kayıptım. Diğer tepeye baktım, kahrolası at ortalıkta görünmüyordu.</span></p>

    <p class="Normal para-style-override-7"><span class="char-style-override-8">“Hain,” diye homurdandım. “Muhtemelen bir geyik sürüsüne falan katılıp gitti.”</span></p>

    <p class="Normal para-style-override-7"><span class="char-style-override-8">Ellerimi ovuşturdum. Kıyafetlerim neredeyse kurumuştu ama sıcaklık giderek düşüyordu; soğuk bir gece olacaktı. Geceyi burada, açıkta, içten içe yanan ağacın yanında geçirmek daha mı iyi bir fikirdi? Yoksa hâlâ etrafımı görebilirken inime geri mi dönmeliydim?</span></p>

    <p class="Normal para-style-override-7"><span class="char-style-override-8">Ardımdaki çalılardan gelen ani bir ses, karar vermemi kolaylaştırdı. Ağacın yaydığı ısı azalmıştı. Gerçi közlenmiş gövdesi hâlâ dokunulamayacak kadar sıcaktı ama yanmıyordu. Ava çıkan gece avcılarını engelleyecek bir unsur değildi artık. Elimde ateş ya da silah olmadan bu uğursuzlardan korunabilmemin tek yolu, tavşan ya da fareler gibi karanlık saatler boyunca bir yerde saklanmaktı. Ayrıca ayakkabılarımı bulmak için yeniden aşağı inmeliydim. </span></p>

    <p class="Normal para-style-override-7"><span class="char-style-override-8">Gönülsüz, son ısı kaynağını bıraktım ve devrilmiş ağacın yanına indim. İçeri süründüm ve köşede, karanlık toprağa yaslı bir karaltı gördüm. Elimi ona doğru uzattım; geyik derisi mokasen ayakkabılarımın yumuşaklığını beklerken elime sert ve düz bir şey geldi.</span></p>

    <p class="Normal para-style-override-7"><span class="char-style-override-8">Beynim kelimeyi bulana kadar içgüdüsel olarak tuttuğum objenin ne olduğunu kavradım ve elimi çektim. Kalbim ağzımda, bir süre öylece durdum. Sonra merak, korkularımın önüne geçti ve objenin etrafındaki kumlu balçığı kazmaya başladım.</span></p>

    <p class="Normal para-style-override-7"><span class="char-style-override-8">Gerçekten de bir kafatasıydı; kurumuş bağdokuların tuttuğu altçenesiyle birlikte tam bir kafatası. Kırık bir kaburga kemiği parçası, boyun deliğinin içinde tıkırdadı. </span></p>

    <p class="Normal para-style-override-7"><span class="char-style-override-8">Kafatasını elimde çevirirken, “ ‘Ne kadar zaman kalır bir insan çürümeden toprakta?’ ” diye mırıldandım. Kemik soğuk ve ıslaktı, nem yüzünden yüzeyi hafifçe bozulmuştu. İyice inceleyecek kadar ışık yoktu ama kaş bölgesindeki sert çıkıntıları ve köpek dişlerinin minesinin kayganlığını ellerimle hissedebiliyordum. Büyük ihtimalle pek de yaşlı olmayan bir erkekti; dişlerinin hemen hepsi yerindeydi ve fazla aşınmamıştı. El yordamıyla en azından bu kadarını anlayabiliyordum.</span></p>

    <p class="Normal para-style-override-7"><span class="char-style-override-8">Ne kadar olmuştu? Sekiz ya da dokuz yıl, demişti mezarcı Hamlet’e. Shakespeare’in adli tıp hakkında bir bilgisi olup olmadığına dair hiçbir fikrim yoktu ama bana makul bir tahmin gibi gelmişti. Dokuz yıldan daha uzun, belki de. </span></p>

    <p class="Normal para-style-override-7"><span class="char-style-override-8">Buraya nasıl gelmişti? Zorla, diye anında cevapladı sezgilerim; bu sefer aklım da onunla aynı zamanda cevabı bulmuştu. Bir gezgin hastalık, açlık ya da açıkta kaldığı için ölmüş olabilirdi - guruldayan midemi ve yarı ıslak kıyafetlerimi unutmaya çalışarak bu düşünceyi anında bastırdım - ama o zaman bir ağacın altına gömülmezdi. </span></p>

    <p class="Normal para-style-override-7"><span class="char-style-override-8">Cherokee ve Tuscarora yerlileri ölülerini gömüyorlardı, bu doğruydu ama bu şekilde, bir çukurun dibinde yalnız başına değil. Parçalar halinde de değil… Bana adamın hikâyesini bir anda anlatan, o kırık kaburga kemiğiydi. Uçları sıkıştırılmıştı; kırık yüzey son derece düzgündü ve parçalara ayrılmamıştı.</span></p>

    <p class="Normal para-style-override-7"><span class="char-style-override-8">“Birileri senden bayağı sıkılmış anlaşılan, öyle mi?” dedim. “Kafa derin yetmemiş, tüm kafanı kesip almışlar.”</span></p>

    <p class="Normal para-style-override-7"><span class="char-style-override-8">Bu düşünce aklıma başka bir soru getirdi: Acaba vücudun geri kalanı da burada mıydı? Merakla yüzümü ovuşturdum ama sonuçta yapacak daha iyi bir şey yoktu; gün ağarmadan hiçbir yere gidemezdim ve uyuyabilme ihtimalimse bu arkadaşı bulduktan sonra iyice uzaklaşmıştı. Kafatasını dikkatli bir şekilde bir kenara koydum ve kazmaya başladım.</span></p>

    <p class="Normal para-style-override-7"><span class="char-style-override-8">Hava artık tamamen kararmıştı ama en karanlık geceler bile nadiren tamamen karanlık olur. Gökyüzünde hâlâ benim yerin dibindeki inime bile hatırı sayılır derecede ışık yansıtan bulutlar vardı.</span></p>

    <p class="Normal para-style-override-7"><span class="char-style-override-8">Toprak yumuşaktı, kazması kolaydı ama birkaç dakika kazdıktan sonra parmaklarım işe yaramaz hale geldiler. Kazacak bir şeyler aramaya başladım. Bir-iki deneme beni daha sert bir şeyler aramaya itti. Kemik değil, metal de değil. Taşta karar kıldım. Hemen elimi oval bir karaltıya attım. Bir nehir taşı mı? Olmadığına karar verdim; yüzeyi çok pürüzsüzdü ama bazı yarıklar vardı. Ellerim tam olarak ne olduğunu anlayacak kadar duyarlı değildi ama bir çeşit oluğu olduğunu düşündüm. </span></p>

    <p class="Normal para-style-override-7"><span class="char-style-override-8">Biraz daha kazmak hiçbir sonuç vermedi. Ya geri kalanı burada gömülü değildi ya da talihsiz adam çok derine gömülmüştü. Taşı cebime koydum, çömelip kumlu ellerimi eteğime sildim. En azından kazı çalışmaları ısınmama neden olmuştu. </span></p>

    <p class="Normal para-style-override-7"><span class="char-style-override-8">Tekrar yere oturup kafatasını elime aldım. Ne kadar ürkütücü de olsa bana arkadaş gibi gelmişti; içinde bulunduğum zor durumu unutmama neden oluyordu. Ayrıca son bir saattir yaptığım her şeyi dikkatimi dağıtmak için uydurduğumun farkındaydım; panik hissini görmezden gelmekti amacım. Çok uzun bir gece olacaktı.</span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-9"><span class="char-style-override-8">***</span></p>

    <p class="Normal para-style-override-7"><span class="char-style-override-8">Neden böyle düşündüğümü bir süre sonra anladım: Onun Avrupalı değil de Kızılderili olduğunu düşünmem için geçerli bir nedenim yoktu ama öyle olduğunu sanmıştım. Belki de buna yol açan bulduğum taştı. Omzumu silktim ve düşünmeye devam ettim. </span></p>

    <p class="Normal para-style-override-7"><span class="char-style-override-8">Tepede bir ışık vardı. Küçük bir kıvılcım, aleve dönüşüyordu. Başta bunun üzerine yıldırım düşen ağaç olduğunu düşündüm, için için yanan bir köşesi tekrar canlanmıştı. Ama sonra alev hareket etti. Tepeden aşağı bana doğru, çalıların üzerinden kayarak ilerliyordu.</span></p>

    <p class="Normal para-style-override-7"><span class="char-style-override-8">Ayağa fırladım ve o an ayağımda ayakkabılarımın olmadığını fark ettim. Çılgın gibi küçük sığınağın dört bir yanını el yordamıyla yokluyordum. Ama boşa çabalıyordum. Ayakkabılarım gitmişti.</span></p>

    <p class="Normal para-style-override-7"><span class="char-style-override-8">Kafatasını kaptım ve çıplak ayakla dışarı çıkıp ışığın geldiği yöne döndüm.</span></p>

    <p class="Normal para-style-override-7"><span class="char-style-override-8">Işığın ipekotu poleni gibi havada uçuşarak giderek bana yaklaşmasını izledim. Elimdeki kafatasını daha sıkı kavradım. Pek silaha benzemiyordu ama nedense karşıdan gelen her neyse bıçak ya da silahla da durdurulamayacağını düşünemedim.</span></p>

    <p class="Normal para-style-override-7"><span class="char-style-override-8">Birinin ormanın içinde elinde meşaleyle gezinmesinin fena halde gerçekdışı görünmesinin tek nedeni, etrafındaki ıslak bitki örtüsü değildi. Işık, bir çam meşalesinin ya da yağ fenerinin alevinden geliyor gibi görünmüyordu. Titremiyordu, yumuşak, durağan bir ışık yayıyordu.</span></p>

    <p class="Normal para-style-override-7"><span class="char-style-override-8">Yerden bir metre kadar yüksekten ilerliyordu; tıpkı biri önünde el feneri tuttuğunda olabilecek yükseklikte. Yavaş yavaş yaklaşıyordu; bir insanın yürüme hızında. Normal hızda yürüyen birinin sabit ritminde, yukarı aşağı doğru hareket edişini görebiliyordum.</span></p>

    <p class="Normal para-style-override-7"><span class="char-style-override-8">Sığınağıma sindim, ağacın kökleri ve toprağın ardında yarı gizlenmiş durumdaydım. Çok üşüyordum ama alnımdan ter aktı ve kendi korkumun kokusunu aldım. Hissizleşmiş ama </span><span class="char-style-override-8">koşmak isteyen ayak parmaklarım çamurun içine saplanmıştı.</span></p>

    <p class="Normal para-style-override-7"><span class="char-style-override-8">Daha önce denizde Aziz Elmo ateşi de görmüştüm. Ne kadar esrarengiz de olsa, su mavisi renkler saçan elektrik boşalmaları, yaklaşan açık mavi renge de benzemiyordu. Bunda ne kıvılcım ne renk vardı; sadece hayaletimsi bir parıltı. Cross Creek’te dağ ışıklarından bahsedilirken bataklık gazının da adı geçmişti. </span></p>

    <p class="Normal para-style-override-7"><span class="char-style-override-8">Ne, dedim kendi kendime ama içimden. Bataklık gazı mı, daha neler!</span></p>

    <p class="Normal para-style-override-7"><span class="char-style-override-8">Işık sık akçaağaçların arasından geçti ve hemen önümdeki açıklığa çıktı. Bataklık gazı değildi.</span></p>

    <p class="Normal para-style-override-7"><span class="char-style-override-8">Uzun boylu ve çıplak bir adamdı. Üzerinde bir peştamal dışında hiçbir şey yoktu ama vücudu boyalıydı: Kolunda, bacaklarında ve üst bedeninde uzun kırmızı çizgiler vardı, yüzü ise çenesinden alnına kadar siyaha boyanmıştı. Saçları yağ içindeydi ve dimdik horoz ibiği gibi kesilmiş, içine iki hindi tüyü yerleştirilmişti.</span></p>

    <p class="Normal para-style-override-7"><span class="char-style-override-8">Görünmüyordum, sığınağımın karanlığı içinde tamamen gizlenmiştim. O ise taşıdığı fenerin ışığı ile aydınlanmıştı; fener tüysüz göğsü ve omuzlarını parıldatıyor, göz çukurlarını gölgede bırakıyordu. Ama adam nerede olduğumu biliyordu.</span></p>

    <p class="Normal para-style-override-7"><span class="char-style-override-8">Kıpırdamaya cesaret edemedim. Kendi nefes sesimi duyuyordum. Yaklaşık dört metre uzağımda öylece durdu ve sanki gün ışığında gibi bulunduğum noktaya baktı. Fenerin ışığı sabit bir şekilde yanıyordu, bitmek üzere olan bir mum gibi cansızdı.</span></p>

    <p class="Normal para-style-override-7"><span class="char-style-override-8">Orada karşılıklı öylece ne kadar durduk bilmiyorum ama bir süre sonra fark ettim ki artık korkmuyordum. Hâlâ üşüyordum ama kalp atışlarım normale dönmüştü ve çıplak ayak parmaklarımı artık sıkmıyordum.</span></p>

    <p class="Normal para-style-override-7"><span class="char-style-override-8">“Ne istiyorsun?” dedim ve o anda bir süredir zaten iletişim halinde olduğumuzu fark ettim. Bu iletişim yolu her neyse kelimelere ihtiyaç yoktu. Aramızda görünür bir paylaşım olmamıştı ama kesin olan aramızda bir şeyler geçmişti.</span></p>

    <p class="Normal para-style-override-7"><span class="char-style-override-8">Bulutlar hafif bir rüzgârla dağılmıştı, yıldızlı gökyüzü bulutlar arasından kara çizgiler halinde görünmeye başladı. Orman sessizdi ama gece yağmur sonrası bir ormanın olması gerektiği kadar sessizdi.</span></p>

    <p class="Normal para-style-override-7"><span class="char-style-override-8">Derin bir nefes aldım ve bir anda kendimi çok canlı hissettim. Hava sisli ve yeşil bitkilerin soluklarıyla çok tazeydi; şifalı otların keskin kokusu ve ölü yaprakların misk kokusu, fırtına sayesinde birbirine karışıp etrafı kaplamıştı. O ıslak kaya, nemli toprak ve sis kokusuna beklenmedik yıldırım çarpmış ağacın kokusu karışmıştı.</span></p>

    <p class="Normal para-style-override-7"><span class="char-style-override-8">Toprak ile hava ve ateş ile su, diye düşündüm. Burada tüm elementlerle bir aradaydım; tam ortalarında ve onların insafına sığınmış olarak.</span></p>

    <p class="Normal para-style-override-7"><span class="char-style-override-8">“Ne istiyorsun?” dedim tekrar çaresizce. “Senin için bir şey yapamam. Orada olduğunu biliyorum, seni görebiliyorum. Ama hepsi bu.”</span></p>

    <p class="Normal para-style-override-7"><span class="char-style-override-8">Hiçbir şey hareket etmedi, hiçbir şey söylenmedi. Ama çok net bir şekilde zihnimde bir düşünce belirdi, bana ait olmayan bir sesle.</span></p>

    <p class="Normal para-style-override-7"><span class="italik char-style-override-7" xml:lang="tr-TR">Bu yeterli</span><span class="char-style-override-8">, dedi ses.</span></p>

    <p class="Normal para-style-override-7"><span class="char-style-override-8">Hiç acele etmeden arkasını döndü ve uzaklaştı. On metre kadar uzaklaşmıştı ki fenerin ışığı yok oldu, alacakaranlığın son ışığı gibi bir anda silinip gitti.</span></p>

    <p class="Normal para-style-override-7"><span class="char-style-override-8">“Ah,” dedim şaşkınlıkla. “Tanrım.” Bacaklarım titriyordu yere oturdum ve - tamamen aklımdan çıkan - kafatası kucağıma düştü. </span></p>

    <p class="Normal para-style-override-7"><span class="char-style-override-8">Uzun bir süre öylece oturdum, izledim ve dinledim ama başka hiçbir şey olmadı. Etrafımı saran dağlar karanlık ve içinden geçilemez görünüyordu. Belki sabah tekrar patikayı bulabilirdim ama şimdilik karanlıkta yolumu aramak sadece felakete yol açardı.</span></p>

    <p class="Normal para-style-override-7"><span class="char-style-override-8">Artık korkmuyordum. Korku onunla - her neyse artık - karşılaştığım sırada yüreğimden çıkıp gitmişti. Hâlâ üşüyordum ve çok ama çok açtım. Kafatasını yere koydum ve pelerinime iyice sarınıp dostumun yanına kıvrıldım. Uykuya d</span><span class="char-style-override-8">almam uzun sürdü; ben de soğuk sığınağımın tepesinden geçen yıldızları izleyerek uzandım.</span></p>

    <p class="Normal para-style-override-7"><span class="char-style-override-8">Son yarım saatte olanları anlamaya çalıştım ama doğrusu anlaşılacak hiçbir şey yoktu; gerçekte hiçbir şey olmamıştı. Ama aslında bir şeyler olmuştu, o buradaydı. Ona dair bir his benimle kalmıştı, bir şekilde beni rahatlatan bir his… En sonunda ölü yapraklar yanağımın altında uykuya daldım.</span></p>

    <p class="Normal para-style-override-7"><span class="char-style-override-8">Açlık ve soğuk yüzünden sıkıntılı rüyalar gördüm: Birbiriyle alakasız görüntüler dizisi… Yıldırım düşmüş ağaçlar, fener gibi ışıldıyor. Ağaçlar köklerini topraktan çıkarmış heybetli bir şekilde sallanarak yürüyorlar.</span></p>

    <p class="Normal para-style-override-7"><span class="char-style-override-8">Kalbim çarparak uyandım. Sessizce yattım. Şimdi gecenin ortasıydı. Gökyüzü üzerime pırıl pırıl ve sonsuzmuşçasına uzanıyordu; sanki karanlıktan bir kâsenin içinde yatıyordum. Bir süre sonra tekrar uykuya daldım, rüya devam etti.</span></p>

    <p class="Normal para-style-override-7"><span class="char-style-override-8">Uzaktan kurtların uluması duyuluyor. Karlı bir akkavak ormanına doğru panik içinde koşuyorum; ağaçların beyaz gövdesine akan kızıl özsuları, kanlı mücevherler gibi parıldıyor. Kanayan ağaçların arasında bir adam duruyor; tüm saçları kazınmış, sadece ortada yağlı, ibik gibi bir tutam bırakılmış. Koyu renk gözleri ve bitkin bir gülümsemesi var. Göğsünden akan kan, ağaç özlerinden daha parlak.</span></p>

    <p class="Normal para-style-override-7"><span class="char-style-override-8">Kurtlar artık daha yakın. Uluyor, havlıyorlar. Kanın kokusu burnumda, sürüyle koşuyorum, sürüden kaçıyorum. Koşuyorum. Çıplak ayaklı, beyaz dişli ve kanın tadı ağzımda, burnumda bir sızı. Açlık. Kovala, yakala, öldür ve kan. Kalp güm güm atıyor, kan hızla akıyor; avın paniği…</span></p>

    <p class="Normal para-style-override-7"><span class="char-style-override-8">Kol kemiğimin kuru bir dal gibi kırıldığını duyuyorum. Tatlı, sıcak ve tuzlu, dilimde kaygan bir his. </span></p>

    <p class="Normal para-style-override-7"><span class="char-style-override-8">Bir şeyler yüzüme süründü ve gözlerimi açtım. Bir çift harika yeşil göz benimkine bakıyordu; beyaz dişli koyu yeleli bir kurdun bakışları. Bağırıp ona vurdum ve canavar irildi ve korku dolu bir ses çıkardı: “Hav!”</span></p>

    <p class="Normal para-style-override-7"><span class="char-style-override-8">Dizlerimin üzerinde debelendim ve olduğum yere büzüldüm. Tan vaktiydi. Gün ışığı zayıf ve yumuşaktı, karşımda duran dev siyah silueti aydınlatıyordu… Rollo.</span></p>

    <p class="Normal para-style-override-7"><span class="char-style-override-8">“Ah, Tanrım, lanet olası burada ne yapıyorsun… Pis şey!” Eninde sonunda kendime hâkim olmaya başlayacaktım ama Jamie erken davrandı.</span></p>

    <p class="Normal para-style-override-7"><span class="char-style-override-8">Büyük elleriyle beni çekip saklandığım yerden çıkardı. Beni sıkıca tutup endişeyle yaralı mıyım diye kontrol ederek sıvazladı. Vücuduna bağladığı yünlü kumaş yüzüme değdi. Jamie’nin kendi erkeksi kokusunu taşıyordu; oksijen gibi içime çektim.</span></p>

    <p class="Normal para-style-override-7"><span class="char-style-override-8">“İyi misin? Tanrı aşkına Sassenach, iyi misin?”</span></p>

    <p class="Normal para-style-override-7"><span class="char-style-override-8">“Hayır,” dedim. “Evet,” dedim sonra ve ağlamaya başladım.</span></p>

    <p class="Normal para-style-override-7"><span class="char-style-override-8">Çok uzun sürmedi, sadece rahatlamanın verdiği şoktandı. Bunu anlatmaya çalıştım ama Jamie dinlemedi. Beni tüm pisliğime rağmen kollarına aldı ve küçük derenin yanına taşıdı.</span></p>

    <p class="Normal para-style-override-7"><span class="char-style-override-8">“Sus hadi,” dedi kendine doğru çekerek. “Ağlama </span><span class="italik char-style-override-7" xml:lang="tr-TR">mo chridhe</span><span class="char-style-override-8">. Her şey yolunda, güvendesin.”</span></p>

    <p class="Normal para-style-override-7"><span class="char-style-override-8">Soğuk ve rüyalar yüzünden hâlâ sarhoş gibiydim. Bir süredir sadece kendi sesimle baş başa kalmıştım, sesi bana çok acayip geldi; gerçek değil gibiydi, anlaması zordu. Hâlbuki sıcak ve güçlü kolları gerçekti.</span></p>

    <p class="Normal para-style-override-7"><span class="char-style-override-8">“Bekle,” dedim gömleğinden çekerek. “Bekle, unuttum. Benim onu…”</span></p>

    <p class="Normal para-style-override-7"><span class="char-style-override-8">“Yüce İsa, Jamie Dayı, şuna bak!”</span></p>

    <p class="Normal para-style-override-7"><span class="char-style-override-8">Jamie kucağında beni tutarken döndü. Genç Ian sığınağımın önünde duruyor, kafatasını tutuyordu.</span></p>

    <p class="Normal para-style-override-7"><span class="char-style-override-8">Kafatasını gördüğü anda Jamie’nin kaslarının gerildiğini hissettim.</span></p>

    <p class="Normal para-style-override-7"><span class="char-style-override-8">“Tanrım, Sassenach, o da ne?”</span></p>

    <p class="Normal para-style-override-7"><span class="char-style-override-8">“O da kim demek istedin herhalde,” dedim. “Bilmiyorum. İyi bir dost olduğu kesin ama. Rollo’yu üzerine salma, dostumun hoşuna gitmeyecektir.” Rollo büyük bir dikkatle kafatasını kokluyordu, ıslak burun delikleri ilgiyle genişledi.</span></p>

    <p class="Normal para-style-override-7"><span class="char-style-override-8">Jamie endişeli bir ifadeyle yüzüme baktı. “İyi olduğuna emin misin Sassenach?”</span></p>

    <p class="Normal para-style-override-7"><span class="char-style-override-8">“Hayır,” dedim ama aslında afyonum patlamıştı artık. “Üşüyorum ve açlıktan ölüyorum. Yanınızda kahvaltılık bir şeyler getirmiş olabilir misiniz?” diye ağzımın suyu akarak sordum. “Bir tabak yumurtayı anında silip süpürebilirim.”</span></p>

    <p class="Normal para-style-override-7"><span class="char-style-override-8">“Hayır,” dedi beni yere bırakıp elini heybesine daldırırken. “Yiyecek hazırlayacak vaktim yoktu ama yanımda brendi var. Al Sassenach, iyi gelir. Ve sonra da,” - bir kaşını kaldırarak sözlerini sürdürdü - “sonra da bana buraya, hiçliğin ortasına nasıl geldin anlatabilirsin.” </span></p>

    <p class="Normal para-style-override-7"><span class="char-style-override-8">Kendimi bir kayanın üzerine bıraktım ve brendi şarabından minnetle içtim. Matara elimde titredi ama koyu kehribar içki boş midemin duvarlarına ve oradan da damarlarıma doğru hızla yol alırken titremem geçmeye başladı.</span></p>

    <p class="Normal para-style-override-7"><span class="char-style-override-8">Jamie ardımda duruyordu, elleri omzumdaydı. </span></p>

    <p class="Normal para-style-override-7"><span class="char-style-override-8">“Ne kadar zamandır buradasın Sassenach?” diye sordu nazik bir şekilde.</span></p>

    <p class="Normal para-style-override-7"><span class="char-style-override-8">“Bütün gece buradaydım,” dedim, yeniden titredim. “Dün öğle saatinden hemen sonra, kahrolası at - bu arada bence adı Şeytan - beni sırtından buraya attığından beri.”</span></p>

    <p class="Normal para-style-override-7"><span class="char-style-override-8">Başımla düştüğüm resifi işaret ettim. Bu tepelerde bunun gibi binlerce çökük olmalıydı. Birden aklıma düştü - eğer bu kadar üşümüş ve zayıf düşmüş olmasaydım çok daha önce sormam gereken bir soru gelmişti aklıma.</span></p>

    <p class="Normal para-style-override-7"><span class="char-style-override-8">“Beni nasıl buldunuz?” diye sordum. “Muellerler’den biri mi beni takip etmiş ya da… Sakın kahrolası atın sizi bana getirdiğini söylemeyin. Lassie</span><span class="char-style-override-10"><a class="footnote-link" href="#footnote-50256-22" id="footnote-50256-22-backlink">22</a></span><span class="char-style-override-8"> gibi yani…”</span></p>

    <p class="Basic-Paragraph para-style-override-11" xml:lang="en-US"><span class="dip char-style-override-12">22 </span><span class="dip char-style-override-12" xml:lang="tr-TR">Popüler bir dizi karakteri, collie cinsi bir köpek olmasının yanı sıra genç kız anlamına da gelmektedir.</span><span class="char-style-override-13"/></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-7"><span class="char-style-override-8">“Bu kısır bir at yenge,” dedi Ian hafif kınayarak. “Lassie değil. Ama hayır, senin atını görmedik. Rollo bizi buraya getirdi.” Gözleri parıldayarak tüm tatlılığıyla efendi efendi oturan köpeğe baktı; Rollo sanki her zaman böyle şeyler yapıyormuş gibi bir tavır takınmıştı.</span></p>

    <p class="Normal para-style-override-7"><span class="char-style-override-8">“Ama eğer atı görmediyseniz,” diye söze başladım, çok şaşkındım, “Mueller’lerden ayrıldığımı nasıl bildiniz? Hem Rollo nasıl…” İki adamın birbirine baktığını görünce sözümü yarıda kestim.</span></p>

    <p class="Normal para-style-override-7"><span class="char-style-override-8">Ian omzunu silkti ve başıyla Jamie’yi işaret ederek açıklama işini ona bıraktı. Jamie yere, yanıma çömeldi, eteğimin ucunu kaldırdı ve çıplak ayaklarımı büyük, sıcak ellerinin arasına aldı.</span></p>

    <p class="Normal para-style-override-7"><span class="char-style-override-8">“Ayakların donmuş Sassenach,” dedi sessizce. “Ayakkabılarını nerede kaybettin?”</span></p>

    <p class="Normal para-style-override-7"><span class="char-style-override-8">“Orada,” dedim başımla devrilmiş ağacı göstererek. “Hâlâ orada olmalılar. Suyu geçmek için çıkarmıştım, sonra yere koydum ve karanlıkta bir daha bulamadım.”</span></p>

    <p class="Normal para-style-override-7"><span class="char-style-override-8">“Burada değiller yenge,” dedi Ian. Sesi o kadar garip çıkmıştı ki başımı kaldırıp ona baktım. Kafatası hâlâ elindeydi, elinde evirip çeviriyordu.</span></p>

    <p class="Normal para-style-override-7"><span class="char-style-override-8">“Hayır, yoklar.” Jamie’nin başı öne eğikti, ayaklarımı ovuyordu. Bu açıdan günün ilk ışıklarıyla bakır rengi parıltılar saçan ve omuzlarına dökülen dağınık saçlarını görebiliyordum.</span></p>

    <p class="Normal para-style-override-7"><span class="char-style-override-8">“Yatağımda uyuyordum,” dedi. “Bir anda şu canavar deliye döndü.” Çenesiyle bakmadan Rollo’yu işaret etti. “Kapının önünde havlıyor, uluyor, kendi etrafında dönüyordu. Sanki kapıda şeytan vardı.”</span></p>

    <p class="Normal para-style-override-7"><span class="char-style-override-8">“Bağırdım, ensesinden yakaladım, sessiz olsun diye hırpaladım,” diye Ian söze girdi, “ama ne yaparsam yapayım hayvan susmuyordu.”</span></p>

    <p class="Normal para-style-override-7"><span class="char-style-override-8">“Devam etti, artık ağzından köpükler çıkıyordu. Hayvan kesin delirdi dedim. Bize saldıracak diye düşündüm. Ian’a kapıyı açıp köpeği dışarı salmasını söyledim.” Jamie çömelmiş, kaşlarını çatmış ayaklarıma bakıyordu. Sonra ayağımın üstünden bir yaprak aldı.</span></p>

    <p class="Normal para-style-override-7"><span class="char-style-override-8">“Eee, şeytan kapıda mıydı?” diye sordum dalga geçerek.</span></p>

    <p class="Normal para-style-override-7"><span class="char-style-override-8">Jamie başını iki yana salladı. “Dışarıyı iyice aradık, ağıldan suyun oraya kadar. Bir şey bulamadık, daha doğrusu bundan başka bir şey bulamadık.” Heybesine elini soktu ve ayakkabılarımı çıkardı. Yüzüme ifadesizce baktı.</span></p>

    <p class="Normal para-style-override-7"><span class="char-style-override-8">“Kapının önünde duruyorlardı, yan yana.”</span></p>

    <p class="Normal para-style-override-7"><span class="char-style-override-8">Tüylerim diken diken oldu. Matarayı kaldırdım ve brendi şarabının sonunu diktim.</span></p>

    <p class="Normal para-style-override-7"><span class="char-style-override-8">“Rollo etrafta dört dönüyor, av köpeği gibi aranıp duruyordu,” dedi Ian hikâyeyi devralarak. “Ama sonra yanımıza geldi, senin ayakkabılarını kokladı ve ardından ağlayıp sızlamaya başladı.”</span></p>

    <p class="Normal para-style-override-7"><span class="char-style-override-8">“Bunu ben anlatmak istiyorum, tamam mı?” Jamie hafifçe gülümsüyordu ama gözlerindeki korkuyu görebiliyordum.</span></p>

    <p class="Normal para-style-override-7"><span class="char-style-override-8">Yutkundum ama ağzım brendiye rağmen çok kuruydu.</span></p>

    <p class="Normal para-style-override-7"><span class="char-style-override-8">Jamie ayakkabının tekini ayağıma geçirdi, sonra da diğerini. Nemlilerdi ama Jamie’nin vücut ısısıyla biraz ısınmışlardı.</span></p>

    <p class="Normal para-style-override-7"><span class="char-style-override-8">“Senin ölmüş olabileceğini düşündüm Sindirella,” dedi yumuşak bir sesle, yüzünü gizlemek için başını hafifçe eğmişti.</span></p>

    <p class="Normal para-style-override-7"><span class="char-style-override-8">Ian fark etmedi, hikâyenin heyecanına kaptırmıştı. “Benim akıllı köpeğim tıpkı bir tavşan kokusu almış gibi ileri fırladı. Biz de hemen pelerinlerimizi kapıp peşine düştük. Sadece arada bir soluklanmak ve ateşi kuvvetlendirmek için durduk. Onu takip etmemizi sağladı, bizi deli gibi koşturdu, öyle yaptın değil mi oğlum?” Rollo’nun başını gurur ve sevgiyle okşadı. “Ve seni bulduk!”</span></p>

    <p class="Normal para-style-override-7"><span class="char-style-override-8">Brendi kulaklarımın uğuldamasına neden oluyor, zihnimi sanki sıcak bir kundağın içine sarıyordu. Yine de Rollo’nun benim izimi takip edebilmesi için birilerinin benim ayakkabılarımla tüm yolu yürümüş olması gerektiğini düşünebildim.</span></p>

    <p class="Normal para-style-override-7"><span class="char-style-override-8">Sesim biraz pürüzlü de olsa konuşabildim. “Yolda… herhangi bir şey… gördünüz mü?” diye sordum.</span></p>

    <p class="Normal para-style-override-7"><span class="char-style-override-8">“Hayır,” dedi Ian birdenbire son derece ağırbaşlı bir ifadeyle. “Peki ya sen?”</span></p>

    <p class="Normal para-style-override-7"><span class="char-style-override-8">Jamie başını kaldırınca, endişe ve yorgunluktan elmacıkkemiklerinin nasıl dışarı fırladığını görebildim. Uzun ve zor bir gece geçiren tek kişi ben değildim.</span></p>

    <p class="Normal para-style-override-7"><span class="char-style-override-8">“Evet,” dedim, “ama size bunu daha sonra anlatacağım. Şimdi, eminim kıpkırmızı olmuşumdur. Hadi eve gidelim.”</span></p>

    <p class="Normal para-style-override-7"><span class="char-style-override-8">Jamie yanında at getirmişti, ama onları bu çukura indirmenin bir yolu yoktu. Mecburen taşmış dere boyunca yürümeli ve sonra da kayalık bir eğimden zor da olsa yukarı, hayvanların bağlı olduğu yere tırmanmalıydık. Yaşadığım olay yüzünden pelte gibiydim, bacaklarım pek tutmuyordu. Bu gayreti gösterebilecek halde değildim ama Jamie ve Ian son derece profesyonelce, sanki bir çuvalmışım gibi beni engellerin üzerinden geçirdiler.</span></p>

    <p class="Normal para-style-override-7"><span class="char-style-override-8">Mola sırasında Jamie elindeki matarayı ağzıma dayadığı sırada “Hipodermi geçiren birine alkol vermemelisin,” dedim zayıf bir sesle.</span></p>

    <p class="Normal para-style-override-7"><span class="char-style-override-8">“Neden muzdarip olduğun umrumda değil, midende alkol olursa daha az acı çekersin,” dedi. Yağmur yüzünden hava hâlâ soğuktu ama tırmanış yüzünden yüzü kızarmıştı. “Ayrıca,” diye ekledi alnını pelerininin ucuyla silerken, “eğer bayılırsan taşımak daha kolay olabilir. Tanrı aşkına, seni taşımak yeni doğmuş bir buzağıyı bataklıktan çekmeye benziyor.”</span></p>

    <p class="Normal para-style-override-7"><span class="char-style-override-8">“Özür dilerim,” dedim. Yere uzandım ve gözlerimi kapadım, kusmak istemiyordum. Gökyüzü bir yöne, midem diğer yöne doğru dönüp duruyordu.</span></p>

    <p class="Normal para-style-override-7"><span class="char-style-override-8">“Uzak dur köpek!” dedi Ian.</span></p>

    <p class="Normal para-style-override-7"><span class="char-style-override-8">Gözlerimi açıp ne oluyor diye baktım. Ian, Rollo’yu benim yanımızda götürmekte ısrar ettiğim kafatasından uzak tutmaya çalışıyordu.</span></p>

    <p class="Normal para-style-override-7"><span class="char-style-override-8">Günışığında pek de çekici bir obje gibi görünmüyordu. İçinde gömülü olduğu toprak yüzünden rengi değişmiş, lekelenmişti. Uzaktan düz, rüzgâr ve hava nedeniyle oyulmuş bir taşa benziyordu. </span></p>

    <p class="Normal para-style-override-7"><span class="char-style-override-8">“Bu yakışıklı prensle ne yapmayı düşünüyorsun?” diye sordu Jamie, şüpheyle hazineme bakarken. Yüzü tekrar eski rengine kavuşmuş, nefesi de düzelmişti. Bana şöyle bir baktı, uzandı ve gülerek yüzüme düşen saçı çekti.</span></p>

    <p class="Normal para-style-override-7"><span class="char-style-override-8">“İyi misin Sassenach?”</span></p>

    <p class="Normal para-style-override-7"><span class="char-style-override-8">Oturdum ve, “Daha iyiyim,” dedim. Etrafımdaki her şey dönmeye devam ediyordu ama damarlarımda akan brendi şimdi daha rahat hissetmemi sağlıyordu. “Düşünüyorum da onu eve götürüp bir Hıristiyan cenazesiyle gömebiliriz, ne dersiniz?” </span></p>

    <p class="Normal para-style-override-7"><span class="char-style-override-8">Ian kafatasına kuşkuyla bakıyordu. “Hoşuna gideceğini sanmıyorum; Hıristiyan olduğunu düşünmüyorum.” Gece gördüğüm adamın görüntüsünü hatırlamaya çalıştım. Bazı Kızılderililer’in misyonerlerce Hıristiyanlığa geçirildiğini biliyordum ama bu siyah boyalı, tüylü adamın olabildiğince pagan olduğuna dair kuvvetli bir inancım vardı.</span></p>

    <p class="Normal para-style-override-7"><span class="char-style-override-8">Hâlâ hissiz ve kasılmış parmaklarımla beceriksizce eteğimin cebini arandım.</span></p>

    <p class="Normal para-style-override-7"><span class="char-style-override-8">“Bu da onunla birlikte gömülmüştü.”</span></p>

    <p class="Normal para-style-override-7"><span class="char-style-override-8">Bulduğum düz taşı cebimden çıkardım. Kirli kahverengiydi, avucumun yarısı büyüklüğünde, yamuk oval şeklindeydi. Bir tarafı düzleştirilmiş, diğer tarafı ise yuvarlatılmıştı. Yuvarlatılmış taraf pürüzsüzdü. Diğer tarafı çevirdim ve soluğum kesildi.</span></p>

    <p class="Normal para-style-override-7"><span class="char-style-override-8">Düzeltilmiş yüzeyinde bir oyma vardı, tıpkı düşündüğüm gibi. Spiral şeklinde bir oymaydı bu, içeri doğru kıvrılan bir spiral… </span></p>

    <p class="Normal para-style-override-7"><span class="char-style-override-8">“Tanrım! Bu da ne?” diye sordu Ian ürkütücü bir sesle.</span></p>

    <p class="Normal para-style-override-7"><span class="char-style-override-8">“Bu bir opal… hem de çok büyük bir opal,” dedi Jamie. Büyük, körelmiş başparmağıyla taşı itti; sanki gerçek olup olmadığını anlamaya çalışıyordu. Taş gerçekti.</span></p>

    <p class="Normal para-style-override-7"><span class="char-style-override-8">Ellerini saçına götürdü, düşündü ve bana baktı. “Opallerin kötü şans getirdiğine inanılır Sassenach.” Şaka yapıyor sandım ama son derece rahtsız görünüyordu. Çok gezmiş, iyi eğitim almış bir adamdı ama yine de İskoçyalıydı ve pek göstermese de batıl inançları olduğunu biliyordum.</span></p>

    <p class="Normal para-style-override-7"><span class="char-style-override-8">Ne diyorum ben, dedim kendi kendime. Tüm geceyi bir hayaletle geçirdin ama onun batıl inançları olduğunu mu düşünüyorum?</span></p>

    <p class="Normal para-style-override-7"><span class="char-style-override-8">“Saçma,” dedim yine de. “Bu sadece bir taş.”</span></p>

    <p class="Normal para-style-override-7"><span class="char-style-override-8">“Aslında her zaman şanssız taşlar değiller Jamie Dayı,” </span><span class="char-style-override-8">dedi Ian. “Annemin opal taşlı bir yüzüğü vardı, ona da annesinden kalmış. Ama taşın bununla alakası yoktu tabii.” Ian saygılı bir şekilde taşa dokundu. “Annem opalin sahibinden bir şeyler aldığını anlatırdı hep. Eğer elindeki opalin bir önceki sahibi iyi biriyse opal sana iyilik getirirmiş. Ama değilse…” Omzunu silkti.</span></p>

    <p class="Normal para-style-override-7"><span class="char-style-override-8">“Ah, işte tamam,” dedi Jamie. Çenesiyle kafatasını işaret etti. “Eğer taş dostumuza ait idiyse, belli ki ona pek şans getirmemiş.”</span></p>

    <p class="Normal para-style-override-7"><span class="char-style-override-8">“En azından öldürülmesinin nedeni taş değilmiş, onu biliyoruz,” diyerek dikkatlerini çektim.</span></p>

    <p class="Normal para-style-override-7"><span class="char-style-override-8">“Belki istemediler, çünkü kendilerine kötü şans getireceğinden korktular,” dedi Ian. Taşa bakıyordu, gözlerinde endişe vardı. “Belki tekrar yerine koymalıyız yenge.”</span></p>

    <p class="Normal para-style-override-7"><span class="char-style-override-8">Burnumu sildim ve Jamie’ye baktım. “Büyük ihtimalle epey değerlidir,” dedim.</span></p>

    <p class="Normal para-style-override-7"><span class="char-style-override-8">“Eh.” İkisi de bir anlığına batıl inançlar ve akılcılık arasında gidip geliyorcasına kalakaldılar.</span></p>

    <p class="Normal para-style-override-7"><span class="char-style-override-8">“Tamam,” dedi en sonunda Jamie. “Bir süreliğine elimizde tutmanın bize zararı olacağını sanmıyorum.” Hınzırca güldü. “Ver taşıyayım Sassenach, eğer üzerime yıldırım falan düşerse taşı geri yerine koyarsınız.”</span></p>

    <p class="Normal para-style-override-7"><span class="char-style-override-8">Sendeleyerek ayağa kalktım, dengemi sağlamak için Jamie’nin koluna yapıştım. Gözlerimi kırpıştırdım ve sendeledim ama ayakta durmayı başarabildim. Jamie taşı elimden aldı heybesinin içine attı.</span></p>

    <p class="Normal para-style-override-7"><span class="char-style-override-8">“Nayawenne’ye göstereceğim,” dedim. “Bu oymaların ne anlama geldiğini biliyor olabilir.”</span></p>

    <p class="Normal para-style-override-7"><span class="char-style-override-8">“İyi düşündün Sassenach,” diye onayladı Jamie. “Eğer yakışlı prens onun akrabası falansa Nayawenne onu alabilir, itiraz etmem.” Başıyla yüz metre ötedeki akçaağaçları gösterdi. Yeşil yapraklar sararmaya başlamıştı.</span></p>

    <p class="Normal para-style-override-7"><span class="char-style-override-8">“Atlar orada bağlı. Yürüyebilecek misin Sassenach?”</span></p>

    <p class="Normal para-style-override-7"><span class="char-style-override-8">Düşünceli bir şekilde ayaklarıma baktım. Her zamankinden daha uzakta görünüyorlardı. “Emin değilim,” dedim, </span><span class="char-style-override-8">“sanırım epey sarhoş oldum.”</span></p>

    <p class="Normal para-style-override-7"><span class="char-style-override-8">“Daha neler yenge,” dedi Ian. “Babam der ki yere doğru düzgün basabildiğin sürece sarhoş değilsindir.”</span></p>

    <p class="Normal para-style-override-7"><span class="char-style-override-8">Jamie buna güldü ve pelerininin ucunu omzuna attı. “Benim babamsa iki elinle kıçını tutabildiğin sürece sarhoş değilsindir derdi.” Bir kaşını kaldırarak arkama baktı ama neyse ki söyleyeceklerini kendine sakladı.</span></p>

    <p class="Normal para-style-override-7"><span class="char-style-override-8">Ian kıkırdamaya başladı, gülmesini zor bastırdı.</span></p>

    <p class="Normal para-style-override-7"><span class="char-style-override-8">“Çok da uzak değil yenge. Yürüyemeyeceğinden emin misin?”</span></p>

    <p class="Normal para-style-override-7"><span class="char-style-override-8">“Pekâlâ, onu tekrar kucaklamayacağım, şimdiden söyleyeyim,” dedi Jamie ve cevabımı beklemeden ekledi: “Sırtımı incitmek istemiyorum.” Kafatasını Ian’dan aldı, parmak uçlarıyla tutup dikkatli bir şekilde bana verdi. “Burada küçük dostunla bekle Sassenach,” dedi. “Ian ve ben gidip atları getirelim.”</span></p>

    <p class="Normal para-style-override-7"><span class="char-style-override-8">Fraser Tepesi’ne ulaştığımızda öğleden sonra olmuştu. İki gündür ıslak ve açtım, biraz da çakırkeyif. Hem brendinin etkisiyle hem de dün gece olanları Ian ve Jamie’ye anlatma çabam yüzünden iyice yorulmuştum. Günışığında dün gece olanların hepsi gerçekdışı görünüyordu.</span></p>

    <p class="Normal para-style-override-7"><span class="char-style-override-8">Gerçi yorgunluk, açlık ve alkol yüzünden etrafımdaki her şey gerçekdışı gibi geliyordu. Açıklığa geldiğimizde bacadan çıkan dumanı gördüm ama halüsinasyon görüyorum sandım. Ama sonra burnuma yanan odunların kokusu gelince gerçek olduğunu anladım.</span></p>

    <p class="Normal para-style-override-7"><span class="char-style-override-8">“Ateşi söndürdünüz sanıyordum,” dedim Jamie’ye. “Neyse ki evi yakmamışsınız.” Bu tür kazalar çok sık oluyordu. Söndürülemeyen ateş yüzünden yanan pek çok ahşap baraka olduğunu duyuyorduk.</span></p>

    <p class="Normal para-style-override-7"><span class="char-style-override-8">“Söndürmüştüm,” dedi eyerinden inerken. “İçeride biri var. Atını görüyor musun Ian?”</span></p>

    <p class="Normal para-style-override-7"><span class="char-style-override-8">Ian üzengilerin üzerine yükselip ağıla baktı. “Ah, bu yengemin ucube hayvanı!” dedi şaşkınlıkla. “Bir de benekli büyük bir at daha var!”</span></p>

    <p class="Normal para-style-override-7"><span class="char-style-override-8">Ağılda duran, artık bir isme kavuşmuş olan Şeytan’dı. </span><span class="char-style-override-8">Üzerinde eyer yoktu, rahat bir tavırla yanında duran ve üzerinde iki varil taşıyan gri atın sineklerini savıyordu.</span></p>

    <p class="Normal para-style-override-7"><span class="char-style-override-8">“Kimin olduğunu biliyor musun?” diye sordum. Daha attan inmemiştim; birkaç dakikada bir kendimi kötü hissetmeme neden olan bulantı hissi, beni eyere mıhlamıştı. Atın bastığı yerler sanki okyanus üzerinde seyrediyormuşuz gibi sallanıyordu.</span></p>

    <p class="Normal para-style-override-7"><span class="char-style-override-8">“Hayır ama dost olmalı,” dedi Jamie. “Bizim hayvanları beslemiş, keçiyi de sağmış.” Atların yemliğini ve sinekler girmesin diye üzeri bir örtü parçasıyla kapatılmış süt kovasını işaret etti.</span></p>

    <p class="Normal para-style-override-7"><span class="char-style-override-8">“Buraya gel Sassenach.” Uzanıp beni belimden kavradı. “Seni hemen yatağına yatıralım ve sana bir fincan çay içirelim.”</span></p>

    <p class="Normal para-style-override-7"><span class="char-style-override-8">Misafirimiz geldiğimizi duymuştu; kapı açıldı ve Duncan Innes dışarı çıktı.</span></p>

    <p class="Normal para-style-override-7"><span class="char-style-override-8">“Ah, geldin demek Mac Dubh,” dedi. “Ters giden ne? Keçin ortalığı ayağa kaldırıyordu. Sabah geldiğimde onu öyle bir sütle dolu buldum ki patlayacaktı zavallı.” Sonra beni gördü ve uzun yüzü şaşkınlıkla dona kaldı.</span></p>

    <p class="Normal para-style-override-7"><span class="char-style-override-8">“Bayan Claire!” dedi çamur içinde kıyafetlerime bakarak. “Yoksa kaza mı geçirdiniz? Sizin atı eyerine küçük çantanız asılı, serbest bir şekilde dağın eteğinde dolanırken bulduğumda biraz endişelenmiştim doğrusu. Etrafa bakındım, hatta seslendim ama sizden ses çıkmayınca ben de onu buraya getirdim.”</span></p>

    <p class="Normal para-style-override-7"><span class="char-style-override-8">“Evet, bir kaza geçirdim,” dedim kendi başıma ayakta durmaya çalışarak ama pek başarılı olduğum söylenemezdi. “İyiyim şimdi.” Bundan da pek emin değildim doğrusu. Başım normalin üç katı büyüklükteymiş gibi ağırlaşmıştı.</span></p>

    <p class="Normal para-style-override-7"><span class="char-style-override-8">“Yatak,” dedi Jamie ciddi bir sesle ve düşmeden beni kollarımdan yakaladı. “Hemen.”</span></p>

    <p class="Normal para-style-override-7"><span class="char-style-override-8">“Banyo,” dedim. “Önce.”</span></p>

    <p class="Normal para-style-override-7"><span class="char-style-override-8">Derenin tarafına baktı. “Donarsın ya da boğulursun. Ya da ikisi birden olur. Tanrı aşkına Sassenach, bir şeyler ye ve </span><span class="char-style-override-8">yatağa gir. Yarın yıkanırsın.”</span></p>

    <p class="Normal para-style-override-7"><span class="char-style-override-8">“Şimdi. Sıcak suyla. Kazanda.” Uzun uzadıya konuşacak gücüm kalmamıştı ama kararlıydım. Yatağa kir içinde girmeyecektim, sonra o çarşafları yıkamak istemiyordum.</span></p>

    <p class="Normal para-style-override-7"><span class="char-style-override-8">Jamie bana bıkkınlıkla baktı, gözlerini devirip ikna oldu. “Ian biraz odun getir, sonra Duncan’ı domuzları görmeye götür. Yengeni yıkayacağım.”</span></p>

    <p class="Normal para-style-override-7"><span class="char-style-override-8">“Ben kendim yıkanırım!”</span></p>

    <p class="Normal para-style-override-7"><span class="char-style-override-8">“Ya, tabii.”</span></p>

    <p class="Normal para-style-override-7"><span class="char-style-override-8">Haklıydı. Parmaklarım kaskatıydı, korsemi çıkarmayı bile başaramazdım. Jamie beni küçük bir çocukmuşum gibi soydu, parçalanmış elbisemi ve çamura bulanmış iç eteğimi köşeye fırlattı. Sonra iç gömleğimin düğmelerini açtı ve korsemi çözmeye başladı. O kadar uzun süredir giyiyordum ki korse derimde kırmızı izler bırakmıştı. Acı ve zevk karışımı bir hisle inledim; bir yandan da kırmızı izleri ovmaya başladım.</span></p>

    <p class="Normal para-style-override-7"><span class="char-style-override-8">“Otur,” dedi ve ben yığılırcasına çökerken altıma bir tabure çekti. Omuzlarıma bir örtü attı, önüme bir tabak içinde bir parça kuru ekmek koydu. Sabun, banyo bezi ve havlu almak için yüklüğe gitti.</span></p>

    <p class="Normal para-style-override-7"><span class="char-style-override-8">“Yeşil şişeyi de bulabilir misin lütfen,” dedim kuru ekmeği ağır ağır yerken. “Saçlarımı da yıkamalıyım.”</span></p>

    <p class="Normal para-style-override-7"><span class="char-style-override-8">“Hmm.” Biraz daha arandıktan sonra aralarında havlu ve benim çöven kökü, acıbakla yağı, ceviz yaprakları ve safa çiçeğiyle hazırladığım şampuanla dolu bir şişenin de olduğu - saçlarımı küllü sabunla yıkamaya niyetim yoktu - kucak dolusu malzemeyle yanıma geldi. Hepsini, en geniş karıştırma kabımla birlikte masanın üzerine koydu. Sonra kabın içini kazandan aldığı sıcak suyla doldurdu.</span></p>

    <p class="Normal para-style-override-7"><span class="char-style-override-8">Suyun biraz soğumasını beklerken Jamie, bir kumaş parçasını suya batırıp eğildi ve ayaklarımı yıkamaya başladı.</span></p>

    <p class="Normal para-style-override-7"><span class="char-style-override-8">Ağrıyan, yarı donmuş ayaklarımdaki sıcaklık hissi, cennette olmasını beklediğime en yakın histi. Jamie yorgun ve yarı sarhoş bedenimi baştan aşağı yıkarken, sanki ayaklarımdan başlayarak giderek çözülüyordum.</span></p>

    <p class="Normal para-style-override-7"><span class="char-style-override-8">“Bu ne zaman oldu Sassenach?” Neredeyse uyku halinden bu soruyla geri dünyaya çağrıldım ve sersemce sol dizime baktım. İyice şişmişti ve içi koyu morumsu bir renk almıştı.</span></p>

    <p class="Normal para-style-override-7"><span class="char-style-override-8">“Ah, o mu? Attan düştüğümde oldu.”</span></p>

    <p class="Normal para-style-override-7"><span class="char-style-override-8">“Ne kadar dikkatsizsin,” dedi sert bir sesle. “Sana kaç kere dikkatli olmanı söyledim, özellikle de yeni bir ata biniyorsan. Uzun süredir tanımıyorsan atlara güvenemezsin. Ayrıca dik başlı ve gergin olanlarla baş edecek kadar güçlü değilsin.”</span></p>

    <p class="Normal para-style-override-7"><span class="char-style-override-8">“Güven meselesi değildi,” dedim. Yaralı dizimi ıslak bir süngerle yıkarken keten gömleğinin içindeki geniş omuzlarına hayran kalmaktan kendimi alamadım. “Yıldırım onu korkuttu ve ben de on metre derinliğindeki çukura düştüm.”</span></p>

    <p class="Normal para-style-override-7"><span class="char-style-override-8">“Boynunu kırabilirdin!”</span></p>

    <p class="Normal para-style-override-7"><span class="char-style-override-8">“Benim de aklıma geldi.” Gözlerimi kapadım ve yavaşça sallandım.</span></p>

    <p class="Normal para-style-override-7"><span class="char-style-override-8">“Daha iyi düşünmeliydin Sassenach, dağın o tarafında yürümeye kalkmamalıydın bir kere, bırak yalnız…”</span></p>

    <p class="Normal para-style-override-7"><span class="char-style-override-8">“Başka çarem yoktu,” dedim gözlerimi açarak. “Patikayı sel almıştı; dolanmak zorunda kaldım.”</span></p>

    <p class="Normal para-style-override-7"><span class="char-style-override-8">Bana sert sert baktı, hafif çekik gözleri, koyu mavi çizgiler oluşturuyordu.</span></p>

    <p class="Normal para-style-override-7"><span class="char-style-override-8">“Zaten daha baştan o kadar yağmur yağarken Muellerler’in evinden çıkmamalıydın! Toprağın ne hale geleceğine dair en ufak bir fikrin yok muydu?”</span></p>

    <p class="Normal para-style-override-7"><span class="char-style-override-8">Biraz çabayla doğruldum, örtüyle göğsümü kapatıyordum. Şaşırarak fark ettim ki bana hayli kızgındı. “Şey… hayır,” dedim, kafamdakileri sıraya koymaya çalışıyordum. “Böyle bir şeyi nasıl bilebilirdim ki? Ayrıca…”</span></p>

    <p class="Normal para-style-override-7"><span class="char-style-override-8">Elindeki banyo bezini su dolu kabın içine hızla atıp etrafa su saçarak sözümü kesti. “Sus artık!” dedi. “Seninle kavga etmek istemiyorum!”</span></p>

    <p class="Normal para-style-override-7"><span class="char-style-override-8">Gözlerimi ona diktim. “Ne yapmaya çalışıyorsun? Ve bana böyle bağırmaya ne hakkın var? Ben yanlış bir şey yapmadım!”</span></p>

    <p class="Normal para-style-override-7"><span class="char-style-override-8">Burnundan derin bir nefes aldı. Sonra ayağa kalktı, bezi kabın içinden çıkardı ve dikkatlice sıktı. Nefes verirken tekrar önümde diz çöktü ve ustaca yüzümü temizlemeye başladı.</span></p>

    <p class="Normal para-style-override-7"><span class="char-style-override-8">“Hayır. Yapmadın,” diye onayladı. Dudağının bir tarafı alaycı bir ifadeyle kıvrılmıştı. “Ama ödümü koparttın Sassenach. Ve bu yüzden seni iyice azarlamak istiyorum, hak etsen de etmesen de.”</span></p>

    <p class="Normal para-style-override-7"><span class="char-style-override-8">“Ah,” dedim. Önce içimden gülmek geldi ama yüzünün ne kadar asık olduğunu görünce vicdan azabına kapıldım. Gömleğinin kolları çamur olmuş, çorabına ise pıtraklar ve tilkikuyruğu otları takılmıştı. Karanlık dağlarda beni aramakla geçirdiği gecenin izleriydi. İstemeden de olsa onu çok ama çok korkutmuştum.</span></p>

    <p class="Normal para-style-override-7"><span class="char-style-override-8">Özür dilemek için kelimeler aradım ama dilim de en az beynim kadar ağırlaşmıştı. En sonunda uzanıp saçına takılmış sarı tüylü bir otu çekip çıkardım.</span></p>

    <p class="Normal para-style-override-7"><span class="char-style-override-8">“Beni Galece azarlasana,” dedim. “Hem seni rahatlatır hem de ben dediklerinin yarısını bile anlamam.”</span></p>

    <p class="Normal para-style-override-7"><span class="char-style-override-8">Gaelce bir alay sesi çıkardı ve boynumdan iterek başımı su kabının içine soktu. Kafamı dışarı çıkardığımda her yerimden su akıyordu. Hemen kafamı bir havluya sardı ve büyük, kuvvetli elleriyle saçımı kurulamaya başladı. Bir yandan da bir papazın kürsüsünden günahları saydığı tehditkâr ses tonuyla konuşuyordu.</span></p>

    <p class="Normal para-style-override-7"><span class="char-style-override-8">Daha sonra ‘ahmakça’ ve ‘beceriksiz’ kelimelerini duydum ama hemen dinlemeyi kestim. Onun yerine gözlerimi kapayıp saçlarımın kurulanmasının ve taranmasının keyfini çıkardım.</span></p>

    <p class="Normal para-style-override-7"><span class="char-style-override-8">Dokunuşu kendinden emin ve nazikti, büyük ihtimalle atların kuyruğu ile uğraştığı için nasıl yapacağını biliyordu. Atları tımar ederken onlarla nasıl konuştuğunu duymuştum, şimdi benimle de öyle konuşuyordu. Fırça ya da tarağın hızıyla uyumlu bir tonda, sakinleştirici Gaelce </span><span class="char-style-override-8">kelimeler çıkıy</span><span class="char-style-override-8">ordu ağzından. Yine de atlara daha çok iltifat ettiğini düşünmekten kendimi alamadım.</span></p>

    <p class="Normal para-style-override-7"><span class="char-style-override-8">Elleriyle boynuma, sırtıma ve omuzlarıma değiyordu, bu küçük dokunuşlar tenime can veriyordu. Ürperdim ama yine de örtünün kucağıma düşmesine izin verdim. Ateş hâlâ çok canlıydı, alevler ibriğin altında dans ediyordu, oda hayli ısınmıştı.</span></p>

    <p class="Normal para-style-override-7"><span class="char-style-override-8">Artık sohbet havasında tatlı bir sesle konuşuyordu, bana yapmak istediği birkaç şeyden bahsediyordu. Beni bir sopayla iyice dövecek ve sonra da devam edecekti. Gaelce hayli zengin bir dildi ve Jamie de şiddet veya seks söz konusu olduğunda olabildiğince yaratıcı olabiliyordu. Gerçekten yapmayı düşünmediğini bilsem de söylediklerini anlamadığım için memnumdum.</span></p>

    <p class="Normal para-style-override-7"><span class="char-style-override-8">Ateşin sıcağını göğsümde hissedebiliyordum; Jamie’nin sıcaklığı ise tam arkamdaydı. Gömleğinin kumaşı raftaki bir şişeye uzandığında vücuduma süründü, yeniden titredim. Fark etti ve tiradına bir anlığına ara verdi.</span></p>

    <p class="Normal para-style-override-7"><span class="char-style-override-8">“Üşüdün mü?”</span></p>

    <p class="Normal para-style-override-7"><span class="char-style-override-8">“Hayır.”</span></p>

    <p class="Normal para-style-override-7"><span class="char-style-override-8">“İyi.” Kâfurun keskin kokusu burnumu yaktı, ben hareket edemeden geniş eliyle omzumu tuttu ve diğer eliyle kaygan yağı göğsüme sürmeye başladı.</span></p>

    <p class="Normal para-style-override-7"><span class="char-style-override-8">“Dur! Gıdıklanıyorum! Dur dedim!”</span></p>

    <p class="Normal para-style-override-7"><span class="char-style-override-8">Durmadı. Deli gibi kıvranıyordum, kaçmaya çalışıyordum ama benden çok daha büyük ve kuvvetliydi.</span></p>

    <p class="Normal para-style-override-7"><span class="char-style-override-8">“Kıpırdama,” dedi ve merhametsiz parmaklarıyla gıdıklanan kaburga kemiklerimi, köprücükkemiklerimin altını, hassas memelerimin etrafını, sanki birazdan pişireceği bir domuzu baştan aşağı yağlarmışçasına yağladı.</span></p>

    <p class="Normal para-style-override-7"><span class="char-style-override-8">“Seni alçak herif!” dedim en sonunda beni bıraktığında, boğuşmaktan ve gıdıklanmaktan nefes nefese kalmıştım. Nane şekeri ve kâfur kokuyordum; çeneden belime kadar tüm cildim ateşin ışığında parıldıyordu.</span></p>

    <p class="Normal para-style-override-7"><span class="char-style-override-8">Gülümsedi, acısını çıkartmış ve halinden son derece </span><span class="char-style-override-8">memnundu.</span></p>

    <p class="Normal para-style-override-7"><span class="char-style-override-8">“Sıtmaya yakalanırsam bana aynısı yaparsın,” dedi elini havluya silerken. </span></p>

    <p class="Normal para-style-override-7"><span class="char-style-override-8">“Bende sıtma yoktu! Burnumu bile çekmiyordum!”</span></p>

    <p class="Normal para-style-override-7"><span class="char-style-override-8">“Olabilirsin diye düşündüm, bütün gece dışarıdaydın, üstelik ıslak kıyafetlerle.” Onaylamaz bir ifadeyle baktı.</span></p>

    <p class="Normal para-style-override-7"><span class="char-style-override-8">“Ve sen hayatında hiç böyle bir şey yapmadın, öyle mi?” diye üsteledim. “Tanrı aşkına, yedi yıl boyunca bir mağarada yaşadın!”</span></p>

    <p class="Normal para-style-override-7"><span class="char-style-override-8">“Ve üç yılını aksırarak geçirdim. Ayrıca ben bir erkeğim,” diye ekledi mantık dışı konuştuğunu bilerek. “Geceliğini üzerine geçirsen daha iyi değil mi Sassenach? Üzerinde bir şey yok.”</span></p>

    <p class="Normal para-style-override-7"><span class="char-style-override-8">“Fark ettim. Islak kıyafetler ve soğukta kalmak insanı hasta etmez,” diyerek bilgilendirdim onu. Konuşurken bir yandan da masanın altına düşen örtüyü almaya çalışıyordum.</span></p>

    <p class="Normal para-style-override-7"><span class="char-style-override-8">Kaşlarını kaldırdı. “Ah, hasta etmezler mi?”</span></p>

    <p class="Normal para-style-override-7"><span class="char-style-override-8">“Hayır, etmezler.” Masanın altından elimde örtüyle çıktım. “Sana daha önce anlattım, hastalığa neden olan mikroplardır. Eğer vücudum mikroplara maruz kalmadıysa hasta da olmam.”</span></p>

    <p class="Normal para-style-override-7"><span class="char-style-override-8">“Ah, mikroplar,” dedi sanki ağzında çakıl taşı varmış gibi sesini değiştirerek. “Tanrım, harika, kocaman bir kıçın var! O halde neden insanlar kışın daha çok hasta oluyor? Mikroplar soğukta ürüyor diyeceksin şimdi.”</span></p>

    <p class="Normal para-style-override-7"><span class="char-style-override-8">“Tam olarak değil.” Garip bir şekilde kendimdeydim, örtüyü açıp tekrar omuzlarıma sarmaya çalıştım. Ama daha ben kendimi sarmalamadan Jamie kolumdan yakalayıp beni kendine çekti.</span></p>

    <p class="Normal para-style-override-7"><span class="char-style-override-8">“Buraya gel,” dedi gerek olmasa da. Ben bir şey diyemeden çıplak popomu usta elleriyle tokatladı, beni etrafımda döndürdü ve öptü, istekle öptü.</span></p>

    <p class="Normal para-style-override-7"><span class="char-style-override-8">Bıraktığında neredeyse düşecektim. Kollarımı ona doladım. Beni belimden yakaladı ve dengemi sağlamama yardımcı oldu.</span></p>

    <p class="Normal para-style-override-7"><span class="char-style-override-8">“Gecenin soğuğu mu, mikroplar mı umurumda değil,” dedi. “Senin hastalanmanı istemiyorum, hepsi bu. Şimdi hemen gidip geceliğini giy ve yatağa gir!”</span></p>

    <p class="Normal para-style-override-7"><span class="char-style-override-8">Kollarımda olması çok iyi hissettiriyordu. Gömleğinin yumuşak dokusu, ateşle iyice ısınmış, yağlı göğüslerime değiyordu; eteğinin yünü ise çıplak bacaklarıma ve belime değiyor, hoş duygular uyandırıyordu. Bir kedi gibi yavaşça ona sürünmeye başladım.</span></p>

    <p class="Normal para-style-override-7"><span class="char-style-override-8">“Yatağa,” dedi tekrar ama bu sefer sesi o kadar sert değildi.</span></p>

    <p class="Normal para-style-override-7"><span class="char-style-override-8">“Hmm.” Çıkardığım sesle yatağa tek başıma gitmek istemediğimi açıkça anlattım.</span></p>

    <p class="Normal para-style-override-7"><span class="char-style-override-8">“Hayır,” dedi biraz kıvranarak. Sanırım uzaklaşmak istiyordu ama ben onu bırakmıyordum. Bu hareket, içinde bulunduğumuz durumu daha da şiddetlendiriyordu.</span></p>

    <p class="Normal para-style-override-7"><span class="char-style-override-8">“Hmm,” dedim onu daha sıkı kavrayarak. Her ne kadar sarhoş da olsam Duncan’ın tartışmasız geceyi şöminenin önündeki halıda, Ian’ın ise küçük karyolada geçireceğini kestiriyordum. Ve şu anda bir şekilde rahat davranabildiğim halde daha ilerisini düşünemiyordum.</span></p>

    <p class="Normal para-style-override-7"><span class="char-style-override-8">“Babam sarhoş bir kadından asla faydalanmamam gerektiğini söylemişti,” dedi. Az önce durmuştu ama şimdi tekrar kıvranmaya başladı, sanki kendine engel olamıyor gibiydi.</span></p>

    <p class="Normal para-style-override-7"><span class="char-style-override-8">“Ben kötü halde değilim ki aksine, daha iyiyim,” diyerek onu ikna etmeye çalıştım. “Ayrıca…” Vücudumu onunkine yaslayarak yavaş ve baştan çıkarıcı hareketler yaptım. “İki elimle popomu tutabiliyorsam sarhoş değildim.”</span></p>

    <p class="Normal para-style-override-7"><span class="char-style-override-8">Bana aşkla baktı. “Sana bunu söylemek istemezdim Sassenach ama tuttuğun senin değil, benim popom.”</span></p>

    <p class="Normal para-style-override-7"><span class="char-style-override-8">“Olabilir,” dedim. “Biz evliyiz. Her şeyimiz ortak. Tek bir bedeniz, rahip öyle dememiş miydi?”</span></p>

    <p class="Normal para-style-override-7"><span class="char-style-override-8">“Belki de o yağı üzerine sürmek bir hataydı,” diye kendi kendine mırıldandı. “Bende hiç böyle bir etkisi olmuyor</span><span class="italik char-style-override-7" xml:lang="tr-TR">.”</span></p>

    <p class="Normal para-style-override-7"><span class="char-style-override-8">“Evet ama sen bir erkeksin.”</span></p>

    <p class="Normal para-style-override-7"><span class="char-style-override-8">Bir centilmen gibi şansını bir kere daha denedi. “Biraz daha yemek yemen gerekmiyor mu? Açlıktan ölüyor olmalısın.”</span></p>

    <p class="Normal para-style-override-7"><span class="char-style-override-8">“Hmm,” dedim. Yüzümü gömleğine gömdün ve hafifçe etini ısırdım. “Kurt gibi açım.”</span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-9"><span class="char-style-override-8">***</span></p>

    <p class="Normal para-style-override-7"><span class="char-style-override-8">Montrose Kontu’nun hikâyesi ilginçtir: Genç bir kadın, savaşa giden kontu soğuk ve açlıktan neredeyse ölmek üzereyken bulur. Kadın ayakkabısının tekini çıkarır, içine arpa ve soğuk su koyup karıştırır. Hazırladığı pis şeyi iyice güçten düşmüş olan konta içirir ve kontun hayatını kurtarır.</span></p>

    <p class="Normal para-style-override-7"><span class="char-style-override-8">Burnumun dibindeki fincanın içinde aynı hayat suyu vardı, ama benimki ılıktı.</span></p>

    <p class="Normal para-style-override-7"><span class="char-style-override-8">“Bu ne?” diye sordum elimdeki sıvının yüzeyinde dolanan şeylere bakarak. Parçalar boğulmuş kurtçuklara benziyorlardı.</span></p>

    <p class="Normal para-style-override-7"><span class="char-style-override-8">“Arpa suyu,” dedi Ian ve sanki ilk çocuğuymuş gibi büyük bir gururla elimdeki fincana baktı. “Kendim yaptım, Muellerler’den getirdiğin torbadaki arpayla.”</span></p>

    <p class="Normal para-style-override-7"><span class="char-style-override-8">“Teşekkür ederim,” dedim ve ihtiyatlı bir yudum aldım. Küflü aromasına rağmen bunu ayakkabısının içinde karıştırdığını sanmıyordum. “Çok güzel,” dedim. “Ian, ne kadar naziksin.”</span></p>

    <p class="Normal para-style-override-7"><span class="char-style-override-8">Mutlu oldu ve hafifçe kızardı.</span></p>

    <p class="Normal para-style-override-7"><span class="char-style-override-8">“Ah, bir şey değil,” dedi. “Daha çok var, sana biraz peynir de keseyim mi? Yeşermiş yerlerini senin için kesip atabilirim.”</span></p>

    <p class="Normal para-style-override-7"><span class="char-style-override-8">“Hayır, hayır. Bu yeter,” dedim aceleyle. “Neden silahını alıp ava çıkmıyorsun Ian? Belki bir sincap ya da tavşan vurursun. Akşam yemeğini yapacak kadar iyi olacağıma eminim.”</span></p>

    <p class="Normal para-style-override-7"><span class="char-style-override-8">Gözleri parladı, gülümseme uzun, kemikli yüzüne yayıldı. “Bunu duyduğuma sevindim yenge,” dedi. “Sen yokken Jamie Dayı ile neler yediğimizi görmeliydin!”</span></p>

    <p class="Normal para-style-override-7"><span class="char-style-override-8">Beni yatağıma uzanmış halde bırakıp çıktı, elimdeki fincanla ne yapacağımı bilemedim. İçindekini içmek istemiyordum ama kendimi erimiş tereyağı gibi hissediyordum, neredeyse sıvılaşmıştım. Ayağa kalkma fikri bile beni yormaya yetmişti.</span></p>

    <p class="Normal para-style-override-7"><span class="char-style-override-8">Jamie daha fazla itiraz etmemiş, beni yatağa götürmüş ve buzlarımı çözme görevini yatakta tamamlamıştı. Ian ile ava gitmiyor olmasının doğru bir fikir olduğunu düşündüm, çünkü artık Jamie de benim gibi kâfur kokuyordu; hayvanlar kokusunu kilometrelerce öteden duyabilirdi.</span></p>

    <p class="Normal para-style-override-7"><span class="char-style-override-8">Beni dikkatlice örtülere sarmış, uyuyabilmem için yalnız bırakmış ve Duncan’ı ağırlamaya yanına gitmişti. Ona evde kalabileceğini söylemişti. Dışarıdan gelen konuşmalarını duyabiliyordum. Kapının yanındaki bankta oturuyorlardı ve akşamüstü güneşinin tadını çıkarıyorlardı. Uzun, soluk ışık demetleri pencereden içeri giriyordu.</span></p>

    <p class="Normal para-style-override-7"><span class="char-style-override-8">Işıklar kafatasına da geliyordu. Odanın diğer tarafındaki çalışma masamın üzerindeydi, hemen yanındaki içinde çiçekler olan toprak vazo ve vaka defterimle birlikte bir natürmort tablo oluşturuyorlardı.</span></p>

    <p class="Normal para-style-override-7"><span class="char-style-override-8">Beni uyuşukluktan kurtaran, vaka defterim oldu. Muellerler’in çiftliğinde yaptırdığım doğumu bölük pörçük hatırlayabiliyordum. Henüz tamamen izleri aklımdan silinmeden kaydını deftere geçirmeliydim.</span></p>

    <p class="Normal para-style-override-7"><span class="char-style-override-8">Profesyonel görevimin coşkusuyla gerindim, esnedim ve oturdum. Brendi şarabı yüzünden hâlâ biraz midem bulanıyor ve kulaklarım uğulduyordu. Ayrıca her yerim sızlıyordu - bazı noktalar, diğerlerine göre daha çok ağrıyordu - ama genel olarak elim ayağım tutuyordu. Biraz acıkmaya bile başlamıştım.</span></p>

    <p class="Normal para-style-override-7"><span class="char-style-override-8">Ian’ın akşam yemeğine av eti getirmesini umdum; açlığımı pekâlâ peynir ve balık tuzlama ile bastırabilirdim ama yeşil soğan ve kurutulmuş mantarlarla tatlandırılmış sincap güvecinin ilaç gibi geleceği de kesindi.</span></p>

    <p class="Normal para-style-override-7"><span class="char-style-override-8">Yataktan çıkıp şöminenin yanına gittim ve soğuk arpa çorbasını tekrar tencereye boşalttım. Ian bir orduyu doyuracak kadar çok yapmıştı, üstelik de tamamı İskoçlardan oluşan bir ordu için. Pek de bereketli olmayan topraklarda yaşamak onları tahıl yemeklerini, herhangi bir baharat ya da tatlandırıcı eklemeden tüketebilir kılmıştı. Daha zayıf bir ırktan biri olarak onlar gibi beslenebilecek biri değildim.</span></p>

    <p class="Normal para-style-override-7"><span class="char-style-override-8">Ağzı açık arpa çuvalı şöminenin yanında duruyordu; çuval bezi hâlâ nemliydi. İçindeki arpayı kuruması içinde yaymalıydım yoksa küflenirdi. Gidip geniş, düz, örgü sepeti aldım ve yaralı dizimin sızlamasına rağmen dizlerimin üzerine çökerek nemli arpayı tabaka halinde sepete yaydım.</span></p>

    <p class="Normal para-style-override-7"><span class="char-style-override-8">“İyi huylu mu olacak o zaman Duncan?” Jamie’nin sesi pencereden içeri geliyordu; perde, içeri hava girsin diye yukarı toplanmıştı. Duncan’ın piposundan çıkan dumanı görebiliyordum. “Büyük, güçlü bir hayvan ama çok iyi huylu.”</span></p>

    <p class="Normal para-style-override-7"><span class="char-style-override-8">“Ah, kaslı bir küçük erkek,” dedi Duncan, ne kadar gururlandığı sesinden anlaşılıyordu. “Ve tatlı, iyi huylu. Bayan Jo seyisini bu atı alması için Wilmington’daki pazara gönderirken ona tek elle bile idare edilebilecek bir hayvan bulmasını tembihlemiş.”</span></p>

    <p class="Normal para-style-override-7"><span class="char-style-override-8">“Hmm. Evet. Çok güzel bir hayvan.” Tahta bank gıcırdadı, ikisinden biri oturduğu yerde kıpırdanmış olmalıydı. Jamie’nin övgüsünün ardındaki imayı ben sezmiştim; Duncan’ın anlayıp anlamadığını merak ettim.</span></p>

    <p class="Normal para-style-override-7"><span class="char-style-override-8">Jamie at sırtında büyümüştü. Doğuştan binici olduğu için at binerken ellerin gerekli olması fikrini küçümsüyordu. Jamie’nin sadece bacaklarını ve dizlerini kullanarak ata manevra yaptırdığına daha önce defalarca tanık olmuştum ya da kalabalık bir arazide dörtnala giderken dizginleri atın boynuna bağlayıp iki eliyle kılıç ve silahını kullandığını görmüştüm.</span></p>

    <p class="Normal para-style-override-7"><span class="char-style-override-8">Ama Duncan ne biniciydi ne de asker; hayatı boyunca Ardrossan yakınlarında balıkçı olarak yaşamış, isyan onu yurdundan, balıkçı teknesi ve ağlarından koparınca pek çokları gibi kendini Culloden’de, felaketin ortasında bulmuştu.</span></p>

    <p class="Normal para-style-override-7"><span class="char-style-override-8">Jamie, Duncan’ın farkında olduğunu bilse bilgisizliğini yüzüne vuracak nezaketsizliği yapmazdı; yaptıysa da başka bir şeyin altını çizmekti amacı. Acaba Duncan anlamış mıydı?</span></p>

    <p class="Normal para-style-override-7"><span class="char-style-override-8">“Asıl sana yardım etmek istiyor Mac Dubh, sen de biliyorsun.” Duncan’ın sesi çok tatsız çıkmıştı, Jamie’nin ne demek istediğini kesinlikle anlamıştı.</span></p>

    <p class="Normal para-style-override-7"><span class="char-style-override-8">“Ben de aksini söylemedim Duncan.” Jamie’nin sesi ruhsuzdu.</span></p>

    <p class="Normal para-style-override-7"><span class="char-style-override-8">“Hmm.”</span></p>

    <p class="Normal para-style-override-7"><span class="char-style-override-8">Havadaki gerilime rağmen gülümsedim. Duncan, en az Jamie kadar İskoçyalılar’a özgü, konuşmadan derdini anlatabilme sanatına hâkimdi. Çıkardığı bu sesle hem Jamie’nin, Jocasta’nın atını hediye olarak kabul etmesinin uygun olmadığına dair imasına kibarca küfrediyor hem de aynı şekilde, onun hakareti için özrünü kabul etmeye istekli olduğunun altını çiziyordu.</span></p>

    <p class="Normal para-style-override-7"><span class="char-style-override-8">“Karar verdin mi bakalım?” Bank, Duncan birdenbire hem oturuşunu hem de konuyu değiştirince gıcırdadı. “Sinclair mi yoksa Geordie Chisholm mu?”</span></p>

    <p class="Normal para-style-override-7"><span class="char-style-override-8">Jamie’ye cevap için zaman vermedi ve konuşmaya devam etti ama kelimeler sanki bunların hepsini daha önce de söylemiş gibi ezbere ağzından çıkıyordu. Jamie’yi mi yoksa kendini mi ikna etmeye çalışıyordu anlamadım. Ya da bir karar almaları için olayın detaylarını masaya yatırarak her ikisine de yardımcı olmaya çalışıyordu.</span></p>

    <p class="Normal para-style-override-7"><span class="char-style-override-8">“Sinclair’in fıçıcı olduğu doğru ama Geordie de iyi bir adam, çok çalışkan ve iki çocuk babası. Sinclair evli değil, işinin kuruluş aşamasında çok fazla şeye ihtiyacı olmayacaktır. Ama...”</span></p>

    <p class="Normal para-style-override-7"><span class="char-style-override-8">“Tornalara ve aletlere, demir ve kurutulmuş keresteye ihtiyacı olacak,” diye lafa girdi Jamie. “Kendi dükkânında uyuyabilir ama uyuyabilmek için de bir dükkâna ihtiyacı var, değil mi? Ve bu pahalıya mal olur diye düşünüyorum, fıçıcılık işi için gerekli tüm malzemeyi toplamak yani. Geordie’nin ailesi için de yiyeceğe ihtiyacı olacaktır ama ona buradan yiyecek temin ederiz. Ayrıca çalışmak için birkaç küçük aletin dışında ona bir şey gerekmiyor. Bir baltası vardır herhalde, değil mi?”</span></p>

    <p class="Normal para-style-override-7"><span class="char-style-override-8">“Hay hay, sözleşmesinde yazıyor o. Ama şimdi ekim zamanı</span><span class="italik char-style-override-7" xml:lang="tr-TR"> </span><span class="char-style-override-8">Mac Dubh. Ağaçları kesmek...”</span></p>

    <p class="Normal para-style-override-7"><span class="char-style-override-8">“Onu gayet iyi biliyorum,” dedi Jamie ters ters. “Bir ay önce yirmi dönüm araziye mısır ektim. Önce araziyi temizledim</span><span class="italik char-style-override-7" xml:lang="tr-TR"> </span><span class="char-style-override-8">tabii.” Duncan River Run’da keyif sürerken, meyhanelerde takılıp atına alışırken temizlemişti... Ben duymuştum, Duncan da duymuştu. Kelimeler kadar güçlü bir sessizlik oldu.</span></p>

    <p class="Normal para-style-override-7"><span class="char-style-override-8">Banktan yine ses geldi ve Duncan yumuşak bir sesle konuşmaya başladı. “Teyzen Jo sana küçük bir hediye yolladı.”</span></p>

    <p class="Normal para-style-override-7"><span class="char-style-override-8">“Ah, demek öyle?” Sesindeki gerilim daha da artmıştı. Duncan’ın bunu dikkate almasını umdum.</span></p>

    <p class="Normal para-style-override-7"><span class="char-style-override-8">“Bir şişe viski.” Duncan’ın sesindeki gülümsemeyi sezdim, Jamie’den isteksiz bir gülüş geldi.</span></p>

    <p class="Normal para-style-override-7"><span class="char-style-override-8">“Ah, demek öyle?” dedi tekrar ama bu sefer başka bir tonla. “Ne ince bir davranış.”</span></p>

    <p class="Normal para-style-override-7"><span class="char-style-override-8">“Öyle olmaya çalışıyor.” Yeni bir gıcırtının ardından Duncan ayağa kalktı. “Gel benle de al o zaman Mac Dubh. Küçük bir şişe seni yumuşatmaz, merak etme.”</span></p>

    <p class="Normal para-style-override-7"><span class="char-style-override-8">“Hayır, yumuşatabileceğini sanmıyorum.” Jamie’nin sesi biraz üzgün çıkmıştı. “Gece uyumadım, ne desen alınıyorum şu anda. Bugünkü davranışlarımı affet Duncan.”</span></p>

    <p class="Normal para-style-override-7"><span class="char-style-override-8">“Ah, söylemene gerek bile yok.” Yumuşak bir ses geldi, bir el omza dostça vurmuştu. Beraber yürüdüklerini duydum. Pencereye yaklaştım ve onları izledim. </span></p>

    <p class="Normal para-style-override-7"><span class="char-style-override-8">Eğer Jamie onu bulmasaydı ve ona bir yer ayarlamasaydı Duncan’a neler olurdu diye düşündüm. Tek kollu bir balıkçıya İskoçya’da iş yoktu. Tek yapabileceği dilenmek olurdu. Açlıktan ölürdü belki de. Ya da yaşayabilmek için hırsızlık yapmak zorunda kalırdı ve en sonunda Gavin Hayes gibi darağacını boylardı.</span></p>

    <p class="Normal para-style-override-7"><span class="char-style-override-8">Ama bu Yeni Dünya idi. Burada en azından bir şansı hak ediyordunuz. Jamie’nin kime iyi bir şans sunacağı konusunda bu kadar titiz olmasında haklılık payı vardı. Fıçı üreticisi Sinclair’e mi, yoksa çiftçi Chisholm’e mi?</span></p>

    <p class="Normal para-style-override-7"><span class="char-style-override-8">El altında bir fıçıcı olması çok faydalıydı. Fıçıcı, buradaki erkekleri zift ve terebentin, tuzlanmış et ve elma şaraplarını koyacakları varilleri almak için ta Cross Creek ya da Averasboro’ya kadar gitmekten kurtarırdı. Ama bir varil dükkânı kurmak en ucuz malzemelerle bile hayli pahalıya mal olurdu. Diğer tarafta ise tanımadığımız Chisholm’ün karısı ve çocukları vardı. Şu anda nasıl yaşıyorlardı ve yardım edilmezse onlara ne olacaktı?</span></p>

    <p class="Normal para-style-override-7"><span class="char-style-override-8">Duncan bugüne kadar Ardsmuir’den 30 kadar adam getirmişti. Gavin Hayes ilk gelendi ve biz onun için yapabileceğimiz her şeyi yapmıştık; şimdi cennetteydi. İkisi daha ölmüştü, biri yüksek ateşten, diğeri ise boğularak. Üç tanesi sözleşmenin şartlarını yerine getirmişti; ellerinde baltaları ve üzerlerindeki kefillerinin verdiği son parayla aldıkları kıyafetle gelmişler ve diledikleri bir noktaya el koyup burayı kendi yaşam alanları ilan ederek küçük evlerini kurmuşlardı.</span></p>

    <p class="Normal para-style-override-7"><span class="char-style-override-8">Kalanlardan yirmisini nehir kenarındaki verimli topraklara Jamie’nin kefilliğinde yerleştirmiştik. Bir tanesi zekâ özürlüydü ama diğerleri için çalıştı ve kendi hayatını kazanmaya başladı. Bütün bunların sağlanması için hemen hemen tüm kaynaklarımızı kullanmıştık; henüz üretmediğimiz ürünün karşılığında aldığımız bir miktar nakdimizin de hepsini harcamıştık. Ve bir de Cross Creek’e tüyler ürperten bir seyahat yapmamız gerekmişti.</span></p>

    <p class="Normal para-style-override-7"><span class="char-style-override-8">Jamie tanıdığı herkesi çağırmış, her birinden küçük borçlar almış ve bu parayla nehir kenarındaki barlarda üç uykusuz gece geçirerek parayı kumarda dört katına çıkartmıştı. Daha sonra öğrendiğime göre bu sırada bıçaklanmaktan son anda kurtulmuştu.</span></p>

    <p class="Normal para-style-override-7"><span class="char-style-override-8">Paltosundaki uzun deliği gördüğümde önce dilim tutulmuştu. “Bu da ne?” diye bağırabilmiştim.</span></p>

    <p class="Normal para-style-override-7"><span class="char-style-override-8">Çok yorgun görünüyordu; omzunu silkti. “Önemli değil,” dedi. “Geçti gitti.”</span></p>

    <p class="Normal para-style-override-7"><span class="char-style-override-8">Sonra tıraş olmuş, yıkanmış, tekrar çiftçilerin yanına gidip onlara teşekkür ederek verdikleri parayı küçük bir faizle geri ödemişti. Kalan para mısır ekimi için gerekli sermayemiz olmuş, ayrıca toprağı kazmak için bir katır, keçi ve birkaç domuz almaya da yetmişti.</span></p>

    <p class="Normal para-style-override-7"><span class="char-style-override-8">Ona başka bir şey sormadım, sadece paltosunu onardım ve çiftçilerin parasını topladıktan sonra gelip yatağa yatışını izledim. Bir süre yanında oturdum ve o uyurken yüzündeki izleri seyrettim.</span></p>

    <p class="Normal para-style-override-7"><span class="char-style-override-8">Biraz daha dikkatsiz olsaydı... Uyku nedeniyle ağırlaşmış elini elime aldım ve avucundaki izlere baktım. Kalp ve akıl çizgisini, yaşam çizgisini elimle takip ettim. Bu izlerde kaç kişinin hayatı vardı şimdi?</span></p>

    <p class="Normal para-style-override-7"><span class="char-style-override-8">Benim. Göçmenlerin. Jamaika’dan gelen Fergus, Marsali ve onların küçük tatlı Germaine’sinin.</span></p>

    <p class="Normal para-style-override-7"><span class="char-style-override-8">Bu düşüncelerle pencereden bakmaya devam ettim. Ian ve Jamie, onlara bizim çiftlikten 1,5 kilometre uzakta küçük bir barınak inşa etmelerine yardımcı olmuştu. Bazen Marsali yürüyerek bize gelir, yanında bebeğini de getirirdi. Bebeğe özlemle bakar kalırdım. Bree aklıma gelir, küçük Germaine’in hiçbir zaman göremeyeceğim torunum yerine koyardım.</span></p>

    <p class="Normal para-style-override-7"><span class="char-style-override-8">İçimi çektim ve bu düşünceleri aklımdan silmeye çalıştım.</span></p>

    <p class="Normal para-style-override-7"><span class="char-style-override-8">Jamie ve Duncan viski ellerinde geri döndüler; daha rahatlamışlardı, aralarındaki gerilim yok olmuştu.</span></p>

    <p class="Normal para-style-override-7"><span class="char-style-override-8">Islak arpaları yayma işini bitirdim ve sepeti şöminenin yanına kurumaya bıraktım. Çalışma masasına gittim, hokkanın kapağını açtım ve vaka defterimi önüme aldım. Muellerler’in son üyesinin hayata merhaba deyişinin detaylarını yazmam çok sürmedi; uzun bir doğumdu ama her şey normal ilerlemişti. Bebek kendini hiçbir komplikasyon oluşmadan dışarı atmıştı. Doğumdaki tek gariplik bebeğin başındaki zardı.</span></p>

    <p class="Normal para-style-override-7"><span class="char-style-override-8">Yazmayı bırakıp kafamı salladım. Hâlâ aklım Jamie’deydi, dikkatimin dağılmasına neden oluyordu. Yanlış hatırlıyordum, Petronella’nın bebeği zarsız doğmuştu. Kafatasının te</span><span class="char-style-override-8">pesinin çıkış anını net bir şekilde hatırlıyordum çünkü. Vulva, küçük bir siyah saç öbeğini sarmıştı. Dokunmuştum ve hemen derinin altında atan damarını hissetmiştim. Parmaklarıma gelen ıslaklığı hatırladım, yumurtasından yeni çıkmış bir civciv gibiydi.</span></p>

    <p class="Normal para-style-override-7"><span class="char-style-override-8">Sığınağımda uyuklarken iki doğumun birbirine karıştığı rüyalar görmüştüm: Bu bebeğin ve Brianna’nın. Başında zarla doğan Brianna idi.</span></p>

    <p class="Normal para-style-override-7"><span class="char-style-override-8">‘Komik kafa’ ya da ‘şanslı baş’ der İskoçlar. Böyle doğan çocuğun şanslı olacağına inanırlar; bu zar onu, tıpkı ana karnında olduğu gibi hayatının ileriki safhalarında da boğulmaktan korur. Bir de zarla doğan çocukların bazılarının üçüncü gözünün açık olduğuna inanılır. Gerçi üçüncü gözü açık bir-iki kişiyle tanışmış biri olarak, bunun şanslı olmakla uzaktan yakından alakası olmadığını tereddüt etmeden söyleyebilirim.</span></p>

    <p class="Normal para-style-override-7"><span class="char-style-override-8">Şanslı ya da değil, Brianna o garip Keltlere özgü ‘yetiye’ sahip olduğuna dair bir belirti hiç göstermedi. Ben başka türlü bir algıya dair yeterince garip şey biliyordum; bunun diğer insanlarda komplikasyon yaratmamış olmasını diliyordum. </span></p>

    <p class="Normal para-style-override-7"><span class="char-style-override-8">Bir önceki sayfaya baktım. Bir kız yüzü resmetmiştim. Saçı kıvrılarak dökülen, uzun, düz burunlu bir kız... Ama kızın yüzünün diğer hatlarını çizmemiştim.</span></p>

    <p class="Normal para-style-override-7"><span class="char-style-override-8">Ressam falan değilim. Doğru düzgün çizmeyi klinik derslerinde kol ve bacakları, vücut parçalarını resmetmeye çalışırken öğrendim. Ama bende Brianna’nın çizgilere hayat verme yeteneğinden eser yok. Bu çizim de sadece bana bir şeyleri hatırlatmak amacıyla çizilmişti. Yüzü olmayan kız resmine bakıp, görüntüsünü beynimin derinlerinden çekip çıkarabilir, yüzünün kalanını aklımda tamamlayabilirdim. Daha fazla çizmeye çalışırsam aklımdaki görüntüyü bozma riski vardı.</span></p>

    <p class="Normal para-style-override-7"><span class="char-style-override-8">Peki, eğer şansım olursa onu kanlı canlı uzaklardan çekip buraya getirebilir miydim? Hayır. Yapamam. Onun kendi zamanında güvende olduğunu düşünmeyi, burada bu yılların şiddeti ve tehlikeleri içinde yaşadığını hayal etmeye tercih </span><span class="char-style-override-8">ederim. Ama bu, onu özlemediğim anlamına gelmez.</span></p>

    <p class="Normal para-style-override-7"><span class="char-style-override-8">Hayatımda ilk defa Jocasta Cameron’u ve onun bir varis özlemini anladım; geride bırakacak biri, kendi yerini bırakacağı biri. Hayatını boşuna geçirmediğini ispatlayacak bir kanıt.</span></p>

    <p class="Normal para-style-override-7"><span class="char-style-override-8">Pencereden tarlaların, ormanın ve nehrin üzerine çöken alacakaranlığı görebiliyordum. İnsanlar gecenin çöktüğünü söyler ama aslında öyle olmaz. Gece de tıpkı güneş gibi yavaş yavaş yükselir. Önce kovuklara, sonra gölgedeki yamaçlara, ürkütücü bir şekilde ağaçların dallarına ve çitlere yerleşir. Sonra toprağı da yutar ve yukarıda yıldızların parladığı daha büyük bir karanlığa dönüşür.</span></p>

    <p class="Normal para-style-override-7"><span class="char-style-override-8">Pencereden dışarıyı izleyerek oturdum. Etrafımdaki karanlık iyice büyüyüp de kalbimdeki gerçekler de karanlıkta daha açık görünürken, resmin çizgilerinin üzerinden parmağımla defalarca geçtim. Hayır, Brianna’yı burada istemezdim. Ama bu onu özlemediğim anlamına gelmiyordu.</span></p>

    <p class="Normal para-style-override-7"><span class="char-style-override-8">Sonunda notlarımın hepsini deftere geçirdim ve bir süre sessizce oturdum. Kalkıp akşam yemeğini hazırlamaya başlamalıydım ama yaşadığım çetin gecenin halsizliği hâlâ üzerimdeydi ve kıpırdamak istemiyordum. Bütün kaslarım ağrıyordu ve dizimdeki yara zonkluyordu. Tek istediğim tekrar yatağa kıvrılmaktı.</span></p>

    <p class="Normal para-style-override-7"><span class="char-style-override-8">Ama onun yerine çalışma masasına, vaka defterimin yanına bıraktığım kafatasını aldım. Parmağımı kemiklerine dokundum. Dehşet verici bir masa süsüydü, bunu kabul etmeliydim ama yine de ona bir şekilde bağlı hissediyordum. Kemiklerin, hayvan ya da insana ait olsun, güzel olduğunu düşünmüşümdür hep; yaşamın kaynağından geride kalan sert, saf ve zarif izler.</span></p>

    <p class="Normal para-style-override-7"><span class="char-style-override-8">Birdenbire yıllardır düşünmediğim bir anı aklıma geldi: Paris’te bir eczanenin arkasındaki bir odanın küçük karanlık dolabı. Duvarlar raflarla dolu, her hücrede cilalanmış bir kafatası. Her çeşit hayvan; fareler, kurtlar, ayılar...</span></p>

    <p class="Normal para-style-override-7"><span class="char-style-override-8">Elim kim olduğunu bilmediğim dostumun üzerinde öylece dururken Raymond Usta’nın sesi o günkü kadar net kulaklarımda yankılandı.</span></p>

    <p class="Normal para-style-override-7"><span class="char-style-override-8">“Sevdin mi?” demişti ben bir geyiğin sivri kafatasına dokunduğum sırada. “Bir kemik için hissetmesi pek normal olmayan bir duygu, </span><span class="italik char-style-override-7" xml:lang="tr-TR">madonna</span><span class="char-style-override-8">.”</span></p>

    <p class="Normal para-style-override-7"><span class="char-style-override-8">Ne demek istediğimi anlamıştı. Anladığını biliyordum, ona bu kafataslarını neden sakladığını sorduğumda gülmüş ve şöyle demişti: “Bana bir tür arkadaşlık ediyorlar.”</span></p>

    <p class="Normal para-style-override-7"><span class="char-style-override-8">Onun ne demek istediğini anlamıştım. Elimde kafatasını tuttuğum bu beyefendi de karanlığın ve yalnızlığın ortasında bana arkadaşlık etmişti. Bir kez daha dağda gördüğüm hayaletin onunla bir ilgisi olup olmadığını düşündüm.</span></p>

    <p class="Normal para-style-override-7"><span class="char-style-override-8">Hayalet ne gülmüş ne de yüksek sesle konuşmuştu. Dişlerini dahi görmemiştim ki görseydim, bu kafatasıyla karşılaştırma şansım olurdu. Parmağım bunu düşünürken elimde tuttuğum kafatasının ön kesici dişine gitti. Kafatasını yukarı, aydınlığa doğru kaldırdım, loş ışıkta dikkatlice inceledim.</span></p>

    <p class="Normal para-style-override-7"><span class="char-style-override-8">Bir taraftaki dişleri paramparçaydı; sanki ağzına sert bir cisimle vurulmuş gibi çatlaklar ve ufak kırıklarla doluydu. Belki bir taş, sopa ya da dipçikle vurulmuştu. Diğer tarafı eksiksizdi, hatta çok iyi durumdaydı. Uzman değildim ama kafatasının yetişkin bir erkeğe ait olduğunu tahmin ediyordum; otuzlarının sonu, kırklarının başındaydı... Kızılderililerin dövülmüş mısır odaklı beslenme şekillerini düşündüğümde - Kızılderililer mısırı taşlar arasında döver ve çoğu zaman mısırla birlikte taş parçaları da yemek zorunda kalırlardı - bu yaşlarda bir adamın dişlerinin biraz aşınmış olması gerekiyordu.</span></p>

    <p class="Normal para-style-override-7"><span class="char-style-override-8">Tahrip olmamış taraftaki ön kesici diş ile köpekdişi biraz aşınmıştı gerçi. Azıdişlerindeki aşınmayı görmek için kafatasını çevirdim ve dondum kaldım.</span></p>

    <p class="Normal para-style-override-7"><span class="char-style-override-8">Ateşin sırtıma vuran sıcağına rağmen donmuş kalmıştım. Karanlıkta ölü adamın kafatasını ilk bulduğumda olduğu gibi kalakalmıştım. Son aydınlık kalıntıları pencereden elime, elimdeki gümüş alyansıma, oradan da kafatasının ağzına yansıyordu.</span></p>

    <p class="Normal para-style-override-7"><span class="char-style-override-8">Bir süre baktım sonra kafatasını çevirdim ve sanki camdan yapılmış gibi dikkatlice masaya bıraktım. </span></p>

    <p class="Normal para-style-override-7"><span class="char-style-override-8">“Tanrım,” dedim, tüm yorgunluğum geçmişti. “Tanrım,” dedim boş gözlerine ve asimetrik gülüşüne bakarak. “Kimdin sen?”</span></p>

    <p class="Normal para-style-override-7"><span class="char-style-override-8"> </span></p>

    <p class="Normal para-style-override-9"><span class="char-style-override-8">***</span></p>

    <p class="Normal para-style-override-7"><span class="char-style-override-8">“Sence kimdi bu?” Jamie kafatasını ihtiyatla eline aldı. Sadece birkaç dakikamız vardı: Duncan tuvalete gitmişti, Ian domuzları besliyordu. Daha fazla bekleyemezdim, birilerine anlatmam gerekiyordu.</span></p>

    <p class="Normal para-style-override-7"><span class="char-style-override-8">“En ufak bir fikrim yok. Sadece, şey gibi biri olduğunu biliyorum… benim gibi.” Birden titredim. Jamie bana baktı, kaşlarını çattı.</span></p>

    <p class="Normal para-style-override-7"><span class="char-style-override-8">“Hasta olmuyorsun değil mi Sassenach?”</span></p>

    <p class="Normal para-style-override-7"><span class="char-style-override-8">“Hayır.” Gülümsedim. “Ürperdim sadece.”</span></p>

    <p class="Normal para-style-override-7"><span class="char-style-override-8">Şalımı kapının arkasındaki askıdan aldı ve omuzlarıma sardı. Sıcak ve güven verici elleri bir omzumda kaldı.</span></p>

    <p class="Normal para-style-override-7"><span class="char-style-override-8">“Bu o anlama geliyor, değil mi?” diye sessizce sordu. “Bu demek ki başka bir yer daha var. Belki de yakınlarda.”</span></p>

    <p class="Normal para-style-override-7"><span class="char-style-override-8">Bir başka taş grubu ya da onun gibi bir şey... Bunu ben de düşünmüştüm ve bu fikir bir kez daha ürpermeme neden oldu. Jamie dikkatli bir şekilde kafatasına baktı ve sonra mendilini çıkartıp kafatasının boş gözlerini örttü.</span></p>

    <p class="Normal para-style-override-7"><span class="char-style-override-8">“Yemekten sonra onu gömeceğim,” dedi.</span></p>

    <p class="Normal para-style-override-7"><span class="char-style-override-8">“Ah, yemek.” Saçımı kulağımın ardına attım ve dağılmış düşüncelerimi yemeğe odaklamaya çalıştım. “Evet. Bakalım, yumurta bulabilecek miyim? Çabucak olur.”</span></p>

    <p class="Normal para-style-override-7"><span class="char-style-override-8">“Kendini yorma Sassenach.” Jamie ateşteki tencereye baktı. “Bunu yiyebiliriz.”</span></p>

    <p class="Normal para-style-override-7"><span class="char-style-override-8">Bu sefer titrememin nedeni iğrenmeydi. “Iyy,” dedim.</span></p>

    <p class="Normal para-style-override-7"><span class="char-style-override-8">Jamie gülümsedi. “Arpa çorbasının nesi varmış?”</span></p>

    <p class="Normal para-style-override-7"><span class="char-style-override-8">“Sanki öyle bir şey varmış gibi.” Suratımı ekşiterek tencerenin içine baktım. “Daha çok damıtılmış arpanın tortusu gibi kokuyor.” Islak tahıldan yapılan ve yeterince pişirilmeyip öylece bırakılan soğuk, köpüklü çorba, çoktan ekşiyip mayalı içki gibi kokmaya başlamıştı.</span></p>

    <p class="Normal para-style-override-7"><span class="char-style-override-8">Ayak parmağımla, kurutmaya bıraktığım arpaların durduğu sepete vurarak “Ah bu arada,” dedim, “bunun küflenmemesi için iyice yayılıp kurutulması gerekiyor; tabii henüz küflenmediyse.”</span></p>

    <p class="Normal para-style-override-7"><span class="char-style-override-8">Jamie iğrenç çorbaya bakıyordu, kaşlarını düşünceli düşünceli çatmıştı. “Ne?” dedi, aklı başka yerdeymişçesine, sonra ne dediğimi hatırlayıp “Ah, peki. Yaparım,” dedi. Arpa torbasını ağzını kapatıp omzuna attı. Tam kapıdan çıkarken durdu ve örtünün altındaki kafatasına baktı. “Onun Hıristiyan olmadığını düşündüğünü söylemiştin,” dedi merakla bana bakarak. “Neden öyle dedin Sassenach?”</span></p>

    <p class="Normal para-style-override-7"><span class="char-style-override-8">Tereddüt ettim ama gördüğüm rüyayı - tabii bir rüya idiyse - anlatmak için zaman yoktu. Duncan ve Ian’ın konuşa konuşa eve doğru geldiklerini duyabiliyordum.</span></p>

    <p class="Normal para-style-override-7"><span class="char-style-override-8">“Özel bir nedeni yok,” dedim omzumu silkerek.</span></p>

    <p class="Normal para-style-override-10"><span class="char-style-override-8">“Eh, tamam,” dedi. “Doğru olduğunu varsayalım o zaman.”</span><span class="bold char-style-override-15" xml:lang="tr-TR"/></p>

    <div class="footnotes">
       <div class="footnote">
         <p class="Basic-Paragraph para-style-override-5" xml:lang="en-US"><a class="footnote-anchor" href="#footnote-50256-20-backlink" id="footnote-50256-20">20</a> </p>
      </div>

      <div class="footnote">
         <p class="Basic-Paragraph para-style-override-5" xml:lang="en-US"><a class="footnote-anchor" href="#footnote-50256-21-backlink" id="footnote-50256-21">21</a> </p>
      </div>

      <div class="footnote">
         <p class="Basic-Paragraph para-style-override-5" xml:lang="en-US"><a class="footnote-anchor" href="#footnote-50256-22-backlink" id="footnote-50256-22">22</a> </p>
      </div>
    </div>
  </div>
</body>
</html>