<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-16.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:7f730855-abfd-44b4-b05b-8c888e89fc4d"/>
	</head>
	<body>
		<div id="x4-16.html" xml:lang="tr-TR">
			<div class="Basic-Text-Frame-2">
				<p class="anabaslik" id="toc_marker-17" xml:lang="en-GB"><span class="char-style-override-6">17</span></p>
				<p class="metin" xml:lang="en-US"><span class="char-style-override-7" xml:lang="tr-TR">İkisi bir kez daha masada karşılıklı oturup, birbirlerine içlerindekileri döktüler. Çoğu uzun zamandır sözcüklere dökülmemiş, ruhlarının en derin yerlerinde saklı tutulmuş konulardı. Yüreklerinin kapağını kaldırıp, belleklerinin kapısını açarak, duygularını mümkün olan en saf haliyle anlatıp, diğerinin anlattıklarına da sakince kulak verdiler.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Konuşma sırası Ely’deydi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Neticede ben, Yuzu’yu yüzüstü bıraktım. Son bir çabayla ondan kaçmak istedim. Ona musallat olan şeyden, o şey her neyse işte, olabildiğince uzağa gitmek istedim. İşte bu yüzden, kendimi porselene verdim, Edward’la evlendim, ta Finlandiya’ya kadar geldim. Elbette, bu benim için tamamen doğal bir süreçti. Asla planlı olarak yapmış değilim. Fakat yine de, içten içe böyle yaptığım takdirde artık Yuzu’yla uğraşmak zorunda kalmayacağımı da düşünmedim değil. Onu herkesten daha fazla seviyordum ve uzun bir süre onu bir parçammış gibi gördüm. O yüzden de destek olmaya çalıştım. Fakat öte yandan, çok yorulmuştum. Onunla ilgilenmeye devam ettikçe, ben de artık ayakta kalmayı başaramayacak hale geliyordum. Ne kadar çabalarsam çabalayayım onun gerçek dünyadan kaçışını engelleyemiyordum ve kendimi çok zavallı hissediyordum. Eğer Nagoya’da kalmaya devam edecek olsaydım, ben de akıl sağlığımı yitirirdim belki de. Fakat bunların hepsi bahaneden öteye geçmiyor, değil mi?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sen içinden geçenleri dürüstçe söylüyorsun yalnızca. Bu, bahane bulmaktan farklı.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely bir süre dudağını dişlerinin arasında kıstırıp öylece durdu. “Fakat onu terk ettiğim gerçeğini değiştirmez. Sonra, Yuzu tek başına Hamamatsu’ya gitti, feci bir şekilde de öldürüldü. Baksana, Yuzu’nun gerçekten de zarif, güzel bir boynu vardı. Anımsıyor musun? Göz alıcı kuşlarınki gibi, azıcık zorlansa kırılıverecek gibi dururdu boynu. Eğer ben Japonya’da kalmış olsaydım, o feci olay meydana gelmeyecekti. Onun hiç bilmediği bir şehre yalnız başına gitmesine asla izin vermezdim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Belki de haklısın. Fakat o olay olmamış bile olsa, başka bir yerde, yine aynı türden bir olay meydana gelebilirdi. Sen Yuzu’nun koruması değilsin. Yirmi dört saat onun başında bekleyebilmen de mümkün değildi. Senin kendi yaşamın var. Yapabileceklerin de sınırlı.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely, başını iki yana salladı. “Ben de kendime öyle dedim durdum. Hem de pek çok kez. Fakat bunun hiç faydası olmuyor. Çünkü katıksız bir gerçek var; ben kısmen, kendimi koruyabilmek için Yuzu’dan uzaklaştım. Bu, sonuçta, onun kurtulup kurtulmamasından bağımsız bir şey, benim yüreğimde çöreklenip kalmış bir sorun. Üstelik, o süreçte seni bile yitirdim. Yuzu’nun sorununa öncelik vererek, suçsuz Tsukuru Tazaki’yi koparıp atmak zorunda kaldım. Tamamen bizden kaynaklanan bir durum yüzünden, sende derin bir yara açtım. Seni öylesine severken hem de...”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru sessiz kaldı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fakat tek neden bu değil” dedi Ely.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Tek neden bu değil mi?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet, dürüst olmam gerekirse, seni koparıp atmamın tek nedeni Yuzu’nun iyiliğini düşünmem değildi. Bu, olsa olsa yüzeysel bir neden olur. Öyle yapmamın nedeni nihayetinde korkak biri olmamdı. Bir kadın olarak kendime güvenim yoktu. Seni ne kadar seversem seveyim, senin beni kabul etmeyeceğini biliyordum. Senin yüreğinin Yuzu’nun çekim alanına girdiğini fark edebiliyordum. İşte o yüzden, acımasızca seni koparıp atabildim. İşin özü, sana karşı olan duygularımı da koparıp atmak istedim. Eğer sadece beş para etmez bir gururum değil biraz özgüvenim ve cesaretim de olsaydı, şartlar ne olursa olsun, seni öylesine acımasız bir şekilde koparıp atmazdım sanırım. Fakat o sıralarda sağlıklı düşünemiyordum. Yaptığımın ne kadar kötü bir şey olduğunun farkındayım. Tüm kalbimle özür dilerim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kısa süren bir sessizlik oldu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Çok daha önce, senden özür dilemem gerekirdi” dedi Ely. “Bunun farkındayım. Fakat bir türlü yapamadım. Kendimden çok utanıyordum çünkü.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Beni kafana takmana gerek yok artık” dedi Tsukuru. “Bir şekilde en tehlikeli dönemin üstesinden geldim. Gecenin karanlığında, o denizi tek başıma yüzüp geçmeyi başarabildim. Bizler her birimiz hayatta kalabilmek için elimizden geleni yaptık. Uzun soluklu bakacak olursak, o gün yanlış hüküm vermiş, yanlış hareket etmiş olsak bile, olaylar başka türlü gelişmiş olsa bile, sonuçta yine tam da şu an olduğumuz yerde bulabilirdik kendimizi. Bana öyle geliyor.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely dudaklarını ısırıp, bir süre düşüncelere gömüldü. Sonra konuştu: “Baksana, bir şey sorabilir miyim?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ne istersen.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Diyelim, seni sevdiğim o günlerde cesaretimi toplayıp sana açılmış olsaydım, beni sevgilin olarak kabul eder miydin?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Birden karşıma geçip de söyleseydin, inanamazdım herhalde” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Neden?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Birinin beni seveceği, sevgilim olmak isteyeceği aklımın ucundan bile geçmezdi çünkü.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sen nazik, sakin ve uysaldın, daha o zamanlarda bile kendine özgü net bir yaşam tarzın vardı. Üstelik yakışıklıydın.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru başını iki yana salladı. “Hiçbir albenisi olmayan bir yüzüm var. Hiçbir zaman da hoşlanmadım görüntümden.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely gülümsedi. “Öyle olabilir. Aslında hiçbir albenisi olmayan bir yüzün vardı, bana bir haller olmuştu belki de. Fakat en azından 16 yaşındaki aptal bir kız için, sen yeterince yakışıklıydın. Onun gibi bir sevgilim olsa ne hoş olur, diye düşünürdüm.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bir kişiliğim olduğu da söylenemezdi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hayattaki herkesin bir kişiliği vardır. Tek fark, dışarıdan kolay ya da zor anlaşılabilmesidir.” Ely gözlerini kısıp, doğruca Tsukuru’nun yüzüne baktı. “Peki yanıtın nedir? Sevgilin olmama evet der miydin?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Elbette” dedi Tsukuru. “Senden çok hoşlanıyordum. Yuzu’ya duyduğum çekimden farklı bir anlamda, sen de beni çekiyordun. Eğer o gün yüreğinden geçenleri açmış olsaydın, elbette sevgili olmamıza evet derdim. Dahası, ikimiz iyi de anlaşırdık.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">İkisi olasılıkla birbirine sımsıkı bağlı bir çift olur, doyurucu bir cinsel yaşam sürerlerdi herhalde. Tsukuru öyle düşünüyordu. Tsukuru ve Ely’nin paylaşılabileceği birçok şey olurdu mutlaka. İlk bakışta karakterleri çok farklı gibiydi (Tsukuru konuşkan değildi, içine kapanıktı; Ely ise sosyal ve konuşkandı), ama ikisi de kendi ellerini kullanarak, somut bir şekli olan şeyler yapmayı seviyorlardı. Fakat bu yakınlıkları pek uzun sürmezdi herhalde. Tsukuru’ya öyle geliyordu. Zaman geçtikçe, Ely’nin istedikleri ile Tsukuru’nun istedikleri arasında kaçınılmaz farklılıklar ortaya çıkardı mutlaka. İkisi de daha 10’lu yaşlarındaydılar. İkisinin de kendi hedefledikleri yöne doğru kararlı adımlarla ilerleyecekleri kesindi ve kat ettikleri yol, sonunda bir yol ayrımına ulaşır, ikiye ayrılırdı olasılıkla. Herhalde kavga etmeden, birbirlerini yaralamadan, doğallık içerisinde ve sakince ayrılırlardı. Nihayetinde Tsukuru Tokyo’da demiryolu inşa etmeyi sürdürür, Ely ise Edward ile evlenerek Finlandiya’ya yerleşirdi yine.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Olaylar böyle gelişseydi hiç de tuhaf olmazdı. Gayet mümkündü. Üstelik, böylesi bir deneyimin her ikisinin de yaşamında olumsuz bir etkisi olmazdı mutlaka. Artık sevgililik ilişkileri sona erse bile, iki iyi arkadaş olmayı sürdürürlerdi. Fakat </span><span class="char-style-override-8" xml:lang="tr-TR">gerçekte</span><span class="char-style-override-7" xml:lang="tr-TR"> meydana gelen bu değildi. Gerçekte, ikisinin başlarına gelenler tamamen farklıydı. Şu an, bu gerçek her şeyden daha büyük bir anlam taşıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yalan olsa bile, öyle söylediğin için teşekkür ederim” dedi Ely.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yalan değil” dedi Tsukuru. “Bu tür konularda gelişigüzel konuşmam. Evet, ben inanıyorum. Seninle muhteşem anlar yaşardık mutlaka. Öyle olmaması çok yazık. Tüm içtenliğimle böyle düşünüyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely gülümsedi. Bu gülümsemede alaycı bir yan yoktu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, sık sık Yuzu ile birleştiği cinsel içerikli rüyalar gördüğünü anımsadı. Evet, o rüyalarda Ely de vardı. İki kız birlikte rüyasına giriyorlardı hep. Fakat Tsukuru, rüyasında hep Yuzu’nun içinde boşalıyordu. Ely’nin içinde bir kez bile boşalmamıştı. Bunun bir anlamı vardı belki de. Fakat böyle bir şeyi Ely’ye söyleyemezdi. Ne kadar dürüstçe birbirlerine açılmış da olsalar, söylenemeyecek şeyler vardı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">O rüyaları aklına geldikçe, Yuzu’nun, onun kendisine tecavüz ettiği (onun çocuğuna hamile kaldığı) iddiaları karşısında, bunlar tamamen uydurma, neden bahsettiğini bile bilmiyorum gibi şeyler diyemeyecek hale geliyordu Tsukuru. Tamam, hepsi rüyalardan ibaretti ama kendisinde de sorumluluk olduğunu düşünmeden edemiyordu. Hem de yalnızca tecavüz konusunda değil, öldürülmesi konusunda da.. O mayıs ayındaki yağmurlu gecede, içinde gizlenen bir şeyler, kendisi farkına bile varmadan Hamamatsu’a gidip, orada Yuzu’nun bir kuş kadar ince ve narin boynunu sıkıvermişti belki de.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, kendisini Yuzu’nun apartman dairesinin kapısını çalarken görüyordu. “Açar mısın? Seninle konuşmak istiyorum” diyordu. Üzerinde siyah, ıslak bir yağmurluk vardı ve giysilerinden yağmur kokusu yayılıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Tsukuru?” diyordu Yuzu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Seninle mutlaka konuşmam gereken bir konu var. Çok önemli. Bu yüzden kalkıp Hamamatsu’ya kadar geldim. Fazla zamanını almam. Kapıyı açar mısın?” diyordu Tsukuru. Kapalı kapıya doğru konuşmayı sürdürüyordu. “Haber vermeden, aniden çıkıp geldiğim için özür dilerim. Eğer önceden haber vermiş olsaydım, herhalde daha baştan benimle görüşmeyi kabul etmezdin.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Yuzu bir süre tereddüt ettikten sonra, sessizce kapının zincirini çözüyordu. Tsukuru’nun sağ eli cebindeki kuşağı sımsıkı kavramıştı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru elinde olmadan yüzünü buruşturdu. Ne diye tutup da bu ipe sapa gelmez hayali kurması gerekmişti acaba? </span><span class="char-style-override-8" xml:lang="tr-TR">Ne diye Yuzu’nun boğazını sıkmam gereksin ki?</span></p>
				<p class="metin" xml:lang="en-US"><span class="char-style-override-7" xml:lang="tr-TR">Elbette böyle bir şey yapması için hiçbir neden yoktu. Tsukuru, birini öldürmeyi hayatı boyunca bir kez bile aklından geçirmemişti. Fakat tamamen sembolik anlamda da olsa, Yuzu’yu öldürmeye kalkmış olabilirdi. Kendi yüreğinde, ne kadar derin bir karanlığın gizleniyor olabileceğini Tsukuru tahmin bile edemiyordu. Ama anlıyordu, Yuzu’nun yüreğinde de kendi derin karanlığı vardı. O karanlık bir yerlerde, çok alt katmanlarda, çok derinlerde bir yerde Tsukuru’nun karanlığı ile temas etmiş olabilirdi. Sonra Yuzu’nun boğazını sıkmış olması, Yuzu öyle istediği içindi belki de. Tsukuru bu isteği, birbirine geçmiş karanlıkların içinde duymuş da olabilirdi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yuzu’yu düşünüyorsun değil mi?” dedi Ely.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru yanıtladı: “Ben bugüne kadar hep kendimi kurban olarak gördüm. Hiçbir neden olmaksızın, acımasızca bir tavırla karşılaştığımı düşündüm. O yüzden yüreğimde derin bir yara açıldı ve o yara da yaşamımı aslında izlemesi gereken rotadan çıkarttı, dedim hep kendi kendime. Dürüst olayım, sizin dördünüze kin beslediğim anlar da oldu. Neden sadece benim böyle bir tavırla karşılaşmam gerekiyor, diye. Fakat gerçekte öyle değildi belki. Ben yalnızca kurban olmakla kalmayıp, farkında olmadan çevremdeki insanların yüreklerinde yaralar da açmış olabilirim. Yine aynı bıçakla, kendi kendimi de yaralamışımdır belki.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely tek kelime etmeksizin, bakışlarını ayırmadan Tsukuru’nun yüzüne bakıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Dahası, Yuzu’yu ben öldürmüş de olabilirim” dedi Tsukuru, dürüstçe. “O gece, onun kapısını çalan benimdir belki de.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bir anlamda” dedi Ely.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru başını sallayarak onayladı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bir anlamda, ben de Yuzu’yu öldürdüm” dedi Ely. Sonra yüzünü yana çevirdi. “O gece, onun kapısını çalan benimdir belki de.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, Ely’nin güneş yanığı yüzüne yandan baktı. O hafifçe kalkık burnunun şekli eskiden beri hoşuna giderdi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bizler her birimiz, sırtımızda bu düşüncelerin yükünü taşıyoruz” dedi Ely.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Bir süreliğine rüzgâr kesilmiş olacak, pencerenin beyaz perdesi hareketsiz kalmıştı. Kayıktan gelen tıkırtılar da duyulmuyordu. Yalnızca kuşların ötüşü kulaklarına ulaşıyordu. Tsukuru’nun o ana kadar hiç duymadığı, garip bir melodiyi seslendiren kuşlar.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely bir süre o kuşların sesine kulak kesildiyse de, sonra tokayı eline alarak, kâküllerini bir kez daha tutturdu. Ardından parmağını usulca şakağına bastırdı. “Kızıl’ın yaptığı iş hakkında ne düşünüyorsun peki?” diye sordu. Sanki bir ağırlıktan kurtulmuş gibi, zamanın akışı bir nebze hafiflemişti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bilemiyorum” dedi Tsukuru. “Onun yaşadığı dünya, benim yaşadığım dünyadan çok uzak. Kolayca iyidir ya da kötüdür diyemem.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ben, Kızıl’ın yaptığı işten pek hoşlanmıyorum. Orası kesin. Fakat yine de, onu silip atamıyorum. Neden dersen, o bir zamanlar benim en iyi arkadaşlarımdan biriydi çünkü. Üstelik şimdi de, iyi arkadaşlarımdan biri. Son yedi sekiz yıldır görüşmemiş olsak da.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely, elini bir kez daha kâküllerine götürdü. Sonra konuşmayı sürdürdü:</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Biliyor musun? Kızıl her yıl o Katolik kilisesine muazzam bir para bağışlıyor. Şu bizim okulu ayakta tutabilmek için. Oradakiler, Kızıl’ın bu davranışı karşısında minnettarlar. O kuruluş, bütçeyi ucu ucuna denkleştirerek ayakta duruyordu zira. Fakat bu bağıştan kimsenin haberi yok. Kızıl, adını açıklamak istemeyen bir bağışçıdan öteye geçmek istemiyor çünkü. Bunu bilenler, kuruluştaki yetkililer ve bir de benimdir herhalde. Ben de tesadüfen öğrendim. Bak Tsukuru, o asla kötü bir insan değil. Anlamaya çalış lütfen. Kötü insan rolü oynuyor yalnızca. Neden olduğunu bilemiyorum, ama sanırım öyle davranmaktan başka çaresi yok.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, başını salladı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Mavi için de aynı şey geçerli” dedi Ely. “O, hâlâ temiz kalbini koruyor. Bunu çok iyi biliyorum. Yalnızca, yaşadığımız dünyanın gerçeklikleri içinde insanın hayatını sürdürmesi çok zor. Dahası, ikisi orada vasatın çok üzerinde başarılar elde etmiş durumdalar. Kendilerince emek harcayarak ve çizgilerini bozmadan. Bak Tsukuru, biz o günlerde biz olabildiysek, bu hiç de boşa gitmiş bir şey değil. Bizim bir grup halinde tek vücut olabilmemizi kastediyorum. Ben öyle düşünüyorum. İsterse bu birkaç yılla sınırlı kalmış olsun.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely, tekrar elleriyle yüzünü kapadı. Yine kısa bir sessizlik oldu. Sonra, Ely başını kaldırıp sözlerine devam etti:</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Biz, işte bu şekilde hayatta kaldık. Ben de, sen de. Hayatta kalan insanın da, yerine getirmesi gereken sorumlulukları vardır. Bu da, mümkün olduğunca vardığı noktaya sımsıkı sarılarak yaşamaya devam etmektir. Birçok şeyi eksik yapsa bile.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Benim yapabileceğim, istasyon inşa etmeyi sürdürmekle sınırlı gerçi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“O da olur. Sen istasyon inşa etmeyi sürdür işte. Mutlaka, derli toplu, bir bütünlüğü olan, gelip geçen insanlara iyi duygular hissettiren istasyonlar inşa ediyorsundur.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Mümkün olduğunca öyle istasyonlar yapmaya çalışıyorum” dedi Tsukuru. “Aslında yapmamam gerekir ama inşaatında görev aldığım istasyonların bir köşesine hep kendi adımı yazıyorum. Kurumak üzere olan beton kısımlara çiviyle kazıyorum. Tsukuru Tazaki, diye. Dışarıdan görülmeyecek yerlere.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely güldü. “Sen yok olup gitsen bile, senin harika istasyonların kalır geriye. Tıpkı benim tabakların altına adımın baş harflerini koymam gibi.”</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, başını kaldırıp Ely’ye baktı. “Sence sakıncası yoksa kız arkadaşım hakkında konuşabilir miyim?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Elbette” dedi Ely. Sonra dudaklarında şirin bir gülümseme belirdi. “Ben de, senin akıllı, senden yaşça büyük kız arkadaşınla ilgili anlatacaklarını dinlemeyi çok isterim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, Sara’yı anlattı. İlk karşılaştıkları andan itibaren, yüreğinin nasıl tuhaf bir şekilde o kadının çekimine kapıldığını, üçüncü buluşmalarında cinsel ilişkiye girdiklerini. Sara’nın Nagoya’daki beş kişilik grupları hakkında her şeyi, o gruba ne olduğunu öğrenmek istediğini. Sonra, onunla son buluştuğunda, kendisinin nedense iktidarsızlık gibi bir şey yaşadığını. Onun içine girmeyi başaramadığını. Tsukuru buraya kadar, bir cesaret, her şeyi dürüstçe anlattı. Ayrıca, Sara Tsukuru’ya Nagoya’ya gitmesini, Finlandiya’ya gitmesini ısrarla önermişti. Bunu yapmadığı müddetçe asla içinde taşıdığı ruhsal yükü atamayacağını söylemişti. Tsukuru, Sara’ya âşık olduğunu sanıyordu. Onun evlenebileceği bir insan olduğu kanısındaydı. Bir insana karşı bu kadar güçlü duyguları herhalde ilk kez duyuyordu. Fakat galiba Sara’nın yaşı geçkin bir sevgilisi vardı. Sara o adamla birlikte yolda yürürken çok keyifli gibi görünmüştü. Kendisi, Sara’yı öylesine mutlu edemeyebilirdi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely Tsukuru’nun anlattıklarını dikkatle dinliyordu. O süre boyunca tek kelime bile etmedi. En sonunda “Baksana Tsukuru. O kadını elde etmen lazım. Durum ne olursa olsun. Bence öyle. Eğer şimdi onu elinden kaçırırsan, bundan sonra hiç kimseyi elde edemezsin” dedi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fakat kendime güvenim yok.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Neden?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Benim sanırım kendim diyebileceğim bir şey yok. İşte bu, diyebileceğim bir kişiliğim olmadığı gibi, canlı renklerim de yok. Çıkartıp kendimden verebileceğim tek bir şeyim bile yok. Bu beni çok eskiden beri bunaltan bir sorundu. Kendimi hep içi boş bir kap gibi gördüm. Kap olarak kendime göre bir şekil sahibi olabilirim, ama doğru dürüst bir içerik yok. Kendimi ona uygun bir insan olarak göremiyorum bir türlü. Zaman geçtikçe Sara beni daha da yakından tanır ve hayal kırıklığına uğrar, sonra da benden uzaklaşıverir herhalde, böyle düşünüyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Tsukuru. Senin kendine daha fazla güvenmen, cesur olman gerek. Bak işte, ben sana âşık olmuştum. Bir gün kendimi sana vermeyi düşünmüştüm. İstediğin her şeyi yapabileceğimi düşünmüştüm. Kanı kaynayan, gerçek bir kız çocuğu, ciddi ciddi böyle düşünmüştü. Sen bu kadar değerlisin işte. Asla boş falan değilsin.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bu sözlerin beni memnun etti” dedi Tsukuru. “Gerçekten sevindim. Fakat bu o zamandı, şu anı bilemiyorum işte. 36 yaşına geldim, ama kendimle ilgili ciddi ciddi düşünmeye kalktığımda, eskiden olduğu gibi, hatta daha da fazla karamsarlığa kapılıyorum. Ne yapmam gerektiğine yüreğimle karar veremiyorum. Hayatımda ilk kez özel birine karşı böylesine güçlü duygulara kapılıyorum zira.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Diyelim, sen gerçekten içi boş bir kapsın. Ne çıkar bundan?” dedi Ely. “Eğer öyle olsa bile, sen çok hoş, insanın yüreğini çelen bir kapsın. Kendisinin ne olduğunu, gerçekte hiç kimse bilmez. Sence de öyle değil mi? Öyleyse sen de, sonuna kadar, şekli muhteşem bir kap olarak kalırsın. Birilerinin kendini tutamayarak içine bir şeyler koymak isteyeceği, herkesin hoşlanacağı bir kap.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru bir an, Ely’nin bu sözlerini düşündü. Onun ne demek istediğini anlayabiliyordu. Bu sözlerin kendisi için uygun düşüp düşmediği ise ayrı bir meseleydi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely sessizliği bozdu. “Tokyo’ya dönünce, hemen git, ona her şeyi açık açık anlat. Senin yapman gereken bu. İnsanın yüreğini açması, her zaman iyi sonuçlar doğurur. Onu o adamla birlikte gördüğünü sakın söyleme. O kısmı kendi yüreğinde saklı tut. Kadınların, görülmesini istemedikleri bazı anlar vardır. Fakat bunun dışında, yüreğinden geçenleri dürüstçe söylemen iyi olur.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Korkuyorum. Yanlış bir şey yapmaktan, yanlış bir şeyi dile getirip, bunun sonucunda da her şeyi kaybetmekten, her şeyin bir boşlukta yitip gitmesinden korkuyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely, başını yavaşça iki yana salladı. “İstasyon inşa etmekten farkı yok. Eğer geçici bir süre için bile olsa, büyük anlamı ve amacı olan bir şeyse, ufak tefek hatalar yüzünden yıkılıvermesi, yok olup gitmesi söz konusu olamaz. Mükemmel olmasa bile, ilk yapman gereken istasyonu inşa etmek. Öyle değil mi? İstasyon olmazsa, trenin durabileceği yer de olmaz çünkü. Dahası, değer verdiğin bir insanı karşılayabilmen de mümkün olmaz. Eğer orada rahatsız edici bir şey görürsen, daha sonra yeri geldikçe el atarsın. Önce istasyonunu inşa et. Ona özel bir istasyon. Orada durması gerekmese bile, trenlerin kendini tutamayarak durmak isteyecekleri bir istasyon. Öyle bir istasyonu kafanda canlandır, somut bir şekil ver, renk ver. Sonra, adını çiviyle temeline kazı, can üfle. Senin buna yetecek gücün var. Gecenin karanlığında o soğuk denizi tek başına yüzerek aşmayı başarmış bir adamsın ne de olsa.”</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Ely, Tsukuru’ya akşam yemeğine kalmasını teklif etti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bu civarda tutulan alabalıklar çok besili olur. Tavada çeşniyle kızartıveriyoruz sadece, basit bir yemek, ama bir hayli lezzetlidir. İstersen ben ve ailemle birlikte yemek ye öyle git.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Teşekkür ederim. Fakat artık gitsem iyi olacak. Henüz aydınlıkken Helsinki’ye dönmüş olmak istiyorum çünkü.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely güldü. “Aydınlıkken mi? Farkında mısın? Finlandiya yaz mevsiminde. Burası gece yarısına kadar aydınlık olur.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ben yine de gideyim” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely, onun ruh halini anlayabiliyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Konuşan Ely oldu: “O kadar zahmete girerek, buraya kadar beni ziyarete geldiğin için teşekkür ederim. Seninle böyle konuşabildiğim için ne kadar mutluyum anlatamam. Gerçekten. Çok çok uzun zamandır içimi tırmalayıp duran bir şeylerden kurtulabildim sanırım. Elbette, her şey güzelce çözülmüş, bitmiş değil, ama benim açımdan bir hayli rahatlatıcı oldu.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Durum benim için de aynı” dedi Tsukuru. “Bana çok faydan dokundu. Eşini ve kızlarını da gördüm, burada nasıl bir yaşam sürdüğünü biliyorum artık. Yalnızca bu bile Finlandiya’ya gelmeme değer.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">İkisi kulübeden çıkarak, Volkswagen Golf’ün durduğu yere kadar yürüdüler. Her bir adımın anlamından emin olmak ister gibi, yavaş yavaş. Sonra, son bir kez daha sarıldılar. Bu sefer, Ely artık ağlamıyordu. Tsukuru, Ely’nin rahatlatıcı gülümsemesini boynunda hissedebiliyordu. Dolgun göğüsleri, hayata devam edebilmek için gerekli gücü yeniden depolamış gibiydi. Sırtına dokunan parmaklar her haliyle güçlü ve gerçekti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sonra, Tsukuru bir an, Ely ve çocuklar için Japonya’dan getirdiği hediyeleri anımsadı. Arabanın içinde bıraktığı omuz çantasından hediyeleri çıkartıp, Ely’ye verdi. Ely için şimşir toka, çocuklar içinse Japon tarzı resimli kitaplar.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Teşekkür ederim, Tsukuru” dedi Ely. “Hiç değişmemişsin. Hep naziktin sen.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Pek ahım şahım şeyler değil gerçi” dedi Tsukuru. Sonra, o hediyeleri satın aldığı akşamüstü, bir adamla birlikte Omotesando’da yürüyen Sara’yı gördüğünü anımsadı. Eğer, aklına hediye almak gelmemiş olsaydı, o manzarayı da görmemiş olacaktı. Bu garibine gidiyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hoşça kal Tsukuru Tazaki. Yolda dikkatli git” dedi Ely, tam ayrılmak üzerelerken. “Kötü kalpli cücelere yakalanmamaya çalış.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Kötü kalpli cüceler mi?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely gözlerini kıstı. Dudakları geçmişteki günlerde olduğu gibi, yaramaz bir çocuğun dudakları gibi kıvrıldı. “Biz burada öyle deriz. Kötü kalpli cücelere yakalanmamaya çalış, deriz. Bu civardaki ormanlarda eski zamanlardan beri birçok varlık yaşamış çünkü.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Anlaşıldı” dedi Tsukuru, gülerek. “Kötü kalpli cücelere yakalanmamaya dikkat ederim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Eğer öyle bir şansın olursa Mavi ve Kızıl’a da ilet” dedi Ely, “benim buradaki yaşamımda her şeyin yolunda gittiğini.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Söylerim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Baksana, bence arada sırada o ikisiyle görüşmen iyi olur. Hatta üçünüz birlikte görüşün. Hem sana, hem de onlara iyi gelecektir.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet. Haklı olabilirsin” dedi Tsukuru. </span></p>
				<p class="metin" xml:lang="en-US"><span class="char-style-override-7" xml:lang="tr-TR">“Belki bana da” dedi Ely. “Aranızda olabileceğimi sanmıyorum, ama yine de öyle.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru başını evet anlamında salladı. “Her şey biraz yerli yerine oturur oturmaz, o fırsatı yaratmaya çalışırım. Senin için de.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fakat çok garip” dedi Ely.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Nedir garip olan?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“O harika dönemin geçmişte kalması, bir daha asla gelmeyecek olması. Birçok harikulade olasılığın, zamanın akışı tarafından yutulup gitmesi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru sessizce başını sallayarak onayladı. Bir şeyler söylemesinin iyi olacağını düşündüyse de, doğru ifadeyi bulamadı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bu toprakların kışı çok uzun olur” dedi Ely, gölün yüzeyine bakarak. Çok uzaklarda bir yerde duran kendisiyle konuşuyormuş gibi. “Geceleri uzundur, hiç bitmeyecekmiş gibi gelir insana. Aklına gelebilecek her şey takır takır buz tutup donar. Bahar ebediyen gelmeyecekmiş gibi hissedersin. O yüzden aklından bir sürü karanlık düşünce geçirirsin. O tür şeyleri düşünmemeye çabalasan bile.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru yine de diyecek bir şey bulamadı. Yalnızca susup, bakışlarını onun baktığı yöne, gölün üzerine çevirdi. O zaman söylemesi gereken sözler, aklına ancak Narita’ya giden uçakta emniyet kemerini bağladıktan sonra gelecekti. Doğru sözler, nedense hep iş işten geçtikten sonra geliyordu insanın aklına.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Anahtarı çevirip, motoru çalıştırdı. Volkswagen’in dört silindirli motoru uykusundan uyanarak, usul usul net devirlerini başlattı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hoşça kal” dedi Ely. “Sağlıcakla kal. Sara’yı da mutlaka elde et. Ona gerçekten ihtiyacın var senin. Bence öyle.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Denerim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Baksana Tsukuru. Şunu aklından çıkartma. Sen renkten yoksun falan değilsin. Bu adınla sınırlı bir durum yalnızca. Evet, biz o yüzden sık sık seninle dalga geçerdik, ama hepsi anlamsız şakalardı. Sen her şeyinle harika, renkli Tsukuru Tazaki’sin. Harika istasyonlar yapan bir adamsın. Şimdi artık, sağlıklı ve 36 yaşında bir vatandaşsın, oy verme hakkın var, vergini ödüyorsun, beni görmek için uçağa binip Finlandiya’ya kadar gelebiliyorsun. Hiçbir eksiğin yok. Kendine güven, cesur ol. Sana gereken yalnızca bunlar. Korku ve beş para etmez gurur yüzünden, çok önemli insanları yitirme sakın.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, vitesi geçirerek, gaza yüklendi. Sonra, açık pencereden elini çıkartıp salladı. Ely de el salladı. Tsukuru uzaklaşana kadar iyice yükseğe kaldırdığı elini sallamayı sürdürdü.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Nihayet, Ely’nin görüntüsü ağaçların arasında kaybolup, görünmez oldu. Aynada görünen, yalnızca Finlandiya yazının koyu yeşiliydi. Rüzgâr yeniden çıkmış olacak, gölün geniş yüzeyinde beyaz dalgacıklar oluşmuştu. Genç, uzun boylu bir adamın kullandığı Eskimo tipi kano, su yüzeyine paralel uçan irice bir pervane böceği misali, sessizce ve ağır ağır geçip gitti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru’nun muhtemelen bir daha oraya gitmesi söz konusu olmayacaktı. Ely ile bir daha asla görüşemeyecekti belki de. İkisi, kendi belirlenmiş yerlerinde, kendi yollarında ilerlemeyi sürdüreceklerdi mutlaka. Mavi’nin dediği gibi, geçmişi geri getirmek mümkün değildi artık. Öyle düşününce, nereden çıkıp geldiği belirsiz bir hüzün dalgasına kapılır gibi oldu. Bir şekli yoktu. Şeffaf bir hüzündü. Hem ona ait bir hüzündü, hem de ulaşamayacağı, uzak bir yerdeki hüzündü aynı zamanda. Göğsüne yarılıyormuş gibi bir acı saplandı, nefes alması güçleşti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Stabilize yola çıkınca, yol kenarında arabayı durdurup motoru susturarak, direksiyona kapaklanıp gözlerini yumdu. Kalp atışlarını düzene sokabilmek için, zamana yayarak usulca derin derin nefes alması gerekti. Bunu yapmayı sürdürürken, vücudunun merkezine yakın, soğuk, donmuş toprak gibi sert bir şeyin; yıllar geçse bile erimeden vakur sertliğini koruyan bir özün varlığını fark e<a id="Anchor-7"/>tti. Göğsündeki acıya ve nefesinin daralmasına yol açan oydu. Tsukuru, kendi içinde öyle bir şeyin varlığını, o ana kadar fark edememişti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Fakat bu, yerinde bir göğüs sancısıydı, yerinde bir nefes darlığıydı. Tsukuru tüm canlılığıyla hissetmek zorundaydı bunu. O soğuk özü, kendisinin o andan sonra yavaş yavaş eritmesi gerekecekti. Zaman alabilirdi. Fakat bu, onun mutlaka halletmesi gereken bir işti. Üstelik, o donmuş toprağı eritebilmek için, Tsukuru’nun başka birinin sıcaklığına ihtiyacı vardı. Kendi vücut ısısı bunun için yeterli değildi.</span></p>
				<p class="metin" xml:lang="en-US"><span class="char-style-override-8" xml:lang="tr-TR">Önce Tokyo’ya döneyim. İlk adım bu</span><span class="char-style-override-7" xml:lang="tr-TR">. Anahtarı çevirip, arabanın motorunu tekrar çalıştırdı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Helsinki’ye kadar olan dönüş yolunda, Ely’nin, kötü kalpli orman cücelerine yakalanmaması için tüm kalbiyle dua etti. O noktada yapabileceği tek şey, dua etmekti.</span></p>
			</div>
		</div>
	</body>
</html>