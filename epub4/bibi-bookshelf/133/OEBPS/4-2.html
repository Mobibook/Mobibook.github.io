<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-2.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:7f730855-abfd-44b4-b05b-8c888e89fc4d"/>
	</head>
	<body>
		<div id="x4-2.html" xml:lang="tr-TR">
			<div class="Basic-Text-Frame-2">
				<p class="anabaslik" id="toc_marker-3" xml:lang="en-GB"><span class="char-style-override-6">3</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ölümün kıyılarında dolaştığı o yarım yıla yakın süre boyunca Tsukuru yedi kilo vermişti. Doğal olmasına doğal bir sonuçtu bu, çünkü doğru dürüst yemek yemiyordu. Küçüklüğünden beri nispeten yuvarlak yüz hatlarına sahipti, ama şimdi kuruyup kalmış, incecik olmuştu. Kemerini sıkması yeterli gelmeyince, daha küçük beden yeni pantolonlar alması gerekmişti. Çıplak kaldığında da kaburgaları sayılıyor ve ucuz bir kuş kafesi gibi görünüyordu. Duruşu gözle görülür ölçüde bozulmuş, omuzları çökmüştü. Eriyip çöp gibi kalan bacaklarıyla su kuşlarını andırıyordu. Artık vücudu yaşlı bir insanın vücudu gibiydi. Uzun bir aradan sonra, çıplak vaziyette aynanın karşısına geçip vücudunu incelediğinde, aklından bu düşünceler geçti. Hatta ölmek üzere olan biri gibiydi.</span></p>
				<p class="metin" xml:lang="en-US"><span class="char-style-override-8" xml:lang="tr-TR">Ölmek üzere olan biri gibi görünsem bile, ne çıkar ki?</span><span class="char-style-override-7" xml:lang="tr-TR"> Tsukuru aynanın önünde böyle dedi kendi kendine. </span><span class="char-style-override-8" xml:lang="tr-TR">Bir anlamda ben sahiden de ölümle burun buruna yaşadım ne de olsa. Ağaç dalına yapışıp kalmış böcek kabuğu gibi, rüzgâr biraz güçlü esse sonsuza kadar savrulup gidiverecekmiş gibi, bu dünyaya yapışıp yaşamayı sürdürdüm ya işte.</span><span class="char-style-override-7" xml:lang="tr-TR"> Fakat bu gerçek, kendisinin tam anlamıyla ölmek üzere olan bir insan gibi göründüğü gerçeği Tsukuru’nun yüreğine bir kez daha şiddetli bir darbe vurdu. Sonra aynaya yansıyan çıplak vücudunu uzunca bir süre bıkmadan süzdü durdu. Televizyon haberlerinde verilen, büyük bir deprem ya da acımasız bir sel felaketine maruz kalmış, uzaklardaki bir yerin içler acısı görüntülerinden gözlerini ayıramayan insanlar gibi...</span></p>
				<p class="metin" xml:lang="en-US"><span class="char-style-override-8" xml:lang="tr-TR">Belki de gerçekten ölmüşümdür, </span><span class="char-style-override-7" xml:lang="tr-TR">diye geçirdi aklından Tsukuru, sanki bu düşünce kafasına dank etmiş gibi. </span><span class="char-style-override-8" xml:lang="tr-TR">Geçen yaz o dördü tarafından varlığım reddedildiği anda Tsukuru Tazaki adlı genç gerçek anlamda son nefesini verdi. Onun varlığının dış görüntüsü zar zor ayakta kaldıysa da, bu görüntü bile yarım yıla yakın bir sürede büyük ölçüde yeniden şekillendi. Vücut yapısı, yüz hatları tamamen değişti, dünyayı gören gözleri de değişti. Esen rüzgârın okşayışı, akan suyun sesi, bulutların arasından süzülen güneş ışığının bıraktığı his... Sanki mevsim çiçeklerinin renkleri bile öncesine göre daha farklı geliyor. Hatta hepsi baştan yaratılmış gibi. Burada duran, bu şekilde aynadan yansıyan, şöyle bir bakıldığında Tsukuru Tazaki gibi görünüyor, ama aslında öyle değil. İçindeki değiştirilmiş, öyle kolaylarına geldiği için Tsukuru Tazaki diye çağırdıkları bir kabuktan öte bir şey değil. Onun hâlâ bu isimle çağrılıyor olması, şimdilik başka şekilde çağrılması mümkün olmadığından. </span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">O gece Tsukuru tuhaf bir rüya gördü. Şiddetli bir kıskançlığın pençesinde kıvrandığı bir rüya. Uzun zamandır böylesine gerçek gibi gelen bir rüyayı ilk kez görüyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Doğrusunu söylemek gerekirse, Tsukuru o ana kadar kıskançlık duygusunun gerçekte nasıl bir şey olduğunu bilmiyordu. Elbette kıskançlığı bir kavram olarak anlayabiliyordu. Sözgelimi, kişinin kendisinin ne kadar çabalarsa çabalasın elde edemediği yeteneklere, özelliklere veya konumlara bir başkası sahip olduğunda, hatta bunları çocuk oyuncağı gibi kolayca elde ettiğinde (veya öyle gibi göründüğünde) hissedilen duygu. Örneğin, aşkıyla yanılıp tutuşulan kadının başka bir erkeğin kollarında olduğu öğrenildiğinde hissedilen duygu. Gıpta etmek, kin gütmek, küçük düşmek, insanın içinden söküp atamadığı bir hüsran ve öfke.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Fakat Tsukuru aslında, böylesi bir duyguyu kendini bildi bileli bir kez bile yaşamamıştı. Kendisinde var olmayan yetenekler ya da özellikleri şiddetle arzuladığı olmadığı gibi, kara sevdaya düşmek gibi bir tecrübesi de yoktu. Birilerine karşı hayranlık beslemediği gibi, birilerinin yerinde olma isteği de duymamıştı. Elbette kendisiyle ilgili hoşnutsuzlukları yok değildi. Yetersizlikleri yok değildi. Eğer sorulacak olursa bunları sıralayabilirdi. Uzun mu uzun bir liste haline gelmezdi belki, ama iki üç satırla sınırlı kalmayacağı da kesindi. Fakat bu hoşnutsuzluk ve yetersizlik hisleri, nihayetinde onun içinde başlayıp biten şeylerdi. Zahmete girip de farklı, başka bir yerde arayışlara girmeyi gerektirecek türden şeyler değildi. En azından o ana kadar durum buydu. </span></p>
				<p class="metin" xml:lang="en-US"><span class="char-style-override-7" xml:lang="tr-TR">Fakat rüyasında, Tsukuru bir kadını her şeyden çok istiyordu. Kim olduğu net değildi. </span><span class="char-style-override-8" xml:lang="tr-TR">Oradaydı</span><span class="char-style-override-7" xml:lang="tr-TR"> işte, hepsi bu. Bir de, kadın, bedeniyle kalbini birbirinden ayırabiliyordu. Böyle özel bir yeteneği vardı. </span><span class="char-style-override-8" xml:lang="tr-TR">Bunlardan birisini dersen sana veririm,</span><span class="char-style-override-7" xml:lang="tr-TR"> dedi kadın Tsukuru’ya. </span><span class="char-style-override-8" xml:lang="tr-TR">Bedenimi ya da kalbimi. Fakat ikisini birden elde edemezsin. O yüzden şimdi burada ikisinden birini seçmeni istiyorum. Diğerini başka birine vereceğim çünkü</span><span class="char-style-override-7" xml:lang="tr-TR">. Fakat Tsukuru kadını her şeyiyle istiyordu. İkisinden birini başka bir erkeğe veremezdi. Bu onun katlanabileceği bir şey değildi. Madem öyle ikisini de istemem, demek istiyordu. Fakat bunu da söyleyemiyordu. Ne ileri gidebiliyor, ne de geri çekilebiliyordu. </span></p>
				<p class="metin" xml:lang="en-US"><span class="char-style-override-7" xml:lang="tr-TR">O sırada Tsukuru’nun hissettiği, bütün vücudunu kocaman elleri olan biri sıkıp buruyormuş gibi şiddetli bir acıydı. Sanki kasları yırtılıyor, kemiklerinden çığlıklar yükseliyordu. Tüm hücrelerini kurutup yok edecekmiş gibi gelen şiddetli bir susuzluk hissediyordu. Vücudu öfkeyle titriyordu. Kadının diğer yarısını başka birine vermek zorunda kalmaktan kaynaklanan bir öfkeyle. Bu öfke, yoğun bir sıvı haline gelip, iliklerinden pıhtı gibi akıvermişti. Ciğerleri çılgına dönmüş bir çift körük olmuş, kalbi ise gaza sonuna kadar basılmış bir motor gibi devrini hızlandırmış, çağlayıp taşan karanlık kanını vücudunun ücra köşelerine kadar ulaştırmıştı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, tüm vücudu şiddetle titreyerek uyandı. Bunun bir rüya olduğunu idrak etmesi zaman aldı. Terden sırılsıklam olan pijamasını yırtarcasına çıkarıp, havluyla vücudunu sildi. Fakat ne kadar silerse silsin, o vıcık vıcık his varlığını koruyordu. Derken, Tsukuru anladı. Belki de sezgisel olarak hissetti. </span><span class="char-style-override-8" xml:lang="tr-TR">İşte bu, kıskançlık dedikleri şey,</span><span class="char-style-override-7" xml:lang="tr-TR"> diye düşündü. Âşık olduğu kadının kalbini ya da bedenini, ikisinden birini, hatta duruma göre ikisini birden birileri gelip onun elinden kapıverecekti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kıskançlık, Tsukuru’nun rüyası sırasında anladığı kadarıyla, dünyadaki en umutsuz zindandı. Neden derseniz, mahkûmun kendi kendini kapattığı bir zindandı da ondan. Birileri tarafından zorla içeri tıkılmış değildi. Kendiliğinden oraya girmiş, kilidi içeriden kapatmış, anahtarını ise kendisi parmaklıkların dışına fırlatıp atmıştı. Dahası, onun orada kapalı olduğunu, bu dünyada bilen tek bir kişi bile yoktu. Elbette çıkıp gitmeye karar verecek olsa çıkıp gitmesi için bu yeterliydi. O zindan Tsukuru’nun yüreğinin içindeydi neticede. Fakat o kararı veremiyordu. Yüreği taş bir duvar gibi sertleşmişti. İşte, kıskançlığın özü tam da buydu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru buzdolabından portakal suyu çıkartıp, bardak bardak içti. Boğazı kupkuru kesilmişti. Sonra masada oturup, yavaş yavaş aydınlanan pencereden dışarısını izleyerek, büyük duygu dalgalarının çarpmasıyla sarsılan yüreğini ve bedenini sakinleştirdi. İyi de bu rüya ne anlama geliyordu acaba? Bir tür vahiy miydi yoksa, sembollere dayanan bir mesaj mı? Bu rüya ona bir şeyler mi anlatmaya çalışıyordu? Ya da belki de kendisinin de bilmediği gerçek benliği kabuğunu kırmış, kıvranarak dışarıya çıkmaya çalışıyordu, böyle düşündü Tsukuru. Ne idüğü bilinmeyen çirkin bir yaratık kabuğundan çıkmış, var gücüyle dışarıdaki havayla temas etmeye çalışıyordu...</span></p>
				<p class="metin" xml:lang="en-US"><span class="char-style-override-7" xml:lang="tr-TR">Bunun sonradan farkına varmıştı, ama Tsukuru Tazaki’nin ölümü ciddi anlamda arzulamaktan vazgeçmesi de tam o noktada olmuştu. Bir bütün olarak aynaya yansıyan kendi çıplak bedenini süzmüş, aynadan yansıyanın kendisi olmayan kendi görüntüsü olduğunu kabullenmişti. O gece rüyasında kıskançlık duygusunu (ya da öyle sandığı duyguyu) doğduğundan beri ilk kez yaşamıştı. Gece sona erdiğinde, ölümün hiçliğiyle burun buruna yaşadığı beş aydan uzun süren zifiri karanlık günleri artık ardında bırakmıştı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Herhalde rüya sırasında içinden geçen ve onu yakıp kavuran güçlü duygular, o ana kadar Tsukuru’nun peşini bırakmayan, ona hükmeden ölüm özlemini söküp atmıştı. Güçlü batı rüzgârının kara bulutları gökyüzünden süpürüp götürmesi gibi... Tsukuru’nun tahmini bu yöndeydi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Geride kalan, teslimiyete benzeyen sakin düşüncelerdi. Renkten yoksun, iki fırtına arasındaki sessizlik gibi tarafsız duygulardı. Bomboş, kocaman kâgir bir evde Tsukuru tek başına oturmuş, eski, devasa dolaplı saatin zamanı dilimleyen, boşluktan gelen sesini kulak kesilerek dinlemişti. Ağzını kapatmış, gözlerini ayırmaksızın ibrenin ilerleyişini izleyip durmuştu yalnızca. Sonra ince, zar gibi bir şeyle duyguları kat kat sarılmış, yüreği boşlukta asılı kalmış halde, sanki her saat biraz daha yaşlanmıştı.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Günler geçtikçe Tsukuru artık yeniden doğru düzgün yemek yemeye başlamıştı. Taze yiyecek malzemeleri alıp geliyor, basit yemekler yaparak yiyordu. Yine de zayıf düşen vücudunun ağırlığı ancak birkaç kilo artmıştı. Yarım seneye yakın sürede, midesi iyice büzülüp küçülmüş gibiydi. Belli bir miktardan fazla yediğinde kusuyordu. Yine sabahın erken saatlerinde üniversitenin havuzunda yüzmeye başlamıştı. Kasları güçsüzleştiğinden, merdiven çıkarken bile nefesi kesilecekmiş gibi oluyordu. Biraz olsun eski gücüne kavuşmak istiyordu. Yeni mayo ve bone satın aldı, her gün 1.000 ila 1.500 metreyi serbest stilde yüzmeye başladı. Yüzmeden sonra jimnastik salonuna uğrayıp, aletleri kullanarak sessizce spor yapmayı sürdürdü. </span></p>
				<p class="metin" xml:lang="en-US"><span class="char-style-override-7" xml:lang="tr-TR">Doğru düzgün yemek yediği, düzenli olarak spor yaptığı birkaç aydan sonra, Tsukuru Tazaki’nin yaşantısı büyük ölçüde bir zamanlar sahip olduğu sağlıklı ritmini kazandı. Tekrar gerekli kaslar oluştu (önceki kas yapısıyla bir hayli farklıydı yine de), vücudunun duruşu düzeldi, yüzüne yeniden renk geldi. Sabahları uyandığında yaşadığı sert ereksiyonlar, uzun bir aradan sonra yeniden olmaya başlamıştı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tam o sıralarda, annesi nadiren yaptığı bir şeyi yaparak, tek başına çıkıp Tokyo’ya geldi. Muhtemelen Tsukuru’nun son günlerdeki konuşma tarzı tuhafına gitmiş; oğlu yılbaşı tatilinde de memlekete dönmeyince endişelenerek, durumuna bakmaya gelmişti. Kadın yalnızca birkaç ay içinde oğlunun dış görünümünün büyük ölçüde değiştiğini görünce dili tutulmuş gibi oldu. Fakat Tsukuru, “Bu yalnızca yaşımın getirdiği doğal bir değişim. Şu an ihtiyacım olan, vücudumun bu yeni haline uygun giysiler” deyince, annesi bu açıklamayı arkasında bir şey aramaksızın kabul etmiş, bunun erkek çocuklarının normal gelişim sürecinin bir parçası olduğuna ikna olmuştu. Kadın, kız kardeşlerden oluşan bir ailede büyümüştü, evlendikten sonra kızlarını büyütmek de çocuk oyuncağı gibi gelmişti. Erkek çocuklarının nasıl büyütüleceğine dair en ufak bir bilgisi yoktu. O yüzden, oğluyla mağazaları seve seve dolaştı, onun bütün gardırobunu yenileyecek kadar alışveriş yaptılar. Brooks Brothers ve Polo Tsukuru’nun annesinin sevdiği markalardı. Eski giysilerin bir kısmını attılar, bir kısmını da bağışladılar.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru’nun yüz hatları da değişmişti. Aynaya baktığında gördüğü, o tombul, kendince düzgün olsa da fazlasıyla sıradan, odaklanamayan ergen yüzü değildi artık. Aynadan kendisine bakan, keskin bir spatulayla düzeltilmişçesine pürüzsüz, genç bir erkek yüzüydü. Gözlerinde farklı, yeni bir tür ışıltı vardı. Yalnız ve gidecek yeri olmayan, sınırlı bir yerde bütünlüğü bulmak isteyen ışıltılar. Sakalları aniden gürleşmişti, her sabah tıraş olması gerekiyordu. Saçlarını öncekinden biraz daha uzun bırakmaya karar verdi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Yeni görünümüne Tsukuru öyle aman aman bayılmıyordu. Hoşuna gitmiş değildi, ama itici de gelmiyordu. Nihayetinde bu da, günü kurtarmak için gerekli olan bir maskeden öteye geçmiyordu. Fakat aynadaki yüzün, daha önce gördüğü yüz olmamasına içten içe seviniyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Her neyse, bir zamanlar var olan Tsukuru Tazaki adlı delikanlı ölmüştü. O çorak ve karanlık yerde yok olmuş gibi son nefesini vermiş, ormanın içindeki küçük bir açıklığa gömülmüştü. İnsanların hâlâ derin uykuda olduğu, gün doğmadan önceki saatlerde, sessizce ve gizlice... Mezar taşı bile olmaksızın... Şimdi orada durmuş nefes almakta olan, kabuğun altındaki neredeyse bütünüyle değişmiş yeni “Tsukuru Tazaki” idi. Fakat kendisinden başka kimse bunu bilmiyordu. Zaten o da bu gerçeği kimseye anlatmaya çalışmak niyetinde değildi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru Tazaki, tıpkı önceleri yaptığı gibi, etraftaki istasyonlara giderek bina içi eskizlerini çizdi, üniversitedeki derslere aksatmadan devam etti. Sabahları duş alıp saçlarını yıkıyor, yemeklerden sonra mutlaka dişlerini fırçalıyordu. Her sabah yatağını düzeltiyor, gömleklerini kendi ütülüyordu. Mümkün olduğunca boş zaman bırakmamaya çalışıyordu. Akşamları iki saat kadar kitap okuyordu. Çoğunluğu tarih kitapları ya da biyografilerdi. Bu alışkanlıkları eskiden kalmaydı. Alışkanlıkları hayatının devam etmesini sağlıyordu. Fakat artık mükemmel bir komün düşüncesine inanmadığı gibi, insanlar arasında oluşan kimyanın sıcaklığını da vücudunda hissetmiyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Her gün lavabo aynasının karşısında durup, bir süre kendi yüzünü seyretti. Sonra yüreği, kendisinin yeni (değişim geçirmiş) varlığına yavaş yavaş alıştı. Yeni bir dil öğrenip, kurallarını ezberler gibi tıpkı...</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Sonunda Tsukuru’nun yeni bir arkadaşı oldu. Nagoya’daki dört arkadaşı tarafından terk edilişinden yaklaşık bir sene sonra, haziran ayında. Arkadaşı aynı üniversiteden, kendinden iki yaş küçük bir öğrenciydi. O erkek öğrenciyle üniversitenin havuzunda tanıştılar.</span></p>
			</div>
		</div>
	</body>
</html>