<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-17.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:7f730855-abfd-44b4-b05b-8c888e89fc4d"/>
	</head>
	<body>
		<div id="x4-17.html" xml:lang="tr-TR">
			<div class="Basic-Text-Frame-2">
				<p class="anabaslik" id="toc_marker-18" xml:lang="en-GB"><span class="char-style-override-6">18</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kalan iki gün boyunca, Tsukuru Helsinki sokaklarında amaçsızca dolaşarak zaman geçirdi. Arada sırada yağmur çiselediyse de, dert edecek kadar de<a id="Anchor-8"/>ğildi. Düşünmesi gereken birçok mesele vardı. Tokyo’ya dönmeden önce, duygularını elinden geldiğince bir düzene sokması gerekiyordu. Yürümekten ya da düşünmekten yorulduğunda, bir kafeye girip kahve içti, sandviç yedi. Arada yolunu kaybedip, o an nerede olduğunu bilemeyecek hale geldi, ama bunu da umursamadı. Helsinki pek büyük bir şehir değildi ve hemen her yerden tramvay geçiyordu. Dahası, nerede olduğunu bilemez hale gelmek, o sırada Tsukuru için bir anlamda tercih edeceği bir durumdu. Son gün, Helsinki merkez istasyonuna gidip bir banka oturdu, durup kalkan trenleri izleyerek zaman öldürdü.</span></p>
				<p class="metin" xml:lang="en-US"><span class="char-style-override-7" xml:lang="tr-TR">İstasyonda cep telefonuyla Olga’yı arayıp teşekkür etti. </span><span class="char-style-override-8" xml:lang="tr-TR">Haatainen ailesini bulmayı başardım, </span><span class="char-style-override-7" xml:lang="tr-TR">dedi, </span><span class="char-style-override-8" xml:lang="tr-TR">ayrıca arkadaşım beni karşısında görünce çok şaşırdı. Hämeenlinna da çok güzel bir kasabaymış.</span><span class="char-style-override-7" xml:lang="tr-TR"> “Çok sevindim. Harika!” dedi Olga. İçten bir şekilde sevincini ifade ediyor gibiydi. </span><span class="char-style-override-8" xml:lang="tr-TR">Uygunsanız sizi akşam yemeğine davet etmek istemiştim, teşekkür etmek için,</span><span class="char-style-override-7" xml:lang="tr-TR"> dedi Tsukuru. “Davetinize çok sevindim, ama bugün annemin doğum günü olduğu için, evde akrabalarla birlikte yemek için sözleştik” dedi Olga. “Sara’ya çok selam söyleyin.” </span><span class="char-style-override-8" xml:lang="tr-TR">Söylerim</span><span class="char-style-override-7" xml:lang="tr-TR">.</span><span class="char-style-override-8" xml:lang="tr-TR"> Her şey için teşekkürler,</span><span class="char-style-override-7" xml:lang="tr-TR"> dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Akşam olduğunda, Olga’nın tavsiye ettiği, limana yakın restoranda deniz ürünleri yedi, yarım kadeh Chablis şarabı içti. Sonra, Haatainen ailesini düşündü. Herhalde tam o sıralarda dördü birlikte masaya oturmuş olmalıydılar. Rüzgâr yine gölün yüzeyini yalayarak esiyor muydu acaba? Ely orada, tam şu anda neler düşünüyordu? Tsukuru onun sıcak nefesini hâlâ kulağında hissedebiliyordu.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Tokyo’ya bir cumartesi sabahı döndü. Seyahat çantasının içindeki eşyalarını çıkardı, uzun uzun banyo yaptı, günün geri kalanını hiçbir şey yapmadan geçirdi. Döndükten sonra ilk iş, Sara’ya telefon etmeyi aklından geçirdi. Hatta ahizeyi gerçekten eline alıp, numarayı bile çevirdi. Fakat hemen sonra ahizeyi yerine geri bıraktı. Yüreğinde taşıyıp getirdiklerini bir düzene koymak için biraz daha zamana ihtiyacı vardı. Kısa bir yolculuktu, ama o süre boyunca birçok şey olmuştu. Şu anda Tokyo’nun tam göbeğinde olduğunu bile tam olarak idrak edebilmiş değildi. Sanki daha biraz önce Hämeenlinna’daki göl kenarında rüzgârın berrak sesine kulak vermiş gibi geliyordu. Sara’ya ne diyecek olursa olsun, sözcükleri özenle seçmek zorundaydı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Çamaşır yıkayıp biriken gazetelere şöyle bir göz attı, akşam olmadan önce dışarı çıkarak yiyecek malzemesi aldı ama iştahı yoktu. Muhtemelen </span><span class="char-style-override-8" xml:lang="tr-TR">jet-lag</span><span class="char-style-override-7" xml:lang="tr-TR"> yüzünden, hava daha aydınlıkken feci uykusu gelmişti, sekiz buçukta yatağa uzanıp öylece uyuyakaldı, ancak gece yarısı uyanabildi. Uçakta okumaya başladığı kitaba devam etmek istediyse de, kafası doğru düzgün çalışmıyordu. Bunun üzerine, o da evi temizlemeye girişti. Gündoğumuna yakın saatlerde bir kez daha yatağa girerek uykuya daldı. Yeniden uyandığında pazar günü öğlen saatleri yaklaşmıştı. Sıcak bir gün olacak gibiydi. Klimayı çalıştırıp, kahve hazırlayarak içti, bir de peynirli tost yedi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Duş aldıktan sonra Sara’nın evine telefon etti. Fakat telefon telesekretere alınmıştı. “Sinyal sesinden sonra mesaj bırakınız” diyordu. Bir an ne yapacağını bilemediyse de, sonra hiçbir şey söylemeksizin ahizeyi öylece yerine koydu. Duvardaki saat biri gösteriyordu. Cep telefonundan aramayı da aklından geçirdi ama biraz düşününce vazgeçti. </span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara o anda sevgilisiyle birlikte pazar günü öğlen yemeğini yiyor olabilirdi. Yatağa girip sevişmek için saat henüz erkendi. Sara ile el ele Omotesando’da yürüyen orta yaşlı adamın görüntüsü Tsukuru’nun gözünde canlandı. O görüntü ne kadar kovalamaya çalışırsa çalışsın, gözlerinin önünden gitmiyordu. Koltukta uzandı, ne kadar düşünmek istemese de o sahne durup durup aklına geliyor, sırtına sivri iğneler saplanıyormuş gibi bir hisse kapılıyordu. Gözle görülemeyecek kadar ince iğneler. İnce ince acıtıyor, ama kan çıkmıyordu. Öyleydi galiba. Fakat sonuçta acı, acıydı işte.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Bisikletine binip spor salonuna giderek, havuzda her zamanki mesafeyi yüzdü. Vücudunun tamamında hâlâ garip bir uyuşukluk vardı, yüzerken arada sırada kendini her an uykuya dalıverecekmiş gibi hissetti. Fakat elbette, gerçekten yüzerken uyuyakalması mümkün değildi. Yalnızca öyle bir his geçmişti içinden, o kadar. Yine de yüzerken, vücudu deyim yerindeyse otomatik pilota geçmiş gibiydi ve Sara’yı ya da o adamı aklına getirmeksizin yüzmeyi tamamladı. Bu, Tsukuru’yu fazlasıyla memnun etti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Havuzdan dönünce, yarım saat kadar öğlen uykusuna yattı. Rüyasız, bilinci tamamen kapanmış gibi ağır bir uykuydu. Sonra, birkaç gömlek ve mendil ütüledi, akşam yemeğini hazırladı. Bir dilim somon balığını çeşni ekleyerek fırında kızartıp, üzerine limon sıktı, patates salatasıyla birlikte yedi. Meze olarak soya fasulyesi ezmesi ve soğanlı miso çorbası da hazırladı. Soğuk birasının yalnızca yarısını içip, televizyonda akşam haberlerini izledi. Sonra da koltuğa uzanıp kitap okudu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara’dan telefon geldiğinde saat akşam dokuzdu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“</span><span class="char-style-override-8" xml:lang="tr-TR">Jet-lag</span><span class="char-style-override-7" xml:lang="tr-TR">’in geçti mi?” dedi Sara.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Uyku düzenim allak bullak, ama fiziksel açıdan fena değilim” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Şimdi konuşabilir miyiz? Uykun var mı?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Uykum var, ama bir saat kadar daha dayanıp, sonra uyumak niyetindeyim. Yarın işbaşı yapıyorum, şirkette öğlen uykusuna yatamam ne de olsa.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“İyi bakalım” dedi Sara. “Baksana, bugün öğlen bir gibi evime telefon eden sensin değil mi? Telesekreteri devreden çıkartmayı unutmuşum; az önce fark ettim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bendim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Tam o sırada, yakınlarda bir yere alışverişe çıkmıştım.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fakat mesaj bırakmamışsın.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Telesekretere mesaj bırakmayı pek beceremiyorum. Hep geriliyorum, doğru düzgün konuşamıyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Öyle olabilir de, en azından adını söyleyebilirdin.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Haklısın. En azından adımı bırakmam gerekirdi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara kısa bir an bekledi. “Biliyor musun, çok endişelendim. Yolculuğunda her şey yolunda gitti mi, diye. Bir iki cümle mesaj bıraksan daha iyi olmaz mıydı sence?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Kusura bakma, hata ettim. Öyle yapmam gerekirdi” diye özür diledi Tsukuru. “Peki sen bugün neler yaptın?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Çamaşır ve alışveriş. Yemek, mutfak ve banyo temizliği. Benim de arada böyle durgun tatil günlerine ihtiyacım oluyor.” Sara biraz bekledi. “Peki Finlandiya’da her şey yolunda gitti mi?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Kara ile görüşebildim” dedi Tsukuru. “Baş başa uzun uzun konuşmamız da mümkün oldu. Olga çok yardım etti.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sevindim. İyi bir insan değil mi?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hem de çok.” Tsukuru, Helsinki’den arabayla bir buçuk saat mesafedeki güzel göl kenarına, Ely (Kara) ile buluşmaya gidişini anlattı. Ely, kocası, iki küçük kızı ve köpekleriyle birlikte oradaki yazlıklarında geçiriyordu yazı. Yakınlardaki küçük bir atölyede kocasıyla birlikte porselen yapımıyla uğraşıyorlardı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Mutlu görünüyordu. Herhalde Finlandiya’daki yaşam ona uygun” dedi Tsukuru. Uzun, karanlık kış geceleri bir yana bırakılırsa... Elbette, bunu söylemedi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Onunla buluşmak için, kalkıp ta Finlandiya’ya kadar gitmene değdi mi sence?” diye sordu Sara.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet, sanırım gitmeme değdi. Gerçekten yüz yüze gelmedikten sonra konuşulamayacak türden meseleler var. Bu sayede, birçok şey iyice netleşti. Bütün cevapları buldum diyemem, ama onunla görüşmenin benim için anlamı büyük. Elbette duygusal açıdan.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Çok iyi olmuş. Bunu duyduğuma sevindim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kısa bir süre sessizlik oldu. Rüzgârın yönünü hesaplamaya çalışır gibi, içi dolu bir sessizlikti. Sonra, Sara o sessizliği bozdu: “Baksana, sesin her zamankinden farklı gibi, farklı bir tını var sanki, yoksa bana mı öyle geliyor?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bilemiyorum. Yorgunluktan kaynaklanıyordur belki de. Hayatımda ilk kez o kadar uzun süreyi uçakta geçirdim ne de olsa.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Özel bir sorun yok yani?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sorun diyebileceğim hiçbir şey yok. Seninle konuşmak istediğim birçok şey var, ama bir kez konuşmaya başlarsam, uzun sürer herhalde. Yakın bir zamanda buluşup, rahat rahat baştan sona anlatsam daha iyi olur sanırım.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Haklısın. Buluşalım. Fakat her halükârda Finlandiya yolculuğunun boşa gitmediğine sevindim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Her şey için teşekkür ederim. Senin sayende oldu.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Rica ederim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tekrar bir sessizlik çöktü. Tsukuru dikkatle kulak kabarttı. O sessizlikte havada asılı kalmış bir şeyler var gibiydi yine.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sana sormak istediğim bir şey var” diye kararlı bir şekilde söze girdi Tsukuru. “Bunu hiç dile getirmesem daha iyi olurdu belki. Fakat yine de, kendime karşı dürüst davranmamın daha doğru olacağı kanısındayım.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sorabilirsin” dedi Sara. “Elbette, kendine karşı dürüst davranman daha doğru olur. İstediğini sor.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Tam doğru ifade edemeyebilirim belki ama benim dışımda ilişkide olduğun bir erkek daha varmış gibi geliyor bana. Bu, bir süredir aklıma takılıp duruyor.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara bir süre sessiz kaldı. “Varmış gibi mi geliyor?” dedi. “Yani yalnızca öyle hissettiğin anlamında mı?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet, öyle. Bir şekilde, öyleymiş gibi bir hisse kapıldım” dedi Tsukuru. “Fakat daha önce de söylemiştim, ben aslında sezgileri güçlü bir insan değilimdir. Beynim temelde somut bir şekli olan şeyler üretmeye daha uygundur. Adım gibi. Kafam oldukça basit işler. İnsanların yüreklerinin karmaşık işlerini pek anlayamam. Onu bırak, kendi yüreğimin işlerini bile doğru dürüst kavrayabildiğimi söyleyemem. Böylesi hassas sorunlarda sık sık hata yaparım. O yüzden birçok meseleyi, derinlemesine düşünmekten kaçınırım. Fakat bu konu, önceden beri içimi tırmalıyordu. Sonra da, konuyu sana doğrudan sormamın daha iyi olacağını düşündüm. Kendi kafamda yanlış şeyler kurmak yerine.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Şimdi anladım.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Peki hoşlandığın başka biri var mı?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara sessiz kaldı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru konuşmaya devam etti: “Anlamanı isterim ki eğer öyle bile olsa, bu konuda seni eleştirecek değilim. Hatta laf edebileceğim bir durum bile değil belki de. Bana karşı hiçbir yükümlülüğün yok, benim de senden bir şeyler istemeye hakkım yok. Fakat öğrenmek istiyorum yalnızca. Hislerimde yanılıyor muyum, yoksa haklı mıyım?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara iç geçirdi. “Yok yükümlülük, yok hak... Mümkünse bu sözcükleri kullanmamanı istiyorum. Sanki anayasa yenileme tartışması gibi bir hava yaratıyor çünkü.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Tamam” dedi Tsukuru. “Pek doğru ifade edememiş olabilirim. Fakat az önce söylediğim gibi, ben oldukça basit bir insanım. İçimde bu hissi taşırken ilişkimizi doğru düzgün sürdüremeyebilirim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara, tekrar kısa bir süre sessiz kaldı. Telefonun diğer tarafında Sara’nın dudaklarını ısırdığını görür gibi oldu Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara biraz sonra sakin bir ses tonuyla konuştu: “Sen basit bir insan değilsin. Yalnızca öyle olduğunu düşünmek için kendini zorluyorsun.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sen öyle diyorsan, belki de öyledir. İşin orasını pek bilemiyorum. Fakat basit bir yaşam sürmenin benim karakterime daha uygun olduğu da kesin. Özellikle insan ilişkilerinde, şimdiye kadar birçok kez yaralandım. Mümkünse artık aynı şeylerin başıma gelmesini istemiyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Pekâlâ” dedi Sara. “Sen dürüst davrandığın için, ben de sana karşı dürüst olmak istiyorum. Fakat daha önce senden biraz zaman rica edebilir miyim?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ne kadar?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bir bakayım... Üç gün kadar. Bugün pazar olduğuna göre, çarşamba günü açık açık konuşabiliriz. Senin sorunu, sanırım o zaman yanıtlayabilirim. Çarşamba günü akşamı boş musun?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Çarşamba akşamı boşum” dedi Tsukuru. Tutup da ajandasını kontrol etmesine gerek yoktu. Güneş battıktan sonraki saatlerde hiçbir programı olmuyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“O gün birlikte yemek yiyelim. Bütün meseleleri de o zaman konuşuruz. Dürüstçe. Uygun mu?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Uygun” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sonra telefonu kapattılar.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">O gece, Tsukuru uzun ve tuhaf bir rüya gördü. Piyanonun başına geçmiş, bir sonat çalıyordu. Devasa, hiç kullanılmamış bir kuyruklu piyanoydu; beyaz tuşları ışıl ışıl bir beyaz, siyah tuşları ise göz alıcı bir siyahtı. Nota askılığına büyük boy bir nota defteri, açık halde konmuştu. Desensiz, vücuduna tam oturan siyah elbisesiyle bir kadın yanında durmuş, bembeyaz parmaklarıyla nota defterinin sayfasını seri bir hareketle çevirivermişti. Zamanlaması neredeyse mükemmeldi. Simsiyah uzun saçları, beline kadar uzanıyordu. O mekânda bulunan her şey siyah ve beyazın tonlarından oluşuyor gibiydi. Başka hiçbir renk görünmüyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, piyano sonatının kimin bestesi olduğunu bilmiyordu. Yine de, uzun ve ağır bir besteydi. Nota defteri telefon rehberi kadar kalındı. Nota sayfası notalarla doldurulmuştu, neredeyse siyaha boyanmış gibi görünüyordu. Karmaşık, büyük ustalık isteyen, çalması zor bir besteydi. Üstelik, onun ilk kez gördüğü bir besteydi. Yine de, Tsukuru notalara bir kez bakmakla orada anlatılan dünyanın nasıl bir dünya olduğunu anında anlıyor, bunu seslere çevirebiliyordu. Karmaşık bir taslak çizimini üçboyutlu haliyle algılamak gibiydi. Böyle özel bir yetenek verilmişti ona. Üstelik antrenmanlı on parmağı, tuşları bir uçtan ötekine fırtına hızında kat edip dönüyordu. Tam anlamıyla insanın aklını başından alan, muhteşem bir deneyimdi. Birbirine geçmiş muazzam miktardaki şifreyi başka kimsenin yapamayacağı kadar hızlı ve doğru şekilde deşifre ediyor, sonra onlara bir şekil ve içerik kazandırıyordu...</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kendini kaptırmış bir şekilde o müziği çalarken, tıpkı yaz günlerinde çakan şimşekler gibi bir ilham dalgası vücudunu delip geçti sanki. Büyük virtüözlerin yeteneğine güvenilerek hazırlanmış bir yapısı olmakla birlikte, çok hoş, insanı iç gözlemlere sevk eden bir müzikti çaldığı. Hayatta olmanın ne demek olduğunu, son derece doğrudan, ince ayrıntılarını bile gözeterek, üçboyutluluk hissi de katarak sergiliyordu. Bu, dünyanın müzikten başka bir araçla ifade edilmesi mümkün olmayan türden, önemli bir yönüydü. Öylesi bir müzik kendi ellerinden çıktığı için Tsukuru’nun göğsü gururla kabardı. Sırt kasları, güçlü bir sevinç duygusuyla ince ince seğiriyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Fakat maalesef, karşısındaki dinleyiciler aynı şekilde düşünmüyor gibiydi. Oldukları yerde kıvranır gibi hareketlerle oturuşlarını değiştiriyor, canları sıkılmış, sinirlenmeye başlamış gibi duruyorlardı. Kımıldattıkları koltuklardan çıkan sesler, geniz temizleme sesleri Tsukuru’nun kulağına kadar geliyordu. </span><span class="char-style-override-8" xml:lang="tr-TR">Şu hale bak! İnsanlar bu müziğin değerini hiç anlamıyor!</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru bir sarayın balo salonu gibi bir yerde çalıyordu. Zemini pürüzsüz bir mermerle kaplı, tavanı yüksekti. Tavanın ortasında güzel bir aydınlık penceresi vardı. İnsanlar zarif koltuklarda oturmuş, müziği dinliyorlardı. Elli kişi kadarlardı herhalde. Üstleri başları düzgün, seçkin insanlardı. Muhtemelen eğitim düzeyleri de yüksekti. Fakat ne yazık ki bu muhteşem müziği takdir etme kapasiteleri yoktu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Zaman ilerledikçe insanların çıkarttığı gürültü iyice yükselip, rahatsız edici olmaya başladı. Sonra, o gürültü engellenemez bir hale gelerek, müziğin sesini bile bastırmaya başladı. En sonunda mekâna, çalmakta olduğu besteyi neredeyse Tsukuru’nun bile duyamayacağı bir gürültü hâkim oldu. Tsukuru’nun kulağına gelenler, grotesk denebilecek ölçüde abartılı bir gürültü, geniz temizleme sesleri ve hoşnutsuzluk homurtularıydı. Yine de, gözleri notaları yutarcasına izlemeyi sürdürüp, parmakları tuşların çekimine girmiş gibi aynı çizgi üzerinde hızlı hareketlerle dolaşmayı sürdürdü.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sonra bir an, aniden bir şeyin farkına vardı. Nota defterinin sayfalarını çeviren siyah giysili kadının elinde altı parmak vardı... O altıncı parmak, hemen hemen serçeparmakla aynı büyüklükteydi. Nefesi tutuldu, göğsü ürperir gibi oldu. Başını kaldırıp, hemen yanında duran kadının yüzünü görmek istedi. Nasıl bir kadındı acaba? Tanıdığı bir kadın mıydı? Fakat o müzik bitene kadar, bakışlarını notalardan bir an olsun ayıramazdı. O müziği dinlemeyi sürdüren tek dinleyici kalmamış olsa bile...</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Tam bu esnada Tsukuru uyandı. Başucundaki elektronik saatin rakamları 02:35’i gösteriyordu. Tüm vücudu tere batmış, kalbi hâlâ güm güm atmaya devam ediyordu. Yataktan kalkıp pijamasını çıkartarak, havluyla vücudunu sildi; yeni tişört ve şort giyerek, salondaki koltuğa oturdu. Sonra, karanlıkta Sara’yı düşündü. Birkaç saat önce telefonda ona söyledikleri yüzünden içinde bir pişmanlık oluştu. Öyle bir şeyi asla dile getirmemeliydi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Hemen Sara’ya telefon edip, söylediklerini geri almak istedi. Fakat gecenin üçünde insan kimseye telefon edemezdi ve bir kez söylemiş olduğu sözcükleri karşısındakinin tamamen unutmasını beklemek zaten imkânsızdı. </span><span class="char-style-override-8" xml:lang="tr-TR">Böylece, onu da yitireceğim belki de,</span><span class="char-style-override-7" xml:lang="tr-TR"> diye düşündü.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sonra, aklına Ely geldi. Ely Kurono Haatainen. İki küçük kızın annesi. Beyaz huş ağaçlarının ardındaki mavi gölü anımsadı, küçük kayık iskeleye çarptıkça çıkan tıkırtıları duyar gibi oldu. Hoş desenlerle bezenmiş porselenler, küçük kuşların cıvıltıları, köpeğin havlamaları. Bir de, Alfred Brendel’in kitabına uygun bir şekilde çaldığı “Hac Yılları”. Ely’nin usulca vücuduna bastırdığı dolgun göğüslerinin dokunuşu. Ilık nefesi, gözyaşlarıyla ıslanmış yanakları. Yitip giden olasılıklar ve asla geri gelmeyecek zaman. </span></p>
				<p class="metin" xml:lang="en-US"><span class="char-style-override-7" xml:lang="tr-TR">İkisi masada karşılıklı oturarak, bir süre hiçbir şey söylemeden, söyleyecek sözcük aramaya da kalkmadan, pencerenin dışından gelen kuş cıvıltılarına kulak vermişlerdi. Kendine özgü, garip bir melodisi olan cıvıltılardı. Aynı melodi, koruda sayısız kez tekrarlanmıştı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Anne kuş, işte böyle yaparak yavrularına ötmeyi öğretiyor” demişti Ely. Sonra gülümsemişti. “Buraya gelene kadar ben de bilmiyordum. Kuşların ötmeyi öğrenmek için çaba harcadıklarını.”</span></p>
				<p class="metin" xml:lang="en-US"><span class="char-style-override-8" xml:lang="tr-TR">Yaşam karmaşık notalar bütünü gibi,</span><span class="char-style-override-7" xml:lang="tr-TR"> diye düşünüyordu Tsukuru. </span><span class="char-style-override-8" xml:lang="tr-TR">16’lık ölçü, 32’lik ölçü, bir sürü garip simge ve anlamı belirsiz yazılarla dolu. Bunu doğru okuyabilmek bir hayli güç bir iş, doğru okunsa ve doğru bir şekilde seslere dönüştürülse bile, orada var olan anlamı insanların doğru şekliyle anlayıp, değerlendirebilecekleri kesin değil. Bu sonucun insanları mutlu etme garantisi yok. İnsanın hayatındaki meseleler neden bu kadar karmaşık olmak zorunda acaba?</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sara’yı da mutlaka elde et. Ona gerçekten ihtiyacın var senin. Bence öyle” demişti Ely. “Hiçbir eksiğin yok. Kendine güven, cesur ol. Sana gereken yalnızca bunlar.” </span></p>
				<p class="metin" xml:lang="en-US"><span class="char-style-override-7" xml:lang="tr-TR">Bir de, kötü kalpli cücelere yakalanmamaya çalış.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara yeniden Tsukuru’nun aklına geldi, onun birinin çıplak kolları arasında olabileceğini düşündü. Hayır, </span><span class="char-style-override-8" xml:lang="tr-TR">biri</span><span class="char-style-override-7" xml:lang="tr-TR"> değildi. Tsukuru o kişiyi gerçekten görmüştü. O sırada Sara çok mutluymuş gibiydi. Kocaman gülümsüyor, güzel dişlerini sergiliyordu. Tsukuru, karanlığın içinde gözlerini kapatıp, parmak uçlarını şakaklarına bastırdı. Aklında böyle düşüncelerle yaşamasının söz konusu olamayacağını düşündü. Süre önündeki üç günle sınırlı olsa bile.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru ahizeyi eline alıp, Sara’nın numarasını çevirdi. Saat dörde gelmek üzereydi. Zil on iki kez çaldıktan sonra Sara telefona çıktı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bu saatte aradığım için gerçekten özür dilerim” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bu saat derken, hangi saat?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sabahın dördü.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Şu işe bak. Böyle bir saat var mıydı, gerçekten unutmuşum” dedi Sara. Sesine bakılırsa, tam olarak ayılamamış gibiydi. “Peki ölen kim?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hiç kimse ölmedi” dedi Tsukuru. “Henüz hiç kimse ölmedi. Fakat ne olursa olsun, sana bu gece söylemem gereken şeyler var.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ne gibi?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Seni gerçekten seviyorum ve seni yürekten istiyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Telefonun diğer tarafından, bir şeylerin el yordamıyla arandığına işaret eden hışırtılar geldi. Sonra, Sara hafifçe genzini temizleyip, sesli biçimde nefes verdi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Şimdi konuşabilir miyiz acaba?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Elbette” dedi Sara. “Zaten saat dört değil mi? İstediğin şeyi konuşabiliriz. Kimsecikler duymaz. Herkes derin uykudadır gün doğmadan önceki bu saatlerde.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Seni gerçekten seviyorum ve seni yürekten istiyorum” diye tekrarladı Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sabahın dördünde bana bunu söylemek için mi telefon ettin?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet öyle.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“İçki mi içtin?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hayır, tamamen ayığım.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Demek öyle” dedi Sara. “Fen bilimleri alanında çalışan bir insan için fazlasıyla tutkulu olabiliyorsun öyleyse.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“İstasyon yapmakla aynı çünkü.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ne şekilde aynı?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Çok basit. Eğer istasyon olmazsa, tren o yerde durmaz. Benim yapmam gereken, önce istasyonu zihnimde canlandırıp, ona somut renkler ve bir şekil kazandırmak. İlk sırada bu var. Herhangi bir kısmı yetersiz olursa, sonradan düzeltebilirim. Üstelik ben bu şekilde çalışmaya alışığım.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Üstün nitelikli bir mühendissin ne de olsa.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Öyle olmak istiyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bir de, gündoğumuna yakın saatlere kadar, benim için canla başla özel bir istasyon yapmaya mı uğraşıyorsun?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet, öyle” dedi Tsukuru. “Seni gerçekten seviyorum ve seni istiyorum çünkü.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ben de seni çok seviyorum. Her görüşmemizde, yüreğim çekimine biraz daha kapılıyor” dedi Sara. Sonra cümle arasına bir boşluk koyar gibi, kısa bir ara bıraktı. “Fakat saat sabahın dördü ve tam olarak uyanabilmiş değilim. Şu an, kafamın doğru düzgün çalıştığını söyleyemem. O yüzden, üç gün bekleyebilir misin?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Olur. Yalnız, sadece üç gün beklerim” dedi Tsukuru. “Sanırım bu benim sınırım. O yüzden, bu saatte telefon ettim sana.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Üç gün yeter Tsukuru. Süre konusunda titizimdir. Çarşamba akşamı görüşeceğiz.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Uyandırdım, kusura bakma.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Önemli değil. Sabahın dördünde de zamanın aynı şekilde akmaya devam ettiğini anlamış oldum. Dışarısı aydınlandı mı artık?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Henüz değil. Fakat birazdan aydınlanır. Kuşlar da ötmeye başlar.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Erken uyanan kuşların, daha fazla böcek bulma şansı olur.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Teorik olarak.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fakat görmek için o saate kadar uyanık kalabileceğimi sanmıyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“İyi uykular” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Baksana Tsukuru” dedi Sara.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“İyi uykular” dedi Sara. “İçin rahat olsun. Güzelce dinlen.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sonra telefon kapandı.</span></p>
			</div>
		</div>
	</body>
</html>