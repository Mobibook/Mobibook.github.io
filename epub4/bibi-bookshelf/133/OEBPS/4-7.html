<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-7.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:7f730855-abfd-44b4-b05b-8c888e89fc4d"/>
	</head>
	<body>
		<div id="x4-7.html" xml:lang="tr-TR">
			<div class="Basic-Text-Frame-2">
				<p class="anabaslik" id="toc_marker-8" xml:lang="en-GB"><span class="char-style-override-6">8</span></p>
				<p class="metin" xml:lang="en-US"><span class="char-style-override-7" xml:lang="tr-TR">Haida’nın, Tsukuru’nun hayatından bir daha geri gelmemek üzere çıkıp gitmesi ertesi yılın şubat sonlarında, ikisi tanıştıktan sekiz ay sonra oldu. Üstelik bu sefer, bir daha asla dönmedi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Yıl sonu sınavları bitip, sonuçlar açıklandıktan sonra Haida memleketi Akita’ya gitti. </span><span class="char-style-override-8" xml:lang="tr-TR">Fakat hemen dönerim herhalde,</span><span class="char-style-override-7" xml:lang="tr-TR"> demişti Tsukuru’ya. </span><span class="char-style-override-8" xml:lang="tr-TR">Akita’nın kışları feci soğuk olur, evde iki hafta kalsam can sıkıntısından ölürüm. Tokyo’da daha rahatım. Yalnız, evde kar temizliğine yardım etmem de gerekiyor. O yüzden, bir gidip dönmem lazım. </span><span class="char-style-override-7" xml:lang="tr-TR">Fakat iki hafta, üç hafta geçtiği halde, o yaşça küçük dostu Tokyo’ya dönmedi. Bir haber de çıkmadı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru başlangıçta pek aldırış etmedi. Herhalde ailesinin yanında sandığından daha rahat etmişti. Normalde olduğundan daha fazla kar yağmış da olabilirdi. Tsukuru’nun da mart ortalarında üç günlüğüne Nagoya’ya gitmesi gerekti. Gitmek istemiyordu, ama hiç gitmezse de olmayacaktı. Elbette Nagoya’da kar temizliğine gerek yoktu, ama annesi Tokyo’ya telefon edip duruyordu. </span><span class="char-style-override-8" xml:lang="tr-TR">Okul tatile girdiği halde neden gelmiyorsun?</span><span class="char-style-override-7" xml:lang="tr-TR"> diye. “Tatil sırasında halletmem gereken çok önemli bir ödevim var” diye yalan söyledi Tsukuru. Annesi ısrar etti; </span><span class="char-style-override-8" xml:lang="tr-TR">Yine de, iki üç günlüğüne olsun gelebilirsin,</span><span class="char-style-override-7" xml:lang="tr-TR"> dedi. Ablası da telefon edip annesinin onu özlediğini, kısa bir süre için bile olsa gelmesinin iyi olacağını söyledi. </span><span class="char-style-override-8" xml:lang="tr-TR">Tamam, öyle yaparım,</span><span class="char-style-override-7" xml:lang="tr-TR"> dedi Tsukuru da.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Nagoya’da bulunduğu süre boyunca, akşam saatlerinde köpeği de yanına alarak yakınlardaki parka gitmek haricinde, hiç dışarı çıkmadı. Bir zamanlar arkadaş olduğu o dördünden biriyle yolda karşılaşmaktan korkuyordu çünkü. Özellikle Kara ve Ak’la ilgili cinsel içerikli rüyalar görmeye başladıktan sonra, onlarla gerçek anlamda karşı karşıya gelecek cesareti asla kendinde bulamıyordu Tsukuru. O rüyalar, iki kıza hayal dünyasında tecavüz etmekten farksızdı ne de olsa. O rüyaları kendi iradesi dışında görmüş olsa da, nasıl rüyalar gördüğünü onların bilemeyeceğinden emin olsa da, böyle hissediyordu... Sanki iki kız, Tsukuru’nun yüzüne bir baksalar onun rüyalarında olup bitenleri anlayıvereceklerdi. Sonra da, onun kirli, bencilce hayallerini ağır eleştirilerin hedefi haline getireceklerdi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Mümkün olduğunca mastürbasyon yapmamak için kendini tutuyordu. Bu, sadece eylemin kendisinden suçluluk duyduğu için değildi. Suçluluk duygusunun asıl nedeni kendine dokunmaya başlar başlamaz, hayalinde Kara ve Ak’ın görüntüsünün canlanmasına engel olamamasıydı. Başka şeyler düşünmeye çalışsa bile, iki kız bir yolunu bulup hayaline sızıveriyorlardı. Fakat kendini bastırdıkça daha çok cinsel içerikli rüyalar görmeye başlamıştı. Dahası, iki kız o rüyalarda istisnasız olarak ortaya çıkıveriyorlardı. Sonuç aynıydı. Fakat bu en azından, onun bilinçli olarak hayalinde canlandırdığı bir manzara değildi. Tabii ki çok basit bir mazeretti bu ama Tsukuru için, aynı şeyi başka sözcüklerle ifade etmekten farksız olan bu savunma, hiç küçümsenmeyecek bir anlam taşıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Bu rüyaların içeriği neredeyse tamamen aynıydı. Her gördüğünde mizansen ve eylemin ayrıntılarında ufak değişiklikler olsa da çıplak iki kız birlikte Tsukuru’ya sarılıyor, elleri ve dilleri onun vücudunda dolaşıyor, cinsel organını sertleştiriyor, sonra da onunla ilişkiye giriyorlardı. Bu akışta herhangi bir değişiklik olmuyordu. Bir de, Tsukuru’nun en sonunda içine boşaldığı kişi hep Ak oluyordu. Kara ile ateşli bir seks yapıyor olsa bile, birden partnerinin değiştiğini görüyor, Ak’ın içinde boşalıyordu. Bu rüyaları, üniversite ikinci sınıfın yaz tatilinde gruptan ihraç edilip de artık iki kızla görüşme şansı kalmadığında görmeye başlamıştı. Yani Tsukuru’nun o dördünü bir şekilde unutmaya karar vermesinden sonra. Öncesinde bu türden rüyalar gördüğünü ise hiç hatırlamıyordu. Neden bu rüyaları gördüğünü Tsukuru elbette anlayamıyordu. Bu da onun bilinçaltındaki dolabın “cevaplanmamış sorular” çekmecesinde duran sorulardan biriydi. </span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru üstesinden gelmeyi bir türlü başaramadığı hüsran duygusunu yüreğinde taşımaya devam ederek Tokyo’ya döndü. Fakat hâlâ Haida’dan haber yoktu. Havuzda, kütüphanede onu göremedi. Kaldığı yurda birkaç kez telefon ettiyse de, Haida’nın o sırada odasında olmadığı söylendi. Bunun üzerine, Haida’nın Akita’daki ailesinin adresini de, telefon numarasını da bilmediğini fark etti. Derken, bahar tatili sona erdi ve okulun yeni öğretim yılı başladı. Artık dördüncü sınıftaydı. Kiraz çiçekleri önce açıp, sonra da döküldü. Ama o kendinden yaşça küçük arkadaşından hâlâ bir haber yoktu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kalkıp Haida’nın kaldığı öğrenci yurduna bile gitti. Görevliler, Haida’nın önceki sömestr bittiğinde yurttan ayrılma dilekçesi verdiğini, bütün eşyalarını toplayarak ayrıldığını söylediler. Tsukuru bunu duyduğunda ne diyeceğini şaşırdı. Yurttan ayrılma nedeni olsun, nereye taşındığı olsun, görevliler bu konuda hiçbir şey bilmiyordu. Belki de hiçbir şey bilmediklerini söylüyorlardı sadece.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Okulun öğrenci işlerine giderek, kayıt kütüğüne baktırdığında Haida’nın kayıt dondurduğunu öğrendi. Kayıt dondurma nedenini, özel bilgi olması gerekçesiyle söylemediler. Haida’nın, dönem sonu sınavları bittikten hemen sonra, kişisel mührünü bastığı kayıt dondurma ve yurttan ayrılma dilekçelerini bizzat kendisinin teslim ettiğini öğrenebildi. Haida o sıralarda, Tsukuru ile normal bir şekilde görüşmeye devam ediyordu. Havuzda birlikte yüzüyorlar; Haida hafta sonlarında gelip Tsukuru’nun dairesinde kalıyor, akşam geç saatlere kadar sohbet ediyorlardı. Buna rağmen, Haida kayıt dondurma işini Tsukuru’dan gizlemişti. Hiçbir şey yokmuş gibi, “İki haftalığına memleketim Akita’ya gideceğim” demişti sadece.</span><span class="char-style-override-8" xml:lang="tr-TR"> Bir şekilde kesin kararını verdi ve bana tek kelime etmeksizin, hayatımdan çekip gitti. Bu tesadüfen olacak iş değil. Böyle davranmasını gerektiren net bir nedeni olması lazım. Bu neden her ne olursa olsun, Haida olasılıkla bir daha geri dönmeyecek. </span><span class="char-style-override-7" xml:lang="tr-TR">Tsukuru’nun bu sezisi doğruydu. En azından onun öğrenci olduğu süre boyunca, Haida üniversiteye dönmedi. Hiçbir haber de çıkmadı.</span></p>
				<p class="metin" xml:lang="en-US"><span class="char-style-override-8" xml:lang="tr-TR">Çok garip, </span><span class="char-style-override-7" xml:lang="tr-TR">diye düşündü Tsukuru. </span><span class="char-style-override-8" xml:lang="tr-TR">Haida babasının yazgısını tekrarlıyor. Aynı şekilde, 20 yaşlarında üniversitede kayıt dondurup ortalardan kayboluyor. Sanki babasının ayak izlerini sadık bir şekilde takip eder gibi. Yoksa, babasıyla ilgili anlattığı o hikâye, kendi yarattığı bir kurgu muydu? Babasını hikâyenin kahramanı olarak kullanıp, kendisiyle ilgili bir şeyler mi anlatmaya çalışmıştı acaba?</span></p>
				<p class="metin" xml:lang="en-US"><span class="char-style-override-7" xml:lang="tr-TR">Fakat Haida’nın bu seferki ortadan kayboluşu, Tsukuru’yu önceki kadar derin bir karmaşaya sürüklemedi. Onun tarafından bir kenara fırlatılıp atıldığı, terk edildiği gibi düşüncelere de kapılmadı. Haida’yı yitirince, aksine üzerine bir tür sessizlik çökmüş gibi oldu. Bu, tuhaf bir şekilde, nötr bir sessizlikti. Nasıl olduğunu anlayamamakla birlikte, sanki Haida onun bir kısım günah ve kirlerini üstlenmiş, sonra da çekip uzaklara gitmişti, Tsukuru böyle tuhaf bir düşünceye kapılmıştı. </span></p>
				<p class="metin" xml:lang="en-US"><span class="char-style-override-7" xml:lang="tr-TR">Haida’nın ortadan kayboluşu yüzünden Tsukuru elbette yalnızlık hissediyordu. Üzücü bir sondu. Haida onun şimdiye kadar bulabildiği gerçekten az sayıdaki arkadaştan biriydi, önemli bir dosttu. Fakat bu, nihayetinde önüne geçilemeyecek bir durumdu belki de. Haida’nın ardında bıraktıkları, küçük kahve değirmeni, yarısı dolu çekirdek kahve torbası, Lazar Berman’ın çaldığı Liszt’in “Hac Yılları” (üçlü uzunçalar seti), bir de o inanılmaz ölçüde berrak bir çift gözün belleğinde bıraktığı izlerdi.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">O mayıs ayında, Haida’nın üniversiteyi bıraktığını anladıktan bir ay sonra, Tsukuru hayatında ilk kez gerçek bir kadınla cinsel ilişkiye girdi. O sırada 21 yaşındaydı. Aslında tam olarak 21 buçuk yaşında. Ders yılının başından itibaren staja da başlamıştı. Tokyo merkezindeki bir tasarım şirketinin taslak çizim departmanında yarızamanlı çalışıyordu ve partneri de orada tanıştığı, kendinden dört yaş büyük bekâr bir kadındı. Kadın büroda sekreterlik işlerine bakıyordu. Ufak tefek, uzun saçlı bir kadındı; kulakları büyüktü ve düzgün bacakları vardı. Vücudu bir bütün olarak küçültülmüş gibi bir izlenim bırakıyordu. Yüzü güzelden ziyade şirin olarak nitelendirilebilirdi. Biri şaka yaptığında, düzgün, beyaz dişlerini göstere göstere gülüyordu. Tsukuru o büroda çalışmaya başladığı andan itibaren, kadın bir şekilde ona hep nazik davranmıştı. Kadının onunla ilgilendiğini hissedebiliyordu. İki ablayla birlikte büyümenin sonucu olsa gerek, Tsukuru kendinden yaşça büyük kadınların yanında doğal davranıyor, kendini rahat hissediyordu. Kadın, küçük ablasıyla tam aynı yaştaydı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Bir fırsat çıkınca Tsukuru kadını yemeğe çıkarıp, önce kendi dairesine ve sonunda da bir cesaret yatağa davet etti. Kadın bu davetlerin hepsini kabul etti. Neredeyse hiç tereddüt etmeden. Tsukuru açısından ilk deneyimdi, ama yine de, her şey sorunsuz bir şekilde olup bitti. En başından en sonuna kadar, kararsızlık yaşamadığı gibi pişmanlığa da kapılmadı. O yüzden kadın, Tsukuru’nun, yaşına oranla yeterince cinsel deneyim sahibi olduğunu düşünmüş gibiydi. Oysa rüyaları dışında bir kadınla birlikte olmuşluğu yoktu aslında.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru elbette kadından hoşlanıyordu. Çekici bir kadındı, akıllıydı. Onda Haida’nın sağladığı türden bir entelektüel heyecanı bulmaya çalışması anlamsız olurdu, ama neşeli, alçakgönüllü bir kişiliği vardı, meraklıydı ve onunla konuşmak keyifli oluyordu. Cinsel açıdan da girişkendi. Onunla olan ilişkisi sayesinde, kadın vücudu hakkında birçok şey öğrendi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kadın yemek yapmakta pek usta değildi, ama temizlik yapmayı seviyordu ve Tsukuru’nun apartman dairesi dip köşe tertemiz olmuştu. Perdeler, çarşaflar, yastık yüzleri, havlular, hatta banyo paspası bile yepyeni, tertemiz olanlarıyla değiştirilmişti. Tsukuru’nun Haida gittikten sonraki yaşantısına, kadın hiç de azımsanamayacak bir renklilik ve canlılık getirmişti. Fakat Tsukuru’nun o yaşça büyük kadınla yakınlaşıp onunla tensel ilişki kurmasının nedeni tutku değildi; neden, kadına duyduğu sempati olmadığı gibi günlük yaşantısındaki yalnızlığını hafifletmek hiç değildi. Böyle bir şeye kalkışmasının nedeni, eşcinsel olmadığını ve yalnızca rüyalarında değil, gerçek bir kadının içine de boşalabileceğini kendisine kanıtlamaktı. Biri ona nedenin bu olduğunu söylese, muhtemelen kabul etmezdi, ama Tsukuru için ana hedef buydu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ve hedefine ulaştı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Hafta sonlarında kadın onun dairesine gelip orada kalıyordu. Tıpkı çok kısa bir süre öncesine kadar Haida’nın da yaptığı gibi. İkisi yatağın içinde uzun uzun sevişiyorlardı. Gündoğumuna yakın saatlere kadar seks yaptıkları da oluyordu. Tsukuru onunla birlikte olurken, yalnızca onu ve onun vücudunu düşünmeye çalışıyordu. Kendini tamamen o ana odaklıyor, hayal gücünün şalterini indirerek, gerçekte orada olmayan her şeyi, Kara ve Ak’ın çıplak vücutlarıyla Haida’nın dudaklarını, zihninden uzaklaştırıyordu. Kadın doğum kontrol hapı kullandığından, Tsukuru hiç çekinmeden kadının içine boşalabiliyordu. Partneri onunla cinsel ilişkiye girmekten keyif alıyordu ve tatmin oluyormuş gibiydi. Orgazma ulaşırken garip sesler çıkartıyordu. </span><span class="char-style-override-8" xml:lang="tr-TR">Sorun yok, ben normalim,</span><span class="char-style-override-7" xml:lang="tr-TR"> diyordu Tsukuru kendi kendine. Bu ilişki sayesinde gördüğü cinsel içerikli rüyalar da kesilmişti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Bu ilişki sekiz ay kadar sürdükten sonra, karşılıklı anlaşarak ayrıldılar. Tsukuru’nun üniversiteden mezuniyetinin hemen öncesindeydi. O sırada demiryolu şirketinde işe başlaması çoktan kesinleşmiş, tasarım şirketindeki stajı da sona ermişti. Kadın, Tsukuru ile ilişkisini sürdürürken, memleketi Niigata’daki, aynı zamanda çocukluk arkadaşı da olan sevgilisiyle ilişkisini kopartmamıştı (bu bilgiyi en başta vermişti) ve nisan ayında adamla evleneceklerdi. Tasarım şirketinden ayrılacak, nişanlısının çalıştığı Sanco şehrinde yaşayacaklardı. O yüzden bir gün ikisi yataktayken artık Tsukuru’yla görüşemeyeceğini söyleyiverdi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Çok iyi bir insandır” dedi kadın, elini Tsukuru’nun göğsüne koyarak. “Sanırım bana uygun bir eş.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Artık seninle görüşemeyeceğim için üzülüyorum, ama sanırım seni tebrik etmem gerek” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Teşekkür ederim” dedi kadın ve sanki bir sayfanın altına küçük harflerle not düşer gibi, “İleride yine seninle görüşme şansımız olur belki” diye ekledi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ne kadar iyi olur” dedi Tsukuru. Fakat o dipnotun somut olarak ne anlama geldiğini kavrayamamıştı. Nişanlısıyla birlikteyken de o garip sesleri çıkarıyor mu acaba, diye bir an aklından geçiriverdi yalnızca. Sonra bir kez daha seks yaptılar.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru’nun, haftada bir kez de olsa kadınla buluşamayacak olmasına üzüldüğü doğruydu. O neredeyse gerçek gibi gelen rüyalardan kurtulmak için de, daha çok şimdide yaşayabilmek için de, belli bir partnere ihtiyacı vardı. Yine de kadının nişanlı olması, Tsukuru’nun işine gelmişti belki de. O yaşça büyük kadın arkadaşına karşı, sakin bir sempati ve sağlıklı bir tensel istekten fazlasını hissedemiyordu ne de olsa. Dahası, tam da o sıralarda, Tsukuru hayatında yeni bir evreye adım atmak üzereydi.</span></p>
			</div>
		</div>
	</body>
</html>