<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-3.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:7f730855-abfd-44b4-b05b-8c888e89fc4d"/>
	</head>
	<body>
		<div id="x4-3.html" xml:lang="tr-TR">
			<div class="Basic-Text-Frame-2">
				<p class="anabaslik" id="toc_marker-4" xml:lang="en-GB"><span class="char-style-override-6">4</span></p>
				<p class="metin" xml:lang="en-US"><span class="char-style-override-7" xml:lang="tr-TR">O erkek öğrenciyle üniversitenin havuzunda tanıştılar. </span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru gibi o da sabahın erken saatlerinde havuza geliyordu. Doğal olarak birbirlerinin simalarına aşinalık kazanmışlar, selamlaşmaya, kısa konuşmalar yapmaya başlamışlardı. Yüzme seansını tamamlayıp soyunma odasında kıyafetlerini değiştirdikten sonra, kafeteryada birlikte basit bir kahvaltı ettikleri de oluyordu. Çocuk Tsukuru’nun iki sınıf altındaydı, fizik bölümündeydi. Aynı teknik üniversitenin öğrencileri olsalar bile fizik ile inşaat mühendisliği bölümleri neredeyse başka ırklardan olmak kadar uzaktı birbirine.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“İnşaat mühendisliğinde nelerle uğraşıyorsun?” diye sordu o öğrenci, Tsukuru’ya.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“İstasyon inşasıyla.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“İs-tas-yon?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Demiryolu istasyonu işte. Televizyon istasyonu falan değil.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“İyi de neden demiryolu istasyonu ki?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ne diye olacak! İnsanların istasyona gereksinimi var” dedi Tsukuru, bu herkesin kabul etmesi gereken bir şeymiş gibi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Çok ilginç” dedi genç adam, gerçekten keyif alıyormuş gibi. “Şimdiye kadar oturup da istasyonların gerekliliği hakkında hiç düşünmemiştim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fakat sen de istasyonları kullanıyorsundur. Trene binerken istasyon olmazsa sıkıntı yaratır.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Eh, kullanıyorum. Olmasa sıkıntı yaratacağı da doğru elbette... Fakat, hımm, şu âlemde istasyon yapımı konusuna böylesine tutkuyla bağlı insanların bulunabileceği aklımın ucundan bile geçmemişti.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Şu âlemde dört sesli parça besteleyenler olduğu gibi, marul ya da domates yetiştiren insanlar da var. İstasyon yapımıyla uğraşacak insanlar da gerekli” dedi Tsukuru. “Üstelik benim durumumda, tutkuyla bağlanmak ifadesi uygun düşmez. Yalnızca </span><span class="char-style-override-8" xml:lang="tr-TR">sınırlı </span><span class="char-style-override-7" xml:lang="tr-TR">bir konuya ilgi duyuyorum, o kadar.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Belki kabalık olacak ama, insan ömrü boyunca bir tane bile ilgisini odaklayarak sınırlayabileceği konu bulsa başarı sayılır. Yanlış mı?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru kendisiyle dalga geçildiğini sanarak, o kendisinden yaşça küçük öğrencinin düzgün yüz hatlarını tam karşıdan süzdü. Fakat her nasılsa, karşısındaki cidden öyle düşünüyor gibiydi. Bu yüzdeki ifadede yapmacıklıktan eser yoktu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Tsukurusan, bir şeyler üretmeyi seviyorsun değil mi? Adının anlamına uygun şekilde.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Somut bir şekli olan şeyler üretip ortaya çıkartmayı eskiden beri severim” diye kabul etti Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ben öyle değilim. Kendimi bildim bileli, nedense bir şeyler üretmekte beceriksizimdir. İlkokul öğrencisi olduğum günlerden beri çok basit el işlerini bile doğru dürüst beceremem. Bir maketi bile hakkını vererek bir araya getiremem. Olguları kafamın içinde soyut olarak düşünmekten hoşlanırım ve ne kadar düşünürsem düşüneyim bıkmam, ama gerçekten şekli şemali olan somut bir şeyler üretmeyi beceremem. Yemek yapmayı severim, ama eh işte, yemek dediğin de hazırlamaya başladığın andan itibaren nesnelerin şeklini kaybetmesine dayanır ne de olsa... Fakat bir şeyler üretme konusunda beceriksiz bir insan olarak, teknik üniversiteye girmem de biraz tuhaf görünüyor olabilir.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Burada hangi alanda uzmanlaşmak niyetindesin?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Genç adam bir süre ciddiyetle düşündü. “Hiç bilemiyorum. Senden farklı olarak benim, </span><span class="char-style-override-8" xml:lang="tr-TR">işte bu</span><span class="char-style-override-7" xml:lang="tr-TR"> diyebileceğim net bir hedefim yok. Her halükârda, mümkün olduğunca, olguları derinlemesine düşünmek istiyorum. Sadece en saf haliyle, özgürce düşünmeyi sürdürmek istiyorum. Durum bundan ibaret. Fakat saf haliyle düşünmek deyince, şöyle bir baktığımızda, bu bir tür hava boşluğu yaratmak gibi bir şey.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hava boşluğu yaratan insanlar da bu dünya için gereklidir sanırım.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru’nun bu sözleri üzerine, karşısındaki öğrenci keyifle güldü. “Marul ve domates yetiştirmek yerine bütün insanlar hep beraber canla başla hava boşluğu yaratmaya başlarlarsa, epeyi sıkıntı yaratır gerçi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Düşünce sakal gibidir, büyümeden çıkmaz. Evet, biri böyle demişti” dedi Tsukuru. “Fakat kim olduğunu anımsamıyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Voltaire” dedi, o yaşça küçük öğrenci. Sonra eliyle çenesini sıvazlayarak güldü. Gülüşü neşeli ve samimiydi. “Fakat o söz hedefi tutturamamış olabilir. Benim henüz neredeyse hiç sakalım yok, ama küçüklüğümden beri her şey hakkında düşünmeyi severim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Gerçekten de, yüzü pürüzsüz ve kaygandı, sakaldan eser yoktu. Kaşları ince ve koyu renkli, kulakları ise güzel bir deniz kabuğu gibi net hatlara sahipti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Voltaire’in söylediği, düşünmektense özeleştiriyle ilgili değil mi?” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Karşısındaki öğrenci başını hafifçe yana eğdi. “Özeleştiriyi doğuran acıdır. Yaş olmadığı gibi, sakal hiç değildir.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Soyadı Haida (“gri tarla”) idi. Fumiaki Haida. Bunu duyduğunda, “Yine renk sahibi biri çıktı işte” diye düşündü Tsukuru. </span><span class="char-style-override-8" xml:lang="tr-TR">Bay Gri. Gri... Gerçi gri elbette geri planda kalan renklerden biri ama.</span></p>
				<p class="metin" xml:lang="en-US"><span class="char-style-override-7" xml:lang="tr-TR">İkisinin de aşırı sosyal tipler oldukları söylenemezdi ama birçok kez karşılaşıp sohbet edince samimiyetleri ilerledi, birbirlerine içlerini açmaya başladılar. Her sabah aynı saat için sözleşerek birlikte yüzdüler. İkisi de serbest stilde uzun mesafe yüzebiliyordu, ama Haida biraz daha hızlıydı. Çocukluğunda yüzme okuluna gitmiş olmasının da etkisiyle, gereksiz yere güç harcamadan yüzmeyi biliyordu. Kürekkemikleri suyun yüzeyinde kelebek kanatları gibi hoş bir biçimde hareket ediyordu. Fakat Haida yüzme stili konusunda ona bazı ipuçları verip o da bilinçli bir şekilde kaslarını geliştirdikçe, Tsukuru da arkadaşının hızına yetişebilir hale geldi. Başlangıçta sohbet konuları yüzme tekniğine odaklanmıştı. Sonra yavaş yavaş daha geniş bir çerçevede sohbetler etmeye başladılar.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Haida ufak tefek ama yakışıklı bir gençti. Yüzü antik Yunan heykellerindeki gibi küçük ve inceydi. Klasik tipte, bilgili, alçakgönüllü bir ifadesi vardı. Bir erkek olarak güzelliği, birkaç kez görüştükten sonra doğal olarak daha akılda kalır hale geliyordu. İnsanların dikkatini hemen çeken yakışıklı gençlerden olduğu söylenemezdi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Saçları kısa ve hafif dalgalıydı; üniforma gibi her zaman benzer türden rahat, ince kanvas pantolonlar ve aynı kesimde uçuk mavi tonlardaki gömlekler giyerdi. Fakat ne kadar sade ve her yerde bulunabilecek türden giysiler olursa olsun, Haida kendine yakıştırmayı bilirdi. Kitap okumayı her şeyden çok seviyordu, ama tıpkı Tsukuru gibi pek fazla roman okumuyordu. Onun hoşuna gidenler, felsefe kitapları ve klasiklerdi. Bunlar dışında tiyatro oyunlarını okumayı da seviyor, Yunan trajedileri ve Shakespeare’i tutkuyla okuyordu. Japon geleneksel No Tiyatrosu ve Bunraku Kukla Oyunu konusunda da bilgiliydi. Akita vilayeti kökenliydi, teni beyaz, parmakları uzundu. Alkolü sevmiyordu (yine tıpkı Tsukuru gibi), Mendelssohn ve Schumann müziklerini tek dinleyişte ayırt edebiliyordu (bu Tsukuru’nun becerebileceği bir şey değildi). Feci utangaçtı, üç kişiden fazla insanın bulunduğu ortamlarda, neredeyse görünmez olmaya çalışır gibi bir hali vardı. Boynunda bıçak kesiği gibi duran, uzunluğu dört santim kadar, derin ve eski bir yara izi vardı ve bu, onun durgun haline tuhaf bir vurgu katıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Haida o bahar okulların başlamasıyla birlikte Akita’dan Tokyo’ya gelerek, kampüse yakın bir öğrenci yurduna yerleşmişti, ama henüz samimiyet kurduğu bir arkadaşı yoktu. Tsukuru’yla aynı dilden konuşabildiklerini anlayınca, ikisi birlikte uzun saatler geçirmeye başladılar; derken Haida, Tsukuru’nun yaşadığı apartman dairesine gidip gelmeye başladı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Nasıl oluyor da, öğrenci halinle böyle güzel bir apartman dairesinde kalabiliyorsun?” diye sormuştu Haida, ilk geldiği gün, hayrete düşerek.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Babam Nagoya’da emlak şirketi işletiyor, Tokyo’da da birkaç yeri var” diye açıkladı Tsukuru. “O sayede ben de, tesadüfen boş duran bu dairede kalabiliyorum. Benden önce küçük ablam kalmış burada. O üniversiteden mezun olup boşalttı, hemen sonra da ben girdim. Tapu şirketin üzerine.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ailen zengin öyleyse?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Öyle mi acaba? Ailem zengin mi, yoksa değil mi, dürüst olmak gerekirse hiç bilemiyorum. Muhasebecisini, avukatını, mali müşavirini ve yatırım danışmanını bir araya toplamadıkça babamın kendisi de duruma tam olarak hâkim değildir herhalde. Fakat şimdilik, bir sıkıntımız yok galiba. O yüzden, şansıma burada kalabiliyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fakat babanın yaptığı türden işlere merakın yok senin.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet, öyle. O türden bir ticarette sermayeyi sürekli döndürmek gerekir, büyük miktarlarda para oradan buraya, buradan oraya sürekli hareket halindedir. Ben öyle insanın kafasını karıştıran işlere uygun değilim. Babamla farklıyızdır. Para kazanmayı sağlamasa bile, sabırla istasyon inşa etmek çok daha rahat bence.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sınırlandırılmış hedefler” dedi Haida ve neşeyle gülümsedi.</span></p>
				<p class="yildiz">* * *</p>
				<p class="metin" xml:lang="en-US"><span class="char-style-override-7" xml:lang="tr-TR">Sonuçta Tsukuru Tazaki, hep o Jiyugaoka’daki tek yatak odalı apartman dairesinden kaldı, hiç taşınmadı. Üniversiteden mezun olup genel merkezi Şincuku’da bulunan demiryolu şirketinde işe girdikten sonra da, aynı yerde yaşamaya devam etti. 30 yaşındayken babası ölmüş, o apartman dairesi resmen onun olmuştu. Babası en başından beri o daireyi oğluna bırakmak niyetinde olsa gerek, tapusunu ona hiç söylemeden Tsukuru’nun üzerine yaptırmıştı. Babasının işlettiği emlak şirketini büyük ablasının kocası devralmış, Tsukuru ailesinden bağımsız bir hayat sürerek Tokyo’da istasyon tasarımı işine devam etmişti. Tıpkı öncesinde olduğu gibi, Nagoya’ya nadiren gitmişti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Babasının cenazesi için memlekete döndüğünde, o dördü bir ihtimal durumu öğrenip de taziyeye gelir mi acaba, diye aklından geçirmişti Tsukuru. Eğer böyle bir şey olursa, onlara nasıl davranmalıydı acaba? Fakat sonuçta, hiçbiri gelmemişti. Tsukuru bu durum karşısında hayrete düşmüş, biraz da yalnızlıktan kaynaklanan bir hüzne kapılmıştı. </span><span class="char-style-override-8" xml:lang="tr-TR">Ben gerçekten bitmişim onlar için,</span><span class="char-style-override-7" xml:lang="tr-TR"> diye bir kez daha, iliklerine kadar hissetmişti. Yeniden eskiye dönmek mümkün değildi artık. Hem zaten o sıralarda beşi de artık 30 yaşındaydılar. Uyum içinde hareket eden, sınırları net komün rüyası görecek yaşta değillerdi.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru bir dergide ya da gazetede görmüştü. Yapılan bir ankete göre dünyadaki insanların yaklaşık yarısı kendi isminden hoşnut değildi. Fakat Tsukuru şanslı olan yarının içindeydi. En azından kendisine konan isimle ilgili bir hoşnutsuzluğu yoktu. Daha doğrusu, Tsukuru dışında bir isim konulmuş olsaydı o halini ve nasıl bir yaşam süreceğini de kafasında doğru düzgün canlandıramıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Asıl adı Tsukuru Tazaki, imlerle yazılıyordu, ama adını kullanması gereken yerler resmi belgeler olmadığı sürece, normalde im kullanmaksızın </span><span class="char-style-override-8" xml:lang="tr-TR">hiragana </span><span class="char-style-override-7" xml:lang="tr-TR">hece alfabesi harfleriyle yazardı ve arkadaşları da onun adının o şekilde yazıldığını sanıyordu. Yalnızca annesi ve iki ablası, onu, adındaki Tsukuru iminin diğer okunuşuyla, “Saku” veya “Sakucuğum” diye çağırırlardı. Günlük yaşamda onu böyle çağırmak daha kolay oluyordu zira.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru adını babası koymuştu. Babası aslında o doğmadan çok önce, kendi kendine ilk oğlunun adını “Tsukuru” koymaya karar vermişti. Nedenini bilmiyordu. Çünkü babasının yıllar yılı somut bir şeyler üretmek, bir şeyler inşa edip ortaya çıkarmak gibi eylemlerle uzaktan yakından ilgisi olmamıştı. Belki de, yaşamının bir noktasında bir tür ilham gelivermişti. Sesi duyulmayan bir şimşek çakmış, görünmez bir yıldırım “Tsukuru” sözcüğünü onun bilinçaltına nakşetmişti. Fakat babası, bir kez olsun bu ismin aklına nereden geldiğiyle ilgili konuşmamıştı. Ne Tsukuru’yla, ne de başkalarıyla.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Yalnız, “Tsukuru” adı için kullanacağı, aynı şekilde okunan imlerden, “yaratmak” anlamında olanıyla, “üretmek, ortaya çıkarmak” anlamında olanı arasında seçim yaparken bir hayli zorlanmıştı. Aynı okunuştaki imler olsa bile, ikisi arasında şekil olarak dağlar kadar fark vardı. Annesi “yaratmak” anlamında olanını önermişti; ama babası, günlerce derin derin düşündükten sonra daha az iddialı duran “üretmek, ortaya çıkarmak” anlamında olanını seçmişti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Babasının cenazesinden sonra, annesi o esnada konuştuklarını anımsayıp, Tsukuru’ya anlatmıştı. “</span><span class="char-style-override-7" xml:lang="tr-TR"> </span><span class="char-style-override-8" xml:lang="tr-TR">‘Yaratmak’ kökenli bir isim koyarsak, yaşamının yükü iyice ağırlaşır,</span><span class="char-style-override-7" xml:lang="tr-TR"> demişti baban. </span><span class="char-style-override-8" xml:lang="tr-TR">‘Üretmek, ortaya çıkarmak’ anlamında olursa kendisi de rahat eder.</span><span class="char-style-override-7" xml:lang="tr-TR"> Her neyse, senin adını koyarken baban gerçekten ciddi ciddi düşünmüştü. İlk erkek çocuk olmanın da etkisi olmuştur belki.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru kendini bildi bileli babasıyla yakın olduğu bir anını hatırlamıyordu neredeyse; ama babasının bakış açısına katılmaması da mümkün değildi. “Yaratan Tsukuru Tazaki” yerine “Üreten/Ortaya Çıkaran Tsukuru Tazaki” ad olarak kendisine kesinlikle daha uygundu. Kendi içinde bir yaratıcılık unsuru bulamıyordu ne de olsa. Fakat bu sayede “yaşamının yükü” bir nebze hafiflemiş miydi, işte bu konuda hüküm vermekte güçlük çekiyordu. Evet, adı sayesinde sırtlandığı yükün şekli biraz farklılaşmış olabilirdi. Fakat ağırlığı hakkında aynı şey söylenebilir miydi acaba?</span></p>
				<p class="metin" xml:lang="en-US"><span class="char-style-override-7" xml:lang="tr-TR">Nihayetinde, böylece o “Tsukuru Tazaki” adında biri olmuştu işte. Bunun öncesinde bir hiçti, isimsiz, tanımsız bir kaostan ibaretti. Karanlığın içinde güçbela nefes alan, ağlama sesleri çıkartan, üç kilograma bile ulaşmayan, pembe bir et topağıydı. Önce adı konuldu. Sonra bilinci ve belleği oluştu, derken benliği şekillendi. Adı her şeyin başlangıç noktasıydı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Babasının adı Toşio Tazaki idi. Tam da ona uygun bir isimdi bu. Toşio: </span><span class="char-style-override-8" xml:lang="tr-TR">birçok yerden kazanç elde etmeyi bilen erkek</span><span class="char-style-override-7" xml:lang="tr-TR">. Hayata beş kuruşsuz başlamış, kendini göstermiş, emlakçılığa atılmış, Japonya’nın ekonomik gelişim döneminin rüzgârıyla başarıya ulaşmış, akciğer kanserinin acıları içerisinde 64 yaşında ölmüştü. Fakat bu çok sonraki bir olaydı. Tsukuru, Haida ile tanıştığında babası henüz sağlıklıydı ve günde elli tane filtresiz sigara içerek, var gücüyle ve hırsla şehrin lüks konutlarını alıp satıyordu. Emlak piyasasının altın çağı sona ermişti ama o, biraz da risk alıp kazandığı parayı farklı işlere yatırarak işlerini yürütmüş, o sıralarda henüz kayda değer bir sıkıntıya maruz kalmamıştı. Akciğerindeki o uğursuz leke de henüz tespit edilmiş değildi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Babam Akita’daki bir devlet üniversitesinde felsefe hocası” dedi Haida. “Tıpkı benim gibi o da soyut temaları kafasının içinde evirip çevirmekten hoşlanır. Her zaman klasik müzik dinler, kimsenin okumadığı kitapları tutkuyla okur. Para biriktirme konusunda hiç becerikli sayılmaz ve eve giren paranın çoğu kitap ve plağa gider. Aileymiş, para biriktirmekmiş, hiç düşünmez. Kafası hep gerçeklikten başka bir yerlerdedir. Ben öğrenci harçları yüksek olmayan bir üniversiteye girebildim, günlük giderlerim fazla tutmasın diye de öğrenci yurdunda kalıyorum ya, o sayede bir şekilde Tokyo’ya gelebildim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fizik bölümü felsefe bölümüyle karşılaştırıldığında para kazanmak açısından daha mı şanslı bari?” diye sordu Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Mezunlarının para kazanamaması konusunda birbiriyle yarışırlar herhalde. Elbette Nobel Ödülü alacak olursan, durum değişir ” dedi Haida, o çekici gülümsemesini yüzüne oturtarak.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Haida’nın kardeşi yoktu. Küçüklüğünden beri arkadaşı azdı, köpekleri ve klasik müziği seviyordu. Onun kaldığı öğrenci yurdu doğru düzgün müzik dinlenebilecek bir yer olmadığından (elbette orada köpek beslemek de mümkün değildi), her seferinde yanında birkaç CD ile Tsukuru’nun dairesine gelip müzik dinliyordu. Çoğunu da, üniversite kütüphanesinden ödünç alıyordu. Kendisine ait eski uzunçalarları getirdiği de oluyordu. Tsukuru’nun dairesinde hatırı sayılır bir müzik seti vardı, ama ablasının bıraktığı plaklar Barry Manilow ile Pet Shop Boys’tan ibaretti ve Tsukuru’nun o müzik setini kullandığı da yoktu. </span></p>
				<p class="metin" xml:lang="en-US"><span class="char-style-override-7" xml:lang="tr-TR">Haida’nın severek dinlediği başlıca müzikler, enstrümantal eserler, oda müzikleri ve vokal bestelerdi. Orkestranın tüm heybetiyle kendini ortaya koyduğu türden müzikler onun beğeni alanına girmiyordu. Tsukuru’nun klasik müziğe (ya da başka bir tür müziğe) özel bir merakı yoktu, ama Haida ile birlikte onun sevdiği türden müzikleri dinlemek hoşuna gidiyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">İkisi birlikte plaktan bir piyano eserini dinlerken, Tsukuru bu parçanın daha önce de birkaç kez kulağına çalındığını fark etti. Adını bilmiyordu. Bestecisini de tanımıyordu. Fakat durgun, dokunaklı bir müzikti. Tek sesli, ağır ama insanı etkileyen bir giriş. Sonra yine durgun ses değişimleri... Tsukuru okumakta olduğu kitaptan başını kaldırarak Haida’ya parçanın adını sordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Franz Liszt’in ‘Le Mal du Pays’ adlı parçası. ‘Hac Yılları’ derlemesinde birinci yıla, İsviçre kısmına koymuş.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“</span><span class="char-style-override-7" xml:lang="tr-TR"> </span><span class="char-style-override-7" xml:lang="tr-TR">‘Lö Mal dö..?’</span><span class="char-style-override-7" xml:lang="tr-TR"> </span><span class="char-style-override-7" xml:lang="tr-TR">”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“</span><span class="char-style-override-7" xml:lang="tr-TR"> </span><span class="char-style-override-7" xml:lang="tr-TR">‘Le Mal du Pays’, Fransızca. Genelde sıla özlemi ya da melankoli gibi anlamlarda kullanılır, ama ayrıntısına girecek olursak, ‘kır manzarasının insanın yüreğinde yarattığı nedensiz hüzün’ denebilir. Tam olarak çevrilmesi zor bir deyim gerçi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Tanıdığım bir kız bu parçayı sık sık çalardı. Lisedeyken sınıf arkadaşımdı.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ben de bu parçayı eskiden beri severim. Pek bilinen bir parça değil aslında” dedi Haida. “O arkadaşın piyanoyu iyi çalar mıydı?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ben müzikten pek anlamam, o yüzden iyi miydi, değil miydi bilemem. Fakat her duyduğumda, güzel bir parça, derdim kendi kendime. Nasıl söylesem? Dingin bir hüzün yüklü ve öyle olmakla birlikte, duygusal değil.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Öyle hissettirebildiğine göre, güzel çalıyordu mutlaka” dedi Haida. “Teknik açıdan basitmiş gibi durur, ama yorumlaması bir hayli güç bir parçadır. Sadece notalara bakarak öylece çalmaya kalkınca, hiçbir albenisi olmayan bir müzik çıkar ortaya. Tersine, kendinden fazla şey katacak olursan da ucuzlaşır. Yalnızca bir pedal kullanımıyla, müziğin karakteri baştan aşağı değişiverir.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bu çalan piyanist kim?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Lazar Berman. Rus piyanist. </span><span class="char-style-override-7" xml:lang="tr-TR">Hayali bir manzarayı en ince detaylarına kadar resmedermiş gibi çalar Liszt’i. Liszt’in piyano parçaları genelde teknik ve yüzeysel bulunur. Elbette aralarında daha oyuna kaçan eserleri de vardır, ama tamamını dikkatle dinlersen, özünde kendine has bir derinlik yaratıldığını anlarsın. Fakat bu derinlik, çoğunlukla süslemelerin ardına ustalıkla gizlenmiştir. Özellikle bu ‘Hac Yılları’ adlı derlemesi öyledir. Şu an yaşamakta olan piyanistler arasında Liszt’i doğru ve güzel çalabilen kişi sayısı pek fazla değildir. Benim kanaatimce, nispeten yeni olanlar arasında bu Berman, eskiler arasında ise Cladio Arrau ile sınırlı.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Konu müzik olduğunda Haida’nın çenesi açılıyordu. Berman’ın Liszt eserleri performansı üzerine konuşmayı sürdürdüyse de, Tsukuru pek dinlemiyordu. Ak’ın o parçayı çalarkenki hali, şaşırtıcı bir şekilde Tsukuru’nun zihninde tüm netliğiyle, üçboyutlu olarak canlanıvermişti. Sanki içinde yüzdükleri o güzel anlar, zamanın haklı baskısına karşı koyarak, oluğun içinden yavaş ama emin bir şekilde geri yüzüyormuş gibi...</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kızın evinde, salonda bulunan Yamaha marka grand piyano. Ak’ın ciddi karakterini yansıtacak şekilde hep akortlu olurdu. Parlak yüzeyinde ne bir leke ne de parmak izi vardı. Pencereden içeriye öğleden sonra güneşinin ışıkları süzülürdü. Bahçedeki servi ağacının gölgesi. Rüzgârla salınan dantel perde. Masanın üzerinde çay fincanı. Arkasında düzgünce toplanmış siyah saçları ve nota defterini pür dikkat izleyen bakışlar. Tuşların üzerinde on uzun, güzel parmak... Pedallara basan iki ayağında Ak’ın normaldeki halinden beklenmeyecek bir güç gizli olurdu ve tam kararında kullanırdı bu gücü. Baldırları ise sır sürülmüş porselen gibi beyaz ve pürüzsüzdü. Bir şeyler çalması istenince, sık sık bu parçayı çalardı. “Le Mal du Pays.” Kır manzarasının insanın yüreğinde yarattığı nedensiz hüzün. Sıla özlemi ya da melankoli...</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, gözlerini hafifçe yumarak müziğe kulak kesildiğinde, göğsünün derinliklerinde dindirilmesi güç bir sıkışma hissetti. Küçük, sert bir bulut topağını farkında olmadan içine çekmiş gibiydi. Plağın o parçası bitip sonraki parça başladığı halde, Tsukuru öylece sessiz sessiz durdu, yalnızca hayalinde canlanan manzaraya yüreğini salıverdi. Haida, arada sırada Tsukuru’ya doğru kısa bakışlar fırlatıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sence mahsuru yoksa bu plak burada kalsın. Nasıl olsa yurttaki odamda dinleyemem” demişti Haida, plağı kılıfına yerleştirirken.</span></p>
				<p class="metin" xml:lang="en-US"><span class="char-style-override-7" xml:lang="tr-TR">O özel kutu içerisindeki üç plak, şimdi bile Tsukuru’nun dairesinde duruyordu. Barry Manilow ve Pet Shop Boys’un yanında...</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Haida güzel yemek yapıyordu. Orada müzik dinlemesine olanak sağladığı için bunu bir teşekkür gibi kabul etmesini söylüyor, sık sık yiyecek malzemeleri alıp getiriyor, mutfağa geçerek yemek yapıyordu. Mutfak gereçleri ve kap kacak eskiden orada oturan ablasından kalmıştı. Tsukuru, tıpkı diğer birçok ev eşyası gibi, tıpkı ablasının önceki erkek arkadaşlarından arada sırada gelen telefonlar gibi (“Kusura bakmayın. Ablam artık burada oturmuyor”) onları da devralmıştı. İkisi haftada iki üç kez birlikte akşam yemeği yiyorlardı. Haida’nın yaptığı yemekleri yerken müzik dinliyor, çeşitli konularda sohbet ediyorlardı. Çoğu kolayca yapılabilen sıradan yemeklerdi; ama Haida’nın, tatil günlerinde zaman harcamayı göze alarak alengirli yemekler yaptığı da oluyordu. Yaptığı her şeyin tadı muhteşemdi. Haida’nın aşçılık konusunda doğuştan yeteneği var gibiydi. Sade omletten miso çorbasına, kremalı sosa, İspanyol paellasına varana kadar her şeyi ustalıkla ve özenle hazırlıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fizik bölümünde okuman yazık olmuş. Senin restoran açman gerek” dedi Tsukuru, şakayla karışık.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Haida güldü. “Fena fikir değil. Fakat sabit bir yere bağlanmayı sevmiyorum. İstediğim zaman istediğim yere gidip, istediğim gibi düşüncelere dalabileceğim özgür bir yaşam istiyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fakat bu o kadar kolay değil.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Kolay değil. Haklısın. Fakat bu konuda kafam net. Daima özgür kalmak istiyorum. Yemek yapmayı seviyorum, ama bunu iş edinip mutfağa tıkılmak niyetinde değilim. Böyle bir şey yapacak olursam, zamanla birilerinden nefret etmeye başlarım.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Kimden?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“</span><span class="char-style-override-7" xml:lang="tr-TR"> </span><span class="char-style-override-7" xml:lang="tr-TR">‘Aşçı garsonu sevmez, her ikisi de müşteriden nefret eder’</span><span class="char-style-override-7" xml:lang="tr-TR"> </span><span class="char-style-override-7" xml:lang="tr-TR">” dedi Haida. “Arnold Wesker’in </span><span class="char-style-override-8" xml:lang="tr-TR">Mutfak</span><span class="char-style-override-7" xml:lang="tr-TR"> adlı oyununda öyle der. Özgürlüğü elinden alınan insan mutlaka birilerinden nefret etmeye başlar. Sence de öyle değil mi? Ben öyle bir yaşamım olsun istemem.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hiçbir yere bağlı olmamak, istediğin gibi özgürce düşünebilmek... Senin arzu ettiğin bu mu?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Aynen öyle.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fakat meseleleri özgürce düşünebilmenin basit olmadığı kanısındayım.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Meseleleri özgürce düşünmek derken, bu aslında bir şekilde kendi bedenimden ayrılmak anlamına da geliyor. Bedenim dediğim kafesin içinden çıkıp zincirlerimden kurtularak, mantığı saf haliyle özgürce uçurmak. Mantığa doğal bir yaşam kazandırmak. İşte bu düşünce, temelinde özgürlüğün çekirdeğidir.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Oldukça zormuş.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Haida başını iki yana salladı. “Hayır. Bu nereden baktığına bağlı, o kadar da özel bir zorluğu yoktur. Çoğu insan zamanı geldiğinde, kendileri farkında bile olmadan yaparlar bunu ve o sayede akıl sağlıklarını korurlar. Sadece öyle yaptıklarının farkında değillerdir.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru bir süre onun söylediklerini düşündü. Karşısında Haida varken, böylesi soyut, teorik konuşmalar yapmayı seviyordu. Normalde az konuşurdu, ama o kendinden yaşça küçük arkadaşıyla bu türden konuşmalar yaparken, herhalde yüreğinde bir şeyler tetikleniyor olsa gerek, sözcükler tuhaf bir şekilde ağzından dökülüveriyordu. Bu, Tsukuru’nun ilk kez yaşadığı bir şeydi. Nagoya’daki beşli grubun içerisindeyken bile, çoğu durumda dinleyici konumunda olurdu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru söze girdi: “Fakat farkında olmadan değil de, bilinçli olarak bunu yapabilir hale gelmediğin müddetçe, senin söylediğin ‘düşüncede özgürlük’ elde edilemez. Yanılıyor muyum?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Haida başını sallayarak onayladı. “Çok haklısın. Fakat bu bilinçli olarak rüya görmek kadar zor bir şeydir. Sıradan insanlar kolay kolay beceremezler.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fakat sen bunu bilinçli olarak yapabilmeyi hedefliyorsun.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Öyle de denebilir” dedi Haida.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Teknik üniversitenin fizik bölümünde bununla ilgili dersler verildiğini hiç sanmıyorum ama...”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Haida güldü. “Bu tür şeyleri üniversitede öğrenmeyi zaten düşünmüyorum. Benim burada bulmak istediğim, özgür bir çevre ve zaman yalnızca. Bunun dışında özel bir isteğim yok. Zaten özgürce düşünmekten kastettiğim şeyi akademik ortamda tartışabilmek için bilimsel bir tanım gerekir. Bu da çok can sıkıcı bir nokta. Yaratıcılık dediğin, titizce düşünülmüş taklitlerden başka bir şey değildir. Gerçekçi akımdan Voltaire böyle diyor.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sen de öyle mi düşünüyorsun?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Her neden bahsedersek bahsedelim mutlaka bir çerçevesi vardır. Düşünce için de durum aynıdır. Her adımda çerçeveden korkmamak gerek, ama çerçeveyi kırmaktan da çekinmemeli. İnsanın özgür kalabilmesi için bu her şeyden çok daha önemlidir. Çerçeveye karşı saygı ve nefret. Yaşamda önemli olan şeylerin tümü iki anlamlıdır. Benim söyleyebileceğim yalnızca bu.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sormak istediğim bir soru var ama...”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Nedir?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Birçok dinde peygamberler çoğu durumda, derin bir kendinden geçme halinde mutlak varlıktan mesaj alırlar.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet, öyle.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bu özgür iradeyi aşan bir yerde cereyan ediyor değil mi? Sonuna kadar da edilgen olarak.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet, öyle.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sonra o mesaj, peygambere ait çerçeveyi aşarak tüm dünyada işlev kazanıyor.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“O da doğru.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Burada ne tezat var, ne de iki anlamlılık.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Haida ses çıkartmadan başını sallayarak onayladı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Anlayamıyorum. Eğer hal böyleyse, insanoğlunun özgür iradesinin acaba ne kadar değeri var?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Muhteşem bir soru” dedi Haida. Sonra sessizce gülümsedi. Gülümsemesi güneşin altında uyuyup gerinen bir kedinin yüzündeki gülümseme gibiydi. “Henüz bu soruyu yanıtlayamam.”</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Hafta sonlarında Haida, Tsukuru’nun dairesinde kalmaya başlamıştı. İkisi gece geç saatlere kadar sohbet ediyor, Haida salondaki çekyatı yatak haline getirerek orada yatıyordu. Sabah olduğunda ise kahve koyup omlet hazırlıyordu. Kahve konusunda çok titizdi ve özenle kavrulmuş bir miktar kahve çekirdeği ile elektrikli küçük kahve değirmenini hep yanında taşıyordu. Kahve konusundaki tutkusu, yoksul bir yaşam süren Haida için lükse kaçtığı tek konuydu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, yüreğini açabileceği bu yeni arkadaşına kendisiyle ilgili birçok gerçeği doğrudan ve dürüstçe anlattı. Fakat Nagoya’daki dört dostuyla ilgili konunun üstünü dikkatle örttü. O meseleyi kolay kolay dile getiremezdi, çünkü yüreğinde açılmış yara hâlâ fazlasıyla taze ve derindi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Fakat yine de, kendinden yaşça küçük bu arkadaşıyla birlikte olduğu zamanlarda, çoğunlukla o dördünü unutabiliyordu. Hayır, </span><span class="char-style-override-8" xml:lang="tr-TR">unutmak</span><span class="char-style-override-7" xml:lang="tr-TR"> doğru bir ifade olmaz. Dört samimi arkadaşı tarafından bir kenara itilerek dışlanmış olmanın acısı, içinde aynı şekilde varlığını sürdürüyordu. Fakat bu acı şimdilerde denizdeki gelgit gibi bir hal almıştı. Zaman geliyor, ayakuçlarına kadar ulaşıyor; zaman geliyor, çekilip uzaklara gidiyordu. Neredeyse görünmez olacak kadar uzaklara. Tsukuru, Tokyo gibi bir yerde, yavaş yavaş da olsa kök salmaya başladığını hissedebiliyordu. Tek başınaydı, ketumdu ama yeni yaşantısı orada şekillenmeye başlamıştı. Nagoya’daki günleri giderek geçmişe ait, ona yabancı zamanlar haline gelmişti. Bu kesinlikle Haida adındaki yeni arkadaşı sayesinde gerçekleşen bir ilerlemeydi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Haida’nın hemen her şey hakkında kendine göre bir fikri vardı ve fikirlerini mantıklı bir şekilde dile getirebiliyordu. Onunla daha çok vakit geçirdikçe Tsukuru bu kendinden yaşça küçük arkadaşına saygı duymaya başlamıştı. Fakat öte yandan, Haida’yı ona çeken şeyin ne olduğunu ya da onun kendisinde ne bulduğunu bilemiyordu. Her ne olursa olsun, birçok konuda kendilerini kaptırarak sohbet ederken, fikir alışverişinde bulunurken ikisi de zamanı unutuyorlardı. </span></p>
				<p class="metin" xml:lang="en-US"><span class="char-style-override-7" xml:lang="tr-TR">Fakat yine de, Tsukuru tek başına kaldığında, arada sırada bir kız arkadaşa şiddetli bir özlem duyuyordu. Bir kadına sarılıp, elleriyle onun vücudunu nazikçe okşayıp, teninin kokusunu doyasıya içine çekmeyi arzuluyordu. Sağlıklı, genç bir erkeğin doğal olarak kapılacağı türden bir arzuydu bu. Fakat hayalinde herhangi bir kadını canlandırmaya kalktığında, bir kadınla yatmayı arzuladığında, otomatik olarak zihninde canlanan, nedense Ak ve Kara oluyordu. O ikisi her zaman birlikte, ayrılmaz bir çift halinde Tsukuru’nun hayallerine giriyorlardı. Dahası bu durum yüzünden, Tsukuru her seferinde baş edemediği bir kedere kapılıyordu. </span><span class="char-style-override-8" xml:lang="tr-TR">Neden şimdi bile o ikisi olmak zorunda? Beni bir kenara iterek dışladılar. Bir daha görüşmek, konuşmak istemiyoruz, dediler. Buna rağmen, nasıl oluyor da yüreğimden uslu uslu çıkıp gitmiyorlar? </span><span class="char-style-override-7" xml:lang="tr-TR">Tsukuru Tazaki 20 yaşındaydı, ama bir kez bile bir kadınla yatmışlığı yoktu. Hayır, öpüşmüşlüğü, elini tutmuşluğu, hatta çıkmışlığı bile yoktu.</span></p>
				<p class="metin" xml:lang="en-US"><span class="char-style-override-8" xml:lang="tr-TR">Bende kökü çok derinlere uzanan bir kusur olabilir,</span><span class="char-style-override-7" xml:lang="tr-TR"> diyordu Tsukuru sık sık kendi kendine. </span><span class="char-style-override-8" xml:lang="tr-TR">Duygularımın doğal akışı bir yerlerde bir engele toslamış, bu bana bir çarpıklık olarak geri dönmüş olabilir.</span><span class="char-style-override-7" xml:lang="tr-TR"> Bu engel o dördü tarafından reddedilmesiyle ortaya çıkan bir şey miydi, yoksa bu durumdan bağımsız olarak, doğuştan kendi içinde taşıdığı yapısal bir bozukluk muydu, işte bu konuda Tsukuru net bir hüküm veremiyordu.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Bir cumartesi akşamı Tsukuru ile Haida, geç saatlere kadar konuşmaya dalmış, derken ölümden söz açılmıştı. İnsanın ölmek, ölümü yanı başında hissederek yaşamak zorunda oluşunun anlamından konuştular... Bu meselenin daha çok teorik yönüne ağırlık vererek konuşuyorlardı. Tsukuru bir dönem nasıl kendini ölümün kıyısında hissederek yaşadığını, o deneyimin kendisinde ne gibi değişikliklere yol açtığını Haida’ya açmak isterdi. O zamanlar gördüğü acayip görüntüleri anlatmak isterdi... Fakat bunu anlatacak olsaydı, bu durumu hazırlayan süreci de başından sonuna kadar açıklaması gerekecekti. O yüzden, her zaman olduğu gibi Haida konuşmacı, Tsukuru dinleyici konumunda kaldı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Saat 11’e gelip de sohbet konuları tükenince, odaya bir sessizlik çöküverdi. Normalde olsa, birbirlerine iyi geceler dileyip yatma hazırlıklarına başlarlardı. İkisi de sabahları erken kalkıyordu. Fakat Haida çekyatın üzerinde bağdaş kurmuş, derin düşüncelere dalmış bir halde oturmayı sürdürdü. Sonra pek alışılmadık bir biçimde, tereddütlü bir sesle konuşmaya başladı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ölümle ilgili olarak biraz inanılmaz bir hikâyem var. Bana da babam anlatmıştı. 20’li yaşlarının başında bizzat kendisinin başına geldiğini söylemişti. Tam da şu an benim olduğum yaşlarda. Bu hikâyeyi eskiden beri birçok kez dinlediğimden, ayrıntılarına varana kadar ezberlemiş durumdayım artık. Garip bir hikâye ve böyle bir şeyin bir insanın başına gelebileceğine şimdi bile inanmakta güçlük çekiyorum, ama babam böyle konularda yalan söyleyecek biri değildir. Dahası, bildiğin üzere, palavra hikâyelerin ayrıntıları, her anlatışta farklılık gösterir. Anlatan yakayı ele verir, bazen de bir önceki sefer nasıl anlattığını unutur. Fakat babamın anlattığı bu hikâye, her seferinde baştan sona aynı olurdu. O yüzden muhtemelen gerçekten başına geldi diye düşünüyorum. Sonuçta ben onun oğluyum ve babamın huyunu suyunu iyi bilirim, o yüzden bu hikâyeye olduğu gibi inanmaktan başka çarem yok. Fakat elbette, sen babamı tanımadığından, inanıp inanmamakta serbestsin. Yalnızca, böyle bir hikâye varmış, diye dinle lütfen. Anonim bir halk hikâyesi veya hayalet masalı gibi dinlesen de olur. Uzun bir hikâye ve saat de geç oldu, ama anlatmamın sakıncası var mı?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Elbette yok, henüz uykum gelmedi<a id="Anchor-2"/>” dedi Tsukuru.</span></p>
			</div>
		</div>
	</body>
</html>