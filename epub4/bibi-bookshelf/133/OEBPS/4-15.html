<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-15.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:7f730855-abfd-44b4-b05b-8c888e89fc4d"/>
	</head>
	<body>
		<div id="x4-15.html" xml:lang="tr-TR">
			<div class="Basic-Text-Frame-2">
				<p class="anabaslik" id="toc_marker-16" xml:lang="en-GB"><span class="char-style-override-6">16</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru’yu ilk gördüğünde, Kara neler olup bittiğine kesinlikle anlam veremiyormuş gibi bakakaldı. Yüzündeki ifade bir anda kaybolup gitmiş, yerini boş bir bakışa bırakmıştı. Taktığı güneş gözlüğünü alnının üzerine kaldırmış, hiçbir şey söylemeksizin öylece Tsukuru’yu süzüyordu. Kızlarıyla öğlen yemeğinden sonra yürüyüşe çıkmıştı, eve geri döndüğünde bir de bakmıştı ki kocasının yanında bir adam, muhtemelen de Japon bir adam duruyor. Yüzü de hiç tanıdık değildi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Küçük kızının elinden tutmuştu. Kız herhalde üç yaşlarındaydı. Onun yanında biraz daha büyük bir kız çocuğu daha vardı. Kardeşinden iki üç yaş büyük gibi görünüyordu. İkisi de aynı çiçek desenli tek parça elbise, yine aynı tip vinleks sandalet giymişlerdi. Kapı açık kalmıştı, dışarıda köpek tüm gücünü havlamaya harcıyor gibiydi. Edward başını dışarı çıkartıp, köpeği şöyle bir azarladı. Köpek havlamayı keserek, verandanın zeminine yattı. Kızlar annelerini örnek alıyorlarmış gibi, dudaklarını sımsıkı kapamış halde Tsukuru’nun yüzüne bakıyorlardı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kara’nın genel havası on altı yıl önce son gördüğünden pek farklı değildi. Fakat genç kızlık zamanındaki tombul hatları kaybolmuş, yerini daha keskin hatlı kıvrımlar ve etkileyici bir siluet almıştı. Dayanıklılık eskiden beri onun en belirgin özelliğiydi, ama eskiden dik dik bakan gözlerinde, şimdi biraz daha kendi içine dönmüş gibi bir ifade vardı. Bu gözlerin şimdiye kadar, yüreğinde iz bırakan birçok görüntüye şahit olduğuna kuşku yoktu. Dudakları incelmiş, alnı ve yanakları sağlıklı bir şekilde güneşte yanmıştı. Kapkara gür saçları dümdüz omuzlarına dökülmüş, kâkülü alnını açık bırakacak biçimde tokayla tutturulmuştu. Göğüsleri eskisinden daha büyük görünüyordu. Düz mavi tek parça elbisesinin üzerine krem rengi bir şal atmıştı. Ayaklarında ise beyaz tenis ayakkabıları vardı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kara, bir açıklama beklercesine, kocasından tarafa baktı. Fakat Edward hiçbir şey söylemedi. Yalnızca, başını hafifçe yana eğmekle yetindi. Kara, bir kez daha Tsukuru’ya baktı. Sonra dudaklarını hafifçe ısırdı. </span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru’nun şu an karşısında duran, onunla tamamen farklı türden bir yaşam yolunu kat etmiş bir kadının sağlıklı bedeniydi. Ona böyle bakarken Tsukuru, on altı yıl gibi bir sürenin nasıl bir ağırlığa sahip olduğunu, onu karşısında gördüğünde nihayet anlayabildiği hissine kapıldı. Dünyada ancak bir kadın bedeni üzerinden anlatılabilecek türde şeyler vardı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru’ya bakarken, birden Kara’nın yüz ifadesi biraz gevşer gibi oldu. Dudakları önce dalgalanır gibi titredi, sonra da bir ucu yukarı kalktı. Sağ yanağında küçük bir gamze oluştu. Fakat işin aslı bu tam olarak bir gamze değildi. Bir sıkıntıyı gizlemeye çalışırken oluşan küçük bir çukurdu sadece. Tsukuru o ifadeyi çok iyi anımsıyordu. Tam ironik bir şeyler söylemek üzereyken mutlaka yüzünde hep böyle bir ifade olurdu. Fakat Kara ironik bir şey söyleyecek değildi. Çok uzak bir varsayımı kendine çekmeye çalışıyordu sadece.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Tsukuru?” dedi, nihayet o varsayıma bir isim vermişti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru başını sallayarak onayladı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kara’nın ilk yaptığı, küçük kızını kendine doğru iyice çekmek oldu. Sanki çocuğunu bir tehditten korumaya çalışıyormuş gibi. Kız, bakışları Tsukuru’ya kilitlenmiş halde, annesinin bacağına sımsıkı yapıştı. Büyük kız ise, biraz ötelerinde kımıldamadan duruyordu. Edward büyük kızının yanına giderek, saçlarını nazikçe okşadı. Büyük kızın saçları altın sarısıydı. Küçük kızınkiler ise siyahtı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Beşi tek kelime etmeksizin, bir süre o duruşlarını korudular. Edward sarışın kızlarının başını okşuyor, Kara siyah saçlı kızının omzuna sımsıkı sarılıyor, Tsukuru ise masanın ardında tek başına duruyordu. Sanki kompozisyonu o şekilde tasarlanmış bir resim için poz veriyor gibiydiler. O kompozisyonun odağını oluşturan Kara’ydı. O ya da onun vücudu, o çerçevelenmiş tablonun çekirdeğiydi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">İlk kımıldayan Kara oldu. Önce küçük kızını bırakıp, alnına kaldırdığı güneş gözlüğünü çıkartarak masanın üzerine koydu. Sonra kocasının yarım bıraktığı fincanı eline alıp, içindeki soğumuş kahveden bir yudum içti. Berbat bir şeyi ağzına götürmüş gibi yüzünü buruşturdu. Az önce içtiği şeyin ne olduğunu tam anlamıyla anlayamamış gibiydi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Kahve koyayım mı?” diye sordu kocası karısına.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Lütfen” dedi Kara, ondan tarafa bakmaksızın. Sonra masadaki sandalyeye oturdu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Edward yine kahve makinesinin yanına gitti, düğmesine basıp kahveyi tekrar ısıttı. Kız kardeşler annelerini taklit eder gibi, pencerenin önünde duran ahşap sedire yan yana oturdular. Sonra, ikisi de gözlerini dikip Tsukuru’ya bakmaya başladılar.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sen gerçekten Tsukuru musun?” dedi Kara, alçak bir sesle.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Gerçekten benim” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kara gözlerini kısmış, dimdik Tsukuru’nun yüzüne bakıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yüzünde sanki hayalet görmüş gibi bir ifade var” dedi Tsukuru. Şaka yapmak amacıyla söylemişti, ama kendisine bile şaka gibi gelmedi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Görüntün bir hayli değişmiş” dedi Kara, ifadesiz bir sesle.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Uzun aradan sonra karşılaştığım herkes öyle diyor.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Çok zayıflamış, çok... yetişkin gibi olmuşsun.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Herhalde, şu an yetişkin olduğumdandır” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Belki de” dedi Kara.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sen hiç değişmemişsin.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kara başını hafifçe iki yana salladıysa da bir şey söylemedi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kocası kahvesini getirip, masanın üzerine bıraktı. Ufakça bir fincandı ve Kara’nın kendi imalatıymış gibi duruyordu. Kara, fincana bir şeker atıp kaşıkla karıştırarak, buğusu yükselen kahveden bir yudum aldı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Kızları da yanıma alıp, kasabaya kadar gidip döneceğim” dedi Edward, neşeli bir sesle. “Erzak alıp, arabanın deposunu doldurma zamanı geldi zira.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kara ondan tarafa dönüp, başını sallayarak onayladı. “Haklısın. Zahmet olacak” dedi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“İstediğin bir şey var mı?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kara sessizce başını iki yana salladı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Edward cüzdanını cebine koyup, duvarda asılı araba anahtarını alarak, kızlara Fince bir şeyler söyledi. Kızların yüzüne bir sevinç dalgası yayıldı, hemen doğruldular. “</span><span class="char-style-override-8" xml:lang="tr-TR">Ice cream</span><span class="char-style-override-7" xml:lang="tr-TR">” sözcüğü geçmişti arada. Herhalde alışveriş sırasında onlara dondurma yedireceğine dair söz</span><span class="char-style-override-7" xml:lang="tr-TR"> vermişti babaları.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Üçünün Renault Van’a binişini, Tsukuru ve Kara verandada durarak izlediler. Edward iki yöne açılan arka kapıyı açarak kısa bir ıslık çalınca, köpek sevinçle koşarak bagaja atladı. Edward şoför koltuğu tarafından başını çıkartarak el salladı ve beyaz Van ağaçların arasında gözden kayboldu. Tsukuru ile Kara bir süre daha Van’ın gözden kaybolduğu yöne doğru bakmaya devam ettiler.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Şu Golf’le mi geldin?” diye sordu Kara. Az ileride duran lacivert, küçük arabayı parmağıyla işaret etti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet, öyle. Helsinki’den.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ne için geldin Helsinki’ye?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Seni görmek için.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kara gözlerini kısıp, Tsukuru’nun yüzüne zor bir şemayı çözmeye çalışıyormuş gibi baktı. “Beni görmek için, sadece bunun için, kalkıp ta Finlandiya’ya kadar geldiğini mi söylemek istiyorsun?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Aynen öyle.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“On altı yıl boyunca hiç haberleşmediğimiz halde mi?” dedi Kara, afallamış bir yüz ifadesiyle.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Doğrusunu söylemek gerekirse, kız arkadaşım öyle söyledi. Artık seninle görüşmemin benim için iyi olacağını.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kara’nın dudakları, yeniden o bildik şekliyle kıvrıldı. Sesinde hafiften bir alay tonu belirmişti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Şimdi anlaşıldı. Kız arkadaşın, artık benimle görüşmenin iyi olacağını söyledi. Bunun üzerine sen de kalkıp Narita’dan uçağa binerek uzaklara, ta Finlandiya’ya kadar geldin. Önceden haber vermeden ve benimle görüşebileceğin kesin olmadığı halde.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru bir şey söylemedi. Kayığın iskeleye çarpmasıyla çıkan tıkırtılar devam ediyordu. Aslında pek rüzgâr yoktu ve suyun üzerinde, orada burada küçük dalgacıklar oluşuyordu sadece.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Önceden haber verirsem, benimle görüşmek istemeyebileceğini düşündüm.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Nereden çıkartıyorsun?” dedi Kara, şaşırmış gibi. “Biz arkadaş değil miyiz?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bir zamanlar arkadaştık. Fakat şimdi neyiz bilemiyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kara, ağaçların arasından görünen göle bakarak sessizce iç geçirdi. “Kasabadan dönmeleri iki saati bulur. Bu arada her şeyi konuşalım.”</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Birlikte evin içine girerek, masaya karşılıklı oturdular. Kara, saçlarını tutturduğu tokayı çıkarttı. Kâkülleri alnına düştü. Böyle yapınca eski Kara’ya daha fazla benzedi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bir ricam var” dedi Kara. “Bana Kara deme artık. Bir şey diyeceksen Ely de. Yuzuki’ye de Ak deme. Mümkünse artık bizim için bu isimlerin kullanılmasını istemiyorum çünkü.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Artık o isimler geçmişte mi kaldı?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kara, başını sallayarak onayladı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ben Tsukuru olarak devam edebilir miyim acaba?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sen her zaman Tsukuru’sun” dedi Ely, hafifçe gülerek. “Sorun yok. Bir şeyler üreten Tsukuru. Renksiz Tsukuru Tazaki.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Mayısta Nagoya’ya giderek, Mavi ve Kızıl’la ayrı ayrı görüştüm” dedi Tsukuru. “Mavi ve Kızıl adları aynı şekilde kalabilir mi?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fark etmez. Yalnızca ben ve Yuzu’dan kendi adlarımızla bahsetsen yeter.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“İkisiyle ayrı ayrı görüşüp konuştum. Pek uzun konuşamadık ya gerçi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“İkisi de iyi miydi?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“İyi görünüyorlardı” dedi Tsukuru. “İşleri de yolunda gibiydi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Demek şu bizim güzel Nagoyamızda, Mavi durup dinlenmeden Lexus satmaya, Kızıl da birbiri ardına iş dünyası savaşçıları yetiştirmeye devam ediyor.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet, öyle.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Peki sen nasılsın? Yaşamında her şey yolunda mı?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yolunda sayılır” dedi Tsukuru. “Tokyo’da bir demiryolu şirketine girdim, istasyon inşası ile uğraşıyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“O bilgiyi bir süre önce kuşlar getirmişti. Tsukuru Tazaki Tokyo’da canla başla demiryolu istasyonu yapıyor, diye” dedi Ely. “Bir de, akıllı bir kız arkadaşı varmış.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Şu an için öyle.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yani hâlâ bekâr mısın?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sen her şeyi kendi hızında yapardın zaten.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru bir şey söylemedi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Nagoya’da ikisiyle görüştüğünde neler konuştunuz?” diye sordu Ely.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Aramızda yaşanan o sorunu konuştuk” dedi Tsukuru. “On altı yıl önce yaşanan o sorunu, on altı yıldan beri olup bitenleri.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“O ikisiyle görüşüp konuşman da, yoksa yine kız arkadaşının tavsiyesi üzerine mi oldu?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru başını sallayarak onayladı. “Benim çözmem gereken bazı şeyler olduğunu söyledi kız arkadaşım. Geçmişe dönmem gerektiğini. Bunu yapmazsam... geçmişten özgür kalamayacağımı.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Kız arkadaşın senin bazı sorunların olduğunu mu hissediyordu?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet, öyle hissediyor.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Üstelik o sorunların da, ikinizin arasındaki ilişkiyi zedeleyeceğini düşünüyordu?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Herhalde” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely kahve fincanını iki eliyle kavramıştı, sıcaklığından emin olmaya çalışıyormuş gibiydi. Sonra, bir yudum daha içti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Kız arkadaşın kaç yaşında?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Benden iki yaş büyük.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely başını salladı. “Anlayabiliyorum. Yanlış hatırlamıyorsam sen kendinden yaşça büyük kadınlarla daha iyi anlaşıyorsun.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Belki de öyledir” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely bir süre suskun kaldı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hayatta hepimiz bir şeyleri sırtımızda taşıyarak yaşıyoruz” dedi Ely nihayet. “Bir sorun, diğer birçok sorunla bağlantılı oluyor. Bir sorunu halletmeye çalışırken bir bakıyoruz ki başka bir sorun peşine takılıp gelmiş. O kadar kolayca özgür kalamayabiliriz. Bu senin için de böyle, benim için de.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Elbette, kolayca özgür kalamayabiliriz. Fakat bu böyle diye, sorunları belirsizlikleri içinde bırakmak da pek iyi olmayabilir” dedi Tsukuru. “Anılarımızın üstünü örtebiliriz. Fakat o anıları yaratan geçmişi silmemiz mümkün değildir. Bunu, benim kız arkadaşım söylemişti.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely kalkıp pencereye yöneldi, çerçeveyi yukarı doğru iterek camı açtı. Sonra tekrar masaya döndü. Rüzgâr perdeyi dalgalandırdı, kayığın ritmi bozuk tıkırtıları duyuldu. Kara, parmağıyla kâküllerini kenara itip, iki elini masaya koyarak Tsukuru’nun yüzüne baktı. Sonra konuştu: “Artık altındaki şeyle bir bütün olmuş, kaldırmanın mümkün olmadığı örtüler de söz konusu olabilir.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Zorlayarak kaldırmaya gerek yok. Öyle yapmayı ben de istemem. Fakat en azından, bunun nasıl bir örtü olduğunu kendi gözlerimle görmek istiyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely, masanın üzerine koyduğu ellerine baktı. O eller, Tsukuru’nun hatırladığından daha iri ve etliydi. Parmakları uzun, tırnakları kısaydı. Tsukuru o parmakların çömlekçi çarkını çevirirkenki halini zihninde canlandırdı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Dış görünümümün bir hayli değiştiğini sen söyledin” dedi Tsukuru. “Evet, ben de değiştiğini düşünüyorum. On altı yıl önce o gruptan aforoz edildikten sonra, bir süre, beş ay kadar falan, yalnızca ölmeyi düşünerek yaşadım. Gerçekten ve ciddi ciddi yalnızca bunu düşündüm. Başka hiçbir şey düşünemedim. Abartmak niyetinde değilim, ama gerçekten uçurumun tam kıyısına kadar gelmiştim. O uçurumun kıyısında boşluğun bir adım ötesinde duruyor, gözlerimi ayıramadan o boşluğa bakıyordum. Fakat bir şekilde, kendi gerçek dünyama dönmeyi becerebildim. O sırada gerçekten ölmüş olsaydım, hiç de tuhaf olmazdı. Şimdi düşünüyorum da, ruhsal dengemi kaybetmiştim sanırım. Nevroz muydu, melankoli miydi, tam adını koyamıyorum. Fakat o sırada kesinlikle normal değildim. Orası kesin. Buna rağmen, bir tür kafa karışıklığı içerisinde de değildim. Zihnim son derece berraktı. Bir tür ölüm sessizliği vardı zihnimde, tek parazit bile yoktu. Şimdi durup düşününce bile inanması zor geliyor.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, Ely’nin hareketsiz duran ellerini süzerek konuşmasını sürdürdü:</span></p>
				<p class="metin" xml:lang="en-US"><span class="char-style-override-7" xml:lang="tr-TR">“O beş ayın sonunda, yüzüm öncesinden çok farklı bir hal almıştı. Vücudum da değişmişti, artık kıyafetlerimin hiçbiri olmuyordu. Aynaya baktığımda, kendimi bana ait olmayan başka bir kabın içerisine konulmuş gibi hissediyordum. Elbette, tesadüf eseri bu durum yaşamımın öyle bir dönemine denk gelmiş de olabilir, hepsi bundan ibaret olabilir. Bir anlamda aklımı yitirmem, yüzümün ve vücudumun büyük ölçüde değişmesi gereken bir döneme denk gelmiş olabilir. Fakat bunu tetikleyenin, o gruptan koparılıp bir kenara atılmam olduğu bir gerçek. O olay beni baştan aşağı değiştirdi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely hiçbir şey söylemeksizin Tsukuru’nun anlattıklarını dinliyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru devam etti: “Nasıl söylesem, sanki seyir halindeki bir geminin güvertesinden, geceleyin aniden beni denize atmışlar gibi bir histi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru bunu söyledikten sonra, geçen gün Kızıl’ın da aynı ifadeyi kullandığını anımsadı. Bir nefeslik boşluk bırakarak, konuşmasını sürdürdü:</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Birileri beni itip aşağı mı atmıştı, yoksa kendi kendime mi düşmüştüm, bilemiyorum. Fakat neticede, gemi yol almaya devam ediyor, bense o karanlık ve soğuk suyun içerisinden, güvertenin ışıklarının gitgide uzaklaşmasını izliyorum. Gemideki hiç kimse, ne mürettebat ne de yolcular, benim denize düştüğümü bilmiyor. Etrafımda tutunabileceğim bir şey de yok. O sırada yaşadığım korku, bugün bile beni terk etmiş değil. Varlığımın tamamen reddedilmesinin, nedenini hiç bilmediğim halde gecenin bir yarısı denize atılıvermemin doğurduğu korku. Sanırım bu yüzden, insanlarla derin ilişkiler kuramaz hale geldim. Başkalarıyla aramda sürekli belli bir mesafe bırakır oldum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, masanın üzerinde ellerini iki yana açtı, iki eli arasında otuz santimetre kadar bir mesafe vardı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Elbette bu, benim doğuştan sahip olduğum karakterimin bir parçası da olabilir. Başkalarıyla arama içgüdüsel olarak mesafe koymak. O tür bir eğilim, benim özümde vardı belki de. Fakat lise yıllarımda, sizinle birlikte olduğumda öyle bir mesafe koymak aklımın ucundan bile geçmezdi. En azından, benim aklımda öyle kalmış. Artık üzerinden çok zaman geçti gerçi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely, iki avucunu yanaklarına götürerek, yüzünü yıkıyormuş gibi usulca ovaladı. “On altı yıl önce ne olduğunu öğrenmek istiyorsun, değil mi? Bütün gerçekleri.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sanırım istiyorum” dedi Tsukuru. “Fakat evvela açıkça bilmeni isterim ki, ben Ak’a, yani Yuzu’ya karşı tek bir yanlış bile yapmadım. Burası kesin.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bunu elbette biliyorum” dedi Ely. Sonra yanaklarını ovalamayı bıraktı. “Senin Yuzu’ya tecavüz etmiş olmana imkân yok. Bunu çok iyi biliyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fakat sen daha en baştan, onun söylediklerine inandın. Tıpkı Mavi ve Kızıl gibi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely başını iki yana salladı. “Hayır, söylediklerine en baştan itibaren inanmamıştım. Mavi ve Kızıl ne düşündüler bilemem. Fakat ben inanmadım. Nasıl inanayım? Senin öyle bir şey yapabilmen mümkün değil.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Peki ne diye...”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Peki ne diye çıkıp da seni savunmadım? Neden Yuzu’nun dediklerine inanmış gibi yapıp seni gruptan aforoz ettim? Bunu mu sormak istedin?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru başını sallayarak onayladı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Çünkü Yuzu’yu korumak zorundaydım” dedi Ely. “Bunun için de, seni koparıp atmaktan başka yol yoktu. Hem seni, hem Yuzu’yu aynı anda korumam imkânsızdı. Birinizi tümüyle kabullenip, diğerinizi tümüyle silmeliydim, başka yol yoktu.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yuzu’nun ruhsal açıdan o kadar ciddi sorunları mı vardı? Bunu mu söylemek istiyorsun?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet, ruhsal açıdan çok ciddi sorunları vardı. Açık konuşayım, en kritik noktaya kadar gelmişti. Birinin onu her açıdan koruması gerekliydi ve o biri de benden başkası olamazdı.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bana bunu açıklayabilirdin.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely, birkaç kez başını yavaşça iki yana salladı. “O sırada, dürüst olmak gerekirse hiç açıklama yapabilecek durumda değildim. ‘Baksana Tsukuru. Hoş değil, ama şimdilik Yuzu’ya tecavüz etmiş olsan? Şu an için öyle olmak zorunda. Yuzu da biraz tuhaflaştı, bir şekilde bu sorunu atlatmak zorundayız. Sonra durumu hale yola sokarız, şimdilik sabret. Dur bakayım, mesela iki yıl kadar.’ Tutup da böyle bir şey söyleyemezdim ya. Kusura bakma, ama senin kendi başına ayakta kalmayı başarmanı beklemekten başka çarem yoktu. İşte o derece kritik bir durumdu. Bir de, bilmen gerekir ki, Yuzu’nun tecavüze uğramış olduğu yalan değildi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru şaşırarak, Ely’nin yüzüne baktı. “Yapan kim?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely bir kez daha başını iki yana salladı. “Yapanın kim olduğunu bilmiyorum. Fakat Yuzu’nun kendi iradesi dışında, olasılıkla şiddete maruz kalarak, biriyle cinsel ilişkiye girdiği kesindi. Neden dersen, hamileydi çünkü. Üstelik, kendisine tecavüz edenin sen olduğunu iddia ediyordu. Çok kesin bir şekilde, yapan Tsukuru Tazaki’ydi, diyordu. Olay anındaki durumu, insanı şok edecek ayrıntılarıyla gerçekçi bir şekilde anlatıyordu. O yüzden, bizim onun anlattıklarını olduğu gibi kabul etmekten başka seçeneğimiz yoktu. Her ne kadar öyle olmadığını, senin asla öyle bir şey yapmayacağını bütün yüreğimle bilsem bile...”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hamile miydi?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet. Orası kesin. Birlikte jinekoloğa gittik çünkü. Elbette, onun babasının muayenehanesine değil de, uzak bir yere.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru iç geçirdi. “Sonra?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sonrasında bir sürü şey oldu, yaz sonunda düşük yaptı. Konu da kapandı. Fakat bu yalancı gebelik falan değildi. O </span><span class="char-style-override-8" xml:lang="tr-TR">gerçekten</span><span class="char-style-override-7" xml:lang="tr-TR"> hamileydi ve </span><span class="char-style-override-8" xml:lang="tr-TR">gerçekten</span><span class="char-style-override-7" xml:lang="tr-TR"> düşük yaptı. Bunu garanti ederim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Düşük yaptı derken, yani...”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet, o çocuğu doğurup, kendi başına büyütmek niyetindeydi. Asla aldırmak gibi bir niyeti yoktu. Bu nasıl meydana gelmiş olursa olsun, Yuzu yaşayan bir canlıyı öldüremezdi. Bunu sen de biliyorsun. Eskiden beri, kendi babasının kürtaj yapmasına da karşıydı. İkimiz bu konuda birçok kez tartışmıştık.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Onun hamileliğini ve düşük yaptığını başka bilen var mı?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ben biliyorum. Yuzu’nun ablası da biliyor. Ağzı çok sıkı biridir. Dahası masraflar konusundaki ayarlamaları da o yaptı. Fakat bizim dışımızda bilen kimse yok. Onun anne babası bilmiyor, Mavi ve Kızıl da bilmiyor. Bu üçümüzün arasında sımsıkı korunan bir sır olarak kaldı. Şimdi artık, özellikle sana, bu durumu anlatmakta sakınca görmüyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sonra, Yuzu benim yaptığımı iddia etti.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Kesin bir şekilde” dedi Ely.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru bir süre gözlerini kısarak, onun elindeki kahve fincanına baktı. “Fakat nereden çıktı bu? Neden, yapan kişi ben olmak zorundaydım? Aklıma tek neden bile gelmiyor.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Neden olduğunu ben de bilemiyorum” dedi Ely. “Birçok nedeni olabilir, ama hiçbiri tam olarak inandırıcı olmaz. Doğru dürüst bir açıklaması yok. Fakat belki de benim senden hoşlanmam, bir neden olabilir. Bu belki de onu tetikleyen unsurlardan biridir.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru şaşırarak Ely’nin yüzüne baktı. “Sen, benden hoşlanıyor muydun?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bilmiyor muydun?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Elbette. Hem de hiç.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely’nin dudaklarında buruk bir gülümseme belirdi. “Şimdi artık itiraf edebilirim, ama ben hep senden hoşlanıyordum. Karşı cins olarak yüreğimi çeliyordun. Kestirmeden gidersek, sana karşı aşk besliyordum ben. Elbette, bunu hiç söylemedim, yüreğimde çok derinlerde saklı tuttum. Mavi ve Kızıl da fark edememişlerdir mutlaka. Fakat Yuzu, elbette anlamıştı. Kızlar arasında, öyle şeyleri saklamak zordur çünkü.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ben hiç fark edememiştim” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sen salaksın da ondan” dedi Ely, işaretparmağını şakağına bastırarak. “O kadar uzun süre birlikteydik, üstelik ben de kendimce </span><span class="char-style-override-8" xml:lang="tr-TR">sinyaller</span><span class="char-style-override-7" xml:lang="tr-TR"> vermiştim. Biraz beynin olsaydı, kolayca fark ederdin.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru o </span><span class="char-style-override-8" xml:lang="tr-TR">sinyallerin</span><span class="char-style-override-7" xml:lang="tr-TR"> neler olabileceğini düşündü. Fakat aklına bir şey gelmedi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Derslerden sonra sen bana sık sık matematik öğretirdin” dedi Ely. “O anlarda kendimi çok mutlu hissediyordum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fakat analiz prensiplerini hiç anlamıyordun” dedi Tsukuru. Sonra bir an, Ely’nin o ders saatlerinde arada sırada yüzünün pembeleştiğini anımsadı. “Haklısın. Benim kafam biraz yavaş çalışıyormuş.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely, dudaklarında hafif bir gülümsemeyle yanıtladı: “O konularda evet. Üstelik, sen de Yuzu’nun çekimine girmiştin.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru bir şey söylemeye çalıştıysa da, Ely lafı ağzına tıkadı. “Bahane bulmana gerek yok. Yalnızca sen değilsin. Hemen herkes Yuzu’nun çekimine kapılıyordu. Çok doğal. O öylesine güzel, öylesine ışıltılıydı ki. Disney filmlerindeki Pamuk Prenses gibi. Fakat ben öyle değildim. Yuzu ile birlikteyken hep ormandaki yedi cüceydim ben. Yapacak bir şey yoktu. Ben ve Yuzu ortaokul döneminden beri arkadaştık. Benim, rolüme uygun davranmam gerekiyordu.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sonuç? Yuzu beni kıskandı mı yani? Senin bana, karşı cins olarak ilgi duyman yüzünden?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely, başını iki yana salladı. “Bu gizli nedenlerden biri olabilir yalnızca. Öyle psikolojik tahlil türünden şeyleri pek anlamam ben. Fakat neticede, Yuzu’nun kendisi o olayın gerçekten başına geldiğine sonuna kadar inanmıştı. Tokyo’da senin evinde, senin tarafından zorla tecavüze uğradığına. Bu, onun için gerçeğin ta kendisi haline geldi. Sonuna kadar da bu konudaki inadını korudu. O sanrının nereden kaynaklandığını, hikâyenin bu çarpıtılmış versiyonunun nasıl yazıldığını, şimdi bile anlayamıyorum. Sanırım hiç kimse de çözemez. Fakat bazen, bazı türden rüyalar, gerçeklikten daha gerçekçi ve sert olabilir. O da öyle bir rüya görmüş olabilir. Belki de durum budur. Sana olanlar içimi acıtıyor elbette.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Onun bana, karşı cins olarak ilgisi var mıydı?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“O yoktu işte” dedi Ely, kesin olarak. “Yuzu’nun hiçbir karşı cinse ilgisi yoktu.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru kaşlarını çattı. “Lezbiyen miydi?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely, başını tekrar iki yana salladı. “Hayır, öyle bir şey değil. Onun o tür istekleri hiç yoktu. Kesinlikle. Bilakis Yuzu çok eskiden beri, cinsel konulara karşı güçlü bir tiksinti duyardı. Hatta, korku demek daha doğru olabilir. Bunun nereden kaynaklandığını ben de bilmiyorum. İkimiz aşağı yukarı her şeyi açık açık konuşurduk, ama cinsel konularda neredeyse hiç konuşmadık mesela. Ben o konularda açık bir insanımdır ama Yuzu laf oraya geldiğinde hemen konuyu değiştirirdi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Peki düşük yaptıktan sonra nasıl oldu Yuzu?” diye sordu Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Önce, üniversiteye kayıt dondurma dilekçesi verdi. İnsan önüne çıkabilecek durumda bile değildi çünkü. Sağlık sorunları olduğunu gerekçe gösterdi. Eve kapandı, dışarıya hiç çıkmaz oldu. Sonra, zamanla şiddetli bir anoreksiya gelişti Yuzu’da. Yediklerinin çoğunu kusuyor, kalanını da lavman yoluyla çıkartıyordu. Öyle devam etseydi, kesinlikle canından olurdu. Fakat konunun uzmanı danışmanlara görünüp bir şekilde anoreksiyayı yenmeyi başardı. Altı ay kadar sürdü bu. Bir ara durumu gerçekten çok feciydi, kilosu kırkın bile çok çok altına düşmüştü. O sıralarda hayalet gibi olmuştu. Sonra bir hayli çabalayarak, milim milim hayata tutunabileceği noktaya ulaştı. Ben de hemen her gün onu görmeye gidiyor, onunla konuşuyor, onu cesaretlendiriyor, elimden geleni yapıyordum. Böyle böyle bir yıl aradan sonra, nihayet üniversiteye dönmesi mümkün oldu.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Neden anoreksik oldu sence?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Çok basit. Âdetlerinin kesilmesini istedi çünkü” dedi Ely. “Vücut çok kilo kaybedince âdet kanamaları durur. Onun istediği de buydu. Bir daha asla hamile kalmak istemiyordu ve sanırım kadınlığını da sona erdirmek istiyordu. Mümkün olsa rahmini aldırmayı bile aklından geçiriyordu.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Çok ağır bir öykü” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet, öykü çok ağır. O yüzden, benim seni koparıp atmaktan başka çarem yoktu. Sana gerçekten acıdım, sana karşı çok zalimce bir şey yaptığımın da bilincindeydim. Dahası, benim için de, seninle bir daha görüşemeyecek olmak, her şeyden acıydı. Yalan değil. Vücudum lime lime ediliyormuş gibi bir histi. Az önce söyledim ya, seni seviyordum çünkü.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely, kısa bir boşluk bırakarak, duygularını bastırmak için masanın üzerindeki ellerine baktı. Sonra konuşmasına devam etti:</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fakat öncelikle Yuzu’yu normal haline döndürmem gerekiyordu. O aşamada benim için en öncelikli konu buydu çünkü. Canından olmasına yol açabilecek bir sorunla karşı karşıyaydı ve benim yardımıma ihtiyacı vardı. Senin bir şekilde gecenin karanlığında o soğuk denizi yüzerek aşmanı ümit etmekten başka çarem yoktu. Bir de, senin bunu mutlaka başaracağına, sende o gücün olduğuna inanıyordum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Bir süre konuşmadılar. Rüzgârla salınan ağaç yaprakları, dışarıda güçsüz dalgalar gibi sesler çıkartıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">İlk konuşan Tsukuru oldu: “Yuzu bir şekilde yeme bozukluğunu aştı, üniversiteye geri döndü. Sonra?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Önceki halinden çok farklıydı. Sanki yüreğinin içinde ne varsa parça parça dökülüp gitmiş gibiydi, aynı zamanda dış dünyaya olan ilgisi de hızla azaldı. Müziğe olan ilgisi bile tamamen kaybolmuştu. Yanı başında durup onun bu haline şahit olmak çok acı vericiydi. Yalnız, çocuklara müzik öğretmeyi eskiden olduğu gibi çok seviyordu. O tutkusu yok olmamıştı. Ruh hali ne kadar kötü olursa olsun, bünyesi ayağa kalkamayacak kadar zayıfken bile haftada bir kez o kilisenin okuluna giderek, müziğe ilgi duyan çocuklara piyano öğretmeyi sürdürdü. Tek başına da olsa o türden gönüllülük faaliyetlerini sabırla sürdürdü. Herhalde o bağı kopmadığı için bir şekilde dipten yukarı çıkmayı başardı. Eğer bu faaliyetleri olmasaydı, Yuzu gerçekten bir daha asla ayağa kalkamazdı.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely, önce arkasına dönerek pencereden dışarı, ağaçların yukarısındaki gökyüzüne baktı, sonra tekrar önüne dönerek bakışlarını Tsukuru’nun yüzüne yöneltti. Hava hâlâ ince bir bulut tabakasıyla kaplıydı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fakat o sıralarda, Yuzu’nun bana karşı olan koşulsuz samimi tavrı da kaybolmuştu” dedi Ely. “Bana minnettar olduğunu söyledi. Onun için elimden gelen her şeyi yaptım diye. Gerçekten minnet duyduğunu sanıyorum. Fakat aynı sıralarda bana olan düşkünlüğünü de yitirmişti. Az önce söylediğim gibi, Yuzu neredeyse her şeye karşı ilgisini yitirmişti ve ben de o ‘neredeyse her şey’in içine dahildim. Bunu kabullenmek içimi fazlasıyla acıttı. Biz uzun yıllardır arkadaştık, birbirimizi kimseye değişmezdik ve o benim için gerçekten çok önemliydi çünkü. Fakat öyle olmuştu işte. O sıralarda, onun için asla vazgeçilmez değildim artık.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely, masanın üzerindeki hayali bir noktaya bir süre bakakaldı. Sonra konuşmayı sürdürdü:</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yuzu artık Pamuk Prenses değildi. Hatta, Pamuk Prenses olmayı sürdürmekten de yorulmuş olabilir. Üstelik ben de, yedi cüce olmaktan iyice yorgun düşmüştüm.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely, neredeyse tamamen bilinçsiz bir şekilde kahve fincanını eline alıp, sonra tekrar masanın üzerine bıraktı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hangi açıdan bakarsak bakalım, artık o şahane grup, yani sen eksildikten sonraki dört kişilik grup, eskiden olduğu gibi düzgün bir şekilde yürümüyordu artık. Herkes okuldan mezun olmuş, kendi günlük hayatının hengâmesine kapılıp gitmişti. Doğal bir durum elbette, ama biz artık lise öğrencisi değildik. Dahası, seni koparıp atmış olmak hepimizin yüreğinde yara açmıştı. O yara da, kesinlikle yüzeysel değildi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru dudaklarını kapamış, Ely’nin anlattıklarına kulak kesilmişti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Aramızdan ayrılmıştın, ama hep oradaydın” dedi Ely.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sessizlik odaya yeniden hâkim oldu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ely, senin hakkında daha fazla şey öğrenmek istiyorum” dedi Tsukuru. “Seni buralara kadar getiren ne oldu? Önce bunu öğrenmek istiyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely gözlerini kısarak, başını hafifçe yana eğdi. “Dürüst olmak gerekirse, 10’lu yaşlarımın sonu ve 20’li yaşlarımın başında, benim yaşantım hep Yuzu ekseninde döndü. Farkına varıp da şöyle bir çevreme baktığımda gördüm ki ben diyebileceğim bir insan yokmuş. Mümkün olursa, profesyonel yazarlık yapmak istiyordum. Eskiden beri yazmayı seviyordum çünkü. Roman, şiir gibi şeyler yazmak istiyordum. Bunu biliyordun değil mi?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru başını evet anlamında salladı. Her zaman kalınca bir defteri yanında taşır, aklına geldikçe bir şeyler karalar dururdu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fakat üniversiteye girince, böyle şeyleri düşünebilecek rahatlığım kalmamıştı. Bir yandan Yuzu’yla ilgilenip, diğer yandan derslere girmeye gücüm ancak yetiyordu. Üniversite yıllarında iki erkek arkadaşım oldu, ama işler ikisiyle de yolunda gitmedi. Çoğunlukla Yuzu’yla ilgilenmek zorunda kalıyordum ve onlarla doğru dürüst çıkmam bile mümkün olmuyordu zaten. Neticede ne yaparsam yapayım, ilişkilerim normal bir seyir izlemedi. Bir an geldi, şöyle bir durup etrafıma bakındım ve burada ne işim var benim diye sordum kendime. Yaşam hedefim diyebileceğim hiçbir şey yoktu. Boşa kürek çekiyordum ve özgüvenimi de yitirmiştim. Elbette, Yuzu için çok ağır bir dönemdi, ama benim için de bir hayli ağırdı.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely, uzaklarda bir manzarayı izlermiş gibi gözlerini kıstı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Tam o sırada, okuldan bir arkadaşım beni porselen atölyesine katılmaya davet etti, ben de fazla ciddiye almadan öylesine gidip baktım. Sonra, çok uzun zamandır aradığım şeyin aslında bu olduğunu keşfettim. Çömlekçi çarkını çevirirken artık kendime karşı da dürüst olmayı başarmıştım. Zihnimi yalnızca bir şekil ortaya çıkartmaya yoğunlaştırıp, diğer birçok şeyi olduğu gibi unutabildim. O günden sonra, kendimi tamamen porselen yapımına verdim. Üniversitedeyken, tamamen hobi olarak uğraştım, ama ne olursa olsun her şeyimi vererek o yolda ilerlemek istiyordum ve üniversiteden mezun olduktan sonra bir yıl süreyle yarızamanlı işler yaparak ders çalışıp, Güzel Sanatlar Üniversitesi’nin el sanatları bölümüne girdim. Elveda romanlar, merhaba porselenler. Orada kendimi porselen yapmaya verdiğim sıralarda Edward’la tanıştım. Sonra, öyleydi böyleydi derken evlendik, buraya geldik. İnsanın inanası gelmiyor. Eğer o gün arkadaşım porselen atölyesine davet etmemiş olsa, kesinlikle şu ankinden çok daha farklı bir yaşam sürüyor olurdum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sanırım güçlü bir yeteneğin var” dedi Tsukuru, rafta dizili porselenleri parmağıyla işaret ederek. “Porselenden pek anlamam, ama baktığımda, elime alıp dokunduğumda harika bir his bıraktığını söyleyebilirim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely gülümsedi. “Yeteneğim ne durumdadır, bilemiyorum. Ancak, benim yaptığım porselenler burada iyi satıyor. Öyle ahım şahım bir para ettiği yok, ama yaptığım şeylere başka insanların gereksinim duyması, oldukça hoş bir duygu.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bunu çok iyi anlıyorum” dedi Tsukuru. “Ben de yapan, üreten bir insanım ne de olsa. Ortaya çıkarttıklarımız çok farklı gerçi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“İstasyonlarla tabaklar kadar farklı.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“İkisi de bizim yaşamımız için gerekli ama...”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Elbette” dedi Ely. Sonra biraz boşluk bırakarak bir şeyler düşündü. Dudaklarındaki gülümseme biraz solmuştu. “Burası hoşuma gidiyor. Herhalde ölünce de buraya gömülürüm.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Japonya’ya dönmeyecek misin artık?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Finlandiya vatandaşlığım var ve son zamanlarda Finceyi de bir hayli iyi konuşabilir hale geldim. Evet, kı<a id="Anchor-6"/>şları uzun, ama bu sayede kitap okumak için bol bol vaktim oluyor. Bakarsın zamanla kendim de bir şeyler yazma isteğine kapılırım. Çocuklarım bu topraklara alıştılar, arkadaşları da var. Edward da çok iyi bir insan. Onun ailesi de bana iyi davranıyor, işlerim de yolunda gidiyor.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Dahası, burada sana ihtiyacı olan insanlar var.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely başını kaldırarak, bakışlarını ayırmadan, Tsukuru’nun yüzüne baktı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ben, burada yaşayıp, ölünce buraya gömülme kararımı, Yuzu’nun birileri tarafından öldürüldüğü haberini duyduğumda verdim. Olayı, Mavi telefonda söyledi. O sırada, büyük kızım karnımdaydı. O yüzden cenazesine bile gidemedim. Benim için korkunç bir deneyimdi. Sanki bağrım yarıldı. Yuzu’nun benim hiç bilmediğim bir yerde birileri tarafından acımasızca öldürüldüğünü, sonra yakılıp bir avuç küle döndüğünü bilmek. Bir daha onu asla göremeyecek olduğumu bilmek. İşte o zaman kesin kararımı verdim. Doğacak çocuğum kız olursa adını Yuzu koyacaktım. Bir de bir daha asla Japonya’ya dönmeyecektim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Adı Yuzu öyleyse?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yuzu Kurono Haatainen” dedi Ely. “En azından Yuzu’nun bir parçası onun isminde yaşamaya devam ediyor.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fakat Yuzu niçin kalkıp da tek başına Hamamatsu’ya taşındı?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yuzu’nun Hamamatsu’ya taşınması, benim Finlandiya’ya yerleşmemden hemen sonra oldu. Nedenini bilmiyorum. Düzenli olarak mektuplaşıyorduk, ama o süreçle ilgili hiçbir açıklama yapmadı. Yalnızca, iş durumu dolayısıyla Hamamatsu’ya taşınacağını yazdı, o kadar. Mesele işse, Nagoya’da istemediği kadar iş bulabilirdi ve onun bilmediği bir yerde tek başına yaşamaya kalkması intihardan farksızdı.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Yuzu, Hamamatsu şehir merkezinde yaşadığı kendi apartman dairesinde, elbise kuşağı gibi bir şeyle boğazı sıkılarak öldürülmüştü. Tsukuru detayları kütüphanedeki gazete baskılarında ve dergilerin geçmiş sayılarında okumuştu. İnternette de arama yapmıştı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Hırsızlık için girilmiş değildi. Cüzdanı, içinde parasıyla gözle görülebilecek bir yerde bulunmuştu. Dahası, saldırıya maruz kaldığına dair bir iz de yoktu. Odanın içinde bir mücadele olduğuna dair işaret tespit edilememiş, direnç gösterdiğine dair bir kanıt da bulunamamıştı. Aynı katta yaşayan komşuları, herhangi bir ses duymamışlardı. Kül tablasında birkaç mentollü sigara izmariti bulunmuştu, ama bunlar Yuzu’nun içtiği sigaraların izmaritleriydi. (Tsukuru, istemeden de olsa yüzünü buruşturmuştu. Yuzu sigara mı içiyordu?) Tahmini ölüm saati gece on ile gece yarısı arasında bir saatti. O gece akşam saatlerinden şafak sökünceye kadar, mayıs ayı olmasına rağmen, soğuk bir yağmur yağmıştı. Cesedi olaydan üç gün sonra akşamüzeri bulunmuştu. Üç gün sonra, öldürüldüğü haliyle, mutfağın muşamba zemininin üzerinde yatıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Cinayet sebebi bugüne dek sır olarak kalmıştı. Birileri gece saatlerinde daireye girmiş, hiç ses çıkartmadan onu boğmuş, hiçbir şey çalmadan, hiçbir şeye dokunmadan, öylece çıkıp gitmişti. Dairenin kapısında otomatik kilit ve zincir düzeneği vardı. Kendisi iç taraftan mı kilidi açmıştı, yoksa suçlunun yedek anahtarı mı vardı, bu da anlaşılamamıştı. Yuzu o apartman dairesinde tek başına yaşıyordu. Birlikte çalıştığı arkadaşlarının ve komşularının anlattıklarına bakılırsa özel olarak samimiyet kurduğu kimse yoktu. Arada sırada ablası ve annesinin Nagoya’dan ziyarete gelişi hariç tutulursa, hep tek başınaydı. Ağırbaşlı kıyafetler giyen, sessiz, durgun bir kadın izlenimi bırakıyordu. İş konusunda gayretliydi, öğrencileri tarafından da seviliyordu, ama işyerinden ayrılınca kimseyle görüşmüyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Onun neden bir cinayete kurban gittiği konusunda, kimsenin aklına bir şey gelmiyordu. Sonra, bir şüpheliye ulaşılamadan, polisin araştırmaları tıkanıp kalmıştı. Olayla ilgili gazete haberleri de güncelliğini yitirmiş, sonunda kesilmişti. İnsanın içine işleyen, dokunaklı bir olaydı. Şafak sökene kadar yağmayı sürdüren soğuk yağmur gibi...</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ona kötü bir ruh musallat olmuştu” dedi Ely, güçlükle duyulabilen bir sesle, bir sırrı açıklıyormuş gibi. “O şey Yuzu’ya dokunmadan, ama asla peşini bırakmadan onu takip ediyor, soğuk nefesini hep ensesinde hissettirerek onun ardından gidiyordu. Olup bitenlerin tek açıklaması bu olabilir. Seninle ilgili mesele, yeme bozukluğu, Hamamatsu’daki olay olsun, öyle işte. Ben bunu hiç dile getirmek istemedim. Bir kez dile getirecek olursam, o şey gerçekten var olmaya başlayacakmış gibi bir hisse kapıldım çünkü. O yüzden bugüne kadar, hep kendi içimde saklı tuttum bunu. Böyle ölene kadar da sır olarak saklamak niyetindeydim. Fakat şimdi, burada bir cesaret söyleyiverdim işte. Bundan sonra, ikimiz hiç görüşemeyebiliriz çünkü. Senin bundan mutlaka haberin olması gerek. O kötü bir ruhtu. Belki kötü ruha yakın bir şey. Yuzu da tek başına, kendisine musallat olan o şeyden kurtulmayı başaramadı.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely, derince iç geçirerek, masanın üzerine koyduğu ellerini süzdü. Elleri gözle görülecek kadar şiddetli bir şekilde titriyordu. Tsukuru, bakışlarını o ellerden öte tarafa çevirip, hafifçe salınan perdenin aralığından dışarıya baktı. Odaya çöken sessizlik nefes almayı güçleştirecek ölçüde ağırdı, derin bir keder yüklüydü. Bu odada var olan sessiz düşünceler, yerin yüzeyini oyarak derin göller oluşturan kadim buzullar gibi ağır ve yalnızdı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Liszt’in ‘Hac Yılları’nı anımsıyor musun? İçinde Yuzu’nun sık sık çaldığı bir beste vardı” diye sordu Tsukuru biraz sonra, o sessizliği bozmak için.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“</span><span class="char-style-override-7" xml:lang="tr-TR"> </span><span class="char-style-override-7" xml:lang="tr-TR">‘Le Mal du Pays.’</span><span class="char-style-override-8" xml:lang="tr-TR"> </span><span class="char-style-override-7" xml:lang="tr-TR">Elbette anımsıyorum” dedi Ely. “Şimdi bile arada sırada dinlerim. Dinlemek ister misin?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru başını sallayarak onayladı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely ayağa kalkarak komodindeki küçük müzik setinin yanına gitti, üst üste yığılı duran CD’lerden birini alıp, cihazın haznesine yerleştirdi. Hoparlörlerden “Le Mal du Pays”nin melodisi yayılmaya başladı. Tek elle usulca çalınan, teksesli basit bir müzik. İkisi masada karşılıklı oturup, sessizce o müziğe kulak verdiler.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Finlandiya’da bir göl kenarında dinlediği o müziğin tınısı, Tokyo’daki apartman dairesinde dinlediğinden farklıydı. Fakat nerede dinlerse dinlesin, ister CD’den, ister plaktan olsun, müziğin kendisi hiç değişmiyordu, harikaydı. Yuzu’nun kendi evlerindeki piyanonun başında o besteyi çalarkenki halini gözlerinin önüne getirdi Tsukuru. Tuşlara eğilmiş, gözlerini yummuş, dudaklarını hafifçe aralamış halde, bir sese dönüşmeyen müziği arardı. Öyle anlarda bedeninden kopup gitmiş gibi başka bir yerlerde olurdu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Nihayet beste sona erdi, kısa bir aralıktan sonra sıradaki beste çalmaya başladı. “Cenevre’nin Çanları.” Ely, uzaktan kumandayı kullanarak amfinin sesini kıstı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evde her zaman dinlediğimden biraz farklı bir havası vardı” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hangi piyanistten dinliyorsun?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Lazar Berman.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely, başını iki yana salladı. “Şimdiye kadar ondan hiç dinlemedim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Onun çalışı biraz daha estetik sanıyorum. Şimdi çalan da çok iyiydi, ama Liszt’in müziğinden ziyade, Beethoven’ın piyano sonatlarını andıran bir tondaydı.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely gülümsedi. “Çalan Alfred Brendel de ondan. Estetik olduğu pek söylenemeyebilir. Fakat benim hoşuma gidiyor. Eskiden beri ondan dinlediğim için kulaklarım da alışmıştır belki.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yuzu bu besteyi çok güzel çalıyordu. Kendini vererek.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Haklısın. O, bu uzunluktaki besteleri çalmakta çok ustaydı. Daha ağır besteleri çalmaya kalktığında yarı yolda gücü kesiliyordu. Fakat herkesin kendince iyi olduğu özellikleri vardır. Onun canı böyle saman alevi gibi parıldayan besteler içerisinde hâlâ varlığını koruyor.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Okulda, Yuzu küçük çocuklara piyano öğretirken, Tsukuru ve Mavi çoğunlukla küçük sahada erkek çocuklarla futbol oynuyor olurdu. İki takıma ayrılır, birbirlerinin kalelerine (genelde mukavva bir kutu kale görevi görürdü) topu sokmaya çalışırlardı. Tsukuru pas vererek topu ileri sürerken, pencereden dışarıya yayılan piyano müziği kulağına çalınırdı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Geçip giden zaman sivri ve delici bir şiş gibi, onun kalbinin bir tarafından girip öbür tarafından çıkmıştı. Sessiz, gümüş rengi bir acı peyda olmuş, omurgasını dondurmuş, buzdan bir sütuna çevirmişti. O acı ne kadar zaman geçse de, olanca şiddetiyle olduğu yerde duruyordu. Tsukuru nefesini tutup, gözlerini kapatarak, sabırla o acıya dayanmaya çalıştı. Alfred Brendel’in, kuralına uygun müziği devam ediyordu. Beste derlemesi “Birinci Yıl - İsviçre” bölümünden “İkinci Yıl - İtalya” bölümüne geçmişti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">İşte o an, Tsukuru nihayet her şeyi kabullenmeyi başarabildi. Tsukuru Tazaki ruhunun derinliklerinde anlayabiliyordu artık. İnsanların yürekleri arasındaki bağ yalnızca uyum üzerinden oluşmuyordu. Aksine, bir yaradan diğerine daha derin bağlar oluşuyordu. Acı acıyla, kırılganlık kırılganlıkla yürekleri birbirine bağlıyordu. Elemli çığlıklar olmadan suskunluk, kan toprağa akmadan affediş, insanın içini lime lime eden kayıplardan geçmeden kabulleniş mümkün değildi. İşte bu, gerçek uyumun kökünde var olan şeydi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Baksana Tsukuru. O gerçekten bir sürü yerde yaşamaya devam ediyor” dedi Ely, titreyen sesini zorla çıkarıyormuş gibi. “Bunu hissedebiliyorum. Çevremizdeki tüm tınıların içinde, ışığın içinde, şekillerin içinde ve olabilecek tüm...”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sonra, Ely elleriyle yüzünü kapadı. Daha fazla konuşamadı. Ağlayıp ağlamadığını Tsukuru anlayamadı. Eğer ağlıyorsa, sessiz sessiz ağlıyordu mutlaka.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Mavi ve Tsukuru’nun futbol oynadığı sıralarda, Yuzu’nun piyano derslerini sabote etmeye çalışan çocukları engellemek için Ely ve Kızıl her ne olursa olsun o çocukların ilgisini çekebilecek bir şeyler yapmaya çalışırlardı. Onlara kitap okur, onlarla oyun oynar, dışarı çıkartıp birlikte şarkı söylerlerdi. Fakat çoğu durumda bu çabaları işe yaramazdı. Çocuklar bıkmadan usanmadan piyano dersini sabote etmeye uğraşırlardı. Başka şeyler yapmaktansa, o daha eğlenceliydi çünkü. İkisinin zor koşullarda gerçekleştirdikleri o çetin mücadeleyi uzaktan izlemek bir hayli keyif verirdi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru neredeyse tamamen bilinçsizce oturduğu yerden kalkıp masanın karşı tarafına geçerek, sessizce elini Ely’nin omzuna koydu. Ely hâlâ iki eliyle yüzünü kapatmış haldeydi. Tsukuru, elinin altında onun, vücudunun hafif hafif titrediğini fark etti. Gözle görülemeyen bir titremeydi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Baksana Tsukuru” diye, Ely’nin sesi parmaklarının ardından dökülüverdi. “Senden bir ricam olacak.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Söyle” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Eğer mümkünse, bana sarılır mısın?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, Ely’yi sandalyeden kaldırdı, kendine çevirdi, ona sarıldı. Bir çift dolgun göğüs, bir şeylerin şahidi gibi, göğsüne sımsıkı yapışıverdi. Ely’nin ellerinin sıcaklığını sırtında hissetti. Yumuşak, ıslak yanağı boynuna değdi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sanırım bir daha asla Japonya’ya dönemem” dedi Ely, kısık bir sesle. Sıcak, nemli nefesi Tsukuru’nun kulağına çarptı. “Çünkü kesinlikle, neye bakarsam bakayım Yuzu’yu görürüm de o yüzden. Bir de, bizim...”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru bir şey söylemeden, Ely’ye daha da sıkı sarıldı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">İkisinin orada öylece sarılmış halde duruşu, olasılıkla pencereden görülebilirdi. Birileri dışarıdan geçebilirdi. Edward ve kızlar her an dönebilirdi. Fakat bunu umursadıkları yoktu. Kimin ne düşüneceğine aldırış etmiyorlardı. Tsukuru ve Ely’nin birbirlerine doyasıya sarılmaları gerekiyordu. Tenlerini yakınlaştırıp, kötü ruhun uzun gölgesini kovmak zorundaydılar. Olasılıkla, Tsukuru bunun için ta oralara kadar gitmişti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Uzunca bir zaman –ne kadar sürmüştü acaba– sarılmış halde kaldılar. Pencerenin beyaz perdesi gölün üzerinden gelen rüzgârla hafif hafif salınmayı, Ely’nin gözyaşları yanaklarını ıslatmayı, Alfred Brendel ise “İkinci Yıl - İtalya”yı çalmayı sürdürüyordu. Petrarca Sonesi 47. Ardından Petrarca Sonesi 104. Tsukuru bu besteleri tüm notalarıyla belleğine yerleştirmişti. Mırıldanarak eşlik edebilecek ölçüde ezberlemişti. Bu müziği şimdiye dek nasıl da hissederek dinlemiş olduğunu, bu müziğe nasıl kalbini vermiş olduğunu o anda ilk kez fark ediyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">İkisi tek kelime bile etmediler. Sözcüklerin artık orada bir gücü yoktu. Hareket etmeyi bırakmış dansçılar gibi, birbirlerine sımsıkı sarılıp, kendilerini zamanın akışına bıraktılar. Bu, geçmişin ve o anın, olasılıkla biraz da geleceğin birbirine karıştığı bir zaman parçasıydı. Vücutlarının arasında boşluk kalmamıştı ve Ely’nin ılık nefesi düzenli aralıklarla Tsukuru’nun boynuna çarpıyordu. Tsukuru gözlerini kapatarak, kendini müziğin tınısına bırakıp Ely’nin kalbinin zamanı dilimleyen seslerine kulak verdi. O sesler, iskeleye bağlı küçük kayıktan gelen tıkırtılara tempo tutar gibiydi.</span></p>
			</div>
		</div>
	</body>
</html>