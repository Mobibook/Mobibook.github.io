<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-5.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:7f730855-abfd-44b4-b05b-8c888e89fc4d"/>
	</head>
	<body>
		<div id="x4-5.html" xml:lang="tr-TR">
			<div class="Basic-Text-Frame-2">
				<p class="anabaslik" id="toc_marker-6" xml:lang="en-GB"><span class="char-style-override-6">6</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru Tazaki bilgisayarından Sara Kimoto’ya e-posta göndererek onu yemeğe davet etti. Ebisu’daki barda görüşmelerinden beş gün sonraydı. Yanıtı Singapur’dan geldi. Japonya’ya iki gün sonra dönecekti. Sonraki cumartesi akşam zamanı olduğunu söylüyordu. “Çok iyi oldu bu. Benim de seninle konuşmak istediğim şeyler vardı zaten” diye yazmıştı.</span></p>
				<p class="metin" xml:lang="en-US"><span class="char-style-override-8" xml:lang="tr-TR">Konuşmak istediği şeyler?</span><span class="char-style-override-7" xml:lang="tr-TR"> Kadının kendisiyle ne konuşmak isteyebileceği hakkında Tsukuru’nun hiçbir fikri yoktu. Fakat Sara ile tekrar görüşeceğini düşünmek keyfini yerine getirmiş; kendinden yaşça büyük bu kadına karşı duyduğu arzuyu bir kez daha fark etmesini sağlamıştı. Onu bir süre göremeyince sanki önemli bir şeyden yoksun kalmış gibi bir duyguya kapılıyor, göğsünde hafif bir sızı baş gösteriyordu. Bu duyguları yaşamayalı oldukça uzun zaman olmuştu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Fakat ondan sonraki üç gün boyunca, hiç hesapta yokken Tsukuru bir dolu işle boğuşmak zorunda kaldı. Metro hattı ile ortak kullanım planında, vagonların şeklinin farklı olmasından doğan, güvenlikle ilgili bazı sorunlar açığa çıkmış (neden böylesi önemli bilgiler çok daha erken verilmez acaba?), bu sorunları çözebilmek için de, acilen bazı istasyonların peronlarında kısmen tadilat yapılması gerekmişti. Bu tadilatın zaman çizelgesini yapmak zorundaydı. Neredeyse hiç uyumadan çalışması gerekmişti. Yine de, bir şekilde yapılacak iş ana hatlarıyla ortaya çıkmış, cumartesi akşamüzerinden pazar akşamına kadar kendine bir boşluk yaratabilmişti. Tsukuru işte giydiği takım elbisesiyle Aoyama’daki buluşma yerine doğru yola çıkmıştı. Metro koltuğunda derin bir uykuya dalınca, Akasaka-Mitsuke İstasyonu’ndaki aktarmayı kaçırmaktan son anda kurtulmuştu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bir hayli yorgun görünüyorsun” dedi Sara, Tsukuru’nun yüzüne bakar bakmaz.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru son birkaç gün aşırı yoğun olduğunu ve bunun nedenini kısaca açıkladı. Mümkün olduğunca basit ve anlaşılabilir bir şekilde.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Önce eve dönüp duş alarak, iş kıyafeti dışında bir şeyler giymek istiyordum, ama onu da yapamadım” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara alışveriş çantasının içinden güzelce paketlenmiş, ince uzun ve küçük bir kutu çıkartarak Tsukuru’ya uzattı. “Benden sana bir hediye.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru paketi açtı. İçinde kravat vardı. Şık, mavi renkte, desensiz, ipek bir kravattı. Yves Saint Laurent.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Singapur’da gümrüksüz satış mağazasında gördüm, sana yakışacağını düşünerek aldım.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Teşekkür ederim. Şık bir kravat.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Kendisine kravat hediye edilmesinden hoşlanmayan erkekler de var ama...”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ben onlardan değilim” dedi Tsukuru. “Aklıma gelip de kendime bir kravat alayım dediğim pek olmaz ne de olsa. Üstelik sen çok zevklisin.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sevindim” dedi Sara.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru takmış olduğu çizgili kravatı oracıkta çözüp, Sara’nın hediye ettiği kravatı boynuna dolayarak bağladı. O gün üzerinde yelekli yazlık takım elbisesi ve düz beyaz gömlek vardı, ama mavi kravat hiç de sırıtmamış, üzerindekilere uymuştu. Sara masanın üzerinden ellerini uzatıp, daha önce de yapmış olduğunu belli eden el hareketleriyle kravatın bağını düzeltti. Hafif bir parfüm kokusu burnuna dolunca Tsukuru kendini bir hoş hissetti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Çok yakıştı” dedi Sara ve neşeyle gülümsedi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Çıkardığı kravatı masanın üzerinde duruyordu ve sandığından daha yıpranmış görünüyordu. Farkına varmadan edinilmiş uygunsuz bir alışkanlığı çağrıştırıyordu. Bir kez daha, üstüne başına biraz daha dikkat etmesi gerektiğini düşündü Tsukuru. Demiryolu şirketinde her gün istasyon tasarımı işiyle uğraştığı için üstünü başını dert etmesi gerekmiyordu pek. İşyerindeki çalışanların hemen hemen tamamı erkekti. Ofise girer girmez kravatlarını çıkartır, kollarını sıvayarak çalışmaya başlarlardı. Sık sık inşaat alanlarına gitmeleri de gerekirdi. Tsukuru’nun nasıl bir takım elbise giydiğine, ne tür bir kravat taktığına neredeyse hiç kimse dönüp bakmazdı. Üstelik uzun zamandır ilk kez düzenli bir kız arkadaşı oluyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara ona ilk kez bir hediye veriyordu. Tsukuru buna çok sevinmişti. </span><span class="char-style-override-8" xml:lang="tr-TR">Öyle ya,</span><span class="char-style-override-7" xml:lang="tr-TR"> dedi içinden, </span><span class="char-style-override-8" xml:lang="tr-TR">benim de onun doğum gününün ne zaman olduğunu sormam lazım. Bir hediye almak gerekecek. Bunu aklımdan çıkartmamalıyım.</span><span class="char-style-override-7" xml:lang="tr-TR"> Tsukuru bir kez daha teşekkür ederek, eski kravatını katlayıp ceketinin cebine koydu.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">İkisi Güney Aoyama’da bir binanın bodrum katındaki bir Fransız restoranındaydılar. Burası da Sara’nın önceden bildiği yerlerden biriydi. Kasvetli bir yer değildi. Şaraplar ve yemek de pahalı sayılmazdı. Normal aile restoranlarına benziyordu, ama o türden yerlere kıyasla masalar daha aralıklıydı, rahat rahat sohbet edilebilecek bir ortamdı. Servisi de gayet titizdi. Karafta şarap sipariş ederek mönüyü incelediler.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara küçük çiçek desenli tek parça bir elbise ve üstüne de beyaz yelek giymişti. İkisi de çok nezih duruyordu. Sara’nın ne kadar maaş aldığını, Tsukuru elbette bilmiyordu. Fakat giysileri için hatırı sayılır paralar harcamaya alışkın gibi bir hali vardı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Yemek yerlerken, Sara Singapur’daki işten bahsetti. Otellerle fiyat görüşmeleri, restoran seçimi, ulaşım imkânlarının netleştirilmesi, farklı etkinliklerin ayarlanması, sağlık tesislerinin yerinde incelenmesi... Yeni tur programlarını oluşturabilmek için yapılması gereken dağ gibi iş oluyordu. Uzun mu uzun bir kontrol listesi ile tur programının gerçekleşeceği yere gidiyor, listedeki maddeleri tek tek eliyordu. Bizzat orada dolaşıp, kendi gözleriyle ayrıntıları tek tek teyit ediyordu. İşin aşamaları yeni bir istasyon inşası sürecine çok benziyordu. Anlattıklarına bakınca, Sara’nın zeki ve konusunun uzmanı olduğu anlaşılıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yakınlarda oraya bir kez daha gitmem gerekecek sanırım” dedi Sara. “Sen Singapur’a hiç gittin mi?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Gitmedim. Aslına bakarsan, Japonya sınırlarının dışına hiç çıkmadım. İş dolayısıyla yurtdışına gitmem falan da gerekmedi hiç, tek başıma seyahat etmekten de biraz korktum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Singapur keyifli bir yer. Yemekleri lezzetli, yakın yerlerde çok hoş sahilleri var. Seni gezdirmeyi isterim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, Sara ile birlikte yabancı bir ülkeye seyahat etmenin ne kadar hoş olacağını hayal etti.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru her zamanki alışkanlığıyla bir kadeh, karafın kalanını ise Sara içmişti. Alkole dayanıklı bir bünyesi olsa gerek, ne kadar içerse içsin yüzü al al olmuyordu. Tsukuru dana eti yahnisi sipariş etmiş, Sara ise ördek rostosu istemişti. Ana yemekler bittikten sonra, Sara bir hayli tereddüt etse de tatlı istedi. Tsukuru ise kahve sipariş etti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Geçenlerde seninle görüştükten sonra, uzun uzun düşündüm” diye söze başladı Sara, demini yeni bulan çayını içerken. “Şu senin lise yıllarındaki dört arkadaşın hakkında. O güzel komün ve aranızdaki kimya hakkında.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru başını hafifçe sallayarak onayladı. Sonra konuşmanın devamını bekledi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara devam etti: “Sizin şu beşlinin öyküsü çok ilginç geliyor bana. Muhtemelen ben öyle bir şey yaşamamış olduğum içindir.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Öyle bir şeyi hiç yaşamamış olmak çok daha iyidir belki de” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sonunda yüreğinden yaralandığın için mi?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru başını evet anlamında salladı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ne hissettiğini anlıyorum” dedi Sara, gözlerini kısarak. “Fakat sonunda acı veren bir durum yaşayıp hayal kırıklığına uğramış olsan bile, o insanların karşına çıkmış olmasının senin için iyi bir şey olduğu kanısındayım. Bir insanın yüreğinde hiçbir boşluk kalmayacak şekilde başka birileriyle bütünleşmesi, kolay kolay olan bir şey değil. Üstelik bu bağ, beş kişinin bir araya gelmesiyle oluşturulmuşsa, mucizeden başka bir sözcükle ifade edilemez.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet, gerçekten mucizeye yakın bir durumdu ve bunun başıma gelmiş olması benim için iyi bir şey olabilir. Haklısın” dedi Tsukuru. “Fakat bu bağı kaybettiğimde, daha doğrusu bu bağ elimden koparılıp alındığında yaşadığım şok da o ölçüde büyüktü. Yitirmişlik, tek başına bırakılmışlık duygusu... Bu sözcükler bile o halimi anlatmak için yeterli değil.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fakat üzerinden on altı koca sene geçmiş. Şimdi artık 40’larına yaklaşmış bir yetişkinsin. O sırada aldığın darbe ne kadar şiddetli olursa olsun, üstesinden gelebilecek yaştasın artık.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Üstesinden gelmek” diye Sara’nın kullandığı ifadeyi tekrarladı Tsukuru. “Tam olarak ne demek istiyorsun?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara ellerini masanın üzerine koydu. On parmağını hafifçe açmıştı. Sol elinin serçeparmağında taşı badem şeklinde bir yüzük vardı. Bakışları bir süre o yüzüğe takılı kaldı. Sonra başını kaldırdı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“O dört arkadaşın tarafından neden öylesine ani bir şekilde dışlandığını, o tavrın neden gerekli olduğunu artık ortaya çıkarmalısın, bunun zamanının geldiği kanısındayım.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru kahvenin kalanını içmek için hamle yaptıysa da, fincanın boşaldığının farkına varıp tabağına geri koydu. Fincan tabağa değdiğinde beklenmedik şekilde yüksek, tok bir ses çıktı. Garson, sesi duymuş gibi masalarına gelerek, ikisinin bardaklarını buzlu su ile doldurdu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Garson uzaklaşınca, Tsukuru söze girdi:</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Önceki sefer de söyledim, mümkün olsa o olayı hafızamdan olduğu gibi silip atmayı tercih ederdim. O sırada aldığım yara yavaş yavaş kapandı ve acısını kendimce dindirebildim. Üstelik üzerinden zaman da geçti. Tam kapanmışken tutup da yarayı yeniden deşmeye niyetim yok.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fakat emin misin? Yalnızca yüzeyde kapanmış gibi görünüyor olabilir” dedi Sara sakin bir ses tonuyla, Tsukuru’nun gözlerine bakarak. “İçeride hâlâ sessizce kanıyordur belki de. Hiç böyle düşündün mü?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru sessiz kalarak düşündü. İstediği gibi bir yanıt bulamadı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Baksana, bana o dördünün tam adlarını söyler misin? Bir de gittiğiniz lisenin adını, mezun olduğunuz yılı, devam ettiğiniz üniversiteleri ve her birinin o yıllardaki irtibat adresini.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bunları öğrenip de ne yapacaksın?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Onlar şimdi neredeler, ne yapıyorlar, elimden geldiğince ayrıntılı bir şekilde araştırmak niyetindeyim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Birden Tsukuru nefesi yetmiyormuş gibi hissetti. Su bardağını alarak bir yudum içti. “Ne için?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“O insanlarla yüz yüze gelip görüşebilmen için. On altı yıl önce meydana gelen olay hakkında onlardan bir açıklama duyma şansına sahip olabilesin diye.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“İyi de, ya ben öyle bir şey yapmak istemiyorum dersem?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara masanın üstündeki ellerini avuçları yukarı gelecek şekilde ters çevirdi. Fakat gözlerini masanın öte tarafındaki Tsukuru’nun gözlerinden hiç ayırmıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Daha açık konuşabilir miyim?” dedi Sara.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Elbette.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Söylemesi biraz zor gerçi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ne olursa olsun. Senin ne düşündüğünü öğrenmek istiyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Geçen sefer görüştüğümüzde, senin dairene gelmek istemediğimi söylemiştim. Anımsıyorsundur. Neden biliyor musun?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukusu başını iki yana salladı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Senin iyi bir insan olduğunu düşünüyorum ve senden hoşlanıyorum. Yani, kadın-erkek ilişkisi açısından” dedi Sara. Sonra kısa bir süre sustu. “Fakat sanırım, senin yüreğinde taşıdığın bir sorun var.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru sessizce Sara’nın yüzüne bakıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bundan sonrasını söylemesi iyice güç. Yani ifade etmek zor. İnsan sözcüklere dökünce herhalde fazlasıyla basitleştirmiş oluyor. Fakat makul bir çizgide, mantıklı bir açıklama getiremem. Nihayetinde bu sezgisel bir yargı.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Senin sezgilerine güveniyorum” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara dudağını dişlerinin arasına hafifçe kıstırıp, sanki gözleriyle bir mesafeyi ölçer gibi baktı, sonra konuştu: “Seninle aynı yatağı paylaştığımda, sen sanki başka bir yerlerdeymişsin gibi bir hisse kapıldım. Biz ikimiz birbirimize sarılmışken aslında sen uzaklarda bir yerlerdeymişsin gibi. Çok naziktin ve bu da hoşuma gitti gerçi. Yine de...”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru boş kahve fincanını tekrar alıp, iki eliyle kavradı. Sonra tekrar tabağına bıraktı. Bu kez ses çıkmadı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Anlayamıyorum” dedi Tsukuru. “</span><span class="char-style-override-8" xml:lang="tr-TR">O süre boyunca</span><span class="char-style-override-7" xml:lang="tr-TR"> senden başka hiçbir şeyi düşünmedim. Zihnimin başka bir yerlerde olduğunu da sanmıyorum. Dürüst olmak gerekirse, o sırada senden başka bir şeyi düşünebilecek halde de değildim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Öyledir belki. Benden başka hiçbir şeyi düşünmemiş olabilirsin. Sen öyle diyorsan, ben de inanırım. Fakat yine de, kafanın içinde başka bir şeyler vardı. En azından, sanki bir tür mesafe koyuyor gibiydin. Belki de bu yalnızca kadınların anlayabileceği bir şeydir. Her neyse. Bilmeni istediğim, benim bu tür bir ilişkiyi uzun süre devam ettiremeyeceğim. Senden hoşlanıyor olsam bile. Göründüğümden daha hırslı, dolaysız bir karakterim vardır. Eğer sen ve ben, bundan sonra da ciddi bir şekilde ilişkimizi sürdüreceksek, o </span><span class="char-style-override-8" xml:lang="tr-TR">bir şeylerin </span><span class="char-style-override-7" xml:lang="tr-TR">aramıza girmesini istemiyorum. Ne olduğu tam anlaşılamayan </span><span class="char-style-override-8" xml:lang="tr-TR">şeylerin.</span><span class="char-style-override-7" xml:lang="tr-TR"> Söylediklerimi kavrayabiliyor musun?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yani artık benimle görüşmek istemiyor musun?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Öyle demiyorum” dedi Sara. “Seninle bir araya gelip sohbet etmekte mesele yok. Çok da keyifli oluyor. Fakat senin dairene gelmek istemiyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Benimle yatmak istemediğini mi söylemeye çalışıyorsun?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yapamam” dedi Sara, kesin bir tavırla.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ben yüreğimde bir sorun taşıdığım için mi?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Öyle. Yüreğinde bir sorun var. Bu senin düşündüğünden çok daha derinlere kök salmış durumda belki de. Fakat yeter ki sen bu sorunu ciddiye al, çözebilirsin. Tıpkı aksayan bir yanını bulduğun bir istasyonda onarım yapmak gibi. Ama bunun için gerekli olan verileri toplaman, titiz bir şema çizmen, ayrıntılı bir iş planı yapman gerek. Gel gör ki en başta önceliklerini netleştirmelisin.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bunun için de, o dördüyle bir kez görüşüp konuşmam gerek. Söylemek istediğin bu mu?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara başını evet anlamında salladı. “Nahif, kırılgan bir delikanlı olarak değil, kendi ayakları üzerinde durabilen bir profesyonel olarak, geçmişle tam anlamıyla yüzleşmelisin. Görmek istediklerini değil, görmek zorunda olduklarını görmelisin. Bunu yapmazsan, bundan sonraki hayatını o ağır yükü taşıyarak geçirirsin. O yüzden, dört arkadaşının adını bana söyle. Onların şimdi nerede, ne yaptıklarını ben araştırır öğrenirim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Nasıl?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara bıkkın bir ifadeyle başını salladı. “Sen teknik üniversiteden mezun olmadın mı? İnternet kullanmıyor musun? Google, Facebook gibi şeyleri hiç mi duymadın?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“İş gereği elbette sık sık kullanıyorum. Google ve Facebook’un ne olduğunu da biliyorum. Tabii ki. Fakat kişisel işler için neredeyse hiç kullanmam. O tür şeylere pek merakım yok.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Öyleyse bana bırak. Ben o tür şeylerde gayet iyiyimdir” dedi Sara.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Yemekten sonra, birlikte Şibuya’ya kadar yürüdüler. Baharın son günleriydi, insana kendini iyi hissettiren bir akşamdı, koskocaman sarı renkli ay buğu içinde kalmış gibi görünüyordu. Havada varla yok arası hissedilen bir nem vardı. Sara’nın tek parça elbisesinin etekleri, sanki Tsukuru’nun yanından akıp gidiyormuş gibi, hoş bir şekilde salınıyordu. Tsukuru bir yandan yürürken, hayalinde o giysinin içindeki bedeni canlandırdı. O bedeni bir kez daha kollarına almayı hayal etti. Düşündükçe penisinin sertleşir gibi olduğunu hissetti. Yaşamakta olduğu ihtirasta sorunlu bir yan olduğunu düşünmüyordu. Sağlıklı bir yetişkin erkek olarak bu doğal bir duygu ve arzuydu. Fakat belki de bu arzunun kökünde, Sara’nın da işaret ettiği gibi, bir mantığa oturtulamayan, çarpık bir şeyler de vardı. Bu konuda Tsukuru doğru düzgün hüküm veremiyordu. Bilinç ve bilinçaltının sınırları üzerine ne kadar çok düşünürse, kim olduğundan daha da az emin olmaya başlıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru bir süre tereddüt ettikten sonra, kararlı bir şekilde konuşmaya başladı:</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Geçen sefer söylediklerim içinde, düzeltmem gereken bir nokta var.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara yürümeye devam ederek, meraklı gözlerle Tsukuru’nun yüzüne baktı. “Ne gibi?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Şimdiye kadar birkaç kadınla ilişkim oldu. Hiçbiri düzgün bir şekilde neticelenmedi, ama bunda etkisi olan birçok unsur vardı. Hep benim yüzümden değildi, dedim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Çok iyi anımsıyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Şu on yıl boyunca üç dört kadınla çıktım. Hepsiyle de nispeten uzun soluklu ve ciddi olarak. Gönül eğlendirmek gibi bir niyetim yoktu. Fakat bu ilişkilerin yolunda gitmemiş olmasında, hepsinde de temelde sorun sanırım benden kaynaklanıyordu. Onlardan kaynaklanan bir sorun yoktu.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Senden kaynaklanan ne gibi sorunlar vardı?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Elbette her birinde kişiye bağlı olarak sorunun şekli az çok farklıydı” dedi Tsukuru. “Fakat ortak nokta olarak söyleyebileceğim şu ki, onların hiçbirine ciddi bir şekilde yüreğimi kaptırmadım. Elbette onlardan hoşlanıyordum ve birlikte gayet keyifli zamanlar geçirdik. Birçok iyi anı kaldı geriye. Fakat karşımdakini, kendimi kaybedecek ölçüde istemek gibi bir durum hiç olmadı.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara bir süre sessiz kaldı. Sonra konuştu: “Yani sen, on yıl boyunca, ciddi anlamda yüreğini çelmeyi pek de başaramayan kadınlarla, </span><span class="char-style-override-8" xml:lang="tr-TR">nispeten uzun soluklu ve ciddi ilişkilerde</span><span class="char-style-override-7" xml:lang="tr-TR"> bulundun. Durum bu mu?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sanırım o anlama geliyor.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bu bana hiç de mantıklı gelmiyor.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Haklısın.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Belki de evlenmek, özgürlüğünden olmak istemiyordun, olamaz mı acaba?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru başını iki yana salladı. “Hayır. Evlilik ya da bağlanma korkusu taşıdığımı sanmıyorum. Bilakis denge arayışı içinde olan biriyim zira.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yine de, sürekli olarak seni geride tutan psikolojik bir şey vardı?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Belki de öyleydi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“O yüzden, yüreğini tamamen açmanı gerektirmeyen kadınlar dışında ilişki kurmadın.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru yanıtladı: “Birisine cidden âşık olup ona gereksinim duyar hale gelirsem, nihayet günün birinde, hiçbir ön uyarı olmaksızın, o insanın ortadan kayboluvermesinden ve geride tek başıma kalmaktan korkuyordum sanırım.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“O yüzden de her zaman, bilinçli bir şekilde ya da farkında olmadan, karşındakiyle arana bir mesafe koydun. Hatta, uygun bir mesafe koyabileceğin kadınları seçtin. Sonunda yara almayacağın şekilde. Doğru mu?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru yanıt vermedi. Sessizliği, onayladığına işaret ediyordu. Fakat aynı zamanda, sorunun kökeninde yalnızca bu olmadığını Tsukuru biliyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Şimdiyse, bizim aramızda da aynı şey meydana gelebilir.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hayır, sanmıyorum. Seninle şimdiye kadar olanlardan farklı hissediyorum. Doğru söylüyorum. Sana yüreğimi açmayı istiyorum. Bunu tüm kalbimle istiyorum. O yüzden de, bunları konuşuyorum işte.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Baksana. Benimle daha fazla görüşmek istiyor musun?” dedi Sara.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Elbette. Mümkün olduğunca.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ben de mümkün olursa, seninle bundan sonra da görüşmek istiyorum” dedi Sara. “Senin iyi bir insan olduğuna, içten ve samimi biri olduğuna inanıyorum çünkü.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sağ ol” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Öyleyse o dört arkadaşının adlarını söyle bana. Sonrasına kendin karar verirsin. Haklarındaki bilgilere ulaştığımda, onlarla yine de görüşmek istemezsen görüşmezsin. Bu nihayetinde senin sorunun ne de olsa. Fakat bundan bağımsız bir şekilde, ben kişisel olarak da o dördünü merak ediyorum. Onlarla ilgili daha fazla şey öğrenmek istiyorum. Şimdi bile sırtında bir yük gibi taşıdığın bu insanları tanımak istiyorum.”</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru Tazaki dairesine dönünce, masasının çekmecesinden eski ajandasını çıkartıp adres sayfalarını karıştırarak, dördünün adlarını, o yıllardaki adreslerini, telefon numaralarını dizüstü bilgisayarının ekranında düzgünce yazdı.</span></p>
				<p class="alinti20" xml:lang="en-US">Kei Akamatsu</p>
				<p class="alinti" xml:lang="en-US"><span class="char-style-override-9" xml:lang="tr-TR">Yoşio Oumi</span></p>
				<p class="alinti" xml:lang="en-US"><span class="char-style-override-9" xml:lang="tr-TR">Yuzuki Şirane</span></p>
				<p class="alinti" xml:lang="en-US"><span class="char-style-override-9" xml:lang="tr-TR">Eri Kurono</span></p>
				<p class="paragraf20">Ekranda alt alta yazılı bu adlara içinde değişik duygular hissederek bakarken, çoktan geçmiş olması gereken zaman, sanki geri dönmüş, yeniden onu sarmalamış gibi bir hisse kapıldı. O geçmişe ait zaman, şimdi akmakta olan gerçek zamana, sessizce karışmaya başlamıştı. Dumanın kapı aralığından odaya dolması gibi. Kokusuz, renksiz bir dumandı. Fakat bir süre sonra Tsukuru birden gerçekliğe dönüp, dizüstü bilgisayarının tuşuna basarak, e-postayı Sara’nın adresine gönderdi. Gönderildiğinden emin olduktan sonra bilgisayarı kapattı. Sonra zamanın yeniden gerçekteki haline dönmesini bekledi.</p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">“Ben kişisel olarak da o dördünü merak ediyorum. Onlarla ilgili daha fazla şey öğrenmek istiyorum. Şimdi bile sırtında bir yük gibi taşıdığın bu insanları tanımak istiyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara’nın söyledikleri muhtemelen doğruydu. Tsukuru yatağına uzanmış yatarken aklından bu düşünce geçti. O dördü şimdi bile sırtına yapışık haldeydiler. Hem de, Sara’nın düşündüğünden çok daha sağlam bir şekilde.</span></p>
				<p class="metin" xml:lang="en-US"/>
				<p class="alinti20" xml:lang="en-US">Bay Kızıl </p>
				<p class="alinti" xml:lang="en-US"><span class="char-style-override-9" xml:lang="tr-TR">Bay Mavi</span></p>
				<p class="alinti" xml:lang="en-US"><span class="char-style-override-9" xml:lang="tr-TR">Bayan Ak</span></p>
				<p class="alinti" xml:lang="en-US"><span class="char-style-override-9" xml:lang="tr-TR">Bayan Kara</span></p>
			</div>
		</div>
	</body>
</html>