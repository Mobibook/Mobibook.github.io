<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-12.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:7f730855-abfd-44b4-b05b-8c888e89fc4d"/>
	</head>
	<body>
		<div id="x4-12.html" xml:lang="tr-TR">
			<div class="Basic-Text-Frame-2">
				<p class="anabaslik" id="toc_marker-13" xml:lang="en-GB"><span class="char-style-override-6">13</span></p>
				<p class="metin" xml:lang="en-US"><span class="char-style-override-7" xml:lang="tr-TR">Hafta sonları, Tsukuru spor salonunun yüzme havuzuna giderdi. Salon onun yaşadığı apartmandan, bisikletle on dakika mesafedeydi. Hep aynı şekilde serbest stilde yüzer, 1.500 metreyi otuz iki-otuz üç dakikaya yayardı. Daha hızlı yüzen yüzücüler çıktığında, kenara çekilerek yol verirdi. Başkalarıyla hız yarışına girmek Tsukuru’nun kişiliğine uygun değildi. O gün de, her zamanki gibi, kendisine yakın bir hızda yüzen birini bulup, aynı kulvara girdi. Zayıf, genç bir adamdı. Yüzme yarışlarına özel, siyah bir mayo giymiş, siyah bir bone takmıştı, gözünde de yüzücü gözlüğü vardı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Yüzmek, vücudundaki yorgunluğu alıyor, gerilen kaslarını gevşetiyordu. Suyun içine girince, kendisini başka hiçbir yerde olmadığı kadar huzurlu hissediyordu. Haftada iki gün, yarımşar saat yüzmek sayesinde, bedeni ve ruhu arasında bir denge kurmayı başarabiliyordu. Ayrıca suyun içi düşünmek için de mükemmel bir yerdi. Bu bir tür meditasyon gibiydi. Bir kez hareket ritmini tutturunca, aklındaki düşünceleri istediği gibi özgür bırakabiliyordu. Tıpkı bir köpeği kırlara salıverirmiş gibi...</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yüzmek bence gökyüzünde uçmaktan sonraki en iyi şey” demişti Sara’ya bir seferinde.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hiç gökyüzünde uçtun mu?” diye sormuştu Sara.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Şimdilik hayır” demişti Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru o sabah, yüzerken çoğunlukla Sara’yı düşündü. Onun yüzünü gözlerinin önüne getirdi, vücudunu zihninde canlandırdı, neden tek vücut olmayı başaramadıklarını sorguladı. Bir de, onun söylediği bazı şeyleri aklından geçirdi. “Bir şeyler içini kemirmeye devam ediyor hâlâ ve bu yüzden, aslında olması gereken doğal akışa engel oluyor” demişti.</span></p>
				<p class="metin" xml:lang="en-US"><span class="char-style-override-8" xml:lang="tr-TR">Belki de öyle</span><span class="char-style-override-7" xml:lang="tr-TR">, dedi Tsukuru içinden.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru Tazaki, yaşam yolunda büyük bir sorunla karşılaşmadan kolayca ilerliyordu. En azından dışarıdan bakan biri öyle düşünürdü. İsim yapmış bir teknik üniversiteden mezun olmuş, demiryolu şirketinde işe girmişti, uzmanlık gerektiren bir iş yapıyordu. Çalıştığı şirkette de yaptığı işlerin beğenildiği söylenebilirdi. Üstleri ona güveniyordu. Ekonomik açıdan bir kaygısı yoktu. Babası öldüğünde ona hatırı sayılır bir miras kalmıştı. Tokyo merkezine yakın, yaşamak için elverişli bir yerde bir apartman dairesi vardı, ev bir oda bir salondu. Kredi borcu da yoktu. Neredeyse hiç içki içmiyor, sigara kullanmıyordu; masraf çıkartacak hobileri de yoktu. Daha doğrusu neredeyse hiç para harcamıyordu. Tasarruf yapmaya uğraştığı falan yoktu, münzevi bir yaşam sürüyor da değildi. Yalnızca para harcayacak yer bulamıyordu. Arabaya ihtiyaç duymuyor, az sayıdaki kıyafeti de ona yetiyordu. Arada sırada kitap, CD satın aldığı oluyordu, ama öyle büyük paralar ödemiyordu. Yemek konusuna gelince dışarıda yemek yerine evde kendisi yapmayı seviyor, çarşaflarını kendisi yıkıyor, ütü bile yapıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Çoğunlukla az konuşurdu, insanlarla iletişim konusunda çok iyi sayılmazdı, ama yine de, tamamen yalnız bir yaşam sürüyor da değildi. Günlük yaşamında, bir derece de olsa çevresine ayak uydurarak davranmayı becerebiliyordu. Dışarı çıkıp da kadın peşine düştüğü olmuyordu, ama şimdiye kadar birliktelik yaşama konusunda sıkıntı çektiği de olmamıştı. Bekârdı, eli yüzü düzgün, kendi halinde biriydi, üstü başı temizdi. O yüzden, kadınlar doğal bir şekilde onunla yakınlaşabiliyorlardı. Bazı durumlarda ise, çevresindeki insanlar tanıdıkları bekâr kadınlarla tanıştırırlardı onu (Sara da o şekilde tanıştığı kadınlardan biriydi).</span></p>
				<p class="metin" xml:lang="en-US"><span class="char-style-override-7" xml:lang="tr-TR">Dışarıdan bakan biri için, 36 yaşında, nezih bir yaşam süren bir erkekti. Vücudu sağlıklıydı, fazla kilosu yoktu, bir kez bile hastalık geçirmemişti. Sıradan biri muhtemelen, hiç tökezlemediği bir yaşam sürmüş derdi. Annesi ve ablaları da öyle düşünüyordu. “Böyle tek başına yaşamak çok rahatına geldiği için bir türlü evlenemiyorsun” demişlerdi Tsukuru’ya. Onun için çöpçatanlık girişimlerine nihayet bir son vermişlerdi. Mesai arkadaşları da aynı sonuca varmış gibiydi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Evet, doğru. Tsukuru Tazaki şu ana kadarki yaşamında ihtiyaç duyduğu her şeyi elde edebilmişti. Bir şeyi isteyip de ulaşamadığı, bu yüzden ıstırap çektiği hiç olmamıştı. Fakat öte yandan bir şeyi gerçekten isteyip, uğruna eziyete katlanarak elde etmenin sevincini de, anımsadığı kadarıyla bir kez bile yaşamamıştı. Lise birinci sınıfta tanıştığı dört arkadaşı, muhtemelen onun şu ana kadar elde ettiği en değerli kazanımdı. Fakat bu dostluk onun kendi iradesiyle yaptığı bir seçimden ziyade, ilahi bir lütuftu, doğal bir şekilde önüne konuvermişti. Sonra da, çok uzun zaman önce, yine onun iradesi dışında bir şekilde yitip gitmişti. Daha doğrusu elinden koparılıp alınmıştı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">İstediği çok az şey vardı, Sara da onlardan biriydi. Henüz yüzde yüz emin olduğu aşamada değildi, ama kalbi o kendinden iki yaş büyük kadının çekim alanına güçlü bir şekilde girmişti işte. Onunla her görüştüğünde ona karşı hissettiği duygular daha da güçleniyordu. Üstelik, artık onu elde edebilmek için birçok fedakârlığa da hazırdı. Böylesine güçlü ve katıksız duygulara kapılmak ender yaşadığı bir durumdu. Yine de, neden kaynaklandığını anlayamıyordu ama, sevişmeye çalıştıklarında işler olması gerektiği gibi gelişmemişti. Bir şey olmuş, arzunun akışı kesilivermişti. “Zamana yay. Ben bekleyebilirim” demişti Sara. Fakat mesele o kadar da basit değildi. İnsanlar her gün hareket ediyor, her gün bulundukları konumu değiştiriyorlardı. Bir sonraki sefere neyle karşılaşacağını hiç kimse bilemezdi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru’nun kafasından bu düşünceler geçerken, yirmi beş metre uzunluğundaki havuzda yüzüyordu. Nefesi kesilmesin diye belli bir ritimde kulaç atıyordu, yüzünü hafifçe yana çevirip kısa bir nefes alıyor, aldığı nefesi suyun içerisinde boşaltıyordu. Bu döngü, yüzmeyi sürdürdükçe gitgide otomatik hale gelmişti. Artık havuzu boydan boya geçerken aynı sayıda kulaç atıyordu. Kendini tamamen o ritme bırakarak, yaptığı tur sayısını aklında tutması yeterliydi.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Neden sonra, aynı kulvarda önünde yüzen adamın ayak tabanını bir yerden hatırlar gibi oldu. Haida’nın ayak tabanının ön kısmı çift bombeliydi. Tsukuru şaşkınlıkla nefesini bir an tutunca, soluklanma ritmi bozuluverdi. Burnuna su kaçtı, yüzmeye devam ederken soluklarını yeniden düzene sokması zaman aldı. Göğüs kafesinin içinde, kalbi güm güm atıyordu.</span></p>
				<p class="metin" xml:lang="en-US"><span class="char-style-override-8" xml:lang="tr-TR">Kesinlikle öyle. Haida’nın ayak tabanları,</span><span class="char-style-override-7" xml:lang="tr-TR"> dedi Tsukuru içinden. Büyüklüğü, şekli, iki ayağın kendinden emin bir şekilde ve aynı güçle suyu tekmeleyişi. Ayakların suda oluşturduğu köpükler bile tıpkı ayak hareketleri gibi küçük, zarif ve telaşsızdı. Tsukuru, üniversite havuzunda Haida’nın peşi sıra yüzerken hep onun ayak tabanlarını izlerdi. Geceleyin yolda araba süren birinin, önündeki arabanın fren lambalarından gözlerini ayırmaması gibi. O ayak tabanları belleğine tüm netliğiyle kazınmıştı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru yüzmeyi bırakarak sudan çıktı; start platformunda oturup, yüzen adamın dönüş yaparak geri gelmesini bekledi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Fakat gelen kişi Haida değildi. Bone ve yüzücü gözlüğü yüzünden yüz hatlarına varana kadar seçemedi, ama dikkatlice bakınca Haida’ya göre boyu fazla uzundu, omuzları da fazlasıyla kaslıydı. Yaşı da gençti. Muhtemelen üniversite öğrencisiydi. Haida artık 30’lu yaşlarının ortalarına gelmiş olmalıydı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Yine de, başka biri olduğunu anladığı halde, Tsukuru’nun kalp atışları düzene girmedi. Havuz kenarındaki plastik sandalyelerden birine oturup, hiç tanımadığı yüzücünün yüzmesini izlemeye koyuldu. Abartısız, güzel bir yüzme şekli vardı. Genel yapısı Haida’yı çok andırıyordu. Tıpatıp aynısı demek bile mümkündü. Su sıçratmadığı gibi, gereksiz sesler de çıkartmıyordu. Dirseği güzel ve yavaş bir hareketle havaya yükseliyor, başparmağından itibaren suya sakince giriyordu. Asla acele etmiyordu. İçedönük bir sükûneti korumak, bu yüzme şeklinin temel hedefi gibiydi. Fakat yüzme şekli ne kadar benzerse benzesin, o, Haida değildi. Nihayet adam yüzmeyi bırakıp sudan çıktı, bonesini ve yüzücü gözlüğünü çıkarttı, havluyla kısa saçlarını ovarak kuruladı, sonra yürüyüp gitti. Yüzü Haida’nınkinden tamamen farklıydı, köşeli, kemikli bir yüzü vardı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru daha fazla yüzmekten vazgeçerek, soyunma odasına geçip duş aldı. Sonra bisikletine binerek evine döndü. Hazırladığı basit kahvaltıyı atıştırırken aklından geçirmeden edemedi: </span><span class="char-style-override-8" xml:lang="tr-TR">Haida da, muhtemelen içimde takılıp kalmış şeylerden biri.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Finlandiya’ya gitmek için izin alırken hiç sorun çıkmadı. Şimdiye dek neredeyse hiç kullanmadığı için ücretli izinleri saçak altında donup kalmış kar gibi birikmişti. Şefi, “Finlandiya mı?” diye sordu, yüzünde şaşkın bir ifadeyle. Tsukuru lise yıllarından bir arkadaşının orada yaşadığını, onu görmeye gideceğini söyledi. Bir daha Finlandiya’ya gitme fırsatı bulmasının zor olacağını da ekledi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Finlandiya’da ne var ki?” dedi şefi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sibelius, Aki Kaurismäki filmleri, Marimekko, Nokia, Moomin” diye aklına gelen şeyleri sıraladı Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Şefi başını iki yana salladı. Hiçbiri ilgisini çekmemiş gibiydi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, Sara’ya telefon ederek, Narita-Helsinki direkt uçuş günlerine uyduracak şekilde programını kesinleştirdi. İki hafta sonra Tokyo’dan ayrılacak, Helsinki’de dört gece konaklayıp sonra tekrar Tokyo’ya dönecekti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Gitmeden önce Kara’ya haber verecek misin?” diye sordu Sara.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hayır. Geçenlerde Nagoya’da yaptığım gibi, önceden haber vermeden, doğruca görüşmeye gitmek niyetindeyim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Finlandiya Nagoya’dan çok daha uzak. Gidip dönmek de epeyce vakit alacak. Belki de oraya ulaştığında bir bakacaksın ki Kara üç gün önce Mallorca’ya tatile gitmiş.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Eğer öyle bir şey olursa ben de kaderime razı olur, rahat rahat Finlandiya’yı gezer, geri dönerim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sen öyle diyorsan, mesele yok tabii” dedi Sara. “Fakat kalkıp o kadar uzağa gitmişken başka yerlere de uğramak istemez misin? Talin, Sen Petersburg neredeyse burnunun dibinde olacak.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hayır, yalnızca Finlandiya yeter” dedi Tsukuru. “Tokyo’dan Helsinki’ye gidip, orada dört gece kalacağım, sonra Tokyo’ya döneceğim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Pasaportun vardır herhalde, değil mi?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Şirkete girdiğimde çıkartmamı söylemişlerdi. Her an hazır olsun, demişlerdi. Yurtdışına ne zaman bir iş çıkacağı belli olmazmış. Fakat hâlâ gıcır gıcır.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Helsinki merkezinde çoğunlukla İngilizce yeterlidir ama taşraya gidince durum ne olur, bilemiyorum. Helsinki’de bizim şirketin küçük bir ofisi var. Temsilcilik bürosu gibi bir yer. Orayla irtibata geçip, senin gelişini bildireceğim. Başın sıkışırsa oraya gitmen yeterli. Olga adlı Finli bir kız var, eminim yardımcı olur.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sağ ol” diyerek teşekkür etti Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ben yarın değil öbür gün Londra’ya gidiyorum. Uçak biletini ayırtıp Helsinki’deki otele rezervasyonunu yaptırır yaptırmaz detayları e-posta ile gönderirim. Bizim Helsinki büromuzun adresi ve telefon numarasını da yazarım.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Tamam.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Baksana. Önceden iletişim kurmadan ta Helsinki’ye kadar onu görmeye mi gideceksin gerçekten? Ta Kuzey Kutbu bölgesine kadar.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Çok mu tuhaf yani?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara güldü. “Bana kalsa, aksine, ‘cesurca’ sözcüğünü kullanmak isterdim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Böyle yaparsam daha iyi bir sonuç alabileceğime inanıyorum. Gerçi tamamen bir önsezi bu ama.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bol şanslar öyleyse” dedi Sara. “Gitmeden önce buluşalım mı? Hafta başında Londra’dan dönüyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hayır” dedi Tsukuru. “Elbette seni görmeyi istiyorum. Fakat önce Finlandiya’ya gitmemin daha iyi olacağına dair bir his var içimde.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bu da önsezi gibi bir şey mi?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Öyle. Önsezi gibi bir şey.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Peki sen aslında önsezilerine göre hareket eden biri misin?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hayır, sanırım değilim. Şimdiye dek önsezilerime güvenerek bir şey yapmış değilim hiç. Nasıl ki insan önsezilerine güvenerek istasyon inşa etmezse. Doğrusunu istersen bunun önsezi diye adlandırılıp adlandırılamayacağını bile bilemiyorum. Bir an öyle hissettim işte, hepsi bu.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ama sonuçta öylece gitmenin daha iyi olacağını hissediyorsun, değil mi? İster önsezi olsun, ister olmasın.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru yanıtladı: “Geçen gün havuzda yüzerken bir sürü şey düşündüm. Seni, Helsinki meselesini. Nasıl desem, sezgilerimin peşine takılmış, akıntının tersi yönde yüzüyormuşum gibi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yüzerken mi düşündün bunları?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yüzerken çok daha iyi düşünebiliyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara etkilenmiş gibi bir süre sustu. “Somon balıkları gibi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Somonlar hakkında pek bilgim yok.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Somonlar çok uzun yolculuklar gerçekleştirirler. Özel bir çağrıya uyarak” dedi Sara. “</span><span class="char-style-override-8" xml:lang="tr-TR">Star Wars</span><span class="char-style-override-7" xml:lang="tr-TR">’u izlemiş miydin?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Çocukken.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Güç seninle olsun” dedi Sara. “Somonlardan aşağı kalma.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sağ ol. Helsinki’den dönünce seni ararım.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bekliyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sonra telefonu kapattı.</span></p>
				<p class="yildiz">* * *</p>
				<p class="metin" xml:lang="en-US"><span class="char-style-override-7" xml:lang="tr-TR">Fakat Helsinki’ye gideceği uçağa binmeden birkaç gün önce, Tsukuru tamamen rastlantı eseri Sara’yı gördü. Ama Sara’nın bundan haberi olmadı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, o gün akşamüzeri, Kara’ya hediye almak için Aoyama’ya gitti. Onun için küçük bir aksesuar ve çocukları için Japon resimli kitapları aldı. Aoyama Caddesi’nden biraz iç tarafta bir yerlerde bu tür hediyelik eşyalar satan bir mağaza vardı. Bir saat kadar dolanıp alışverişini tamamladıktan sonra, biraz dinlenmek isteyince Omotesando Caddesi’ne bakan, önü boydan boya camekânlı bir kafeye girdi. Pencere kenarında bir masaya oturmuş, kahve ve tonbalığı salatalı sandviç sipariş etmiş, günbatımı renkleriyle yıkanan caddeyi seyrediyordu. Görüş alanından geçen insanların çoğu çiftlerdi. Her halleriyle çok mutlu gibi görünüyorlardı. Sanki hepsi oradan çok özel bir yere, onları keyifli bir şeylerin beklediği bir yerlere doğru gidiyor gibiydiler. İnsanların o hallerini izlerken Tsukuru’nun yüreğine de bir sükûnet, dinginlik çöktü. Rüzgârsız kış gecelerinde donmuş ağaç dalları gibi sakindi yüreği. Fakat içinde küçük de olsa bir sızı vardı. Ama uzun yıllar boyunca Tsukuru yüreğinin bu haline öyle alışmıştı ki artık özel bir acı hissetmiyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Yine de, orada Sara’yla birlikte olsa, ne kadar hoş olacağını aklından geçirmeden edemedi. Fakat elinden bir şey gelmezdi. Onunla buluşmayı reddeden, kendisiydi. Bunu kendi istemişti. Kendi isteğiyle o çıplak dalı dondurmuştu. Hem de, o hayat dolu yaz akşamında.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Acaba doğru mu yapmıştı?</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru emin değildi. O “önsezi”ye gerçekten güvenmeli miydi? Belki de bu önsezi falan değildi, belki de öylesine tutarsız bir düşünceden ibaretti, olamaz mı? “Güç seninle olsun” demişti Sara.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru bir süre, kendilerini içgüdülerine ya da önsezilerine bırakarak karanlık denizlerde uzun mu uzun yolculuklara çıkan somon balıklarını düşündü.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tam o sırada, Sara’nın görüntüsü Tsukuru’nun görüş alanı içerisine girdi. Geçen seferki görüşmelerinde üzerinde olan aynı nane yeşili, kısa kollu, tek parça elbisesini, altına da uçuk kahverengi ayakkabılarını giymiş, Aoyama Caddesi’nden Cingumae’ye uzanan hafif eğimli yokuştan aşağı iniyordu. Tsukuru bir an nefesini tutup, elinde olmadan yüzünü buruşturdu. Çünkü bunun gerçek bir görüntü olabileceğine inanamamıştı. Birkaç saniye boyunca Sara’nın görüntüsü, sadece yüreğinin özenle hazırladığı bir hayal gibi geldi. Fakat kuşkuya yer yoktu, gördüğü, gerçekten Sara’ydı. Tsukuru refleks olarak sandalyesinden doğrulmaya yeltendiğinde, az kalsın masayı devirecekti. Kahvesi kahve tabağına döküldü. Kendisini hemen yeniden sandalyesine bırakıverdi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sara’nın yanında orta yaşlı bir adam vardı. Sağlam yapılı, orta boylu bir adamdı; koyu renk ceketinin altına mavi gömlek giymiş, küçük puanlı lacivert bir kravat takmıştı. Güzelce taranmış saçları yer yer ağarmıştı. Herhalde 50’li yaşların başında olmalıydı. Çenesi biraz sivriydi, ama yüz hatları güzeldi. Yüz ifadesinde, o yaşlardaki bazı erkeklerde görülen, iddiasız bir sakinlik, rahatlık vardı. İkisi el ele yolda yürüyorlardı. Tsukuru, sanki tam bir şey diyecekmiş gibi, ağzı açık kalmış halde camın arkasından o ikisini izledi. Hemen önünden ağır ağır geçtikleri halde, Sara ondan tarafa dönüp bakmadı bile. Yanındaki adamla konuşmaya kendini tamamen kaptırmış, etrafında olup bitenlere hiç dikkat etmiyor gibiydi. Adam kısaca bir şeyler söyledi, Sara ağız dolusu güldü. Otuz iki beyaz dişini ortaya sererek.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sonra ikisi akşamın loşluğunda, kalabalıkların içinde kayboldular. Tsukuru gözden kayboldukları yöne doğru camın ardından uzunca bir süre bakakaldı. Sara dönüp geliverir belki diye, içinde çok zayıf bir beklenti de vardı. Neden sonra, Tsukuru’yu orada gördüğünün farkına varıp, durumu açıklamak için dönüp gelebilirdi. Fakat Sara, bir daha hiç görünmedi. Yüzleri farklı, kıyafetleri farklı başka insanlar önündeki yoldan bir bir geçip gittiler yalnızca.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru sandalyedeki oturuşunu düzeltip, buzlu sudan bir yudum içti. Geriye bir tek sessiz bir hüzün kalmıştı. Göğsünün sol tarafında, delici bir aletle deşilmiş gibi kesik kesik bir sancı vardı. </span><span class="char-style-override-7" xml:lang="tr-TR">Delinen yerden kanının ılık ılık aktığını bile hissediyor gibiydi. Evet, muhtemelen kandı bu akan. Böyle bir acıyı uzun zamandır, o dört arkadaşı onu terk ettiğinden beri, hiç yaşamamıştı. Gözlerini kapattı, kendini suya bırakır gibi bir süre o acı âleminin içinde yüzdü. Hâlâ acı hissedebiliyor olması iyiydi. Öyle düşünmeye çabaladı. Acı bile hissedemeyecek hale gelmek, işte bu feci bir durumdu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Birçok ses birbirine karışmış, kulağının derinliklerinde kesintisiz bir parazite dönüşmüştü. Bu, dipsiz kuyu gibi derin bir sessizlik içinde olmadığın müddetçe duyamayacağın bir sesti. Dışarıdan gelen bir ses değildi. Kendi organlarının içinde üretilen bir sesti. Her insan, bu türden kendine özgü bir sesle birlikte yaşar. Fakat gerçekte, o sesi duyma şansını çok nadir bulur.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Gözlerini açtığında, dünya sanki bir dönüşüm geçirmiş gibi geldi. Plastik masa, beyaz ve basit kahve fincanı, yarım kalmış sandviç, sol bileğine takılı eski otomatik tip Tag Heuer (babasından hatıraydı), ortasına kadar okumuş olduğu akşam gazetesi, kaldırım boyunca sıralanmış ağaçlar, akşamla birlikte ışığı gitgide daha parlak bir hal alan karşı mağazanın vitrini. Her şey az biraz ürkütücü bir hal almış, yamulmuş gibi görünüyordu. Siluetler belirsizleşmiş, perspektif kaybolmuş, ölçek bozulmuştu sanki. Tekrar tekrar derin derin nefes alıp vererek, sonunda içinde kopan fırtınayı bastırmayı başardı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Yüreğinde hissettiği acının kaynağı kıskançlık değildi. Kıskançlığın ne olduğunu, Tsukuru biliyordu. Bir keresinde rüyasında bu duyguyu tüm canlılığıyla tatmıştı. O hissin izlerini içinde hâlâ taşıyordu. Kıskançlığın nasıl bir boğuntu verdiğini, insana kendini nasıl çaresiz hissettirdiğini biliyordu. Fakat şu an hissettiği öylesi bir boğuntu değildi. Hissettiği yalnızca hüzündü. Dimdik, derin mi derin, karanlık bir uçurumun dibinde tek başına bırakılmış gibi bir hüzün. Sadece buydu – hüzün. Bu ve basit bir fiziksel acı. Böyle olduğu için de, Tsukuru müteşekkirdi. </span></p>
				<p class="metin" xml:lang="en-US"><span class="char-style-override-7" xml:lang="tr-TR">Onu en çok inciten, Sara’nın başka bir erkekle sokakta el ele yürüyor olması değildi. Hatta, onun birazdan o adamla cinsel ilişkiye girmesi olasılığı da değildi. Onun bir yerlerde giysilerini çıkardığını, başka bir erkekle yatağa girdiğini hayal etmek, Tsukuru için elbette zor bir durumdu. O görüntüyü zihninden silip atmak için bir hayli çaba göstermesi gerekti. Fakat Sara, 38 yaşında bağımsız bir kadındı, bekârdı ve özgürdü. Tıpkı Tsukuru gibi onun da kendine ait bir hayatı vardı. Sara’nın, istediği kişiyle, istediği yere gidip, istediğini yapma hakkı vardı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru’yu asıl şok eden Sara’nın yüzünde gördüğü, gerçek mutluluk ifadesiydi. O adamla konuşurken, yüzünde kocaman bir gülümseme vardı. Tsukuru ile birlikteyken, yüzünde hiçbir zaman böyle rahatlamış bir ifade olmamıştı. Bir kez bile. Tsukuru’yla birlikteyken hep serinkanlı, hep kontrollü bir ifade olurdu yüzünde. İşte Tsukuru’nun yüreğini her şeyden fazla bu yaralamış, parçalamıştı.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Eve dönünce, Finlandiya yolculuğu için hazırlık yapmaya başladı. Kendini meşgul ettiği sürece zihni başka şeylerle meşgul olmazdı ne de olsa. Gerçi öyle pek fazla eşya toplaması falan da gerekmiyordu. Birkaç günlük yedek giysi, temizlik gereçlerini koyduğu bez torba, uçakta okumak için birkaç kitap, mayo ve yüzücü gözlüğü (nereye giderse gitsin çantasında olurdu), katlanabilir şemsiye. Hepsi bu kadardı işte. Hepsi kabine sokabileceği büyüklükteki bir omuz çantasına sığıyordu. Fotoğraf makinesi bile almamıştı. Hem fotoğraf ne işe yarardı ki? Onun istediği, etten kemikten insan, gerçek sözcüklerdi. </span></p>
				<p class="metin" xml:lang="en-US"><span class="char-style-override-7" xml:lang="tr-TR">Yolculuk hazırlıklarını tamamlayınca, uzun bir aradan sonra Liszt’in “Hac Yılları” plağını çıkarttı. Lazar Berman’ın çaldığı, üç plaktan oluşan set. On beş sene önce Haida’dan kalan. Neredeyse sadece o plağı dinleyebilmek için, eski plakçaları hâlâ evde tutuyordu. Birinci plağı kasnağa yerleştirip, iğneyi ikinci yüze indirdi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Birinci Yıl-İsviçre”. Koltuğa oturup, gözlerini kapatarak, müziğe kulak verdi. “Le Mal du Pays” derlemenin sekizinci parçasıydı, ama plakta ikinci yüzün başında yer alıyordu. Çoğu zaman, dinlemeye o parçadan başlıyor, “İkinci Yıl-İtalya” kısmının dördüncü parçası “Petrarca Sonesi 47”ye kadar dinliyordu. Orada plağın o yüzü bitiyor, iğne otomatik olarak kalkıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Le Mal du Pays.” O durgun, melankolik beste, yüreğini sarmalayan belirsiz hüzne yavaş yavaş bir şekil kazandırmaya başladı. Sanki havada gizlenmiş şeffaf bir yaratığın yüzeyine sayısız polen yapışmış, tüm vücudunu kaplayarak usul usul şeklinin ortaya çıkmasını sağlamış gibi. Bu sefer, o yaratık Sara’nın şeklini aldı. Nane yeşili, yarım kollu, tek parça elbisesini giymiş Sara.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Göğsündeki sancı geri gelmişti. Şiddetli bir acı yoktu, şiddetli bir acının hatırası vardı sadece.</span></p>
				<p class="metin" xml:lang="en-US"><span class="char-style-override-8" xml:lang="tr-TR">Yapacak bir şey yok ki,</span><span class="char-style-override-7" xml:lang="tr-TR"> dedi Tsukuru kendi kendine. Zaten boş olan bir şey, bir kez daha boş kalmıştı yalnızca. Kime şikâyet edebilirdi? İnsanlar onun dünyasına giriyor, onun ne kadar boş biri olduğunu keşfediyor, bundan emin olduktan sonra da çekip gidiyorlardı. Geride boş, hatta bomboş Tsukuru Tazaki kalıyordu yine, tek başına. Durum bundan ibaretti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Yine de, bazen arkalarında ufak tefek hatıra eşyalar bıraktıkları da oluyordu. Mesela Haida’nın bıraktığı bu kutulu “Hac Yılları” plak seti gibi. Kesinlikle unutup gitmiş olamazdı. Dahası, Tsukuru bu müziğe âşıktı. Çünkü bu müzik onu Haida’ya bağlıyordu, Ak’a bağlıyordu. Deyim yerindeyse, dört bir yana sarvulmuş bu üç insanı bağlayan damar gibiydi. İpten ince bir damardı, ama içinde, hâlâ hayat taşıyan, kırmızı kan akıyordu. Müziğin gücü bunu mümkün kılıyordu. Tsukuru ne zaman bu müziği, özellikle de “Le Mal du Pays”yi dinlese, o ikisini tüm canlılıklarıyla anımsıyordu. Hatta bazen öyle bir an geliyordu ki sanki hemen yanında olduklarını, sessizce soluk alıp verdiklerini hisseder gibi oluyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">İkisi de, bir noktada Tsukuru’nun yaşamından çıkıp gitmişlerdi. Bir neden belirtmeden ve ansızın. Hayır, çıkıp gittiklerini söylemek doğru olmazdı. Onu söküp kopararak geride bıraktıklarını söylemek daha yakın olurdu. Bu <a id="Anchor-4"/>şüphesiz, Tsukuru’nun yüreğini yaralamış, iz bırakmıştı. Fakat sonuçta, gerçek anlamda yaralanan, hatta zarar gören, Tsukuru Tazaki’den ziyade o ikisi değil miydi? Tsukuru son zamanlarda böyle düşünür olmuştu.</span></p>
				<p class="metin" xml:lang="en-US"><span class="char-style-override-8" xml:lang="tr-TR">Ben işe yaramaz, boş bir insanım belki de,</span><span class="char-style-override-7" xml:lang="tr-TR"> diye düşünüyordu Tsukuru. Fakat işte tam da böyle boş olduğu için, geçici bir süreliğine de olsa, orada kendine yer bulabilen insanlar olmuştu. Gece kuşlarının, bir yerlerdeki ıssız bir çatının gölgesinde gündüzleri dinlenebilecek güvenli bir yer aramaları gibi. Kuşlar muhtemelen o boş, loş ve sakin mekânı seviyorlardı. Öyleyse Tsukuru, içinin boş olmasından sevinç duymalıydı belki de.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Petrarca Sonesi 47”nin son notaları havada kaybolup gitti, plak bitti, iğne otomatik olarak kalktı ve kol ufuk çizgisine paralel hareket ederek başlangıçtaki yerine döndü. Sonra Tsukuru, iğneyi aynı yüzün başına bir kez daha indirdi. İğne plağın kanalları üzerinde kayarken Lazar Berman’ın performansı yeniden başladı. Tüm güzelliği ve inceliğiyle.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Aynı yüzü iki kez dinledikten sonra, Tsukuru pijamalarını giyerek yatağa girdi. Ardından, başucu lambasını söndürüp, yüreğinde taşıdığı şey yalnızca derin bir hüzün olduğu, ağır bir kıskançlığın pençesinde olmadığı için şükretti. Öyle olsaydı, mutlaka uykularını çalardı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Nihayet uyku gelip, bağrına bastı Tsukuru’yu. Yalnızca birkaç saniyeliğine de olsa, o özlem duyduğu yumuşaklığı tüm vücudunda hissedebildi. Bu da, Tsukuru’nun o gece şükran duyduğu az sayıdaki şeylerden biriydi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Uykusu sırasında, gece kuşlarının sesini duydu.</span></p>
			</div>
		</div>
	</body>
</html>