<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-6.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:7f730855-abfd-44b4-b05b-8c888e89fc4d"/>
	</head>
	<body>
		<div id="x4-6.html" xml:lang="tr-TR">
			<div class="Basic-Text-Frame-2">
				<p class="anabaslik" id="toc_marker-7" xml:lang="en-GB"><span class="char-style-override-6">7</span></p>
				<p class="metin" xml:lang="en-US"><span class="char-style-override-7" xml:lang="tr-TR">Haida’nın, gençliğinde babasının Kyuşu’nun dağlık bölgesindeki kaplıcada karşılaştığı Midorigava adlı caz piyanisti hakkındaki garip hikâyeyi anlattığı gece, bazı tuhaf şeyler oldu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru Tazaki zifiri karanlıkta, gözlerini birden açıverdi. Bir tıkırtıya uyanmıştı. Küçük bir taşın pencere camına çarptığında çıkarttığı ses. Belki de ona öyle gelmişti. Tam olarak kestiremiyordu. Yatağının yanı başındaki elektronik saate bakmaya çalıştıysa da, boynunu çeviremedi. Yalnızca boynunu değil, vücudunun hiçbir yerini kıpırdatamıyordu. Uyuşmuş değildi. Yalnızca, vücudunu hareket ettirmeye çalıştığında başaramıyordu. Bilinci ile kasları arasındaki bağ kopmuş gibiydi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Oda karanlığa gömülmüştü. Tsukuru ışık alan yerde uyuyamadığından, yatarken mutlaka kalın perdeyi iyice çekerek, odayı olabildiğince karartırdı. O yüzden dışarıdan ışık girmezdi. Yine de, odada kendinden başka birinin daha olduğunu hissedebiliyordu. Biri karanlığın içinde gizlenmiş onu izliyordu. Kendini kamufle edebilen hayvanlar gibi nefesini tutmuş, kokusunu silikleştirmiş, rengini değiştirmiş, karanlıkta gizlenmişti. Fakat her nasılsa, Tsukuru bu kişinin Haida olduğunu anlamıştı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Bay Gri.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Gri renk beyazla siyahın karışımından elde edilir. Dahası, biraz koyulaştıkça farklı tonlardaki karanlığın içerisine kolayca karışabilir.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Haida, karanlık odanın köşesinde hareketsizce durmuş, gözlerini ayırmadan sırtüstü yatan Tsukuru’ya bakıyordu. Sanki heykel taklidi yapan pandomimciler gibi, uzunca bir süre tek bir kası bile oynamadı. O manzara içerisinde belli belirsiz de olsa hareket eden tek şey, Haida’nın uzun kirpikleriydi yalnızca. Bu durum tuhaf bir tezat barındırıyordu. Haida kendi isteğiyle neredeyse tamamen donmuş gibiyken; Tsukuru, istediği halde vücudunu kımıldatamıyordu. </span><span class="char-style-override-8" xml:lang="tr-TR">Bir şey söylemem lazım,</span><span class="char-style-override-7" xml:lang="tr-TR"> diye düşündü Tsukuru. Bir şeyler dile getirmesi, bu tedirgin edici dengeyi bozması gerekiyordu. Fakat sesi bile çıkmadı. Ne dudaklarını, ne de dilini oynatabildi. Gırtlağından süzülüp çıkan tek şey, sessiz, kuru nefesiydi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Haida’nın o odada ne işi vardı acaba? Neden orada durmuş, gözlerini dikerek öylece Tsukuru’ya bakıyordu?</span></p>
				<p class="metin" xml:lang="en-US"><span class="char-style-override-8" xml:lang="tr-TR">Bu rüya değil, </span><span class="char-style-override-7" xml:lang="tr-TR">diye düşündü Tsukuru. </span><span class="char-style-override-8" xml:lang="tr-TR">Her şey bir rüya olamayacak kadar net.</span><span class="char-style-override-7" xml:lang="tr-TR"> Fakat orada dikilip duran kişinin gerçek Haida olup olmadığı konusunda Tsukuru bir karar veremiyordu. Gerçek Haida, gerçek vücuduyla yan odadaki koltukta mışıl mışıl uyurken, bu ondan kopup gelen klonu gibi bir şey olabilirdi. Tsukuru’nun içine öyle bir his doğmuştu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Fakat bu varlığı huzursuz edici, kötücül bir şey gibi hissetmiyordu. Ne olursa olsun, Haida’nın kendisine </span><span class="char-style-override-8" xml:lang="tr-TR">kötü bir şey</span><span class="char-style-override-7" xml:lang="tr-TR"> yapması mümkün değildi. Tsukuru bundan neredeyse emindi. Bu onunla ilk kez karşılaştığı andan beri sezgisel olarak bildiği bir şeydi. Deyim yerindeyse, içgüdüsel olarak.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Evet, Kızıl da çok zeki biriydi ama onun zekâsı nispeten faydacı, duruma göre çıkarcı olabilirdi. Onunla karşılaştırıldığında Haida’nın zekâsının saf, belli prensiplere dayanan bir yanı vardı. Kendi içinde bütünlüğü olduğu bile söylenebilirdi. Onunla birlikteyken, Tsukuru’nun arada sırada Haida’nın o an ne düşündüğünü kavrayamadığı olurdu. Karşısındaki insanın kafasının içerisinde bir şeyler hızla yol alırdı sanki ama o </span><span class="char-style-override-8" xml:lang="tr-TR">bir şeylerin</span><span class="char-style-override-7" xml:lang="tr-TR"> ne tür şeyler olduğu hakkında Tsukuru’nun hiçbir fikri olmazdı. Böyle anlarda kafası karışır, sanki geride tek başına bırakılmış gibi bir hisse kapılırdı. Fakat o zaman bile, Tsukuru kendinden yaşça küçük bu arkadaşına karşı tedirginlik ya da kızgınlık hissetmezdi. Karşısındakinin zihninin devir katsayısı yüksekti, etkinlik alanı daha genişti, onun zihniyle arasında düzey farkı vardı, o kadar. Tsukuru böyle düşünerek, Haida’nın zihinsel hızına yetişmeye çabalamayı bırakmıştı. </span></p>
				<p class="metin" xml:lang="en-US"><span class="char-style-override-7" xml:lang="tr-TR">Muhtemelen Haida’nın beyninde, kendi düşünce hızına uygun olarak düzenlenmiş yüksek hız parkuru gibi bir şey vardı; arada sırada bu parkurda vitesi yükselterek sürüş yapması gerekiyordu. Bunu yapmadığında, Tsukuru’nun sıradan hızına ayak uydurarak düşük viteste sürüşe devam ettikçe, düşünce sistemi hararet yapıyor ve inceden inceye arızalar vermeye başlıyordu belki de. Tskuru böyle bir izlenime kapılıyordu. Bir süre geçince, Haida o parkurdan ayrılıp, hiçbir şey olmamış gibi, o uysal gülümsemesini yüzüne yerleştirip Tsukuru’nun bulunduğu yere dönüyordu. Derken hızını düşürerek, yeniden Tsukuru’nun düşünce hızına ayak uyduruyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kendisine yönelmiş o dikkatli bakış ne kadar sürmüştü acaba? Uzun bir zaman mı geçmişti, kısa mı, Tsukuru bir hüküm veremiyordu. Haida gecenin bir yarısı taş kesilmiş gibi bir halde duruyor, tek kelime etmeden Tsukuru’yu süzüyordu. Haida’nın söylemek istediği bir şeyler var gibiydi. Mutlaka iletmesi gereken bir mesaj taşıyor gibiydi. Fakat bir nedenle, o mesajı somut sözcüklere dönüştüremiyor; bu da, Tsukuru’nun kendinden yaşça küçük, zeki arkadaşını hiç olmadığı şekilde sinirlendiriyordu sanki.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru yatakta uzanmış öylece yatarken, bir an, az önce dinlediği Midorigava adlı adamın öyküsü aklına geliverdi. Midorigava, ölümün tam kıyısına kadar gelmişken –en azından kendisi öyle iddia ediyordu– ortaokulun müzik odasında piyano çaldığı sırada, piyanonun üzerine kumaş bir kese koymuştu. O kesenin içinde ne vardı acaba? Haida’nın öyküsü, bu gizemi çözülmemiş bir halde bırakarak sona ermişti. Tsukuru neredeyse meraktan çatlayacaktı. Birilerinin ona o kesenin içinde ne olduğunu söylemesi lazımdı. Midorigava o keseyi çok önemli bir şeymiş gibi neden piyanonun üzerine koymuştu? Hikâyenin can alıcı noktası bu olmalıydı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Fakat bunun yanıtını alamadı. Uzunca bir sessizlikten sonra Haida, belki de Haida’nın klonu, sessizce ortadan kayboluverdi. En sonunda, Haida’nın soluk sesini duyar gibi olmuştu, ama emin değildi. Haida’nın varlığı tütsü dumanının havaya karışması gibi silikleşerek kaybolmuştu; Tsukuru farkına vardığında, o karanlık odada artık tek başına kalmıştı. Vücudunu hâlâ hareket ettiremiyordu. Bilinci ile kaslarını birbirine bağlayan kablo hâlâ kopuktu, bağlantı somunu yerinden çıkıp düşmüştü.</span></p>
				<p class="metin" xml:lang="en-US"><span class="char-style-override-8" xml:lang="tr-TR">Bunun ne kadarı gerçek acaba?</span><span class="char-style-override-7" xml:lang="tr-TR"> diye düşündü Tsukuru. Bu rüya değildi. Hayal değildi. Kesinlikle gerçekti. Fakat gerçekliğin sahip olması gereken ağırlıktan yoksundu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Bay Gri.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Daha sonra, Tsukuru bir kez daha uykuya dalmış olmalı. Nihayet kendini rüyasında buluverdi. İşin doğrusu, buna rüya denemezdi belki de. Bulunduğu ortam, bir rüyada olması gereken tüm özellikleri taşıyan gerçeklikti. Ya da –kendine özgü bir zaman ve mekânda– serbest bırakılan hayal gücünden başka bir şeyin ortaya çıkaramayacağı, farklı türden bir gerçeklik haliydi.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">İki kız, anadan doğma bir halde yataktaydılar. Dahası, onun iki yanına sımsıkı yapışmışlardı. Ak ve Kara. Şirane ve Kurono. 16-17 yaşındaydılar. Nasıl oluyorsa, hep o yaşta kalmışlardı. İki kız göğüslerini ve kasıklarını onun vücuduna bastırıyorlardı. Tsukuru ikisinin tenlerinin pürüzsüzlüğünü ve sıcaklığını ayrı ayrı, canlı bir şekilde hissedebiliyordu. Ayrıca, iki kızın parmakları ve dil uçları, sağmaya çalışırmış gibi sessizce vücudunda dolaşıyordu. Tsukuru da çırılçıplaktı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Bu Tsukuru’nun arzuladığı bir ortam olmadığı gibi, hayalinde canlandırdığı bir görüntü de değildi. Kolay kolay gelip de Tsukuru’yu bulacak şey değildi. Fakat onun iradesine karşın, o görüntü gitgide berraklaşıyor, dokunuşlar daha canlı, somut bir hal alıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kızların parmakları ince, nazik ve hassastı. Dört el ve yirmi parmak ucu. Karanlıktan doğmuş, görme yetisi olmayan kaygan canlılarmış gibi, Tsukuru’nun vücudunda dokunmadık yer bırakmıyor, onu tahrik ediyorlardı. O ana kadar hiç hissetmediği kadar şiddetli bir kalp çarpıntısı hissediyordu. Yıllardır yaşadığı evde, o güne dek hiç bilmediği gizli, küçük bir odanın varlığını öğrenmek gibi bir duyguydu bu. Kalbi Kelt davulu gibi kesik kesik, tok sesler çıkartıyordu. El ve ayakları hâlâ uyuşmuş haldeydi. Parmağını bile oynatamıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kızların vücutları tüm esneklikleriyle Tsukuru’nun vücudunu sarıverdi. Kara’nın memeleri dolgun ve yumuşaktı. Ak’ınkilerse ufaktı, ama meme uçları çakıl tanesi gibi sertti. İkisinin de apışarası tüyleri yağmur ormanları gibi nemlenmişti. Soluk alıp verişleri, Tsukuru’nunkine ayak uydurmuş, sanki tek ses haline gelmişti. Uzaklardan gelen akıntıların karanlık deniz dibinde kimselerin haberi olmadan birbirine karışması gibi...</span></p>
				<p class="metin" xml:lang="en-US"><span class="char-style-override-7" xml:lang="tr-TR">Uzun ve inatçı okşayışlar sonrasında, kızlardan birinin vajinasının içindeydi artık. Birleştiği Ak idi. Tsukuru’nun üzerine çıkmış, sertleşip dikleşen organını eliyle tutarak, becerikli hareketlerle kendi içine yönlendirmiş, organı sanki bir vakum tarafından emiliyormuş gibi, hiçbir dirençle karşılaşmaksızın kızın içine yerleşivermişti. Biraz rahat hareket edebilir hale gelip soluklarını düzene koyduktan sonra Ak havada karmaşık şekiller çizer gibi, vücudunun üst kısmını döndürüp kalçalarını oynatmaya başladı. Uzun düz saçları, kamçı gibi Tsukuru’nun başının üzerinde salınıyordu. Ak’ın normaldeki halinden beklenmeyecek ölçüde, fazla cüretkâr bir hareketti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Fakat Ak da, Kara da, olanlar sanki çok doğalmış, durup düşünmelerini gerektirecek bir durum yokmuş gibi davranıyorlardı. Tereddüt yaşadıklarına dair tek bir işaret bile yoktu. İkisi birlikte onu okşuyorlardı, ama Tsukuru’nun içine girdiği, Ak’tı. O derin karmaşa içinde, Tsukuru kendi kendine, </span><span class="char-style-override-8" xml:lang="tr-TR">Neden Ak? </span><span class="char-style-override-7" xml:lang="tr-TR">diye sordu. Neden Ak olması gerekiyordu acaba? İkisinin her an eşit olması, ikisinin bir arada tek bir varlık olmaları gerekirdi oysa.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru’nun daha fazlasını düşünebilecek hali yoktu. Kızın hareketleri birden hızlanmış, daha sert bir hal almıştı. Bunun farkına vardığı anda, Tsukuru Ak’ın içine şiddetle boşalıverdi. İçine girdiği anla boşaldığı an arasında çok kısa bir süre geçmişti. </span><span class="char-style-override-8" xml:lang="tr-TR">Aşırı kısa,</span><span class="char-style-override-7" xml:lang="tr-TR"> diye düşündü Tsukuru. </span><span class="char-style-override-8" xml:lang="tr-TR">Hayır, zaman algımı mı yitirdim yoksa?</span><span class="char-style-override-7" xml:lang="tr-TR"> Her halükârda, o dürtüyü bastırabilmesi imkânsızdı. Sanki tam tepesine çullanan devasa bir dalga gibi apansız gelivermişti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Fakat şimdi boşaldığı kişi Ak değil de, her nasılsa Haida olmuştu. Farkına vardığında, kızlar ortadan kaybolmuş, yerlerini Haida almıştı. Boşalma anında, seri bir hareketle eğilerek Tsukuru’nun penisini ağzına almış, çarşafı kirletmeyecek şekilde, fışkıran meniyi emmişti. Şiddetli bir boşalma olmuştu, menisi oldukça fazlaydı. Haida birkaç fışkırmada son bulan boşalmayı sabırla karşılayıp, kesilince de kalanını diliyle yalayarak temizledi. Bu işe bir hayli alışkın gibiydi. En azından, Tsukuru öyle hissetmişti. Sonrasında Haida sessizce yataktan inip lavaboya gitti. Bir süre musluktan akan suyun sesi duyuldu. Ağzını çalkalıyordu herhalde.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Boşaldıktan sonra da, Tsukuru’nun ereksiyon hali devam etti. Ak’ın sıcak ve ıslak cinsel organının temasını hâlâ hissediyor gibiydi. Sanki gerçekte yaşanmış bir cinsel deneyimin hemen sonrasıymış gibi... Rüya ile hayalin, hayal ile gerçekliğin sınırını henüz tam olarak kavrayamıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru zifiri karanlıkta bir sözcük bulmaya çalıştı. Özel, belli birine yöneltilecek bir sözcük değildi aradığı. Yalnızca, oradaki sessiz, isimsiz boşluğu doldurmak için, bir tane olsun doğru sözcük bulmak zorunda hissediyordu kendisini. Haida lavabodan dönmeden önce... Fakat bulamıyordu. O süre boyunca, kafasında basit, tek bir melodi tekrarlayıp duruyordu. Bunun, Liszt’in “Le Mal du Pays” eserinin melodisi olduğunun farkına, ancak sonradan varabildi. “Hac Yılları”, “Birinci Yıl-İsviçre”. Kır manzarasının insanın yüreğinde yarattığı hüzün.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Derken, neredeyse üzerine çullanır gibi derin bir uyku bastırıverdi.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Sabah uyandığında, saat sekize geliyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Uyanır uyanmaz, iç çamaşırına boşalıp boşalmadığını kontrol etti. O tür cinsel içerikli rüyalardan sonra mutlaka iz kalırdı. Fakat yoktu. Tsukuru bir anlam veremedi. Evet, rüyasında, en azından gerçeklik dünyası olmayan bir yerde, boşalmıştı. Fazlasıyla şiddetli bir şekilde hem de. O duygu vücudunda canlılığını koruyordu. Bol miktarda, </span><span class="char-style-override-8" xml:lang="tr-TR">gerçek</span><span class="char-style-override-7" xml:lang="tr-TR"> meninin boşalmış olması gerekirdi. Fakat eser yoktu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru daha sonra, Haida’nın bütün meniyi emdiğini anımsadı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Gözlerini kapattı, yüzünü hafifçe buruşturdu. </span><span class="char-style-override-8" xml:lang="tr-TR">Bu gerçekten oldu mu acaba? Hayır, mümkün olamaz. Her şey benim bilincimin karanlığında meydana geldi. Nasıl düşünürsem düşüneyim öyle. Peki, o boşalan meni nereye aktı? O da, yine bilincimin derinliklerinde kaybolup gitti mi?</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru hissettiği karmaşanın ağırlığı altında yataktan kalkıp, pijamasıyla mutfağa geçti. Haida çoktan üstünü değiştirmiş, çekyatta ayaklarını uzatmış, kalınca bir kitap okuyordu. Tüm dikkatini o kitaba vermişti, sanki başka bir âlemde gibi görünüyordu. Fakat Tsukuru’yu görünce hemen kitabı kapatıp, yüzünde neşeli bir gülümsemeyle mutfakta kahve, omlet ve kızarmış ekmek hazırladı. Taze kahve kokusu ortalığı kapladı. Geceyle gündüzü ayıran bir kokuydu. Masada karşılıklı oturup, kısık sesle müzik dinleyerek kahvaltılarını ettiler. Haida her zamanki gibi iyice kızarttığı ekmeğe hafifçe bal sürerek yedi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Haida yemek masasında bir süre, bir yerlerde yeni keşfettiği çekirdek kahvenin tadından, ne kadar iyi kavrulmuş olduğundan bahsettikten sonra, düşüncelere daldı. Herhalde okumakta olduğu kitapta yazılanlarla ilgili düşünüyor olmalıydı. Boşluktaki bir noktaya odaklanan bir çift gözbebeğinden bunu anlamak mümkündü. Alabildiğine berraktı gözbebekleri, ama bakışlarından hiçbir şey okunmuyordu. Soyut konular üzerine düşünürken, gözleri hep böyle olurdu. Her seferinde, Tsukuru’ya ağaçların arasından görünen dağ pınarlarını çağrıştırırdı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Haida’nın halinde tavrında her zamankine göre bir farklılık yoktu. Alışıldık pazar sabahlarından biriydi. Gökyüzü hafifçe bulutluydu, dışarıda yumuşak bir günışığı vardı. Haida, doğrudan Tsukuru’nun gözlerine bakarak konuşuyordu. Bakışlarında anlattıklarının dışında bir şey saklı değildi. Herhalde </span><span class="char-style-override-8" xml:lang="tr-TR">gerçeklikte</span><span class="char-style-override-7" xml:lang="tr-TR"> hiçbir şey olmamıştı. Olanlar, Tsukuru’nun bilinçaltının derinliklerinden yüzeye çıkan kuruntulardan ibaretti. Tsukuru’nun aklından bu düşünce geçti. Sonra, utanç duygusuyla birlikte, şiddetli bir karmaşa hissinin pençesine düşüverdi. Tsukuru o güne kadar birçok kez Kara ve Ak’ın birlikte yer aldığı cinsel içerikli rüyalar görmüştü. O rüyaları, tamamen istemsiz bir şekilde, neredeyse periyodik olarak görür, her seferinde boşalırdı. Fakat böylesine canlı ve gerçek gibi gelen bir rüyayı ilk kez görüyordu. Dahası, her şeyden öte, Haida’nın da rüyaya dahil olması Tsukuru’nun kafasını allak bullak etmişti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Fakat Tsukuru, bu sorunu daha fazla kurcalamaktan vazgeçti. Ne kadar derinlemesine düşünürse düşünsün, bir yanıt bulabilmesi mümkün değildi. Bu soruyu “cevaplanmamış sorular” etiketi yapıştırılmış çekmecelerden birine yerleştirerek sonraki günlerde yeniden düşünmeye karar verdi. Tsukuru’nun zihninde o tür çekmecelerden bol bol vardı ve birçok soru o çekmecelerde kaderine terk edilmişti.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Daha sonra, Tsukuru ve Haida üniversitenin havuzuna gidip birlikte yarım saat yüzdüler. Pazar sabahı havuzda pek fazla insan yoktu ve gönüllerince yüzebildiler. Tsukuru gerekli kasları uygun bir şekilde hareket ettirmeye odaklanmıştı. Sırt, bel ve karın kasları. Göğüs ve bacak kaslarını aklına takmasına gerek yoktu. Bir kez ritmi yakalayınca, kalanı kendiliğinden oluyordu. Haida sürekli önden yüzdü, Tsukuru peşinden gitti. Haida’nın suyu yumuşak bir şekilde tekmeleyen ayaklarının suyun yüzünde ritmik olarak beyaz köpükler çıkartmasını, başka bir şey düşünmeden izliyordu. Bu görüntü, Tsukuru’nun beyninde hafif bir uyuşmaya da neden olmuştu. </span></p>
				<p class="metin" xml:lang="en-US"><span class="char-style-override-7" xml:lang="tr-TR">Duş alıp, soyunma odasında giyindikten sonra Haida’nın gözlerinde az öncesine kadar varlığını koruyan berrak ışıltı kaybolmuş, normaldeki donuk bakışları geri dönmüştü. Vücudunu sınırlarını zorlayarak hareket ettirince, her nasılsa Tsukuru’nun zihnindeki karmaşa da yatışmış gibiydi. İkisi spor salonundan çıkarak kütüphaneye kadar yan yana yürüdüler. O süre boyunca neredeyse hiç konuşmadılar, ama bu nadir bir durum değildi. Kütüphanede araştırmak istediği bir şey olduğunu söylemişti Haida. Bu da nadir bir durum değildi. Haida kütüphanede “araştırma” yapmaktan hoşlanırdı. Bu, çoğunlukla, “bir süre tek başına kalmak istediği” anlamına gelirdi. “Eve dönüp çamaşır yıkayacağım” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kütüphanenin önüne gelince, birbirlerine hafifçe el sallayarak ayrıldılar.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Sonraki günlerde, uzunca bir süre Haida’dan haber çıkmadı. Tsukuru ne havuzda, ne de üniversite binalarında Haida’yı gördü. Haida ile tanışmadan önce olduğu gibi tek başına sessizce yemeğini yiyor, havuza gidip tek başına yüzüyor, derslere girip not alıyor, yabancı dil sözcük ve kalıplarını robot gibi ezberleyerek yaşamını sürdürüyordu. Sakin, yalnız bir yaşamdı. Zaman sanki onun üzerinden neredeyse hiç iz bırakmadan geçip gidiyordu. Arada sırada “Hac Yılları” plağını pikaba koyup dinliyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Bir hafta kadar ses çıkmayınca, Tsukuru acaba Haida artık benimle görüşmemeye mi karar verdi diye düşündü. Bu olmayacak şey değildi. Hiçbir uyarı yapmadan, hiçbir neden belirtmeden çekip gitmişti belki de. Tıpkı bir zamanlar memleketindeki </span><span class="char-style-override-8" xml:lang="tr-TR">o dördünün </span><span class="char-style-override-7" xml:lang="tr-TR">yaptığı gibi.</span></p>
				<p class="metin" xml:lang="en-US"><span class="char-style-override-8" xml:lang="tr-TR">O yaşça küçük dostumun benden böyle uzaklaşmasının nedeni o gece gördüğüm gerçekten farksız cinsel içerikli rüyadır belki de, </span><span class="char-style-override-7" xml:lang="tr-TR">diye aklından geçirdi Tsukuru. </span><span class="char-style-override-8" xml:lang="tr-TR">Bir kanal açılmış, Haida benim bilinçaltımda meydana gelenlerin tümünden haberdar olmuş, bu onu rahatsız etmiştir. Hatta sinirlenmiştir belki de.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Hayır, bu mümkün değildi. Olanların Tsukuru’nun bilincinden dışarı sızması mümkün olamazdı. Orada olup bitenleri Haida’nın öğrenebilmesinin hiçbir mantıklı açıklaması olamazdı. Yine de Tsukuru, kendi bilinçaltının derinliklerindeki bazı çarpık unsurların, o kendinden yaşça küçük dostunun keskin gözlerinden kaçmadığını düşünüyordu. Bu düşünce aklından geçtikçe de, utançtan yerin dibine girecek gibi oluyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sonuçta Haida ortadan kaybolunca, Tsukuru o dostunun kendisi için ne kadar büyük bir anlam taşıdığını, günlük yaşamına nasıl da renk katıp zenginleştirdiğini, ta iliğinde kemiğinde hissetti. Haida ile ettikleri sohbetleri, onun kendine özgü hafif kahkahasını özlemle anmaya başladı. Sevdiği müzikleri, arada sesli sesli okuduğu kitapları, dünyada olup bitene getirdiği yorumları, kendine özgü mizah anlayışını, doğru zaman ve yerlerde kullandığı alıntıları, yaptığı yemekleri, hazırladığı kahveleri... Haida’nın ardında bıraktığı boşluğu, Tsukuru günlük yaşantısının her alanında rahatlıkla görebiliyordu.</span></p>
				<p class="metin" xml:lang="en-US"><span class="char-style-override-8" xml:lang="tr-TR">Haida’nın bütün bu verdiklerine karşılık, ben ona ne verebildim acaba?</span><span class="char-style-override-7" xml:lang="tr-TR"> diye düşünmeden edemiyordu Tsukuru. </span><span class="char-style-override-8" xml:lang="tr-TR">Ben o dostumun yüreğinde ne bırakabildim?</span></p>
				<p class="metin" xml:lang="en-US"><span class="char-style-override-8" xml:lang="tr-TR">Kaderimde tek başına kalmak vardır belki de.</span><span class="char-style-override-7" xml:lang="tr-TR"> Tsukuru böyle düşünmekten kendini alamıyordu. İnsanlar önce onunla yakınlaşıyor, sonra da çekip gidiyorlardı. Sanki Tsukuru’nun iç dünyasında bir şeyler arıyor, ama tam olarak bulamıyor ya da buldukları şey hoşlarına gitmeyince şanslarına küserek (hatta hayal kırıklığına uğrayıp öfkelenerek) çekip gidiyorlardı. Bir gün, apansız ortadan kayboluveriyorlardı. Bir açıklama yapmadan, doğru dürüst veda etmeden... İçinde sıcak kanın dolaştığı, nabız atışının hâlâ duyulabildiği bir damarı sessiz, ama keskin bir baltayla kesip atar gibi...</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kendi iç dünyasının köklerinde yer alan ve insanları hayal kırıklığına uğratan bir şeyler vardı mutlaka. </span><span class="char-style-override-8" xml:lang="tr-TR">Renksiz Tsukuru Tazaki,</span><span class="char-style-override-7" xml:lang="tr-TR"> dedi seslice. </span><span class="char-style-override-8" xml:lang="tr-TR">Sonuçta, insanlara verebilecek hiçbir şeyim yok sanırım. Hayır, bırak onu, kendime verebileceğim bir şey bile yok belki de.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Fakat kütüphanenin önünde ayrılmalarından on gün sonra, Haida hiçbir şey olmamış gibi üniversitenin havuzunda ortaya çıkıverdi. Kaçıncı turda olduğunu bilemiyordu, ama Tsukuru tam dönüş yapacakken havuzun duvarına dokundurduğu sağ elinin üzerine, birisi parmağıyla hafifçe vuruverdi. Başını kaldırdığında, Haida karşısında mayosuyla çömelmiş halde duruyordu. Siyah yüzücü gözlüklerini alnına kaldırmıştı; yüzünde her zamanki, insanı rahatlatan gülümsemesi vardı. İkisi uzun bir aradan sonra karşılaştıkları halde, konuşmaksızın, birbirlerini başlarıyla selamlayarak, her zaman olduğu gibi, aynı parkurda uzunca bir süre yüzdüler. Yumuşak kas hareketleri, uysal ve ritmik ayak vuruşları, ikisinin su içerisinde kurdukları yegâne iletişimdi. Bunun için sözcüklere gerek yoktu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bir süreliğine Akita’ya gittim” diye ilk kez konuştu Haida, havuzdan çıkıp duş aldıktan sonra saçlarını kurularken. “Ani oldu biraz, ama aile işleri yüzünden mecbur kaldım.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru ağzında bir şeyler geveleyerek başını anlıyorum anlamında salladı. Haida’nın sömestrin ortasında on gün gibi uzun bir süre okula ara vermesi pek olacak şey değildi. O da, aynı Tsukuru gibi, çok sıra dışı bir durum olmadığı müddetçe dersleri kaçırmazdı. Bu yüzden, çok önemli bir şey olmuştu mutlaka. Fakat Haida memleketine dönüş nedeniyle ilgili daha fazla bir şey söylemediği gibi, Tsukuru da sormaya kalkmadı. Neticede, kendisinden yaşça küçük dostu hiçbir şey olmamış gibi geri dönüp gelince, Tsukuru göğsünün içine sıkışıp kalmış, düğüm olmuş topak gibi bir şeyi atmayı başarabilmişti. Göğsündeki ağırlık kalkıvermiş gibi hissediyordu. Haida, Tsukuru yüzünden ortadan kaybolmuş değildi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Haida tıpkı öncesinde olduğu gibi Tsukuru’yla görüşmeyi sürdürdü. İkisi doğal bir akış içerisinde her zamanki sohbetlerini yapıyor, birlikte yemek yiyorlardı. Haida’nın kütüphaneden ödünç aldığı müzik CD’lerini çekyatta oturarak birlikte dinliyor, dinledikleri müzikler hakkında sohbet ediyor, okudukları kitaplardan konuşuyorlardı. Bazen de, aynı odada öylece durup sadece samimi bir sessizliği paylaşıyorlardı. Hafta sonlarında Haida, Tsukuru’nun apartman dairesine geliyor, geç saatlere kadar sohbet ediyorlar, sonra da orada kalıyordu. Çekyatı yatak haline getiriyor, orada uyuyordu. Onun (belki de klonunun) gece yarısı yatak odasına gelerek, zifiri karanlıkta gözlerini dikerek Tsukuru’yu süzmesi gibi bir durum da –elbette öyle bir şey gerçekten olmuşsa– bir daha yaşanmadı. Tsukuru sonrasında da, Kara ve Ak’ın birlikte ortaya çıktıkları cinsel içerikli rüyaları birkaç kez daha gördüyse de, Haida bunların hiçbirinde yoktu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Yine de, Tsukuru’nun arada sırada, kendi bilinçaltında gizlenen şeyi, o gece Haida’nın o keskin gözleriyle yakaladığını düşündüğü oluyordu. Dahası, sanki o kuşkulu bakışların izini vücudunda hissediyordu. Yanık acısı gibi bir sızı hafiften varlığını koruyordu. Haida o gece, Tsukuru’nun içinde gizlediği fantezi ve arzuları gözlemlemiş, onları tek tek analiz ederek sınıflandırmıştı. Buna rağmen, arkadaş olarak onunla görüşmeyi sürdürmüştü. Yalnız, o insanın huzurunu kaçıran unsurları kabullenip, duygularına çekidüzen vermek, kendine gelmek için ayrı kalacakları bir zamana ihtiyaç duymuştu. O yüzden de, on gün boyunca Tsukuru ile iletişimini kesmişti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Elbette bunlar, tahminlerden öteye geçmiyordu. Kanıtlardan yoksun, bir mantığa dayanmayan tahminler. </span><span class="char-style-override-8" xml:lang="tr-TR">Kuruntu</span><span class="char-style-override-7" xml:lang="tr-TR"> demek daha doğru olurdu belki de. Fakat bu düşünceler inatla peşini bırakmıyor, Tsukuru’nun ruhsal dengesini bozuyordu. Haida’nın onun bilinçaltının derinliklerini köşe bucak gördüğünü düşündükçe, kendini nemli bir taşın altında yaşayan çirkin bir böcek gibi hissediyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Fakat yine de, Tsukuru Tazaki’nin o yaşça küçük dostuna ihtiyacı vardı. Muhtemelen her şeyden çok daha fazla. </span></p>
			</div>
		</div>
	</body>
</html>