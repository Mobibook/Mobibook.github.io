<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-14.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:7f730855-abfd-44b4-b05b-8c888e89fc4d"/>
	</head>
	<body>
		<div id="x4-14.html" xml:lang="tr-TR">
			<div class="Basic-Text-Frame-2">
				<p class="anabaslik" id="toc_marker-15" xml:lang="en-GB"><span class="char-style-override-6">15</span></p>
				<p class="metin" xml:lang="en-US"><span class="char-style-override-7" xml:lang="tr-TR">Saat yedide uyandırma telefonu geldiğinde, nihayet gözlerini açabildi. Kendisini hayli uzun süre ve derin uyumuş gibi hissediyordu, vücudunun tamamında tatlı bir uyuşukluk vardı. Duşa girdi, sakal tıraşı oldu, dişlerini fırçalayana kadar, o uyuşukluk geçmedi. Gökyüzü hiçbir boşluk kalmayacak şekilde bulutlarla kaplanmıştı, ama yağmur yağacakmış gibi durmuyordu. Tsukuru üstünü giyinip, otelin açık büfe kahvaltısından basit bir şeyler atıştırdı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Saat dokuzu geçerken Olga’nın ofisine gitti. Bir yokuşun ortalarında, kendi halinde bir ofisti ve Olga dışında patlak, balık gözlü, uzun boylu bir adamdan başka kimse yoktu. Adam telefonda birilerine bir şeyler açıklamaya çalışıyordu. Duvarlarda Finlandiya’nın değişik bölgelerinin rengârenk posterleri asılıydı. Olga çıktısını aldığı birkaç haritayı Tsukuru’ya verdi. Hämeenlinna kasabasından göl kıyısı boyunca bir süre gidilince bir yerleşim yeri vardı ve Haataainen ailesinin yazlık evi oradaydı. Oraya X işareti konmuştu. Göl sanki bir kanal gibi ince uzun yayılmıştı. Olasılıkla, on binlerce yıl önce hareket halindeki buzullar tarafından oluşturulmuştu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yolu rahatlıkla çözeceğinizi sanıyorum” dedi Olga. “Finlandiya, Tokyo ve New York’tan farklıdır. Trafik yoğunluğu fazla değildir ve yol işaretlerini takip ettiğiniz, rengeyiklerine çarpmadığınız sürece oraya kolayca ulaşırsınız.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru teşekkür etti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Arabayı ayırttım. Henüz iki bin kilometrede bir Volkswagen Golf. Ücreti de biraz indirimli.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sağ olun. Mükemmel.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Dua ediyorum her şey yolunda gitsin diye. Kalkıp Finlandiya’ya kadar geldiniz ne de olsa” dedi Olga, neşeyle gülümseyerek. “Eğer bir sorun yaşayacak olursanız bana telefon edin lütfen.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru öyle yapacağını söyledi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Rengeyiklerine dikkat. Şapşal hayvanlardır. Fazla hız yapmayın.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">İkisi tekrar tokalaşarak ayrıldılar.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Araba kiralama şirketinde yepyeni lacivert Golf’ü kiralayıp, Helsinki merkezinden otobana girene kadarki rotayı masa başındaki görevli kadından öğrendi. Biraz dikkat etmek gerekiyordu, ama zor bir rota değildi. Bir kez otobana girdikten sonrasıysa basitti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru FM radyosundan müzik dinleyerek saatte yaklaşık yüz kilometre hızla otobanda batıya yöneldi. Diğer arabaların çoğu onu sollayıp gittilerse de, umursamadı. Uzun bir aradan sonra ilk kez direksiyona geçiyordu ve üstelik direksiyon soldaydı. Bir de, eğer mümkünse, Haatainen ailesi öğlen yemeğini yedikten sonra evlerine ulaşmak istiyordu. Bol bol zamanı vardı. Aceleye gerek yoktu. Klasik müzik kanalı hafif, kulaklarının pasını silen bir trompet konçertosu çalıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Yolun iki tarafı çoğunlukla ormandı. Ülke topraklarının tamamı bir uçtan diğer uca zengin bir yeşillikle kaplıymış izlenimi bırakıyordu. Ağaçların çoğu beyaz huş ağacıydı, aralarına çam, ladin ve akçaağaçlar karışmıştı. Çamlar gövdesi düz kızılçam türündeydi, beyaz huş ağaçlarının dalları ise genişçe yayılarak sarkmıştı. Hiçbiri Japonya’da görülebilen ağaç türleri değildi. İri kanatlı kuşlar, toprak üzerinde av arayarak, kendilerini rüzgâra bırakmış halde havada süzülüyorlardı. Yer yer çiftçi evlerinin çatıları gözüküyordu. Hepsi de büyük evlerdi, hafif eğimli tepeciklerin etrafı çit ile çevrilmişti, otlamaya salınmış çiftlik hayvanları da görülüyordu. Yemlik otlar kesilmiş, makineyle iri, yuvarlak balyalar haline getirilmişti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, Hämeenlinna kasabasına ulaştığında saat henüz on iki olmamıştı. Arabayı otoparka bırakıp, on beş dakika kadar kasabada dolaştı. Sonra, kasaba merkezindeki meydana bakan bir kafede kahve içerek, bir de kruvasan yedi. Kruvasan aşırı tatlıydı, ama kahve koyu ve lezzetliydi. Hämeenlinna’nın gökyüzü de, tıpkı Helsinki’deki gibi tamamen ince bir bulut tabakasıyla kaplıydı. Güneş görünmüyordu. Gökyüzünün ortalarında bir yerde, uçuk turuncu silueti görünüyordu yalnızca. Meydanda esen rüzgâr biraz serindi, Tsukuru polo tişörtünün üzerine ince bir süveter giydi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Hämeenlinna’da neredeyse hiç turist yoktu. Ellerinde alışveriş torbalarıyla, üzerlerine günlük kıyafetlerini giymiş insanlar gidip geliyordu yalnızca. Kasabanın merkezindeki caddede ise, turistlere yönelik olmaktan ziyade oralıların ya da yazlıklarında kalan insanların günlük ihtiyaçları olan yiyecek ve diğer malzemelerin sıralandığı dükkânlar ağırlıktaydı. Meydanın karşı tarafında büyükçe bir kilise vardı. Kubbeli, kasvetli bir kiliseydi. Beyaz martılar dikkatli gözlerle etrafı kolaçan ederek, meydanın taş zemini üzerinde geziniyorlardı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Meydanın yakınında sebze ve meyve satan tezgâhlar sıralanmıştı, Tsukuru bir kutu kiraz satın alıp, banka oturarak yedi. Kiraz yerken, on-on bir yaşlarında iki kız çocuğu yaklaşıp, biraz uzaktan onu izlemeye başladılar. Herhalde o kasabaya gelen Uzakdoğulu sayısı pek fazla değildi. Birisi ince uzun ve beyaz tenliydi, diğerinin ise güneşte yanmış yanakları çilliydi. İkisinin de saçları omuzlarına dökülüyordu. Tsukuru onlara doğru gülümsedi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">İki kız, temkinli martılar gibi, Tsukuru’ya biraz yaklaştılar. </span></p>
				<p class="metin" xml:lang="en-US"><span class="char-style-override-7" xml:lang="tr-TR">“Çinli misin?” diye İngilizce sordu, boyu uzun olan.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Japonum” dedi Tsukuru. “Yakın, ama biraz farklı.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">İki çocuğun yüzlerindeki ifadeden, anlamadıkları belli oluyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Siz ikiniz, Rus musunuz?” diye sordu Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">İkisi aynı anda başlarını birkaç kez iki yana salladılar.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Finlandiyalıyız” dedi çilli olan, yüzünde ciddi bir ifadeyle.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Aynı bunun gibi işte” dedi Tsukuru. “Yakın, ama biraz farklı.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">İki kız başlarını yukarıdan aşağı salladılar.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Burada ne yapıyorsun?” diye sordu, çilli olan. İngilizce cümle kurmayı deniyormuş gibi. Herhalde okulda İngilizce öğreniyorlardı ve öğrendiklerini bir yabancı üzerinde denemek istemişti. </span></p>
				<p class="metin" xml:lang="en-US"><span class="char-style-override-7" xml:lang="tr-TR">“Arkadaşımı görmeye geldim” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Japonya’dan buraya kadar kaç saat sürüyor?” diye sordu, uzun boylu olanı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Uçakla yaklaşık on bir saat” diye yanıtladı Tsukuru. “O arada iki kez yemek yedim, bir de film seyrettim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Nasıl bir film?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“</span><span class="char-style-override-8" xml:lang="tr-TR">Zor Ölüm.</span><span class="char-style-override-7" xml:lang="tr-TR">”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kızlar nihayet tatmin olmuş gibiydi. İkisi el ele tutuşup, etekleri uçuşarak, koşa koşa meydandan uzaklaştılar. Rüzgâra kapılmış ot pamukçukları gibi. Yaşam hakkında tespit yapmamış, öğüt vermemişlerdi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru kendini rahat bırakarak kirazını yemeyi sürdürdü.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, Haatainen ailesinin yazlık evine ulaştığında saat bir buçuktu. Yaşadıkları yeri bulmak Olga’nın söylediği kadar kolay olmadı. Orada yol denilebilecek bir şeyden söz etmek mümkün değildi zira. Eğer yaşlı, nazik bir adam olmasaydı o evi sonsuza kadar bulamayabilirdi de.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Yol kenarında arabayı durdurmuş, tek elinde Google haritasıyla çaresizlik içinde bakındığını görünce, bisiklete binen ufak tefek, yaşlı bir adam yanına yaklaştı. Eski bir avcı şapkası takmış, lastik çizme giymişti. Kulağından beyaz kıllar fışkırmış, gözlerine kan oturmuştu. Sanki bir şeylere feci halde öfkelenmiş gibi. Tsukuru haritayı yaşlı adama göstererek, Haatainen ailesinin yazlık evini aradığını söyledi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yakın buraya. Ben götüreyim” dedi yaşlı adam, önce Almanca, sonra İngilizce olarak. Ağırlığı belli olan siyah bisikletini yakındaki bir ağaca yaslayıp öylece bıraktığı gibi, davet beklemeksizin Golf’ün yolcu koltuğuna yerleşiverdi. Sonra pörsümüş turp parçalarının birleşmesinden oluşmuş gibi duran parmağını ileri uzatarak, Tsukuru’ya izlemesi gereken yolu gösterdi. Göl kıyısı boyunca, korunun içinden geçen toprak bir yol vardı. Yoldan ziyade, araba tekerlerinin açtığı kanallardan oluşan bir geçit demek daha doğru olurdu. İki kanal arasında yeşil otlar olanca gürlükleriyle uzamışlardı. Orada bir süre ilerleyince nihayet yol ikiye ayrıldı. Çatalın ortasında, boya ile isimler yazılmış birkaç tabela bir ağaç gövdesine çiviyle çakılmıştı ve sağ tarafı gösterenlerden birinde “Haatainen” yazıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sağ taraftaki yolda bir süre ilerleyince, en sonunda açıklık bir alana ulaştılar. Beyaz huş ağaçlarının gövdeleri arasından göl görünüyordu. Küçük bir iskele gölün içine doğru çıkıntı yapmış, gelincik kırmızısı bir plastik kayık da iskeleye bağlanmıştı. Olta balıkçılığı için kullanılanlardan, basit bir kayıktı. Çatısından tuğla örme bacası yükselen, ağaçlar arasında kalmış bir kulübe de vardı. Kulübenin yan tarafına, Helsinki plakalı beyaz bir Renault Van park edilmişti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Orası Haatainen’lerin evi” dedi yaşlı adam, tok bir sesle. Sonra, tam da fırtınanın içine dalmak üzere olan insanlar gibi, şapkasını güzelce düzeltip, balgamını yere tükürdü. Çakıl taşı gibi sert görünen bir balgam topağıydı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru teşekkür etti. “Bisikletinizi bıraktığınız yere kadar götüreyim. Yolu öğrendim nasıl olsa.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hayır, gerekmez. Yürüyerek dönebilirim” dedi yaşlı adam, sinirlenmiş gibi. Aslında, öyle söylediğini düşündü. Çünkü, Tsukuru’nun anlamadığı bir dildi. Tınısına bakılırsa, galiba Fince değildi. Sonra Tsukuru’ya tokalaşmak için elini uzatma fırsatı bile vermeksizin, seri hareketlerle arabadan inip geniş adımlarla yürümeye başladı. Dönüp arkasına bir kez bile bakmadı. Ruhlar âlemine geçilen yolu ölülere öğretip işini tamamlamış ölüm tanrısı gibi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru yol kenarındaki otların arasına Golf’ü park edip, yaşlı adamın arkasından bakarak gidişini izledi. Sonra arabadan inip derin bir nefes aldı. Havanın Helsinki’ye oranla, bir kat daha temiz olduğu hissedilebiliyordu. Sanki yeni imal edilmiş bir hava gibiydi. Yumuşak bir rüzgâr beyaz huş ağaçlarının dallarını sallıyor, kayığın iskeleye çarpmasıyla kulağına arada sırada hafif tıkırtılar geliyordu. Bir yerlerde bir kuş ötüyordu. Net, kesik kesik bir ötüşü vardı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru kol saatine göz attı. Artık, öğlen yemeklerini bitirmişler miydi acaba? Biraz tereddüt ettiyse de, aklına yapacak başka bir şey gelmediğinden, Haatainen ailesinin kapısını çalmaya karar verdi. Yeşil yaz otlarının üzerine basarak, doğruca kulübeye doğru ilerledi. Verandada öğlen yemeğiyle meşgul olan köpek doğrularak ondan tarafa baktı. Küçük, kahverengi, uzun tüylü bir köpekti. Sonra birkaç kez havladı. Bağlı değildi, ama saldırgan bir havlama şekli olmadığı için, Tsukuru da ilerlemeye devam etti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Köpeğin sesi duyulmuş olsa gerek, Tsukuru’nun kapıya varmasına az bir mesafe kala, kapı açılıp bir erkek yüzü göründü. Yanaklarından çenesine kadar gür altın rengi sakal bırakmış bir adamdı. 40’lı yaşlarının ortalarında gibi duruyordu. Boyu pek uzun değildi. Omuzları aşırı büyük giysi askısı gibi dümdüz, geniş ve boynu uzundu. Saçları da yine koyu altın sarısıydı, kılları birbirine girmiş fırça gibi duruyordu. Bir de kulakları kepçe gibiydi. Kareli yarım kollu gömlek, kot kumaştan tulum giymişti. Sol elini kapının koluna koymuş, yaklaşmakta olan Tsukuru’yu izliyordu. Sonra köpeğe adıyla seslenerek havlamasını engelledi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“</span><span class="char-style-override-8" xml:lang="tr-TR">Hello</span><span class="char-style-override-7" xml:lang="tr-TR">” dedi Tsukuru, İngilizce.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Koniçiva” diyerek, Japonca karşılık verdi adam.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Koniçiva” şeklinde, Tsukuru da selamını tekrarladı. “Haatainen’lerin evi mi acaba?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet, öyle. Haatainen benim” dedi adam, akıcı bir Japoncayla. “Ben Edward Haatainen.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru verandanın merdivenine ulaşmıştı, elini uzattı. Adam da elini uzattı, tokalaştılar.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Adım Tsukuru Tazaki” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Tsukuru, üretmek, ortaya çıkarmak anlamındaki </span><span class="char-style-override-8" xml:lang="tr-TR">tsukuru</span><span class="char-style-override-7" xml:lang="tr-TR"> mu?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet, öyle. O </span><span class="char-style-override-8" xml:lang="tr-TR">tsukuru.</span><span class="char-style-override-7" xml:lang="tr-TR">”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Adam neşeyle gülümsedi. “Ben de objeler üretiyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Sevindim” dedi Tsukuru. “Ben de öyle.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Köpek yaklaşarak adamın bacağına kafasını sürttü. Sonra ikramda bulunuyormuş gibi aynı şeyi Tsukuru’nun bacağına da yaptı. Bu herhalde onun karşılama merasimiydi. Tsukuru elini uzatarak köpeğin başını okşadı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bay Tazaki, ne gibi objeler üretiyorsunuz?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ben demiryolu istasyonları yapıyorum” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Oo. Biliyor muydunuz? Finlandiya’da ilk demiryolu Helsinki ile bu Hämeenlinna arasına döşenmiştir. O sebeple, buralılar istasyonlarıyla gurur duyarlar. Tabii ilk sıradaki gurur vesilesi, Jean Sibelius’un doğum yeri olmasıdır. Siz de doğru yere gelmişsiniz demek ki.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Öyle miydi? Bilmiyordum. Peki Edward Bey, siz ne üretiyorsunuz?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ben porselen yapıyorum” dedi Edward. “İstasyonla karşılaştırıldığında çok küçük bir şey. Haydi, buyurun içeri girin Bay Tazaki.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Rahatsız etmiyorumdur umarım.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hem de hiç” dedi Edward. Sonra ellerini iki yana açtı. “Burada herkesin başımızın üzerinde yeri var. Hele de bir şeyler üretiyorsa, o kişi benim dostum demektir. Daha fazla memnun olurum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kulübenin içinde kimsecikler yoktu. Masanın üzerinde bir kahve fincanı ile açık halde bırakılmış karton ciltli Fince bir kitap vardı yalnızca. Duruma bakılırsa, Edward tek başına kitap okuyarak yemek sonrası kahvesini içiyor olmalıydı. Tsukuru’yu sandalyeye buyur ederek, kendisi de karşısına oturdu. Kitabın arasına ayraç yerleştirip kapattı ve kenara doğru itti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Kahve alır mısınız?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Lütfen” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Edward kahve makinesinin yanına giderek, üzerinden buğu yükselen sıcak kahveden fincana doldurup Tsukuru’nun önüne koydu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Şeker ve krema ister misiniz?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hayır, sade olsun” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Krem rengi fincan el yapımıydı. Kulpu şekilsizdi, garip bir görünümü vardı. Fakat kolay tutuluyordu, dokununca tanıdık, samimi bir his bırakıyordu. Yalnızca aile içerisinde anlaşılabilen bir şaka gibi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“O fincanı büyük kızım yaptı” dedi Edward, neşeyle gülümseyerek. “Elbette, gerçekte fırınlayan benim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Nezaket yüklü gözleri uçuk griydi ve altın sarısı saçları ve sakalıyla çok uyumluydu. Tsukuru’nun içinde bu adama karşı son derece doğal bir sevecenlik uyanmıştı. Büyükşehir yaşantısındansa, orman ve göle daha fazla yakışan tiplerdendi. </span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bay Tazaki, Ely ile bir işiniz olduğu için geldiniz mutlaka. Yanılıyor muyum?” diye sordu Edward. </span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet, Ely Hanım’la görüşmeye geldim” dedi Tsukuru. “Ely Hanım burada mı acaba?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Edward başını evet anlamında sağladı. “Ely burada. Şu an kızlarla birlikte yemek sonrası yürüyüşe çıktılar. Herhalde göl kıyısında dolaşıyorlardır. Çok hoş bir yürüyüş yolu var. Her zamanki gibi köpeğimiz biraz daha erken döndü. O yüzden, onlar da az sonra dönerler.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Japoncanız çok iyi.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Japonya’da beş yıl yaşadım. Gifu ve Nagoya’da. Oralarda Japon porselen sanatı üzerine çalıştım. Japonca öğrenmemiş olsaydım, hiçbir şey yapamazdım.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ely Hanım’la da orada mı tanıştınız?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Edward canlı bir sesle güldü. “Evet, öyle. Göz açıp kapayıncaya kadar âşık oldum. Sekiz yıl önce Nagoya’da düğün törenimizi yaptık, sonra da birlikte Finlandiya’ya döndük. Şimdi burada porselen yapıyoruz. Finlandiya’ya döndükten sonra bir süre bir Arap şirketinde desen uzmanı olarak çalıştım, ama kendi işimi yapma arzuma engel olamadım, iki yıldan beri de serbest çalışıyorum. Ama haftada iki gün de Helsinki’deki bir üniversitede ders veriyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Yazları hep burada mı geçiriyorsunuz?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet, temmuz başından ağustos ortalarına kadar burada kalıyoruz. Hemen yakın bir yerde arkadaşlarla birlikte işlettiğimiz küçük bir atölye var. Öğleden önceleri, sabahın erken saatlerinden itibaren orada çalışıyorum, ama her gün öğlen yemeği için eve dönüyorum. Öğleden sonraları ise, genelde burada ailemle birlikte oluyorum. Yürüyüşe çıkıyor, kitap okuyorum. Arada sırada hep birlikte balığa çıktığımız da oluyor.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Burası çok hoş bir yer.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Edward’ın yüzünü sevinç dolu bir gülümseme kapladı. “Teşekkür ederim. Buralar çok sakindir, işimi de daha iyi yapabiliyorum. Biz çok basit bir yaşam sürüyoruz. Burayı çocuklar da seviyor. Doğayla haşır neşir olabiliyorlar.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Odanın beyaz vernikli duvarlarından birine zeminden tavana kadar ahşap raf monte edilmiş, üzerine olasılıkla onun elinden çıkma porselenler sıralanmıştı. Onun dışında, odada süs diye adlandırılabilecek pek bir şey yoktu. Duvara, süs eşyası olmaktan uzak bir yuvarlak saat asılıydı, derli toplu bir stereo cihazı ile yığın halindeki CD’ler sağlam olduğu rahatlıkla anlaşılabilen ahşap komodinin üzerine konmuştu yalnızca.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“O rafta dizili ürünlerin yaklaşık üçte birini Ely yaptı” dedi Edward. Sesindeki gurur tınısı rahatlıkla hissedilebiliyordu. “Nasıl desem, onun doğal bir yeteneği var. Doğuştan yetenekli. Bu, ortaya çıkardığı eserlere de yansıyor. Helsinki’de birçok mağazada bulunabiliyor ürünleri, hatta mağazasına göre benim eserlerimden daha fazla tutuluyor.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru biraz şaşırmıştı. Kara’nın porselen sanatına ilgi duyduğunu bir kez bile işitmemişti zira.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Onun porselen yaptığını bilmiyordum” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ely 20 yaşını geçtikten sonra porselene merak duymaya başlamış, normal bir üniversiteden mezun olduktan sonra, bir kez daha üniversiteye, Nagoya Güzel Sanatlar Üniversitesi’nin el sanatları bölümüne girmiş. Biz orada tanıştık.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Demek öyle. Ben yalnızca onun 10’lu yaşlarını biliyorum.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Lise yıllarından mı arkadaşısınız?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet, öyle.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Bay Tsukuru Tazaki” diye, Edward bir kez daha seslice söyledikten sonra, gözlerini kısarak belleğini yokladı. “Şimdi anımsadım, sizin adınızı Ely’den duymuştum. Nagoya’da çok samimi olan o beşli arkadaş grubunun bir üyesiydiniz. Doğru mu?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet öyle. Biz aynı grubun üyeleriydik.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Nagoya’da bizim evlilik törenimize o grubun üç üyesi geldi. Kızıl, Ak ve Mavi. Doğru mu anımsadım? Rengârenk bir grup.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Aynen öyle” dedi Tsukuru. “Ben maalesef töreninize gelemedim.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fakat şimdi bu şekilde karşılaştık işte” dedi Edward ve yüzüne sıcak bir gülümseme yayıldı. Yanaklarındaki sakalları, odun ateşinden çıkan, insanın içini ısıtan alev gibi titredi. “Bay Tazaki, Finlandiya’ya gezmek için mi geldiniz?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Evet, öyle” dedi Tsukuru. Gerçeği söyleyecek olsa, uzun uzun açıklama yapması gerekecekti. “Gezmek için Helsinki’ye gelme fırsatı buldum, mümkün olursa Ely ile uzun bir aradan sonra görüşmek istedim ve buraya kadar geldim. Öncesinden haber veremediğim için özür dilerim. Umarım rahatsızlık vermiyorumdur.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Hayır, hayır, rahatsızlık kesinlikle söz konusu değil. Başımızın üzerinde yeriniz var. O kadar uzaklardan geldiniz, hoş geldiniz. Tesadüfen ben evde kalmıştım, şanslısınız. Ely de çok sevinecektir mutlaka.”</span></p>
				<p class="metin" xml:lang="en-US"><span class="char-style-override-8" xml:lang="tr-TR">Sevinse keşke,</span><span class="char-style-override-7" xml:lang="tr-TR"> dedi Tsukuru içinden.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Eserlerinize yakından bakmam sorun olur mu?” diye sordu Tsukuru Edward’a, duvardaki rafta sıralanmış porselenleri parmağıyla işaret ederek.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Elbette. İstediğiniz gibi, elinize alarak da bakabilirsiniz. Benim yaptıklarımla, Ely’nin yaptıkları karışık duruyor, ama havası bir hayli farklı olduğundan açıklama yapmasam bile hemen anlarsınız.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru duvar tarafına giderek, orada dizili porselenlere tek tek baktı. Büyük kısmı tabak, tas, fincan gibi, günlük kullanımda masaya konulan türden kap kacaktı. Onlar dışında birkaç saksı ve küp de vardı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Edward’ın söylediği gibi, onun elinden çıkanlarla Ely’<br/>ninkiler tek bakışta ayırt edilebiliyordu. Pürüzsüz zemin üzerine pastel renklerle yapılmış olanlar kocasının yaptıklarıydı. Renkler yer yer koyulaşıp, uçuklaşıyor, rüzgârın esmesi ya da suyun akıp gitmesine öykünür gibi belli belirsiz gölgeler oluşuyordu. Üzerinde motif taşıyan tek bir eser bile yoktu. Renklerin değişimi kendi başına deseni oluşturuyordu. O renklerin oluşturulmasının ne kadar üstün bir teknik gerektireceğini, porselen konusunda tamamen bir amatör olan Tsukuru bile rahatlıkla tahmin edebiliyordu. Gereksiz süslemelerin olmayışı, pürüzsüz bir zemin, şık bir duruş Edward’ın eserlerinin karakteristiğiydi. Temelde Kuzey Avrupa tarzıydı, ama o güzelce tıraşlanmış hissi veren sadelikte, Japon porseleninin etkisi açıkça görülebiliyordu. İnsan eline alınca, beklenmedik ölçüde hafifti, insanın elinin bir parçası haline geliyordu adeta. En ince detaylarına varana kadar özen gösterilmişti. Her açıdan, birinci sınıf usta işi eserlerdi. Sürümden kazanmaya çalışan büyük bir şirkette, olasılıkla bu yeteneğini sergilemesi mümkün olmazdı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Onunla karşılaştırıldığında, Ely’nin tarzı çok daha basitti. Teknik açısından bakıldığında onun porselenleri kocasınınkilerin inceliğine, narinliğine yaklaşamıyordu bile. Genelde kalın, kenarları oluşturan kıvrımlar az biraz eğri büğrüydü ve rafine, belirgin bir estetikten yoksundu. Fakat onun eserlerinde, bakan kişinin içine rahatlık hissi veren bir yan vardı. Küçük dengesizlikler, pütür pütür dokunuş... Doğal malzemeden yapılmış bir kumaşı eline almak gibi, bir köşeye ilişip gökyüzünden akıp giden bulutları izlemek gibi, dingin bir rahatlama hissi bırakıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely’nin eserlerinin karakteristiği, kocasınınkilerden farklı olarak, motiflerde gizliydi. Tüm eserlerinde sanki rüzgârla uçuşan yapraklar gibi, yer yer dağınık, yer yer bir noktaya toplanmış, ayrıntılı desenler kullanılmıştı. Motiflerin dağılım şekline göre, kimisinde yalnızlık hissi, kimisinde göz alıcı bir tarz ortaya çıkıyordu. O incelik, eski kimonoların desenlerini akla getiriyordu. Tsukuru, o motiflerin neyi sembolize ettiğini anlamak için tek tek yakından baktıysa da, bir sonuca ulaşamadı. Garip motiflerdi. Fakat biraz uzaklaşarak bakınca, ancak o zaman ormanda toprağın üzerine dağılmış ağaç yaprakları gibi görünüyorlardı. İsimsiz hayvanların, insanların haberi olmadan usulca üzerine basıp geçtikleri yapraklar...</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, bir eline Edward’ın, diğer eline de Ely’nin eserini alıp, karşılaştırarak baktı. Bu karıkoca,<a id="Anchor-5"/> gerçek yaşamlarında da ustalıklı bir denge oluşturarak yaşıyor olmalıydılar. İnsanı bu düşünceye sürükleyen, hoş bir zıtlık vardı. Stilleri farklıydı, ama her ikisi de diğer tarafın özünü yakalamaya çalışıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Karımın eserlerini, kocası olarak benim bu kadar övmem doğru olmayabilir” dedi Edward, Tsukuru’nun haline bakarak. “Japoncada nasıl denir acaba? Kan çekiyor... Doğru mu?”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru gülümsemekle yetinip, bir şey söylemedi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Fakat ben, eşim diye söylemiyorum, Ely’nin eserlerinden gerçekten hoşlanıyorum. Daha usta işi ve daha güzel porselenler yapabilen sürüyle insan var dünyada. Fakat onun yaptıklarında, darlık hissi yok. Yüreğin genişliği hissedilebiliyor. Daha güzel ifade edebilsem keşke.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Söylediklerinizi çok iyi anlıyorum” dedi Tsukuru.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Böyle şeyler, kesin ilahi kudret tarafından bahşediliyordur” dedi Edward, tavanı işaret ederek. “Armağan. Dahası, onun ileride daha da ustalaşacağı kesin. Ely çok daha iyisini yapabilir.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Dışarıda köpek havladı. Her haliyle dostane, özel bir tür havlama şekliydi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Ely ile kızlar döndü galiba” dedi Edward, yüzünü o tarafa çevirerek. Sonra kalkıp kapıya yöneldi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, elinde tuttuğu Ely’nin eserini dikkatle rafa geri bıraktı, öylece durup kadının kapıda görünmesini bekledi.</span></p>
			</div>
		</div>
	</body>
</html>