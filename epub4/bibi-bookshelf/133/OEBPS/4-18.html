<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>4-18.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:7f730855-abfd-44b4-b05b-8c888e89fc4d"/>
	</head>
	<body>
		<div id="x4-18.html" xml:lang="tr-TR">
			<div class="Basic-Text-Frame-2">
				<p class="anabaslik" id="toc_marker-19" xml:lang="en-GB"><span class="char-style-override-6">19</span></p>
				<p class="metin" xml:lang="en-US"><span class="char-style-override-7" xml:lang="tr-TR">Şincuku İstasyonu, devasa bir istasyondur. Bir günde 3,5 milyona yakın insan bu istasyondan geçer. Guinness Rekorlar Kitabı, Japonya Demiryolları (JR) Şincuku İstasyonu’nu “Dünyanın En Çok Yolcu Geçen İstasyonu” olarak rekorlar listesine resmen almıştır. Çok sayıda hat, istasyonda birbirini keser. Başlıca hatlar olarak, Çuo, Sobu, Yamanote, Saikyo, Şonan-Şincuku, Narita Ekspres hatları sayılabilir. Bu hatların rayları müthiş karmaşık bir şekilde birbirini keser, yer yer birleşir. Toplamda on altı peronu vardır. Buna ek olarak Odakyu ve Keio gibi özel sektörün işlettiği hatlarla, üç metro hattının her biri yan taraflardan sokuşturulan fişler gibi bu hatlara bağlanır. Tam anlamıyla labirent gibidir. İşe gidiş ve dönüş saatlerinde, o labirent insan denizine dönüşür. Deniz köpürür, geri çekilir, kükrer, giriş-çıkışları hedef alarak tüm gücüyle yüklenir. Aktarmalar için hareket halindeki insanlardan oluşan akıntılar hemen her yerde birbirine karışır, oralarda tehlikeli girdaplar oluşur. Ne kadar yüce bir peygamber olursa olsun, öylesine hiddetle kabarmış bir denizi ikiye bölmesi mümkün olamaz herhalde.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sayıları hiç de yeterli olmayan istasyon çalışanlarının, böylesine ürkütücü sayıdaki insanla haftanın beş günü, sabah ve akşam iki kez, etkin bir şekilde ve büyük hatalar yapmaksızın baş edebiliyor olması kolay kolay inanılamayacak bir durumdur. Özellikle sabah işe gidiş saatleri sorunludur. Herkes hedefine kilitlenmiş ve acele içindedir. İşyerindeki mesai kayıt cihazının tuşuna belirlenmiş saate kadar basmak zorundadırlar. İyi bir ruh halinde oldukları söylenemez. Henüz uykunun etkisini üzerlerinden atamamışlardır. Üstelik, iğne atsan yere düşmeyecek, hıncahınç dolu trenler, bedenlerini ve sinirlerini germektedir. Koltuklarda oturabilenler son derece şanslı insanlardır. Nasıl oluyor da arbede çıkmıyor, trajik kazalar, kanlı felaketler olmuyor, diye düşündükçe Tsukuru hep hayranlık duyuyordu. Böylesine had safhada kalabalık istasyonlar ya da trenler fanatik bir terörist saldırının hedefi olsa, ölümcül durumların ortaya çıkması kaçınılmaz olur. Muhakkak büyük can kaybı yaşanır. Demiryolu şirketlerinde çalışan insanlar, polis ve elbette yolcular için de bu hayal gücü sınırlarını zorlayan bir kâbus haline gelir. Buna rağmen, öylesi bir felakete engel olacak önlemler alınabilmiş değildir. Dahası, bu kâbus 1995 baharında Tokyo’da gerçekten yaşanmıştı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">İstasyon çalışanları megafonlarla bağırıp durur, ricalarını yineler, tren kalkış zilleri aralıksız çalar, turnike makineleri kart, bilet ve dönemlik pasolardaki muazzam bilgiyi suskunluk içinde okumayı sürdürür. Saniye hesabıyla durup kalkan uzun trenler, iyi eğitilmiş sabırlı evcil hayvanlar gibi sistematik bir şekilde insanları kusar, yutar ve sabırsızlanarak sonraki istasyona yönelir. Bir insan, merdivenlerden inip çıkarken, arkasından gelen kişi tarafından ayağına basılıp da ayakkabısı ayağından çıkıverse bile, dönüp alabilmesi imkânsızdır. Ayakkabı işe gidiş yoğunluğunun yarattığı kum fırtınasına kapılır, gözden kaybolup gidiverir. Erkek ya da kadın fark etmez, söz konusu kişinin uzun işgününü tek ayakkabıyla geçirmekten başka çaresi kalmaz.</span></p>
				<p class="metin" xml:lang="en-US"><span class="char-style-override-7" xml:lang="tr-TR">1990’ların başlarında, Japonya’nın ekonomik gelişmesinde zirveye ulaştığı sıralarda, Amerika’nın hatırı sayılır bir gazetesi, bir kış sabahı işe gidiş saati yoğunluğunda Şincuku İstasyonu’nda (belki de Tokyo İstasyonu’ydu, ama orada da durum farklı değildir) merdivenlerden inen insanların büyük bir fotoğrafını yayımlamıştı. O fotoğrafta, sanki sözleşmiş gibi hepsi başlarını önlerine eğmiş, konserve kutusuna tıkıştırılmış balıklarınkini andıran fersiz gözlerle bakan yolcular vardı. Gazete haberinde, “Japonya gerçekten varsıl bir ülke haline gelmiş olabilir, ama çoğu Japon fotoğrafta da olduğu gibi, başları öne eğik, mutsuz görünüyor” diyordu. Sonra, o fotoğraf ünlü oldu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Japonların çoğu gerçekten mutsuz mu değil mi, Tsukuru da pek bilemiyordu. Fakat sabah kalabalığında işe giderken Şincuku İstasyonu’nun merdivenlerinden inen yolcuların, topluca başlarını öne eğiyor olmalarının gerçek nedeni, mutsuz olmalarından ziyade, bastıkları yere dikkat etme endişesidir. Basamakları kaçırmamak, ayakkabılarını kaybetmemek için böyle yaparlar. İşe gidiş ve dönüş yoğunluğunda devasa istasyonlarda bu çok önemli bir ödevdir. Fotoğraf haberinde ise bu pratik fayda kaynaklı arka plandan hiç değinilmemişti. Zaten, koyu renklerde paltolar giymiş, başlarını öne eğerek yürümekte olan insanlar çoğu durumda mutluymuş gibi durmaz. Elbette, her sabah ayakkabısını yitirme endişesi yaşamadan işe gidemeyen bir toplumu mutsuz olarak nitelendirmek de, teorik açıdan yeterince olasıdır gerçi.</span></p>
				<p class="metin" xml:lang="en-US"><span class="char-style-override-8" xml:lang="tr-TR">İnsanlar işlerine gidip gelirken her gün ne kadar zaman harcıyorlar acaba,</span><span class="char-style-override-7" xml:lang="tr-TR"> diye düşünürdü Tsukuru. Tek yön, ortalama bir ila bir buçuk saat. Herhalde o civarda bir süreydi. Evlenip, bir veya iki çocuğu olan, işyeri de Tokyo merkezinde bulunan bir ücretli çalışan, müstakil ev sahibi olmaya kalkacak olursa, ne yaparsa yapsın bu civarda bir işe gidiş dönüş süresi gerektiren, “banliyö” semtlerine taşınmak zorunda kalır. Sonra da, yirmi dört saatlik günün iki ya da üç saati, </span><span class="char-style-override-8" xml:lang="tr-TR">işe gidip gelme</span><span class="char-style-override-7" xml:lang="tr-TR"> diye adlandırılan eylem için harcanır. Hıncahınç dolu tren içerisinde, şansı yaver giderse gazete ya da cep kitabı okuyabilir belki. iPod’dan Haydn konçertosu dinlemesi, İspanyolca konuşma dersine çalışması da mümkün olabilir. Kimisi gözlerini kapatıp fizikötesi hayallere dalabilir. Fakat genel anlamda, günün o iki veya üç saatlik süresinin, en verimli ve yararlı zaman olduğunu söylemek biraz zor olsa gerek. Bu (olasılıkla) anlamsız yer değiştirme için insan ömründen ne kadar bir süre gasp ediliyordur kim bilir. İnsanlar ne ölçüde hırpalanıp tükeniyordur. Fakat bu, demiryolu şirketinde çalışan, asıl olarak istasyon binası tasarlamakla uğraşan Tsukuru Tazaki’nin düşünmesi gereken bir sorun değildi. Herkesin yaşamı, kendisine kalmış bir şeydi. Bu, onların yaşamıydı, Tsukuru Tazaki’nin yaşamı değildi. Yaşadığımız toplumun ne kadar mutlu ya da mutsuz olduğunu, insanların her birinin kendi yargısına bırakmak daha doğru olurdu. Tsukuru’nun asıl düşünmesi gereken, bu kadar muazzam sayıdaki insanın akışını etkin ve güvenli bir şekilde yönlendirmekti. Bunun yorum gerektiren bir yanı yoktu. Gereken şey, doğru değerlendirilmiş pratik faydaydı. O ne bir düşünür, ne de bir toplumbilimciydi; sıradan bir mühendisti yalnızca.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru Tazaki Japonya Demiryolları Şincuku İstasyonu’nunda oturup etrafı seyretmeyi severdi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Şincuku İstasyonu’na gidince bilet satış makinesinden bilet alır, çoğunlukla da 9 ve 10 numaralı peronlara çıkardı. Orası Çuo Hattı ekspres trenlerinin varış ve kalkış yeriydi. Matsumoto ya da Kofu’ya giden uzun yol trenlerinin hattıydı bu. İşe gidip gelen yolcuların ağırlıkta olduğu diğer peronlarla karşılaştırıldığında, yolcu sayısı çok azdı, trenlerin varış kalkış saatleri de aralıklıydı. Banka oturup, istasyonda olup bitenleri izlemek mümkündü.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tıpkı başka insanların keyifle konserlere, sinemaya, dans kulüplerine, spor müsabakalarını izlemeye, vitrin bakmaya gitmeleri gibi o da demiryolu istasyonlarına giderdi. Zamanı olup da, ne yapacağına karar veremediği durumlarda, sık sık tek başına istasyonları ziyaret ederdi. İçini rahatsız eden bir şey olduğunda ya da bir şeyi düşünmek istediğinde, ayakları doğal bir şekilde istasyonlara yönelirdi. Sonra, perondaki bir banka oturur, büfeden satın aldığı kahveyi içerek, trenlerin varış-kalkış saatlerini (hep çantasında bulundurduğu) küçük zaman çizelgesinden kontrol ederek, öylece dururdu. Bu şekilde saatlerce zaman öldürebilirdi. Öğrencilik yıllarında istasyon binalarının şeklini, yolcuların akışını, istasyon çalışanlarının hareketlerini inceler, dikkatini çeken noktaları ayrıntılı bir şekilde defterine not alırdı ama artık o kadarını yapmıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Özel ekspres tren hızını düşürerek peronda durur. Kapıları açılır, yolcular birbiri ardına trenden iner. Sadece bu manzarayı izlerken bile Tsukuru kendini sakin ve tatmin olmuş hissedebiliyordu. Trenlerin tam zamanında, hiçbir sorun çıkmadan durup kalktığını gördüğünde, kendisinin çalıştığı demiryolu şirketinin istasyonu olmasa bile, gurur duyardı. Kendi halinde, basit bir gurur. İstasyona vardığında, temizlik görevlileri ekibi seri hareketlerle trene binip çöpleri temizler, koltukları düzeltir. Şapkalarını takmış, üniformalarını giymiş tren görevlileri devir-teslim merasimini kendilerinden emin bir şekilde tamamlar, vagonlar sonraki tren yolculuğu için hazırlanır. Vagonlardaki gidiş yönü göstergeleri değişir, vagonlara yeni numaralar verilir. Her şey saniye hesabıyla ve planlandığı şekliyle, zaman kaybına yol açmadan, tembelliğe yer bırakmadan ilerler. İşte bu, Tsukuru Tazaki’nin ait olduğu dünyaydı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Helsinki merkez istasyonunda da aynı şeyi yapmıştı. Oradan edindiği basit bir zaman çizelgesiyle bir banka oturup, kâğıt bardaktaki sıcak kahvesini içerek, durup kalkan uzun yol trenlerini izlemişti. Haritasında trenin gideceği yeri bulmuş ya da nereden geldiğine bakmıştı. Trenden birbiri ardına inen yolculara, ulaşmaya çalıştığı perona doğru hızlı adımlarla yürüyen yolculara bakmıştı. Üniformalı istasyon çalışanları ve tren görevlilerinin hareketlerini gözleriyle takip etmişti. Bunu yapmak her zamanki gibi rahatlatmıştı onu. Zaman ortalama bir hızla, sorunsuzca akmıştı. İstasyon içi anonslarını anlayamaması bir yana bırakılırsa, Şincuku İstasyonu’nda olmaktan farksızdı. Herhalde dünyanın neresinde olursa olsun, demiryolu istasyonlarının işletilme sistemi aynı temele dayanıyordu: dakik ve maharetli bir profesyonellik. Bu manzara, Tsukuru’nun yüreğinde doğal bir yanıt buluyordu. Kendisinin doğru yerde olduğuna dair bariz bir duyguyu orada hissedebiliyordu.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Salı akşamı, Tsukuru Tazaki’nin işi bittiğinde duvar saati sekizi gösteriyordu. O saatte hâlâ ofiste olan tek kişi oydu. O sırada elindeki iş, fazla mesai yapmasını gerektirecek türden acil bir iş de değildi. Fakat çarşamba akşamı Sara’yla buluşmak üzere sözleştiklerinden, daha öncesinde oturup, masasında biriken işleri bir güzel düzene sokmak istemişti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Bugünlük bu kadar yeter dediğinde, bilgisayarı kapatıp, önemli disk ve dokümanları kilitli çekmecesine yerleştirerek, odanın ışıklarını kapattı. Sonra, yüzüne aşina olduğu bekçiye selam verip, arka kapıyı kullanarak şirketten ayrıldı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Saat iyice ilerlemişti. Geçmiş olsun” dedi bekçi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Bir yerlerde yemek yemeyi düşündüyse de, pek iştahı yoktu. Fakat doğruca eve gitmek de içinden gelmiyordu. O yüzden, Şincuku İstasyonu’na yöneldi. O gün de, istasyon içindeki büfeden kahve satın aldı. Tokyo yazına özgü nemli ve sıcak bir akşamdı, sırtı tere batmıştı, ama yine de, soğuk bir şeyler yerine buğusu yükselen sade kahve içmeyi seviyordu. Bu bir alışkanlık meselesiydi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">9 numaralı peronda her zamanki gibi Matsumoto’ya giden son ekspres tren kalkış hazırlıklarını yapıyordu. Tren görevlileri tren içerisinde dolaşarak bir aksaklık olup olmadığını alışkın ama dikkatli bakışlarla kontrol ediyorlardı. Tren, bildik E-257 tipiydi. Yüksek hızlı trenler gibi insanların dikkatini çekecek bir albenileri yoktu, ama Tsukuru o amaç odaklı, süslemesiz tren modelini daha çok seviyordu. Bu tren Şiociri’ye kadar Çuo Hattı üzerinden ilerler, sonra Matsumoto’ya kadar Şinonoi Hattı’nı kullanırdı. Tren Matsumoto’ya gece yarısı on ikiye beş kala varıyordu. Haçioci’ye kadar şehir içinde yol aldığından gürültü çıkartmaması gerekir, sonrasında ise çoğunlukla dağlık yerlerde ilerleyip, çok fazla viraj almak zorunda kaldığından sürat yapamazdı. Gidilen mesafe düşünülünce, uzun süren bir parkurdu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Yolcular için kapıların açılmasına daha zaman vardı, ama o trene binecek insanlar hızlı hızlı büfeden yemek, çerez, bira ve dergi alıyorlardı. iPod’unun beyaz kulaklıklarını kulaklarına sokmuş, çoktan kendi âlemine çekilmiş kişiler de vardı. İnsanlar, sağda solda akıllı telefonlarını parmak uçlarıyla becerikli bir şekilde kullanarak ya da istasyon içi anonslardan aşağı kalmayacak şekilde cep telefonlarıyla yüksek sesle konuşarak birileriyle haberleşiyorlardı. Birlikte yolculuğa çıktıkları her hallerinden belli olan genç çiftler de vardı. Banklarda omuzlarını birbirlerine yaslayarak oturmuş, mutluluk içerisinde alçak sesle sohbet ediyorlardı. Gözlerinden uyku akan 5-6 yaşlarındaki ikiz erkek kardeşler, ellerinden çekiştiren annelerinin peşi sıra Tsukuru’nun önünden hızlı adımlarla geçip gittiler. İkisi de oyun aletlerini ellerinde sımsıkı tutuyorlardı. Ağır sırt çantalarıyla bekleyen iki genç yabancı da vardı, çello kutusu kucaklamış bir genç kadın da. Yüzü profilden çok güzel görünen bir kadın yürüyüp geçti. Özel gece ekspresine binerek, uzaklarda bir yerlere giden insanlar. Tsukuru bir parça gıpta etti onlara. Hiç olmazsa gidecekleri bir yer vardı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru Tazaki’nin gideceği özel bir yer yoktu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Şöyle bir düşününce, Tsukuru henüz Matsumoto, Kofu ya da Şiociri’ye bir kez bile gitmemişti. Onu bırak Haçioci’ye gitmişliği bile yoktu. Şincuku İstasyonu’nun peronunda, sayılamayacak kadar çok kez Matsumoto özel ekspresini durup seyretmiş olmasına rağmen, kendisinin de bir gün o trene binme olasılığı bir kez bile aklından geçmemişti. Düşünmeye bile kalkmamıştı. Neden acaba?</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, o anda öylece trene binip, Matsumoto’ya gittiğini hayal etti. Asla imkânsız değildi. Dahası, hiç de kötü bir fikir gibi gelmiyordu. Ne de olsa, kafasına koymuş ve kalkıp ta Finlandiya’ya kadar gitmiş bir insandı o. İstedikten sonra Matsumoto’ya gidememesi için hiçbir neden yoktu. Nasıl bir şehirdi, insanlar orada nasıl bir yaşam sürüyorlardı acaba? Fakat başını iki yana sallayarak, bu düşünceyi zihninden kovdu. Yarınki işbaşı saatine kadar Matsumoto’dan Tokyo’ya geri dönmesi mümkün değildi. Bunu zaman çizelgesine bakmadan da, rahatlıkla söyleyebilirdi. Üstelik yarın akşam, Sara ile buluşmak için sözleşmişti. Onun için çok önemli bir gündü. Canı istedi diye kalkıp da Matsumoto’ya gidemezdi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sıcaklığını yitirip ılıyan kahvesinin kalanını içti, kâğıt bardağı yakınındaki çöp kutusuna attı.</span></p>
				<p class="metin" xml:lang="en-US"><span class="char-style-override-8" xml:lang="tr-TR">Tsukuru Tazaki’nin gideceği özel bir yer yok</span><span class="char-style-override-7" xml:lang="tr-TR">. Bu, onun yaşamı açısından, arka fonda sürekli çalan melodi gibiydi. Gideceği özel bir yer olmadığı gibi, dönmesi gereken bir yer de yoktu. Eskiden öyle bir yer hiç olmadığı gibi, şimdi de yoktu. Onun için tek yer “şu an bulunduğu yer”di.</span></p>
				<p class="metin" xml:lang="en-US"><span class="char-style-override-8" xml:lang="tr-TR">Hayır, tam olarak öyle değil,</span><span class="char-style-override-7" xml:lang="tr-TR"> diye geçirdi içinden.</span></p>
				<p class="metin" xml:lang="en-US"><span class="char-style-override-7" xml:lang="tr-TR">İyice düşününce, o güne kadarki yaşamı boyunca, sadece bir kez, net bir şekilde, gideceği özel bir yerin olduğunu fark etti. Lise yıllarında, Tsukuru Tokyo’daki teknik üniversiteye girip, demiryolu istasyonu tasarımında uzmanlaşmayı arzulamıştı. İşte, onun </span><span class="char-style-override-8" xml:lang="tr-TR">gidebileceği özel yer</span><span class="char-style-override-7" xml:lang="tr-TR"> bu olmuştu. Bu amaçla ölesiye ders çalışmıştı. </span><span class="char-style-override-8" xml:lang="tr-TR">Derslerdeki başarı durumunla o üniversitenin giriş sınavını kazanma ihtimalin en çok yüzde 20</span><span class="char-style-override-7" xml:lang="tr-TR">, diye uyarmıştı sınıf öğretmenleri, gayet soğuk bir şekilde. Fakat o, canla başla çalışmış, bir şekilde o güçlüğü aşmıştı. İlk defa böylesine kendini vererek ders çalışıyordu. Başkalarıyla sıra kapma ya da başarı yarışına girmeyi sevmezdi, ama önüne ikna olacağı bir hedef konulduğu müddetçe, kendini varıyla yoğuyla o hedefe adayabilir, o ölçüde de gücünü sergileyebilirdi. Gösterdiği çaba, neleri başarabileceğini görmesi açısından kendisi için de yeni bir keşifti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Bunun neticesinde, Tsukuru Nagoya’dan ayrılıp Tokyo’da tek başına yaşamaya başlamıştı. Tokyo’da bulunduğu süre boyunca, bir an önce memleketi olan şehre dönmeyi, bir süreliğine de olsa dostlarının yüzünü görmeyi yürekten arzuluyordu. Orası, onun </span><span class="char-style-override-8" xml:lang="tr-TR">dönebileceği yer</span><span class="char-style-override-7" xml:lang="tr-TR">’di. Böylesi iki farklı yer arasında gidip gelerek yaşaması, bir yıldan biraz uzun bir zaman sürmüştü. Fakat bir noktada, bu döngü aniden kesilivermişti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ondan sonra Tsukuru, gidebileceği özel yeri de, dönebileceği yeri de yitirmişti. Ailesi hâlâ Nagoya’daydı, odası bıraktığı gibi duruyordu, annesi ve büyük ablası orada yaşıyordu. Küçük ablası da şehirdeydi. Yılda bir ya da iki kez, âdet yerini bulsun diye memleketine gitmiş, her seferinde de sıcak bir şekilde karşılanmıştı, ama onun açısından annesi ve ablalarına anlatabileceği özel bir şeyler olmadığı gibi, onlarla birlikte olmaya özlem de duymuyordu. Onların Tsukuru’da bulmayı bekledikleri, kendisinin gereksiz bularak ardında bıraktığı, bir zamanlarki haliydi. O hali yeniden canlandırarak onlara sunabilmek için, doğallıktan uzak bir şekilde rol yapması gerekiyordu. Nagoya şehri de ona yabancılaşmış, tatsız gelmeye başlamıştı. Artık orada, Tsukuru’nun bulmayı ümit ettiği ya da özlem duyduğu tek bir şey bile yoktu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Öte yandan Tokyo, </span><span class="char-style-override-8" xml:lang="tr-TR">tesadüfen</span><span class="char-style-override-7" xml:lang="tr-TR"> kendisini bulduğu bir yerdi. Bir zamanlar okulunun bulunduğu yerdi, şimdi ise işyeri buradaydı. Profesyonel olarak oraya aitti. Daha öte bir anlamı yoktu. Tsukuru Tokyo’da düzenli, sakin bir yaşam sürüyordu. Ülkesinden sürgün edilen bir mültecinin yabancı bir memlekette, çevresini rahatsız etmeden, insanlara zorluk çıkartmadan, oturma izninin elinden alınmaması için özen göstererek yaşaması gibi. Deyim yerindeyse kendi yaşamından sürgün edilmiş gibi bir yaşam sürüyordu orada. Üstelik Tokyo dedikleri büyük şehir, böyle başka insanların arasında gizlenerek yaşamayı arzulayan insanlar için ideal bir yerdi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Samimi arkadaşım diyebileceği kimse yoktu. Hayatına birkaç kadın arkadaş girmiş, bir noktada ayrılmışlardı. Fırtınasız birliktelikler, pürüzsüz ayrılıklar yaşamıştı. Yüreğinin ta derinlerine kadar </span><span class="char-style-override-7" xml:lang="tr-TR">girebilmeyi başaran tek kişi bile olmamıştı. Tsukuru bilinçli olarak öylesi ilişkiler arayışına girmemiş, herhalde karşı tarafın onu öyle aman aman istememiş olması da etkili olmuştu. Herkes payını almıştı.</span></p>
				<p class="metin" xml:lang="en-US"><span class="char-style-override-8" xml:lang="tr-TR">Hayatım sanki 20 yaşında gerçek anlamda duruvermiş gibi,</span><span class="char-style-override-7" xml:lang="tr-TR"> diye aklından geçirdi Tsukuru Tazaki, Şincuku İstasyonu’nun bankında otururken. Sonrasında gelen günler gerçek bir ağırlığa sahip değildi. Aylar ve yıllar, uslu bir rüzgâr gibi etrafında esmiş, sakince geçip gitmişti. Yaralamadan, üzmeden, güçlü duygular uyandırmadan, unutamayacağı sevinçler bırakmadan. Şimdiyse, artık orta yaş sınırına dayanmak üzereydi. Hayır, orta yaşa kadar biraz daha zamanı vardı. Fakat en azından, artık genç olduğu söylenemezdi.</span></p>
				<p class="metin" xml:lang="en-US"><span class="char-style-override-8" xml:lang="tr-TR">Şöyle bir düşününce, Ely’nin de kendi hayatından sürgün edildiği söylenebilir. Evet, onun da yüreği yaralanmış, o yara sonucunda birçok şeyi ardında bırakarak, memleketini terk etmiş. Yine de o, Finlandiya’yı yeni cenneti olarak kendisi seçmiş. Şimdiyse bir kocası, kızları var. Porselen yapımı gibi, yüreğini katabileceği bir işe sahip. Göl kıyısında yazlık bir ev ve acar bir köpek. Finceyi de sökmüş. Orada, kendi küçük evrenini emin adımlarla inşa etmiş. Benim durumumdan farklı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru sol bileğine taktığı Tag Heuer’e göz attı. Saat dokuza beş vardı. Ekspres tren yolcu kabul etmeye çoktan başlamıştı. Eşya taşıyan insanlar birbiri ardına trene binip, rezerve yerlerine oturuyorlardı. Eşya rafına çantalarını yerleştirip, kliması çalışan vagonda rahat bir nefes alarak, soğuk içeceklerini içiyorlardı. O hallerini pencere camının ardından görebilmek mümkündü. </span></p>
				<p class="metin" xml:lang="en-US"><span class="char-style-override-7" xml:lang="tr-TR">O kol saati, ona babasından kalmıştı, </span><span class="char-style-override-8" xml:lang="tr-TR">somut bir şekli</span><span class="char-style-override-7" xml:lang="tr-TR"> olan az sayıdaki hatıralardan biriydi bu da. 1960’ların başlarında üretilmiş, güzel bir antika saatti. Üç gün takmayınca burgusu gevşer, duruverirdi. Fakat bu olumsuz yan, Tsukuru’nun hoşuna gidiyordu. Mükemmel denecek saflıkta bir mekanik ürün. Hayır, el sanatı ürünü demek daha doğru olurdu. Pili ya da mikroçipi yoktu. Her şey yay ve çarklara dayanarak hareket ediyordu. Üstelik yarım asır çalıştıktan sonra bile, hâlâ zamanı şaşırtıcı ölçüde doğru gösteriyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru hayatında hiç kendine saat almamıştı. Hep birilerinin verdiği ucuz saatleri, içinde en ufak bir heyecan bile duymadan takmıştı. Zamanı doğru göstermesi yeterliydi. Onun saat denen şeyle ilgili düşüncesi buydu. Casio’nun en basit dijital saati günlük ihtiyacını karşılardı. O yüzden babası ölüp de, bu saat ona hatıra kaldığında, özel bir duygu hissetmemişti. Yalnız, kurmak gerektiğinden, bir tür görev gibi her gün takmaya başlamıştı. Fakat bir kez kullanmaya başlayınca da saat hoşuna gitmişti. Bileğine temasının yarattığı hissi, tam kıvamında ağırlığını, çıkarttığı mekanik sesi seviyordu. Artık öncesine oranla daha sık saati kontrol etmeye de başlamıştı. Her seferinde de, babasının görüntüsü gözlerinin önünden belli belirsiz geçer gibi oluyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Dürüst olması gerekirse, babası hakkında pek bir şey anımsamıyordu, ona karşı içinde özel bir özlem duygusu da uyanmıyordu. Küçükken olsun, yetişkin olduktan sonra olsun, babasıyla bir yerlere gittiğine, samimi bir şekilde baş başa konuştuğuna dair hiçbir anısı yoktu. Babası zaten az konuşan bir insandı (en azından evde doğru dürüst konuşmazdı) ve öyle olmasa bile günlük işlerinin yoğunluğundan evde pek bulunmazdı. Şimdi düşününce, büyük ihtimalle başka bir kadınla da ilişkisi vardı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru için o, kan bağıyla bağlı olduğu bir babadan ziyade, sık sık ziyarete gelen büyük akrabalardan biri gibiydi. Tsukuru asıl olarak annesi ve ablaları tarafından yetiştirilmişti. Babasının nasıl bir yaşam sürdüğünü, ne tür düşüncelere ve değer yargılarına sahip olduğunu, her gün somut olarak ne yaptığını neredeyse hiç bilmiyordu. Babasının Gifu doğumlu olduğunu, küçük yaşta anne babasını kaybettiğini, bir Budist rahip olan amcasının onu yanına aldığını, bir şekilde liseden mezun olduğunu, sıfırdan başlayarak şirket kurup dikkate değer bir başarı kazandığını ve şimdi var olan serveti ortaya çıkarttığını biliyordu, tüm bildiği bundan ibaretti. Hayatta sıkıntı çekmiş pek çok insandan farklı olarak, sıkıntılarından konuşmaktan hoşlanmayan biriydi. Belki de anımsamak istemiyordu. Neticede, babasının, sıra dışı bir ticaret dehasına sahip olduğu kesindi. Ona gerekli şeyleri müthiş bir hızla elde ederek, gereksiz olanları hızla atıp kurtulma dehası. Büyük ablası, kısmen babasının iş hayatındaki dehasını miras almıştı. Küçük ablası ise kısmen annesinin ılımlı sosyalliğini. Tsukuru’da ise bunların ikisinden de eser yoktu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Babası günde elliden fazla sigara içmeyi sürdürmüş, akciğer kanserinden ölmüştü. Tsukuru Nagoya şehir merkezindeki üniversite hastanesine babasını ziyarete gittiğinde, ses çıkartmayı bile beceremeyecek durumdaydı. O gün, babası Tsukuru’ya bir şeyler söylemeye çalışmıştı, ama başaramamıştı. Ondan bir ay sonra da, hastanedeki yatağında son nefesini vermişti. Babasının Tsukuru’ya bıraktığı, Ciyugaoka’daki bir oda bir salon apartman dairesi, bankada onun adına yüklü bir miktar toplu para ve bu Tag Heuer kurmalı saatti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Hayır, ondan kalan bir şey daha vardı. Tsukuru Tazaki adı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru Tokyo’da teknik üniversiteye giderek uzmanlaşacağı bir alanda öğrenim görmek istediğini dile getirdiğinde, tek oğlunun kendisinin sıfırdan inşa ettiği emlak işini devralmaya hiç hevesli olmaması, babasını hayal kırıklığına uğratmış gibiydi. Fakat diğer yandan, Tsukuru’nun mühendis olma isteğini canı gönülden desteklemişti. </span><span class="char-style-override-8" xml:lang="tr-TR">Niyetin buysa Tokyo’daki üniversiteye git, gereken parayı seve seve veririm,</span><span class="char-style-override-7" xml:lang="tr-TR"> demişti babası.</span><span class="char-style-override-8" xml:lang="tr-TR"> Her ne olursa olsun, zanaat sahibi olmak, somut bir şekli olan şeyler üretmek iyidir. Dünyanın işine yarayacak bir şey yapmaktır bu. Güzel güzel eğitimini gör, gönlünce istasyonlar inşa et. </span><span class="char-style-override-7" xml:lang="tr-TR">Kendisinin seçtiği “Tsukuru (ortaya çıkarmak/üretmek)” adının boşa gitmeyişine babası sevinmiş gibiydi. Tsukuru’nun babasını sevindirmesi ya da babasının böyle açıkça sevincini göstermesi, belki de ilk ve son kez olmuştu.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Zaman çizelgesine uygun bir şekilde saat tam dokuzda, Matsumoto’ya giden ekspres tren perondan ayrıldı. Tsukuru ise, bankta oturarak, ışıkları raylar üzerinde uzaklaşan trenin, hızını artırarak yaz gecesinin derinliklerinde kaybolup gidişini, son ana dek izledi. Son tren görüş mesafesinden çıkınca etraf aniden ıssızlaşıverdi. Şehrin kendisi bile ışıltısını bir kat azaltmıştı sanki. Oyun bitiminde ışıkları sönen sahne gibiydi. Tsukuru banktan kalkıp, yavaşça merdivenlerden indi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Şincuku İstasyonu’ndan çıktı, yakınlardaki küçük bir restorana girerek banko kısmına oturup söğüş et ve patates salatası sipariş etti. Ama ikisini de yarım bıraktı. Yemekler kötü olduğundan değildi. Orası söğüş etiyle ünlü bir yerdi. Yalnızca iştahı yoktu, o kadar. Biranın da her zamanki gibi yarısını içip, kalanını bıraktı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Sonra trene binerek kendi dairesine dönüp duş aldı. Vücudunu özenle sabunlayıp, vücuduna yapışan teri akıttı. Duştan çıkınca, zeytin yeşili bornozunu (bir zamanlarki kız arkadaşı 30. doğum gününde hediye etmişti) giyerek balkonda sandalyeye oturdu, gece rüzgârı altında şehirden gelen boğuk gürültüye kulak verdi. Saat on bire yaklaşmıştı, ama uykusu yoktu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru üniversite öğrencisiyken, sadece ölümü düşündüğü günleri anımsayıverdi. Üzerinden on altı yıl geçmişti. O sıralarda, yalnızca durup kendi içine, en derinine odaklanmaya kalkacak olsa, kalbinin en sonunda doğallıkla duruvereceğini bile düşünmüştü. Zihnini güçlü bir şekilde tek bir noktaya odaklarsa, merceğin güneş ışığını toplayarak kâğıdı yakması gibi, kalbinde hayati bir yara açabileceğini geçirmişti aklından. Fakat onun iradesine karşın, aylar geçse de kalbi durmamıştı. Kalp o kadar kolayca duran bir organ değildi.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Uzaklardan helikopter sesi geldi. Bulunduğu yere doğru yaklaşıyor olmalıydı; sesi gitgide daha gürültülü bir hal alıyordu. Başını kaldırıp havaya bakarak görmeye çalıştı. Sanki çok önemli bir mesaj getiren bir elçinin geldiği hissine kapıldı. Fakat helikopteri hiçbir yönde göremedi. Pervanesinin sesi uzaklaştı, sonunda batı tarafında kayboldu. Geriye şehrin yumuşak ama kesilmek bilmeyen gece sesleri kaldı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ak’ın aslında o sırada istediği, o beş kişilik grubun dağılmasıydı belki de. Bir an bu olasılık Tsukuru’nun aklından geçiverdi. Balkondaki sandalyede oturup, aşama aşama bu olasılığa somut bir şekil kazandırdı.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Lise yıllarındaki beş arkadaş, birbirlerine çok yakın, çok bağlıydılar. Birbirlerini olduğu gibi kabullenmiş, karşılıklı anlayış geliştirmişlerdi. Her biri, tek tek bu arkadaşlıkta derin bir mutluluk bulmuştu. Fakat bu, sonsuza dek sürecek bir mutluluk değildi. Cennet, bir gün geliyor, yıkılıveriyordu. Her insan farklı hızlarda gelişir, ilerlediği yön de farklılaşır. Zaman geçtikçe, aralarında kaçınılmaz sapmalar meydana gelmiş olmalıydı. Ufak tefek çatlaklar da belirmişti olasılıkla. Sonra da, bunlar artık </span><span class="char-style-override-8" xml:lang="tr-TR">ufak tefek </span><span class="char-style-override-7" xml:lang="tr-TR">diye nitelendirilemez hale gelmişti mutlaka.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ak’ın sinirleri, kaçınılmaz olarak yaşanacak böylesi bir durumun baskısına dayanamamıştı herhalde. Bir an önce o grupla duygusal bağını koparmayacak olursa, grup yıkılıp giderken arada kalarak, kendisinin de hayati bir hasar göreceği hissine kapılmıştı belki de. Batan geminin yarattığı girdap tarafından denizin dibine çekilen kazazedeler gibi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Bu duyguyu, Tsukuru da bir nebze anlayabiliyordu. Fakat, ancak şimdi anlayabiliyordu. Olasılıkla, kendini cinsel yönden baskı altında tutmak neticesinde ortaya çıkan gerilim, bu durumun meydana gelmesinde küçümsenemeyecek bir önem taşımıştı. Tsukuru öyle tahmin ediyordu. Sonraki günlerde gördüğü, o son derece gerçek gibi gelen cinsel içerikli rüyalar da, olasılıkla o gerilimin bir uzantısıydı. Bu, diğer dördünde de, neler olabileceğini bilemiyordu ama, bazı </span><span class="char-style-override-8" xml:lang="tr-TR">etkiler</span><span class="char-style-override-7" xml:lang="tr-TR"> yaratmıştı belki de.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ak, herhalde o ortamdan kaçmaya çalışmıştı. Kesintisiz olarak duyguları kontrol etmeyi gerekli kılan girift insan ilişkilerine daha fazla dayanamamıştı belki de. Ak, o beş kişi içinde, duygusal açıdan etkilenme olasılığı en güçlü olandı kuşkusuz. O bütünden yükselmeye başlayan çatırtıları da, en erken o hissetmiş olmalıydı. Fakat kendi başına<a id="Anchor-9"/> o çemberin dışına çıkamazdı. Öyle bir şeyi gerçekleştirecek gücü yoktu. O yüzden, Tsukuru’yu hain ilan etmişti. Tsukuru o noktada, çemberin dışına çıkan ilk üye olarak, komünün en zayıf halkasıydı. Başka bir deyişle, cezayı hak etmişti. Sonra da Ak, birinin tecavüzüne uğradığında (kimin, hangi koşullar altında ona tecavüz ederek hamile bıraktığı sonsuza dek bilinmezliğini koruyacaktı herhalde), şokla birlikte gelen histerik karmaşa içerisinde, trenin acil durum manivelasına asılır gibi, tüm gücüyle o zayıf halkayı çekip koparıvermişti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Böyle düşününce birçok şey mantıklı geliyordu. Ak o esnada, olasılıkla içgüdülerinin emrettiği şekilde, Tsukuru’yu basamak olarak kullanıp, zindan duvarlarını aşmaya çalışmıştı. </span><span class="char-style-override-8" xml:lang="tr-TR">Tsukuru Tazaki öyle bir konuma itilse bile, mutlaka hayatta kalır.</span><span class="char-style-override-7" xml:lang="tr-TR"> Ak’ın önsezileri bu yönde olmuştu herhalde. Tıpkı Ely’nin soğukkanlı bir şekilde o doğrultuda bir sonuca ulaşması gibi.</span></p>
				<p class="metin" xml:lang="en-US"><span class="char-style-override-8" xml:lang="tr-TR">Serinkanlı ve daima sebatkâr duruşunu koruyan Tsukuru Tazaki.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru balkondaki sandalyeden kalkarak içeri geçti. Raftan Cutty Sark şişesini alarak bardağa boşalttı ve elinde bardakla tekrar balkona çıktı. Sonra sandalyeye oturup, bir süre sağ elinin işaretparmağıyla şakağını ovdu.</span></p>
				<p class="metin" xml:lang="en-US"><span class="char-style-override-8" xml:lang="tr-TR">Hayır, serinkanlı olmadığım gibi, daima sebatkâr duruşumu koruyor da değilim. Bu yalnızca bir denge sorunu, o kadar. Yüklendiğim ağırlığı taşıma odağının sağına ve soluna, alışkanlıkla ustaca dağıtıyorum sadece. Başkalarının gözüne serinkanlılık olarak yansıyor olabilir. Fakat bu asla kolay bir iş değil. Göründüğünden daha zahmetli. Üstelik denge düzgün bir şekilde sağlansa bile, taşıma odağına yüklenen toplam ağırlık, zerre kadar azalmıyor.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Yine de, Tsukuru Ak’ı, Yuzu’yu affedebiliyordu. Bir yandan aldığı yaranın üstesinden gelmeye uğraşırken, diğer yandan da kendini ölesiye korumaya çalışmıştı. Zayıf bir insandı. Kendini korumak için yeterli sertlikte bir kabuk oluşturmayı başaramamıştı. Üzerine gelen tehlikeyi gördüğünde, gücü ancak biraz olsun güvenli bir yer aramaya yetmiş, bir yöntem tercih etme fırsatı da olmamıştı. Onu kim suçlayabilirdi ki? Fakat neticede, ne kadar uzağa kaçarsa kaçsın, kurtulmayı başaramamıştı. İçinde şiddet gizli karanlık bir gölge, inatla peşinden gelmişti. Ely’nin kötü ruh diye adlandırdığı şey. Sonra da, sessiz, soğuk bir yağmurun yağdığı bir mayıs gecesinde, o şey kapısını çalmış, ince ve narin boynunu bir kuşakla sıkarak öldürmüştü onu. Olasılıkla önceden belirlenmiş bir yerde ve önceden belirlenmiş bir saatte.</span></p>
				<p class="metin" xml:lang="en-US"/>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru içeriye dönüp telefon ahizesini kaldırarak, yaptığının anlamı üzerine derinlemesine düşünmeksizin, Sara’nın numarasını tuşladı. Fakat zil üç kez çaldıktan sonra kendine gelip, ne yaptığını düşünerek ahizeyi yerine koydu. Saat artık geç olmuştu. Üstelik ertesi gün, zaten onunla görüşebilecekti. Yüz yüze de konuşabilirdi. Daha öncesinde, yarım yamalak konuşmamalıydı. Bunun gayet iyi farkındaydı. Fakat ne olursa olsun, Sara’nın sesini hemen o an duymak istiyordu. Bu, doğallıkla içinden taşıp gelen bir duyguydu. Tsukuru, o duygudan kaynaklanan sarsıntıyı dindirmeyi becerememişti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Lazar Berman’ın çaldığı “Hac Yılları”nı kasnağa yerleştirip, iğneyi üzerine bıraktı. Duygularını bir düzene sokup, kulağını müziğe verdi. Hämeenlinna’daki göl kıyısı manzarası gözünün önünde canlandı. Pencerenin beyaz dantelli perdesi rüzgârla salınıyor, küçük kayık dalgaların etkisiyle tıkırtılar çıkartıyordu. Koruda anne kuş sabırla yavrularına ötmeyi öğretiyordu. Ely’nin saçlarında turunçgiller özlü şampuan kokusu vardı. Göğüsleri yumuşak ve dolgundu, orada hayatın getirdiği gizli bir ağırlığı taşıyor gibiydi. Yolu gösteren huysuz ihtiyar yaz otlarının arasına koyu bir balgam tükürdü. Köpek mutluluk içerisinde kuyruğunu sallayarak Renault’nun bagajına atladı. Tsukuru o görüntüleri zihninde canlandırmaya çalışırken, orada göğsüne saplanan sancı yeniden baş gösterdi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, Cutty Sark bardağını kafasına dikerek, İskoç viskisinin tadını hissetmeye çalıştı. Midesi hafiften ısındı. Üniversite ikinci sınıftayken, yazdan kışa kadar, sadece ölmeyi düşündüğü günlerde, her akşam bu şekilde küçük bir bardak viski içmişti. Öyle yapmadıkça, düzgün uyuyamıyordu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Aniden telefonun zili çaldı. Koltuktan kalkıp, kolu kaldırarak iğneyi plaktan ayırdı, sonra da gidip telefonun önünde durdu. Telefonun Sara’dan geldiğine şüphe yoktu. O saatte Sara’dan başka kimse ona telefon etmezdi. Tsukuru’nun telefon ettiğini öğrenince geri aramış olmalıydı. Tsukuru ahizeyi kaldırıp kaldırmama konusunda kararsızlık yaşarken, telefon tam on iki kez çaldı. Dudaklarını sıkıp nefesini tuttu, gözünü telefondan ayırmadan öylece durdu. Karatahtaya yazılan zor formülde bir ipucu arayarak, biraz uzağa çekilip ayrıntıları inceleyen insanlar gibi. Fakat ipucuna ulaşamadı. Telefon nihayet sustu, ardından sessizlik çöktü. İçi dolu, derin bir sessizlikti.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru o sessizliği doldurmak için, iğneyi bir kez daha plağın üzerine indirerek, koltuğa dönüp müziğin devamına kulak verdi. Bu sefer, somut bir şeyler düşünmemeye çabaladı. Gözlerini kapatıp, kafasını boşaltarak, zihnini müziğe yoğunlaştırdı. Sonunda, o melodinin çağrısına uymuş gibi, gözkapaklarının altında, çok farklı görüntüler bir görünüp bir kaybolmaya başladı. Somut olmayan ya da anlamsız şekillerdi. Bilincinin karanlık kıyılarından hayal meyal görünüyor, görüş alanından sessizce geçiyor, başka bir kıyıda görünmez oluyorlardı. Mikroskobun yuvarlak görüntü alanından geçen, gizemli siluetlere sahip mikroskobik canlılar gibi.</span></p>
				<p class="metin" xml:lang="en-US"><span class="char-style-override-7" xml:lang="tr-TR">On beş dakika sonra telefonun zili tekrar çaldıysa da, Tsukuru ahizeyi yine kaldırmadı. Bu kez müziği de durdurmadan, koltuktan kalkmaksızın, telefonun siyah ahizesine gözlerini dikti. Kaç kez çaldığını da saymadı. Derken, zil sustu, artık duyulan tek şey müzikti.</span></p>
				<p class="metin" xml:lang="en-US"><span class="char-style-override-8" xml:lang="tr-TR">Sara,</span><span class="char-style-override-7" xml:lang="tr-TR"> dedi içinden. </span><span class="char-style-override-8" xml:lang="tr-TR">Sesini duymak istiyorum. Her şeyden daha fazla istiyorum. Fakat şu an konuşamam.</span></p>
				<p class="metin" xml:lang="en-US"><span class="char-style-override-8" xml:lang="tr-TR">Yarın, Sara beni değil de o diğer adamı tercih edebilir.</span><span class="char-style-override-7" xml:lang="tr-TR"> Tsukuru koltuğa uzanıp gözlerini kapattı, aklından bu düşünce geçti. </span><span class="char-style-override-8" xml:lang="tr-TR">Bu olasılık yeterince güçlü ve aslında onun için doğru seçim de bu olabilir.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Adam nasıl biriydi, ikisinin arasında ne tür bir ilişki vardı, ne kadar süredir beraberlerdi? Tsukuru’nun bunları öğrenmesine imkân yoktu. Öğrenmek istediği de yoktu. Söyleyebileceği tek şey, şu anki durumda Tsukuru’nun Sara’ya verebileceği çok az şey olduğuydu. Sınırlı miktarda, sınırlı türden şeyler. İçerik açısından bakılacak olursa pek de ahım şahım olmayan şeylerdi. Öyle şeyleri, biri kalkıp da tüm içtenliğiyle isteyebilir miydi acaba?</span></p>
				<p class="metin" xml:lang="en-US"><span class="char-style-override-8" xml:lang="tr-TR">Sara, benden hoşlandığını söylüyor. Herhalde doğrudur. Fakat şu dünyada sadece hoşlanmanın yetmeyeceği bir dolu şey var. Yaşam uzun ve bazen çok acımasız. Kurban gerektiren durumlar da var. Birilerinin bu rolü üstlenmesi gerek. Dahası, insan vücudu zayıf ve kırılgan, kestiğinde kan akıyor. </span></p>
				<p class="metin" xml:lang="en-US"><span class="char-style-override-8" xml:lang="tr-TR">Her halükârda, Sara yarın beni tercih etmeyecek olursa, gerçekten ölürüm herhalde, </span><span class="char-style-override-7" xml:lang="tr-TR">diye düşündü Tsukuru. </span><span class="char-style-override-8" xml:lang="tr-TR">Gerçekten mi ölürüm, yoksa mecazi anlamda mı ölürüm bilmem, ama ikisi arasında hiçbir fark yok. Fakat bu kez kesin olarak son nefesimi veririm herhalde. Renkten yoksun Tsukuru Tazaki, rengini hepten yitirir, bu dünyadan kimseler duymadan çekip gider. Her şey hiçliğe dönüşür, geriye bir sıkımlık, donmuş, sert toprak topağı kalır belki de.</span></p>
				<p class="metin" xml:lang="en-US"><span class="char-style-override-8" xml:lang="tr-TR">Büyütülecek bir şey yok,</span><span class="char-style-override-7" xml:lang="tr-TR"> dedi kendi kendine. </span><span class="char-style-override-8" xml:lang="tr-TR">Şimdiye kadar da birçok kez kıyısından döndüm, şimdi gerçekten meydana gelirse de, tuhaf olan hiçbir yanı yok. Sadece fiziksel bir olay, o kadar. Hareket kuvveti sıfıra iyice yaklaşır, sonunda çark hareketine son verir, ibre bir noktada çakılır kalır. Sessizlik çöker. Durum bundan ibaret değil mi?</span></p>
				<p class="metin" xml:lang="en-US"><span class="char-style-override-7" xml:lang="tr-TR">Tsukuru, günün tarihi değişmeden önce yatağa girip, başucu lambasını kapattı. </span><span class="char-style-override-8" xml:lang="tr-TR">Sara’yı rüyamda görebilsem keşke,</span><span class="char-style-override-7" xml:lang="tr-TR"> diye geçirdi aklından. </span><span class="char-style-override-8" xml:lang="tr-TR">Erotik bir rüya da olabilir, olmayabilir de. Fakat mümkünse pek hüzünlü olmasın. Hele bu rüyada onun vücuduna dokunabilirsem, diyecek sözüm olmaz. Nihayetinde rüya ne de olsa.</span></p>
				<p class="metin" xml:lang="en-US"><span class="char-style-override-7" xml:lang="tr-TR">Yürekten arzuluyordu Sara’yı. O şekilde, yürekten arzuluyor olmak muhteşem bir şeydi. Tsukuru o duyguyu iliğinde kemiğinde hissediyordu. Çok uzun bir aradan sonra. Hatta, ilk kezdi belki de. Elbette, o muhteşem his her şeyi kapsamıyordu. Aynı zamanda, göğsü sancıyor, nefesi daralıyordu. Korkuyor, karanlık gelgitler yaşıyordu. Fakat bu sertlikler bile, şimdi âşık olma halinin önemli kısımlarıydı. Tsukuru, taşımakta olduğu hisleri yitirmek istemiyordu. Bir kez yitirecek olursa, bir daha asla o sıcaklığı bulamayabilirdi. Onu yitirmektense, kendisinin yitip gitmesi daha iyi olurdu.</span></p>
				<p class="metin" xml:lang="en-US"><span class="char-style-override-7" xml:lang="tr-TR">“Baksana Tsukuru. O kadını elde etmen lazım. Durum ne olursa olsun. Bence öyle. Eğer şimdi onu elinden kaçırırsan, bundan sonra hiç kimseyi elde edemezsin.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Ely öyle demişti. Haklıydı herhalde. Ne olursa olsun, Sara’yı elde etmek zorundaydı. Bunu o da anlıyordu. Fakat söylemeye gerek yoktu ki, bu onun tek başına verebileceği bir karar değildi. Bu, bir insanın yüreğiyle, başka bir insanın yüreği arasındaki sorundu. Verilmesi gereken şeyler, alınması gereken şeyler vardı. </span><span class="char-style-override-8" xml:lang="tr-TR">Neticede her şey yarına kaldı. Eğer Sara beni seçer, kabul ederse, hemen evlenme teklif ederim. Sonra, şu an benim verebileceklerimi, ne olursa olsun, olduğu gibi veririm. Ormanın derinliklerinde yolumu kaybedip, kötü kalpli cücelere yakalanmadan önce. </span></p>
				<p class="metin" xml:lang="en-US"><span class="char-style-override-7" xml:lang="tr-TR">“Her şey zamanın akıntısına kapılıp yitmiş değil.” Bu, Tsukuru’nun Finlandiya’da göl kenarında Ely’den ayrılırken söylemesi gereken şeydi. Fakat o an, sözcüklere dökememişti. “Biz o sıralarda bazı şeylere tüm kalbimizle inanmıştık ve bazı şeylere tüm kalbimizle inanabilecek kişilerdik. O duyguların öylece yitip gitmesi, bir yerlerde kaybolması mümkün olamaz.”</span></p>
				<p class="metin" xml:lang="en-US"><span class="char-style-override-7" xml:lang="tr-TR">Kalp atışlarını düzene koyup, gözlerini kapatarak uykuya daldı. Bilincinin en ucundaki ışık, raylarda uzaklaşan bir tren gibi hızını gitgide artırarak küçüldü, gecenin derinliğinde kayboluverdi. Geriye yalnızca beyaz huş ağaçlarının arasından esen rüzgârın sesi kaldı.</span></p>
			</div>
		</div>
	</body>
</html>