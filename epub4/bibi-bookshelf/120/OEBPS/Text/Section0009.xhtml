<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>PASLANMAZCELİKSICAN</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
span.sgc-1 {font-style: normal;}
</style>
</head>

<body class="main1">
  <div class="calibre">
    <p class="heading"><span class="sgc2"><br class="calibre" /></span></p>

    <p class="heading"><span class="sgc2"><br class="calibre" /></span></p>

    <h1 class="heading" style="text-align: center;"><span class="sgc2">10</span></h1>

    <p class="heading"><span class="sgc2">Saçının rengini biraz açmıştı, ayrıca görünüşünde yaptığı başka bazı küçük ve bariz değişiklikler daha vardı. Bunlar fotoğrafına ya da eşkâline bakan birinin kim olduğunu anlamasını imkânsız hale getirmeye yetmişti. Kimse onu tanıyamazdı.</span></p>

    <p class="heading"><span class="sgc2">Tabii ben hariç. Onu çalman savaş gemisinde görmüş ve onunla konuşmuştum. Ben onu tanıyordum, ama o benim kim olduğum hakkında en ufak bir fikre sahip değildi, işin güzel tarafı da buydu. Beni çok kısa bir süre için görmüştü ve o sırada üzerimde uzay elbisesi, kafamda da, önünde renkli cam bulunan bir başlık vardı. Üstelik o anda Angelina'nın düşünecek çok daha önemli şeyleri vardı kuşkusuz.</span></p>

    <p class="heading"><span class="sgc2">Bu an, hayatımdaki en başarılı günün doruk noktasıydı. Batakhanenin pis kokulu havası burun deliklerimde şaraba benzer keskin bir his uyandırıyordu. Gevşedim ve bu ilginç ve keyifli durumun tadını sonuna kadar çıkardım. Ama kızın hakkını vermek gerekiyordu. Kendini mükemmel bir biçimde gizlemişti. Bürün olasılıkları aklımdan geçirmeme rağmen burada olabileceğini ben bile düşünememiştim. Çaldıkları paranın önemli bir bölümünü yanına almış olduğu için beş parasız bir fahişe gibi yaşayabileceği aklımdan bile geçmemişti. Cesur kızdı doğrusu, hakkını vermek lazımdı. Görünüşünü neredeyse kusursuz bir biçimde değiştirmiş ve diğer insanların arasına ustaca karışmıştı. Ah bir de öldürmekten zevk almasaydı,&nbsp;</span><span class="sgc2">ne mükemmel bir ikili olurduk!</span></p>

    <p class="heading"><span class="sgc2">Kalbimin yeni bir çarpıntı nöbetine yakalanması, duygularımın beni sürüklemekte olduğu ölümcül sonu fark etmemle oldu. Angelina, kendisine yaklaşan herkese felaket getirirdi. O sevimli kafanın içinde oldukça zeki ama bir o kadar da garip ve sapkın bir beyin vardı. Güzelliğinden ziyade arkasında bıraktığı ceset yığınını düşünsem hakkımda daha hayırlı olurdu. Yapılacak tek bir şey vardı. Onu buradan çıkarıp Özel Birime teslim etmek. Özel Birim hakkında neler hissettiğimi ya da onların benim hakkımda neler hissettiklerini düşünmedim bile. Bu, fikrimi değiştirmeden önce ustalıkla ve ivedilikle yapmam gereken tamamıyla farklı bir işti.</span></p>

    <p class="heading"><span class="sgc2">Barda ona katıldım ve nişadırı andıran yerel içkiden iki duble ısmarladım. Dikkatliydim, sesimi kalınlaştırmış, aksanımı ve konuşma biçimimi değiştirmiştim. Angelina sesimi anında tanımasına yetecek kadar dinlemişti. Bu konuda çok&nbsp;</span><span class="sgc2">dikkatli olmalıydım.</span></p>

    <p class="heading"><span class="sgc2">Kadehimi kaldırıp şehvetli gözlerle ona bakarak "Hadi iç bebek," dedim. "Sonra da sana gideriz. Gidebileceğimiz bir yerin var değil mi?"</span></p>

    <p class="heading"><span class="sgc2">"Benim yerim var, ya senin on Birlik yıldızın var mı?"</span></p>

    <p class="heading"><span class="sgc2">Bunu bir hakaret kabul ederek "Tabii," diye homurdandım. "İçtiğin o sintine suyunu veresiye aldığımı mı sanıyorsun:</span></p>

    <p class="heading"><span class="sgc2">"Ben peşin çalışırım," dedi. Sıkılmış ve ilgisiz bir sesle konuşuyordu ve bu harikaydı. "Hemen öde, sonra gideriz."</span></p>

    <p class="heading"><span class="sgc2">Kendisine doğru fırlattığım onluğu usta bir hareketle havada kaptı, eliyle şöyle bir tarttı, ısırdıktan sonra da kemerinin arasına sıkıştırdı. Onu açık bir hayranlıkla izliyordum. O bunun cinsel ilgilerimden kaynaklandığını sanabilirdi, ama gerçek neden, rolünü bu kadar kusursuz oynamasından dolayı kendisine duyduğum saygıydı. Arkasına döndükten sonra burada zevk değil iş için bulunduğumu ve yerine getirmem gereken zorlu bir görevim olduğunu ancak hatırlayabildim. Kaybolmak üzere olan kararlılığımı uzayda uçuşan cesetleri gözümün önüne getirerek yeniden kazandım. Bardağımdaki içkiyi diktim ve bardan çıkıp gürültülü bir sokakta ilerlemeye başlayan Angelina'yı, iç gıcıklayıcı hareketlerle kıvrılmakta olan kalçalarından gözümü ayırmadan takip ettim.</span></p>

    <p class="heading"><span class="sgc2">Geçmekte olduğumuz dar ve karanlık sokak reflekslerimi uyarmıştı. Angelina rolünü iyi oynuyordu, ama bu limana uğrayan bütün uzay yolcularıyla yattığını hiç sanmıyordum. Buralarda, elinde sıkıca tuttuğu ağır bir nesneyi kafama indirmek üzere bir köşeye gizlenmiş, güçlü kuvvetli bir ortağı olması yüksek bir ihtimaldi. Ya da ben doğal olarak kuşkulanmıştım. Elim cebimdeki silahtaydı ama onu kullanmam gerekmemişti. Bir sokak daha gittikten sonra dar bir geçide saptık. O önden gidiyordu ve hiç konuşmuyorduk. Kimse bize yaklaşmıyor, hatta bizi fark etme zahmetine bile katlanmıyordu. Odasına girdiğimizde biraz rahatlamıştım. Küçük ve zevksiz döşenmiş bir odaydı, ama bir suç ortağının saklanabileceği hiçbir yer yoktu içinde. Angelina doğruca yatağa giderken ben de kapının gerçekten kilitli olup olmadığını kontrol ettim. Kilitliydi.</span></p>

    <p class="heading"><span class="sgc2">Arkamı döndüğümde .75 kalibrelik bir silahı bana doğrultmuş olduğunu gördüm. Silah öyle büyük ve biçimsizdi ki onu kavrayabilmek için minik ellerinin ikisini de kullanıyordu.</span></p>

    <p class="heading"><span class="sgc2">"Bu da ne demek oluyor?” diye parladım. Bir yerlerde önemli bir ipucunu atladığımı ve kapana kısıldığımı hissediyordum, bu gayet iyi bildiğim pis bir duyguydu. Elim hâlâ cebimdeki silahtaydı ama onu çekmeye çalışmak intihar olurdu.</span></p>

    <p class="heading"><span class="sgc2">"Adını bile bilmiyorum ama seni öldüreceğim," dedi tatlı bir sesle. Bembeyaz dişlerinin görünmesine neden olan hoş bir gülüş bile vardı yüzünde. "Savaş gemisi ile ilgili planlarımı alt üst ettiğin için cezanı çekeceksin."</span></p>

    <p class="heading"><span class="sgc2">Hâlâ ateş etmemişti, ama sırıtıyor, hatta gülüyordu. Buraya kadar olup biten her şeyi en başından planlamış olduğunu ve beni bir kez daha alt ettiğini anladığımda yüzümde beliren ve hâkim olamadığım ifadenin keyfini çıkarıyordu. Ava giderken avlanmıştım. Kesinlikle ve tam olarak onun istediği yerdeydim ve bu lanet olası durum karşısında yapabileceğim en ufak bir şey yoktu. Ben birbiri ardına bu mide&nbsp;</span><span class="sgc2">bulandırıcı sonuçlara varırken, beni izleyen Angelina da daha fazla dayanamayıp yüksek sesle gülmeye başlamıştı. Gülüşü, gümüş bir çıngırağın çıkardığı ses kadar berrak ve büyüleyiciydi. Tepeden tırnağa bir sanatçıydı ve yalnızca her şeyi anlamama yetecek kadar bir süre beklemişti. Sonra, tam kavrayışımın ve umutsuzluğumun en üst noktaya vardığını hissettiği anda tetiği çekti.</span></p>

    <p class="heading"><span class="sgc2">Bir kere değil, defalarca.</span></p>

    <p class="heading"><span class="sgc2">Göğsümü delip geçerek tam kalbime saplanan dört kurşun. Tam alnımın ortasına da son bir tane daha.</span></p>

    <p class="heading"><span class="sgc2">Tam olarak baygın olduğum söylenemezdi, ama lanet bir acıyla gözlerim kararmıştı. Midemi alt üst eden bir bulantı da bu acıyla yarışmış, ama onu kolaylıkla geçmişti. Bir başka önemli sorun da şuydu ki, gözlerim kapalıydı ama onları açmak inanılmayacak kadar zordu. Sonunda açtım ve başucumda bir karaltı halinde durmakta olan yüzü güçlükle seçebildim.</span></p>

    <p class="heading"><span class="sgc2">"Ne oldu?" diye sordu karaltı.</span></p>

    <p class="heading"><span class="sgc2">"Ben de sana aynı şeyi soracaktım..." dedim ve sesimin güçsüzlüğüne ve söylediklerimin anlaşılmazlığına şaşırarak sustum. Dudaklarımın arasında bir şeyler vardı; ağzımdan fırlayıp gittiği zaman bunun, üzerinde kırmızı lekeler bulunan bir parça pamuk olduğunu gördüm.</span></p>

    <p class="heading"><span class="sgc2">Gözlerimi kısarak karaltıya doğru daha dikkatli baktım. Beyazlar içinde genç bir adamdı. Sanırım doktordu. Sarsıntılardan anladığım kadarıyla bir ambulanstaydık.</span></p>

    <p class="heading"><span class="sgc2">"Kim vurdu seni?" diye sordu doktor. "Birisi bize silah sesleri duyduğunu bildirdi. Dua et ki tam vaktinde geldik. Çok kan kaybettin ama bunun bir kısmını telafi ettik. Önkol ve dirsek kemiklerin paramparça olmuş. Ayrıca yine kolunda ve sağ şakağında derin kurşun yaraları var. Kafatasında da kırıklar olduğunu tahmin ediyorum. Çok büyük bir olasılıkla kaburga kemiklerin de kırılmış; ayrıca iç kanama ihtimali de mevcut. Birisinin sana kastı mı var? Kim bu?"</span></p>

    <p class="heading"><span class="sgc2">Kim mi? Sevgili Angelina tabii, kim olacak? İnsanı yoldan çıkaran şeytani bir katil. Beni öldürmeye çalışan oydu işte. Yeni yeni hatırlıyordum. Bir uzay gemisinin bile içine iniş yapabileceği kadar büyük görünen geniş ve siyah namluyu. Ateşler saçarak patlayışını, şimşek gibi üzerime gelen mermileri ve içime giymiş olduğum pahalı ve garantili kurşun geçirmez elbise kurşunlan vücudumun çeşitli yerlerine dağıtarak etkisiz hale getirirken duyduğum acıları. Bu kadarının onu tatmin edeceği yönündeki ümidimi ve silahın kabzasını suratımın tam ortasına indirdiği an yaşadığım hayal kırıklığını hatırlıyordum.</span></p>

    <p class="heading"><span class="sgc2">Kollarımla yüzümü kapatıp kendimi yana atarak kaçmak için boş yere çabalarken duyduğum son pişmanlığı hatırlıyordum.</span></p>

    <p class="heading"><span class="sgc2">İşin komiği bu çabam başarıya ulaşmıştı. Ön kol kemiğimden seken bir kurşun kafatasıma gelmiş, ama yalnızca sıyırıp geçmiş olmalıydı. Yine de tatminkâr bir miktar kan akmış, vücudum hareketsiz yere serilmişti. Angelina'nın yaptığı tek hatanın nedeni de buydu. Küçücük odada patlayan silah sesleri, cansız vücudum ve kan. Tüm bunlar onun kadınsı özelliklerini az da olsa ortaya çıkarmış olmalıydı. Silah seslerinin nedeni araştırılmaya başlamadan önce mümkün olduğunca çabuk kaçmalıydı. Bu nedenle de öldüğümden emin olmaya çalışarak zaman kaybedemezdi.</span></p>

    <p class="heading"><span class="sgc2">"Yat," dedi doktor. "Eğer yatmazsan sana öyle bir iğne yaparım ki bir hafta kendine gelemezsin!"</span></p>

    <p class="heading"><span class="sgc2">Sedyemde doğrulmuş pis pis sırıtmakta olduğumu ancak doktor bunları söylediğinde fark ettim. Her kımıldayışımda göğsüme dayanılmaz sancılar saplandığı için doktorun da yardımıyla kendimi yavaşça sedyeye bıraktım.</span></p>

    <p class="heading"><span class="sgc2">Yatar yatmaz zihnim bu durumdan en iyi şekilde yararlanabilmek için planlar yapmakla uğraşmaya başlamıştı. Duyduğum acıya mümkün olduğunca aldırmamaya çalışarak ambulansa bir göz atıp son anda beni ölmekten kurtaran şansımı sonuna kadar kullanmak için bir yol aramaya koyuldum.</span></p>

    <p class="heading"><span class="sgc2">Bu arada hastaneye varmış olduğumuz için, başımın hemen üzerindeki rafta duran resmi formlarla bir kalemi çalmaktan başka ambulansta yapabileceğim pek bir şey yoktu. Her hareket ettirişimde ateş gibi yandığını hissetmeme rağmen sağ kolum hâlâ iyi durumdaydı. Bir robot sedyemi tekerlekleri üzerinde iterek beni ambulanstan çıkardı. Biz yanından geçerken doktor hemen baş ucumda duran bir dosyaya bazı kâğıtlar koyduktan sonra bana el sallayarak veda etti. Ben de ona nazik bir gülüşle karşılık verdim ve&nbsp;</span><span class="sgc4">s<span class="sgc6">edyemi itmekte olan robotla birlikte mezbahaya doğru ilerlemeye başladık.</span></span></p>

    <p class="heading"><span class="sgc2">Doktor kaybolur kaybolmaz dosyadaki kâğıtlara çabucak bir göz attım. İşte aradığım fırsat buydu ama benim bu şansı kullanacak zamanım yoktu. Dosyada doktor raporunun dört nüshası bulunuyordu. Bu kâğıtlardaki bilgiler gerekli cihazlara yüklenmediği sürece varlığım resmiyet kazanmıyordu. İstatistiki bilgilerin yüklendiği birimdeydim, burada işlemler tamamlandıktan sonra hastanede yeniden doğacaktım. Ama eğer işler planladığım gibi giderse ölü bir doğum olacaktı bu. Yastığımı iterek koridora düşürdüm ve robot durdu. Bir şeyler yazıyor olmam hiç dikkatini çekmemişti. Yastığı almak için yol boyunca iki kere daha durmak zorunda kalmış ama pek umursamamış «Bu arada ben de işimi bitirdim.</span></p>

    <p class="heading"><span class="sgc2">İmzasından anladığım kadarıyla ismi Mcvbklz ya da onun gibi bir şey olan doktorun resmi kâğıt imzalama konusunda öğrenmesi gereken daha çok şey vardı. Raporun son satırı ile imzası arasında koskoca bir boşluk bırakmıştı. Bu boşluğu doktorun yazısını fark edilmeyecek bir biçimde taklit ederek doldurdum. "Ağır iç kanama, şok... Yolda öldü." Rapora bunları yazarken yeterince resmi bir dil kullandığımı sanıyordum. "Tüm çabalara rağmen kurtarılamadı" diye de aceleyle ekledim. Böylece beni kurtarmak için tüm o iğnelerle ve elektrikli zımbırtılarla ölü vücudumu canlandırmaya çalışmaları ihtimalini ortadan kaldırmıştım. Tam koridorun sonuna geldiğimizde kâğıtları tekrar dosyaya koydum ve ölü gibi görünmeye çalışarak yattım.</span></p>

    <p class="heading"><span class="sgc2">"İşte ölüm raporu, Svend" diye seslendi biri başucumda kâğıtları hışırdatarak. Beni buraya getiren robotun, daha biraz önce yastığını yerlere düşürüp duran bir hastanın aniden ölmüş olmasına pek aldırmadan uzaklaştığını duydum. Robotların en sevdiğim yanı pek meraklı olmamalarıydı. Kendimi öldüğüme inandırmaya çalışıyor, yüzümde ölü bir insan ifadesi olduğunu umuyordum. Sol ayağımın çekildiğini ve botlarımla çoraplarımın çıkarıldığını hissettim. Bir el ayağımı kavradı.</span></p>

    <p class="heading"><span class="sgc2">"Ne kadar feci," dedi yufka yürekli bir ses. "Vücudu hâlâ sıcak. Belki de onu masaya yatırıp kurtarmaya çalışmalıyız." Bu her şeye burnunu sokan işgüzar yalaka da nereden çıkmıştı böyle!</span></p>

    <p class="heading"><span class="sgc2">"Boşver," diye seslendi odanın diğer ucundaki daha mantıklı ve soğukkanlı adam. "Ambulanstakiler ellerinden geleni yapmış. Cesedi morga götür."</span></p>

    <p class="heading"><span class="sgc2">Birden ayağıma ok gibi saplanan korkunç bir ağrı yüzünden neredeyse bütün foyam meydana çıkıyordu. Bu palyaço elindeki teli ayak parmaklarımın etrafına dolayıp tüm gücüyle sıkarken hiç kımıldamamak için kendimi zor tutuyordum. Telin ucundan bir etiket sarkıyordu ve o an, buna benzer bir etiketin yine böyle parçalarcasına sıkılmış bir telle adamın kulağından sarkıtılmasını tüm kalbimle diledim. Ayağımdaki ağrı yukarılara çıkarak göğsümdeki, başımdaki ve kolumdaki ağrılarla birleşti. Bu arada sedyem sarsılarak ilerlerken ben de tüm gayretimle hareketsiz kalmaya çalışıyordum.</span></p>

    <p class="heading"><span class="sgc2">Arkamda bir yerlerde büyük bir kapı açıldı ve o an buz gibi bir havanın tenimi ısırdığını hissettim. Bu dondurucu soğuğun geldiği yöne doğru çabucak bir göz attım. Eğer bu kasap dükkânındaki cesetler ayrı bölmelerde saklanıyorsa hayata ani bir geri dönüş yapmam yakın demekti. Ölmek için, kapısı dışarıdan kilitlenmiş bir buzhaneye kapatılmaktan çok daha zevkli yollar vardı. Ama şans perimin hâlâ yanımda olduğundan emindim, çünkü benim ayak kasabı, sedyemi sürükleyerek beni büyükçe bir odaya götürdü. İçeride oraya benden önce ulaşmış olan pek çok değerli merhum vardı.</span></p>

    <p class="heading"><span class="sgc2">Buz gibi bir yüzeyin üzerine pek de nazik diyemeyeceğim bir biçimde bırakıldım. Ayak sesleri giderek benden uzaklaştı, kapı ağır ağır kapandı ve ışıklar söndü.</span></p>

    <p class="heading"><span class="sgc2">O an moralim sıfıra inmişti. Bir gün içinde başıma gelmeyen kalmamıştı ve tüm vücudum yaralanmış, ezilmiş, zedelenmişti. Cesetlerle dolu karanlık bir odada kilitli kalmak hiç alışık olmadığım can sıkıcı bir etki yapmıştı üzerimde. Göğsümdeki ağrıya ve ayağımda sürüklenen etikete rağmen yattığım yerden inmeyi başararak topallaya topallaya kapıya doğru ilerlemeye başladım. Yönümü kaybetmemle birlikte başlayan telaşım ancak duvara bindirdiğim an sona erdi. El yordamıyla elektrik düğmelerini buldum ve ışıkları yaktım. Ve tabii moral katsayım da hemen o an yükselmeye başladı.</span></p>

    <p class="heading"><span class="sgc2">Kapı mükemmel dizayn edilmişti, ben bile daha iyisini yapamazdım. Hiç cam yoktu ve yanda da bir kolu vardı. Hangi sinsi emellerle yapıldığını pek anlayamasam da, iç taraftan da kilitlenebilmesi için bir sürgü bile koymuşlardı. Yine de bu, şu an ihtiyaç duyduğum gizliliği sağlayabilmeme yarayacaktı, bu&nbsp;</span><span class="sgc2">nedenle sürgüyü yerine ittim.</span></p>

    <p class="heading"><span class="sgc2">Oda dolu olmasına rağmen kimsenin bana pek aldırdığı yoktu, ilk yaptığım şey teli çıkararak ayak başparmağıma biraz kan gitmesini sağlamak oldu. Sarı renkli etikette büyük siyah harflerle "yolda öldü" yazıyordu, ayrıca üzerinde değişiklikler yaptığım raporda yer alan numara da el yazısı ile eklenmişti. Bu kaçırılmayacak kadar iyi bir fırsattı. En feci biçimde parçalanmış bir erkek cesedindeki etiketi çıkararak yerine kendi etiketimi taktım. Ondan aldığım etiketi de cebime koydum, sonra da tüm cesetlerdeki etiketleri değiştirerek neşeli birkaç dakika geçirdim. Bu arada en büyük ayaklı cesedin sağ ayakkabısını çıkarak soğuktan donmuş olan sol ayağıma geçirdim. Bütün etiketleri cesetlerin sol ayak başparmaklarına takmış olduklarını fark edince göstermiş oldukları bu gereksiz özene yüksek sesle, lanetler yağdırdım. Giysilerimin ve kurşun geçirmez kılıfımın ön tarafı kesilerek açılmış olduğu için göğsüm çıplaktı. Konuşmayı pek sevmeyen arkadaşlarımdan birinin üzerinde bulunan ve kendisine lazım olmayacağını tahmin ettiğim kalın bir gömleği de ödünç aldım.</span></p>

    <p class="heading"><span class="sgc2">Ama sakın tüm bunları kolayca yaptığımı düşünmeyin. Ayakta zor duruyor, sürekli kendi kendime mırıldanıyordum. İşim bittikten sonra ışıkları söndürüp kapıyı çarparak çıktım. Koridorda kendimi fırında gibi hissetmiştim. Görünürlerde hiç kimse yoktu, kapıyı kilitleyip en yakındaki başka bir kapıya yöneldim. Bu, içinde bir sandalyeden başka işime yarayacak hiçbir şey olmayan bir depoya açılıyordu. Sandalyeye oturup bir süre dinlendikten sonra tekrar kalkarak koridorda bakınmaya başladım. Deponun yanındaki kapı kilitliydi, ama onun yanındaki, horultularını dışarıdan bile duyabildiğim birinin uyuduğu karanlık bir odaya açılıyordu. Burası bana daha uygun bir yerdi.</span></p>

    <p class="heading"><span class="sgc2">Bu uyku tulumu her kimse sanatını iyi icra ediyordu doğrusu. Odada işime yarayabilecek ne kadar elbise varsa toplayıp beceriksizce üstüme geçirdim, ama adamın ruhu bile duymamıştı. Zaten böylesi onun için daha iyiydi, çünkü kafasını kırabilecek bir ruh hali içindeydim. Artık bu iş canımı sıkmaya başlamıştı ve tek hissettiğim şey acıydı. Bulduğum bir şapkayı da kafama geçirdikten sonra dışarıyı kolaçan ettim. Uzakta birileri vardı, ama bir acil çıkış kapısından geçerek kendimi tekrar ıslak Freiburbad sokaklarında bulduğumda kimse beni görmemişti.</span></p>

    <p class="heading"></p>
  </div>
</body>
</html>
