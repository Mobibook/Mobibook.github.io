<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>PASLANMAZCELİKSICAN</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
span.sgc-1 {font-style: normal;}
</style>
</head>

<body class="main1">
  <div class="calibre">
    <p class="heading"><br class="calibre" /></p>

    <p class="heading"><span class="sgc2"><br class="calibre" /></span></p>

    <h1 class="heading" style="text-align: center;"><span class="sgc2">17</span></h1>

    <p class="heading"><span class="sgc2">Yapılacak başka ne vardı ki? Bu ana kadar katlanmış olduğum bütün o tekmeler, kurşunlar ve yumruklar yalnızca onu tutuklamak için değildi. Yani tabii tutuklayacaktım, ama bunu Kont'un kalesinde yapmak neredeyse imkânsızdı. Ayrıca Kont'un isyanıyla ilgili planlar hakkında biraz daha bir şeyler öğrenmek istiyordum, çünkü bu tam da Özel Birim i ilgilendiren bir konuydu. Eğer Birime yeniden katılmak istiyorsam iyi niyetimi gösterecek bir şeyler yapmalıydım.</span></p>

    <p class="heading"><span class="sgc2">Ancak bunu istediğimden de emin değildim. Gemimi nasıl havaya uçurmaya çalıştıklarını unutmak biraz zordu. Herşey o kadar basit değildi. İşin içinde başka şeyler de vardı. Hem Angelina'dan hoşlandığım, hem de zamanımın çoğunu onunla geçirdiğim için uzayda yüzen cesetleri unutmuştum. Geceleri tüm bunlar aklıma geliyor ve vicdanımı sızlatıyordu, ama o kadar yorgun oluyordum ki bunları düşünecek&nbsp;</span><span class="sgc2">fazla zaman bulamadan hemen uykuya dalıyordum.</span></p>

    <p class="heading"><span class="sgc2">Hayatım dikensiz bir gül bahçesiydi ve ben de bu gülleri solmadan kokluyordum. Güzel Angela'mı çalışırken seyretmek başlı başına bir zevkti; aslını soracak olursanız ondan bir iki şey öğrenmedim de değil. Barışçıl bir gezegende tek başına bir ihtilal planlıyordu ve bu planın başarıya ulaşma şansı da oldukça yüksekti. Ona kendi çapımda yardım ettim. Birkaç kere bana çözümünü bildiğim bazı sorunlardan bahsetti ve her defasında tavsiyelerime harfiyen uydu. Tabii daha önce hiç hükümet devirmemiştim ama her şeyde olduğu gibi kanunsuz işlerde de bazı temel kurallar vardır ve bunları uygulamak yeterlidir. Yardımıma pek sık başvurmamıştı. İlk birkaç hafta genellikle basit bir koruma görevlisi olarak katillere karşı tetikte durmuştum. Benim böyle bir görev yapmam kaderin garip bir cilvesiydi bir bakıma.</span></p>

    <p class="heading"><span class="sgc2">Ancak isyan bayrağını açtığımız bu küçük cennetimizde bir yılan vardı ve adı da Rdenrundt idi. Pek fazla bir bilgim yoktu ama orada burada duyduklarımdan anladığım kadarıyla Kont aslında ihtilal yanlısı filan değildi. Beklenen gün yaklaştıkça Kont'un benzi daha da atıyordu. Bu küçük fiziksel belirtiler her gün biraz daha fazlalaşmaya başladı ve günün birinde herşey ortaya çıktı.</span></p>

    <p class="heading"><span class="sgc2">Zarif Angelina'm ve Kont bir iş görüşmesindeydiler; ben de dışarıda, bekleme odasındaydım. Her fırsatta utanmadan konuşmalarına kulak misafiri oluyordum ve bu kez Angelina'yı odaya götürdükten sonra kapıyı hafif aralık bırakmayı başarmıştım. Ayağımın ucuyla yaptığım dikkatli bir hareketle kapıyı biraz daha açtıktan sonra içeriden gelen sesleri daha iyi duyabildim. Son zamanlarda gittikçe sıklaşmaya başlayan tartışmalardan biri daha devam ediyordu ve arada bir bazı kelimeleri anlayabiliyordum. Kont bağırıyordu ve davanın ilerletilmesi için yapılacak sıradan bir şantaja pek boyun eğeceğe benzemiyordu. Derken sesinin tonu değişti ve şiddeti azaldı; bu yüzden söylediklerini anlayamaz olmuştum; yalnızca manasız mırıltılar duyuyordum. Adeta yalvaran bir tonda konuşuyordu, ama Angelina'nın cevabı oldukça açıktı. Kesin ve yüksek sesli bir hayır. Kükreyişi beni kendime getirdi.</span></p>

    <p class="heading"><span class="sgc2">"Niyeymiş? Her zaman hayır diyorsun, artık bıktım!"</span></p>

    <p class="heading"><span class="sgc2">Yırtılan bir kumaş sesi duydum ve bir şey yere düşerek kırıldı. Anında kapıdan içeri girdim. Kısa bir an için Kont'u Angelina'yı çekiştirirken gördüğüm bir kavga sahnesine tanık oldum. Kont parmaklarını, elbisesi bir omuzundan yırtılmış olan Angelina'nın koluna bir pençe gibi geçirmişti. Hemen silahıma davranıp onlara doğru koştum. Angelina benden de hızlıydı. Masanın üzerinde duran bir şişeyi kaptığı&nbsp;</span><span class="sgc2">gibi bütün gücüyle adamın kafasına geçirdi. Kont sanki vurulmuş gibi yere düştü. Ben duruma müdahale etmek üzere içeri girdiğimde Angelina yırtılan elbisesini düzeltiyordu.</span></p>

    <p class="heading"><span class="sgc2">"Silahını yerine koy, Bent, artık gerek kalmadı," dedi sakin bir sesle. Ben de koydum, ama bunu, kafasına bir darbe daha gerekebileceğini düşünerek Kont'un devre dışı kaldığından emin olduktan sonra yaptım. Ama Angelina iyi iş görmüştü. Doğrulduğumda çoktan kapıya doğru yönelmiş, odadan çıkmak üzereydi; ona yetişebilmek için koşmak zorunda kaldım. Hiddetle kendi odasına girerken söylediği tek şey "burada bekle" şeklinde bir emirdi.</span></p>

    <p class="heading"><span class="sgc2">Bir belanın yaklaşmakta olduğunu anlamak için falcı olmaya gerek yoktu; tabii eğer bela çoktan gelmediyse. Şişeyi kafasına yiyen Kont, Angelina ve ihtilal ile ilgili düşüncelerini şüphesiz yeniden gözden geçirecekti. Nöbetçilerle çene çalarken bir yandan da bunları ve bunlarla ilgili başka konuları düşünüyordum. Birkaç dakika sonra Angelina beni aradı.</span></p>

    <p class="heading"><span class="sgc2">Kollarındaki bereler görünmesin diye üzerine uzun bir elbise giymişti. Boğuşmanın izlerini bu şekilde örtmüş gibi görünse de gözleri canının yanmakta olduğunu gizleyemiyordu. Söylediklerim kuşkusuz onun da kafasından geçen şeylerdi.</span></p>

    <p class="heading"><span class="sgc2">"Kont'u soylu atalarının yanma göndermemi ister misin?"</span></p>

    <p class="heading"><span class="sgc2">Hayır, anlamında başını salladı. "Hâlâ işimize yarar. Ben sinirlerime hâkim olmayı başardım. Bunu sen de yapsan iyi edersin."</span></p>

    <p class="heading"><span class="sgc2">"Benim sinirlerim gayet iyi durumda. Ama hâlâ onunla çalışabileceğini ya da işbirliği yapabileceğini düşünmene neden olan şey ne? Kendine geldiğinde sana biraz kırgın olacak."</span></p>

    <p class="heading"><span class="sgc2">Buna benzer küçük ayrıntılar onu pek düşündürmüyordu, elini şöyle bir sallayarak bu konu üzerinde durmadığını belirtti. "Hâlâ onu idare edebilirim ve belli sınırlar içinde ona ne istersem yaptırabilirim. Bu sınırlar da onun, isyan fikrini aklına ilk soktuğumda bu kadar zayıf olduklarını fark edemediğim doğal yetenekleri. Korkarım ki yüreksizliği onunla ilgili bütün hayallerimi teker teker yıkıyor. Figüran olarak hâlâ bir değeri var ve onu kullanmalıyız; ancak güç ve kararlar bize ait olmalı."</span></p>

    <p class="heading"><span class="sgc2">Yavaş değil yalnızca ihtiyatlı davranıyordum. Cevap vermeden önce söylediklerini kafamda iyice bir tarttım. "Yalnızca şu biz ve bizim kelimelerine takıldım. Ben ne zaman bu işe bulaştım?"</span></p>

    <p class="heading"><span class="sgc2">Sevimli Angelina'm koltuğunda ardına yaslandı ve altın rengi güzel saçlarının bir perçemini öteki tarafa attı. Gülüşü neredeyse iki bin voltluk elektrik yüklüydü ve bana yöneltilmişti.</span></p>

    <p class="heading"><span class="sgc2">"Bu işte benim yanımda yer almanı istiyorum," dedi, iç gıcıklayıcı, şuh bir sesle. "Bir ortaklık. Rdenrundt Kontu'nu plan başarıya ulaşana kadar perde gerisinden yöneteceğiz. Sonra onu saf dışı bırakıp işin geri kalanını kendimiz halledeceğiz. Kabul ediyor musun?"</span></p>

    <p class="heading"><span class="sgc2">"Şey," deyip sustum. Sonra büyük bir heyecanla tekrar "Şey... " dedim. O her zaman iyi laf yapan çenem hayatımda ilk kez tutulup kalmıştı. Odada bir aşağı bir yukarı yürüyerek dağılmış olan düşüncelerimi toparlamaya çalıştım.</span></p>

    <p class="heading"><span class="sgc2">"Hediye geminin roketine bakılmaz," dedim. "Ama neden ben? Neden basit ama çalışkan, canını dişine takarak seni korumaya gayret eden ve çalınmış topraklarını ve ünvanlarını geri almaktan başka amacı olmayan bir koruma görevlisi? Beni ayak işleri yapan basit bir er olmaktan kurtarıp bir anda kurmaylığa terfi ettiren bu sıçramayı neye borçluyum?"</span></p>

    <p class="heading"><span class="sgc2">"Bunun cevabını sen de biliyorsun," dedi ve öyle bir gülümsedi ki odanın ısısı bir anda on derece birden yükseldi. "Bence sen de bu işi en az benim kadar iyi yapabilirsin ve bundan zevk de alırsın. Sen ve ben, birlikte çalışarak bu gezegen tarihinin en iyi planlanmış isyanını tereyağından kıl çeker gibi gerçekleştireceğiz. Ne diyorsun?"</span></p>

    <p class="heading"><span class="sgc2">O konuşurken ben de onun arkasında bir aşağı bir yukarı gidip geliyordum. Ayağa kalktı ve beni kolumdan tutarak durdurdu. Parmaklarının sıcaklığını gömleğime rağmen hissedebiliyordum. Yüzü tam önümdeydi, gülümsüyordu. O kadar alçak sesle konuşuyordu ki onu güçlükle duyabiliyordum.</span></p>

    <p class="heading"><span class="sgc2">"Bu harika olurdu değil mi? Sen ve ben... Birlikte."</span></p>

    <p class="heading"><span class="sgc2">Olurdu tabii! Öyle durumlar vardır ki kelimeler kifayetsiz kalır ve sizin yerinize vücudunuz konuşur. Bu da böyle bir andı. Kontrolden çıkmış olan kollarım onu sarmaladı, kendime doğru çekti, dudaklarım da&nbsp;</span><span class="sgc2">onunkilere yapıştı.</span></p>

    <p class="heading"><span class="sgc2">Çok kısa bir an için o da aynı durumdaydı. Kollarını sıkıca boynuma dolamış, dudaklarıyla karşılık veriyordu. Ancak bu zaman dilimi o kadar kısaydı ki, gerçekten böyle bir şey yaptı mı, yoksa bana mı öyle geldi emin olamıyordum. Derken sıcaklık birden kayboldu ve bir terslik olduğunu anladım.</span></p>

    <p class="heading"><span class="sgc2">Vurmaya ya da beni geri itmeye kalkmadı. Ama dudakları cansızdı ve gözlerini açmış boş bir ifadeyle bana bakıyordu. Ben kollarımı indirip geri çekilene kadar hiçbir şey yapmadı, sonra tekrar sandalyesine ölü gibi gömüldü.</span></p>

    <p class="heading"><span class="sgc2">Kendimde hâlâ konuşacak cesareti bularak "Ne oldu?" diye sordum.</span></p>

    <p class="heading"><span class="sgc2">"Güzel bir yüz... Bütün düşündüğün bu mu?" diye sordu. Hıçkırıyor, kelimeler ağzından güçlükle çıkıyordu. Gerçek duygularını dışa vurmak onun için pek kolay değildi. "Siz erkekler hep aynısınız... Hepiniz aynı.."</span></p>

    <p class="heading"><span class="sgc2">"Saçma!" diye bağırdım. Öfkemi kontrol edememiştim.&nbsp;</span><span class="sgc3">"Seni öpmemi istedin, bunu inkâr etme! Fikrini neden değiştirdin?"</span></p>

    <p class="heading"><span class="sgc2">"Onu öpmek ister miydin?" diye bağırdı Angelina. Anlayamadığım bazı duygular ona acı çektiriyordu. Boynundan çekerek kopardığı bir zinciri bana fırlatırcasına attı. Zincirin ucunda, hâlâ vücudunun sıcaklığını taşıyan minik bir madalyon vardı. Madalyona bir büyüteç yerleştirilmişti ve doğru açıyla tutulduğunda içindeki resim net olarak görülebiliyordu. Fotoğraftaki kızı yalnızca çok kısa bir an görebilmiştim ki Angelina fikrini değiştirdi ve beni kapıya doğru iterken madalyonu da çekip elimden aldı. Kapı gürültüyle arkamdan kapandı ve kocaman sürgülerin deliklerine yerleştiğini duydum.</span></p>

    <p class="heading"><span class="sgc2">Kaşlarını kaldırmış bana bakmakta olan güvenlik görevlisini görmezlikten gelerek koridoru geçip kendi odama gittim. Mantığım duygulanma yenik düşmüştü; bu, kısa bir an için de olsa Angelina için de geçerliydi. Yine de sonraki soğuk tavırlarını ve resmin önemini anlayamıyordum. O madalyonu neden takıyordu?</span></p>

    <p class="heading"><span class="sgc2">Resmi çok kısa bir süre için görebilmiştim, ama bu bana yetmişti. Genç bir kızın fotoğrafıydı o, belki de kız kardeşinin. Bu trajik durum, neredeyse sınırsız sayıda değişik ihtimali mümkün kılan olasılık kanunlarının dehşet verici bir kanıtıydı. Resimdeki kız lanetlenmiş, çirkinliğe mahkûm edilmişti. Onu ancak bu şekilde tasvir edebilirdim. Bu yargıya, kambur bir sırt, fazla salgılanan hormonlar nedeniyle kıllarla kaplanmış bir yüz ya da yamuk bir burun gibi tek bir etkene bakarak varmamıştım. Böyle düşünmeme neden olan şey, bunlara benzer başka ayırt edici özelliklerin bir araya gelmesiyle oluşmuş olan bütünün iğrençliğiydi. Hiç beğenmemiştim. Ama ne fark ederdi ki...</span></p>

    <p class="heading"><span class="sgc2">Ne kadar büyük bir aptallık yaptığımın farkına vararak birden oturdum. Angelina aslında bana, onun böyle davranmasına sebep olan, hareketlerini ve hayatını şekillendiren gerçek nedeni göstermişti.</span></p>

    <p class="heading"><span class="sgc2">Tabii ya. Resimdeki kız Angelina’nın kendisiydi.</span></p>

    <p class="heading"><span class="sgc2">Bunu fark etmemle birlikte başka pek çok şey de açıklık kazandı. Ona bakarken birçok kere, böylesine cani bir ruhun neden bu kadar çekici bir bedende yer aldığını merak etmiştim. Cevabı gayet açıktı. Benim baktığım, onun ruhunu şekillendiren gerçek beden değildi. Çirkin bir erkek olmak yeterince kötü. Acaba böyle bir kadın olmak nasıl bir duyguydu? Aynalar sana düşmanken, insanlar sana bakmak yerine yüzünü çeviriyorken nasıl yaşanabilirdi? Bütün bunların yanında her şeyin farkında olan, varılması kaçınılmaz bazı sonuçlara varmakta güçlük çekmeyen ve insanların duyduğu tiksintiyi ele verecek en ufak bir ipucunu bile kaçırmayan kıvrak bir zekâyla ödüllendirilmiş, ya da cezalandırılmışsan, hayata nasıl katlanılabilirdi?</span></p>

    <p class="heading"><span class="sgc2">Böyle bir durumda bazı kızlar intihar edebilirdi, ama Angelina değil. Ne yaptığını tahmin edebiliyordum. Kendinden nefret eden, dünyaya ve üzerinde yaşayan insanlara lanetler yağdıran bir kadın olarak istediği parayı kazanabilmek için işlediği suçlar nedeniyle en ufak bir vicdan azabı duymamış olmalıydı. Vücudundaki herhangi bir kusuru düzelttirebilmek için para gerekiyordu. Sonra başka bir kusur için biraz daha para. Sonra, onun bu faaliyetlerini durdurmaya kalkışan biri yoluna çıkmış, Angelina da onu gözünü kırpmadan, hatta belki de zevk duyarak öldürmüştü. Her gün biraz daha artan suçlar ve cinayetler ve elde edilen güzellik. Suçlar böylece artarken biçimsiz bedeninde taşıdığı o harika beyni de yavaş yavaş yoldan çıkmış ve değişmişti.</span></p>

    <p class="heading"><span class="sgc2">Zavallı Angelina. Onun adına üzülüyor, ama öldürdüğü kişileri de unutmuyordum. Bu zavallı, yalnız kız, girdiği savaşta bir cephede kazanırken diğer cephede kaybetmişti. Sürüyle para harcayarak bedenini güzelleştirmiş, gerçekten bir melek gibi olmuştu. Bunu başarmıştı, ama tüm bu zaman içerisinde de ruhu giderek çirkinleşmiş, bedeninin ilk hali kadar iğrençleşmiş, bir şeytana dönmüştü.</span></p>

    <p class="heading"><span class="sgc2">Ama madem bedeni değiştirmek mümkündü, ruh da değiştirilemez miydi? Onun için bir şeyler yapılabilir miydi?</span></p>

    <p class="heading"><span class="sgc2">Böylesine derin düşüncelerin yol açtığı baskı beni odadan dışarı, açık havaya çıkarmıştı. Vakit gece yarısını bulmak üzereydi. Birazdan nöbetçiler aşağıdaki yerlerini alacak, bütün kapılar kilitlenecekti. Onlara açıklama yapmak zorunda kalmak ve mekanik zorluklarla uğraşmaktansa yukarı tırmanmayı tercih ettim. Gecenin bu vaktinde terastaki asma bahçelerde hiç kimse olmazdı, orada yalnız kalabilirdim.</span></p>

    <p class="heading"><span class="sgc2">Freibur'da ay yoktu, ancak hava açıktı ve yıldızlar etrafımı görmeme yetecek kadar ışık saçıyorlardı. Önünden geçip gittiğim çatı nöbetçisi beni selamladı. Elinde tuttuğu sigaranın ateşi karanlıkta parlıyordu. Ona bu konuda bir şeyler söylemeliydim ama kafam fazlasıyla meşguldü. Ona aldırmadan yürüyüp giderek bir köşeyi döndüm ve parmaklıklara dayanıp, yalnızca simsiyah dev bir kütle halinde görünen dağlara baktım.</span></p>

    <p class="heading"><span class="sgc2">Kafama takılan bir şey vardı ve birkaç dakika sonra bunun ne olduğunu anladım. Şu nöbetçi. Belli bir amaç için oradaydı ve görev başında sigara içmek bir nöbetçi için uygun bir davranış değildi. Belki kılı kırk yarıyordum, ama huyum böyleydi. Küçük ayrıntıların hepsine dikkat edersen büyükler zaten kendiliğinden hallolurdu. Her neyse, düşünmek bile beni rahatsız etmişti. Geri dönüp ona bir şeyler söylemeliydim.&nbsp;</span></p>

    <p class="heading"><span class="sgc2">Her zamanki yerinde yoktu, ama bu iyiye işaretti. En azından o da dolaşıp etrafı kolaçan ediyordu. Bahçenin köşesinden sarkan çiçeklerin ezilmiş olduğunu görünce geri yürüdüm. Bu çok garipti, çünkü bu asma bahçeler Kont'un özel merakıydı ve günlük bakımları mutlaka düzenli olarak yapılırdı. Sonra çiçeklerin arasında bir karaltı fark ettim ve bir terslik, hem de büyük bir terslik olduğunu anladım.</span></p>

    <p class="heading"><span class="sgc2">Yerdeki nöbetçiydi; ya ölmüştü ya da bilincini tamamen kaybetmişti. Hangisi olduğunu anlamak zahmetine katlanmadım. Gecenin bu vaktinde bir nöbetçinin bu durumda olması için düşünebildiğim tek bir neden vardı. Angelina. Odası en üst katta, neredeyse bu noktanın tam altındaydı. Hemen gösterişli parmaklıklara doğru sessizce koşarak etrafa baktım. Beş metre aşağıda, penceresinin hemen önünde yer alan beyaz bir balkon vardı. Siyah ve şekilsiz bir şey balkonda büzülmüş gizlenmeye çalışıyordu.</span></p>

    <p class="heading"><span class="sgc2">Silahım odamdaydı. Bu, hayatım boyunca çok az ihmal ettiğim önlemleri almayı unuttuğuma üzüldüğüm ender anlardan biriydi ve bu ihmal Angelina'nın hayatına mal olabilirdi.</span></p>

    <p class="heading"><span class="sgc2">Parmaklarım korkuluk demirlerini yoklarken ben, bir saniyeden bile daha az bir süre içinde bunları kafamdan geçirmiştim. Demirlere tutturulmuş olan parlak kancanın ucundan, görülmemesi için özellikle seçilmiş çok ince bir ip sarkıyordu, ancak ben bu ipin bir halat kadar sağlam olduğunu biliyordum. Katil buradan aşağı, tıpkı bir örümcek gibi ince bir ip ören küçük bir alet yardımıyla inmişti. Yalnız bu ipin hammaddesi bir insanın ağırlığını taşıyabilecek kadar sağlam olan tek bir parça halindeki uzun bir molekül zinciriydi. Eğer buradan aşağı kaymaya kalkarsam bu ip ellerimi bir jilet gibi keserdi.</span></p>

    <p class="heading"><span class="sgc2">O balkona ulaşabilmem için tek bir yol vardı. Aşağıdaki vadiden iki kilometre yüksekteki bu küçük karenin içine atlamak zorundaydım. Daha parmaklıklara tırmanmadan kararımı vermiştim. Parmaklıkların üzerinde geniş bir trabzan vardı ve atlamadan önce bir süre burada oturarak dengemi sağladım. Altımda pencere sessizce açılıp kapanıyordu.</span></p>

    <p class="heading"><span class="sgc2">Eğildim ve aşağıda duran adamı hedef alarak kendimi boşluğa bıraktım. Havada küçük bir manevra yaparak adamın tam kafasına binmek yerine omuzuna çarptım ve ikimiz de balkonda yere yuvarlandık. Darbenin etkisiyle balkon şöyle bir sarsıldı, ama eski dönemlerden kalmış olmasına rağmen yeterince sağlamdı. Yere düştüğümüzde yarı sersemlemiş bir haldeydim ve acıyla bulanıklaşmış aklımdan "Umarım onun omuzu da benim bacağım kadar kötü durumdadır," diye geçirdim. İlk anlarda nefes almak ve ona doğru gitmeye çalışmak dışında hiçbir şey yapamadım. Elinde tutmakta olduğu uzun ve keskin bir bıçağı ben omuzuna vurunca düşürmüştü ve şu anda yerde parıldayan bu bıçağa uzanmakta olduğunu&nbsp;</span><span class="sgc2">görebiliyordum. Tam ben üzerine çullanmıştım ki parmakları bıçağı kavradı. Hırıltılar çıkararak bana doğru bir hamle yaptı ama bıçak kolumu sıyırdı. Elini çekmesine fırsat vermeden bileğinden yakalayıp parmaklarımı kelepçe gibi etrafına geçirdim.</span></p>

    <p class="heading"><span class="sgc2">Sessiz, kâbus gibi bir kavgaydı. İkimiz de benim atlayışım nedeniyle afallamış bir durumda olmamıza rağmen kıyasıya bir ölüm kalım mücadelesi veriyorduk. Bacağımın incinmiş olması nedeniyle ayakta duramadığım için hemen üzerime çıkmıştı. Benden daha güçlü ve daha ağırdı. Üzerine düştüğüm kolunu kullanamıyordu ama bıçağı tutmakta olan diğer elini ancak iki elimin yardımıyla durdurabiliyordum. Nefes nefese çıkardığım hırıltılar dışında hiçbir şey duyulmuyordu.</span></p>

    <p class="heading"><span class="sgc2">Amansız kuvveti ve ağırlığı sayesinde bıçağı her an biraz daha bana yaklaştıran suikastçi, kavgayı kazanacak gibi görünüyordu. Gözlerim terden neredeyse kapanmıştı ama diğer kolunun nasıl sallandığını görebiliyordum. Düştüğümde kolunu kırmıştım fakat buna rağmen hiç ses çıkarmamıştı.</span></p>

    <p class="heading"><span class="sgc2">Hayatınızı ortaya koyduğunuz bir dövüşte yapacağınız herşey mübahtır. Altından kurtarıp çıkardığım tek bacağımı kıvırıp dizimle koluna vurmayı başardım. Bütün vücudu titredi. Aynı şeyi bir daha yaptım. Bu kez daha sert. Acıyla kıvranmaya başladı. Onu üzerimden ittiğim gibi yana kaçtım. Düşmemek için dirseğini kıvırdı. Bütün gücümü iki elime vererek çelik gibi sert bileğini çevirdim ve elini geri ittim.</span></p>

    <p class="heading"><span class="sgc2">Neredeyse başarıyordum ancak hâlâ benden daha güçlüydü ve bıçağın ucu göğsünü yalnızca sıyırıyordu. Tam elini biraz daha döndürmeye çalışıyordum ki şöyle bir titredi ve öldü.</span></p>

    <p class="heading"><span class="sgc2">Numara yaparak beni kandıramazdı ama numara yapmıyordu. Yana düşerken vücudundaki her bir adalenin kasılıp kaya gibi sertleştiğini hissettim. Sıkıca kavramış olduğum bileğini arkamdaki odanın ışığı yanana kadar bırakmadım. Ancak o zaman bıçağın yarısına bulaşmış olan iğrenç sarı lekeyi görebildim. Çabuk etki eden, sessiz ve öldürücü bir zehirdi bu. Aynı leke gömleğimin kolunda da vardı, bıçak beni sıyırdığında bulaşmış olmalıydı. Bu tür bir zehirin öldürmesi için bıçağın saplanması gerekmediğini, derinin üzerinden bile işini görebileceğini biliyordum.</span></p>

    <p class="heading"><span class="sgc2">Yorgunluktan ellerim titremesine rağmen, büyük bir dikkatle ve yavaşça gömleğimi çıkardım ve cesedin üzerine fırlattım. Ancak ondan sonra kendimi sırtüstü bırakıp biraz nefes alabildim.</span></p>

    <p class="heading"><span class="sgc2">Korkunç bir acıyla yanmasına rağmen bacağım işe yarar durumdaydı. Fena incinmiş olmalıydı ancak kırık değildi çünkü ağırlığıma dayanabiliyordu. Döndüm, yüksekteki pencereye uzandım ve iterek açtım. Işık arkamdaki cesedin üzerine vuruyordu. Angelina ellerini önündeki örtünün üzerinde kavuşturmuş, sakin bir yüz ifadesiyle yatakta oturuyordu. Olup bitenlerden haberdar olduğu ancak gözlerinden anlaşılıyordu.</span></p>

    <p class="heading"><span class="sgc2">"Öldü," dedim. Kurumuş olan boğazımı temizlemek için tükürdüm. "Kendi silahıyla öldü." Bacağımın durumunu görmek amacıyla topallayarak odada dolaşıyordum.</span></p>

    <p class="heading"><span class="sgc2">"Uyuyordum, pencereyi açtığını duymadım," dedi. "Teşekkür ederim."</span></p>

    <p class="heading"><span class="sgc2">Yalancı, düzenbaz, ikiyüzlü, katil. Sayısız değişik ses çıkarak yüzlerce kere rol yapmıştı. Yine de son sözleri söylerken samimi bir ifadesi vardı. Bu cinayet teşebbüsü bir önceki dokunaklı sahneden çok kısa bir süre sonra meydana gelmişti. Savunma mekanizmaları hâlâ devre dışıydı, gerçek duygularını gizleyemiyordu. Saçları omuzlarına dökülüyor, yumuşak ve ince bir kumaştan yapılmış olan yarı şeffaf geceliğinin askılarını okşuyordu. Bu akşam olup biten bütün her şeyin üzerine bir de bu manzara eklenince sahip olabileceğim bütün direnç kırılmıştı. Yatağın dibinde diz çökmüş onu omuzlarından tutuyor, gözlerinin içine bakarak ruhunun derinliklerine ulaşmaya çalışıyordum. Zinciri kopmuş olan madalyon yatağın yanındaki komodinin üzerinde duruyordu. Avucuma aldım.</span></p>

    <p class="heading"><span class="sgc2">"Bu kızın yalnızca senin anılarında yaşadığının farkında değil misin?" dedim. Angelina kımıldamadan duruyordu. "Herşey gibi o da tarihe karıştı. O zamanlar bebektin, şimdi ise bir kadınsın. Belki eskiden sen bu kızdın ama artık değilsin!</span></p>

    <p class="heading"><span class="sgc2">Sert bir hareketle döndüm ve madalyonu pencereden dışarıya, karanlığa doğru fırlatıp attım.</span></p>

    <p class="heading"><span class="sgc2">"Artık herşey geçmişte kaldı, Angelina!" Bağırmaktan ziyade güçlü bir sesle konuşuyordum. "Sen kendinsin... Sadece kendin!"</span></p>

    <p class="heading"><span class="sgc2">Sonra onu öptüm ve bu kez daha önceki gibi herhangi bir itiraz ya da isteksizlikle karşılaşmadım.</span></p>

    <p class="heading"><span class="sgc2">Benim ona ihtiyacım olduğu kadar onun da bana ihtiyacı vardı.</span></p>

    <p class="heading"></p>
  </div>
</body>
</html>
