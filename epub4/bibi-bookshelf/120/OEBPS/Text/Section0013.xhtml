<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>PASLANMAZCELİKSICAN</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
span.sgc-1 {font-style: normal;}
</style>
</head>

<body class="main1">
  <div class="calibre">
    <p class="heading"><span class="sgc2"><br class="calibre" /></span></p>

    <p class="heading"><span class="sgc2"><br class="calibre" /></span></p>

    <h1 class="heading" style="text-align: center;"><span class="sgc2">15</span></h1>

    <p class="heading"><span class="sgc2">Benim hareketlerim ne kadar vahşi olsa da hapistekiler bana uygarca davranmakta ısrar ediyorlardı. Bu durumdan pek memnun değildim ve işlerini mümkün olduğunca zorlaştırmaya çalışıyordum. Hapse gönüllü olarak girmemin nedeni bir popülerlik yarışması kazanmak değildi. O gece krala bu kadar yüklenmem büyük bir riskti. Majestelerine suikaste teşebbüs, ölümle cezalandırılmama neden olabilecek bir suçtu. Ne mutlu ki Birlik medeniyetinin etkileri Freibur'un en karanlık köşelerine bile nüfuz etmişti ve&nbsp;</span><span class="sgc2">yerel görevliler bana kanunlara ne kadar sadık olduklarını kanıtlama çabası içindeydiler. Ben ise aldırmıyordum. Yemek getirdiklerinde yiyor, sonra da bu gayri hukuki tutuklamaya karşı itaatsizliğimi göstermek için tabakları kırıyordum.</span></p>

    <p class="heading"><span class="sgc2">Aslında bu bir yemdi. Eğer doğru adreste ilgi uyandırmayı başarabilirsem, vücudumdaki çürüklerin verdiği acı buna karşılık olarak ödediğim çok küçük bir bedel olacaktı. Benimle ilgili konuşmalar geçtiğine şüphe yoktu. Bir utanç abidesi, bir hain olduğum söyleniyordu. Barışçıl bir dünyada sürekli sorun çıkaran vahşi, kavgacı ve belalı bir adamdım. Kısacası, iyi bir Freibur'lunun nefret ettiği, Angelina'nın ise yakından ilgilenebileceği bütün özellikleri taşıyan bir kişiydim.</span></p>

    <p class="heading"><span class="sgc2">Yakın tarihindeki kanlı olaylara rağmen Freibur'daki işe yarar adam sayısı acınacak derecede azdı. En alt düzeydeki serserilerden bahsetmiyorum tabii, uzay istasyonunun yakınındaki barlar kuş beyinli insan azmanlarıyla doluydu. Angelina buralardan ihtiyaç duyduğu sayıda adamı rahatlıkla bulmuş olmalıydı. Ancak yalnızca güçlü kuvvetli elemanlardan kurulu bir ekip ona istediği başarıyı kazandıramazdı. Soylu birinin yardım ve işbirliğine ihtiyacı vardı; ancak gördüğüm kadarıyla onlarda da böyle bir yeteneğin zerresi yoktu. Ben ise onun ilgisini çekebilecek her türlü numarayı, bütün bu gösterinin yalnızca kendisi için planlandığını anlamayacağı bir şekilde sergilemiştim. Tuzak hazırdı, tüm yapması gereken yemi yutmaktı.</span></p>

    <p class="heading"><span class="sgc2">Gardiyanın kapıyı çalmasıyla metalik bir inleme sesi ortalığı kapladı. "Ziyaretçileriniz var, Grav Diebstall," dedi içerideki parmaklıkları açarken.</span></p>

    <p class="heading"><span class="sgc2">"Söyle onlara, cehenneme kadar yolları var!" diye bağırdım. "Bu lanet olası gezegende görmek istediğim tek bir kişi bile yok."</span></p>

    <p class="heading"><span class="sgc2">Benim ne istediğime hiç aldırmadan, hapishane müdürünü ve onunla birlikte gelen siyah elbiseli, sert bakışlı iki ihtiyar tipi başıyla selamlayarak içeri aldı. Onlara aldırış etmemek için elimden geleni yaptım. Gardiyan gidene kadar suratsız bakışlarla beklediler. Sonra zayıf olanı yanında getirmiş olduğu bir dosyayı açtı ve parmak uçlarıyla yavaşça bir kâğıt çıkardı. '</span></p>

    <p class="heading"><span class="sgc2">"Uykumda beni haklayasınız diye bir intihar notu imzalamaya hiç niyetim yok," dedim adama öfkeyle. Bu onu biraz ürkütmüştü, ama önemsememeye çalıştı.</span></p>

    <p class="heading"><span class="sgc2">"Bu tahmininizle bize haksızlık ediyorsunuz," dedi. Vakur bir sesle konuşuyordu. "Ben Kraliyet Savcısıyım ve böyle bir şeye asla göz yumamam." Tek bir ipe bağlı üç kukla gibi hepsi de aynı anda kafalarını öyle bir ahenkle salladılar ki onları görünce kendimi tutamayıp ben de aynı hareketi yaptım.</span></p>

    <p class="heading"><span class="sgc2">Aramızda bir görüş birliği olduğunu belirten bu hareketin etkisini kırmak için sert bir sesle "Kendi isteğimle intihar edecek değilim," dedim. "Bu konuda söyleyeceğim son şey budur."</span></p>

    <p class="heading"><span class="sgc2">Kraliyet Savcısı bu tür manevralarla hedefinden saptırılamayacak kadar uzun bir süredir bu işlerin içindeydi. Öksürdü, elindeki kâğıda şöyle bir baktı ve sadede geldi.&nbsp;</span></p>

    <p class="heading"><span class="sgc2">Yüzünde oldukça kasvetli bir ifade vardı. "Mahkûm edilmenize neden olabilecek pek çok şey yapmışsınız, genç adam," dedi tekdüze bir ses tonuyla konuşarak. Bundan pek etkilenmemiş bir şekilde esnedim. "Umarım buna gerek kalmaz, çünkü bu işle ilgili olan herkese yalnızca zarar verecek bir şey," diye devam etti. "Kral'ın kendisi de bunu pek arzu etmiyor ve aslında bu konunun böylece kapatılması şeklindeki samimi isteğini bana ısrarla belirtti. Ondaki bu barış arzusu bizi de etkiledi ve ben şu anda, Kral'ın bu dileğini yerine getirmek üzere burada bulunuyorum. Eğer bu özür mektubunu imzalarsan, bu akşam hareket edecek olan bir uzaygemisine bindirileceksin. Konu da kapanmış olacak."</span></p>

    <p class="heading"><span class="sgc2">"Saraydaki şu şamata duyulmasın diye benden kurtulmaya çalışıyorsunuz, ha?" diye alaylı alaylı güldüm. Savcının yüzü mosmor kesilmişti, ama olağanüstü bir çabayla öfkesini kontrol etmeyi başardı. Eğer beni bu gezegenden postalarlarsa herşey boşa giderdi.</span></p>

    <p class="heading"><span class="sgc2">"Kırıcı oluyorsunuz, bayım," diye homurdandı. "Bu işte tamamen suçsuz olmadığınızı hatırlatmak isterim. Bu korkunç olayda Kral’ın merhametine sığınarak özür mektubunu imzalamanızı tüm kalbimle tavsiye ederim." Kâğıdı bana Verdi ve ben de onu küçük parçalara ayırdım.</span></p>

    <p class="heading"><span class="sgc2">"Özür dilemek mi? Asla!” diye bağırdım. "Ben orada yalnızca şu sizin kaba hödüklere ve ailemin ünvanını çalan hırsızların aptal ve soylu torunlarına karşı şerefimi korumaya çalışıyordum!"</span></p>

    <p class="heading"><span class="sgc2">Bu sözlerim üzerine çıktılar. Aralarında ayakkabımın burnuyla vücudunun münasip bir noktasına vurarak çıkmasına yardım edebileceğim kadar genç ve sağlam görünen tek kişi hapishane müdürüydü. Herşey olması gerektiği gibiydi. Kapı, Freibur ülkesinin bu asi, hırçın ve kavgacı evladının üstüne gürültüyle kapandı. Her şeyi Angelina'nın dikkatini üzerime çekecek bir mükemmeliyetle ayarlamıştım. Ama eğer hemen benimle ilgilenmeye başlamazsa hayatımın geri kalan kısmını bu demir parmaklıklar arkasında geçirmem çok yüksek bir olasılıktı.</span></p>

    <p class="heading"><span class="sgc2">Beklemek hiçbir zaman sinirlerime iyi gelmemiştir. Ben sakin anlarımda düşünürüm, ama zamanımın çoğunu uygulamaya ayırırım. Bir plan hazırlayıp gözünü karartarak onu uygulamak ile pis bir hapishane hücresinde oturup "acaba plan başarıya ulaştı mı yoksa mantık zincirinin bir yerinde zayıf bir halka mı var" diye meraklanmak çok farklı şeylerdir.</span></p>

    <p class="heading"><span class="sgc2">Kirişi kırıp bu kodesten kaçmalı mıydım? Bunu yapmak pek zor olmasa gerekti, ama bu yola son çare olarak başvurmalıydım. Dışarı çıkarsam saklanmak zorunda kalacaktım ve bu da onun bana ulaşma şansını tamamen ortadan kaldıracaktı. Bu nedenle yolumu tırnaklarımla kazarak ilerlemek istiyordum. Bir sonraki adım beni Angelina'ya götürecekti, ama şu anda yapabileceğim tek şey beklemekti. Umarım ardımda bıraktığım bütün bu şiddet izlerinden gerekli sonuçları çıkarmayı başarabilirdi.</span></p>

    <p class="heading"><span class="sgc2">Bir hafta geçmişti ve ben heyecanımdan yerimde duramıyordum. Ne Kraliyet Savcısı tekrar gelmişti, ne de bana mahkeme ya da ceza ile ilgili herhangi bir şey söyleniyordu. Yetkililer için sinir bozucu bir sorun olmaya devam ediyordum. Onlar da ne yapacaklarını bilememenin verdiği çaresizlik içinde kafalarım kaşıyarak çekip gitmemi bekliyor olmalıydılar. Benim yaptığım da hemen hemen buydu. Şehir merkezinden hayli uzaktaki bu hapishaneden çıkıp gitmek çocuk oyuncağı sayılırdı. Ancak ben ölesiye sevdiğim kadından bir mesaj bekliyordum. Yapması kuvvetle muhtemel şeyleri şöyle bir kafamdan geçirdim. Acaba saraya baskı yapıp beni serbest bıraktırmaya mı çalışacaktı? Ya da belki de bana gizlice bir eğe ve bir not gönderip kendi başıma kaçmamı isteyecekti. Bu ikinci olasılık bana daha akla yakın göründü ve her seferinde ekmeğimi küçük parçalara ayırıp içine bir şey yerleştirilmiş mi diye bakmaya başladım. Hiçbir şey yoktu.</span></p>

    <p class="heading"><span class="sgc2">Sekizinci gün Angelina yapacağını şanına en yakışır biçimde yaptı. Gece vakti pek alışık olmadığım bazı gürültüler duyarak uyandım. Neler olduğunu anlamak için kulak kabarttım ama yararı yoktu. Kapıdaki parmaklıklardan kafamı uzattığımda koridorun sonunda oldukça hoş bir manzarayla karşılaştım. Gece bekçisi boylu boyunca yere serilmişti ve tamamıyla siyahlara bürünmüş, maskeli, iri yarı biri, elinde tuttuğu bir sopayla bekçinin başında dikiliyordu. Diğeri gibi giyinmiş başka bir şahıs daha geldi ve bekçiyi koridor boyunca sürükleyerek bana doğru getirdiler. Bir tanesi elini cebine daldırarak çıkardığı bir kırmızı bez parçasını bekçinin gevşek parmakları arasına sıkıştırdı. Sonra benim hücreme doğru yöneldiklerini görünce onlara fark ettirmeden sessizce yatağıma tırmandım.</span></p>

    <p class="heading"><span class="sgc2">Bir anahtar yavaşça kilidin içinde döndü ve ışıklar yandı. Sanki yeni uyanıyormuşum gibi gözlerimi kırpıştırarak kalktım.</span></p>

    <p class="heading"><span class="sgc2">"Kim var orada? Ne istiyorsunuz?"</span></p>

    <p class="heading"><span class="sgc2">"Çabuk kalk ve giyin Diebstall, buradan çıkıyorsun." Bu ilk gördüğüm adamdı, sopa hâlâ elinde sallanıyordu. Bir parça suratımı buruşturdum, sonra yataktan atladığım gibi sırtımı duvara dayadım.</span></p>

    <p class="heading"><span class="sgc2">"Katiller!" diye fısıldadım. "Demek Kral Villy denen aşağılık herifin parlak fikri bu, öyle mi? Boynuma bir ip dolayıp sonra da kendimi astığımı iddia edeceksiniz. Pekâlâ, o zaman, ama sakın bunun kolay olacağını sanmayın!"</span></p>

    <p class="heading"><span class="sgc2">"Aptal olma!" dedi adam usulca. "Ve şu koca çeneni kapa. Buraya seni çıkarmaya geldik. Biz dostuz." Aynı şekilde giyinmiş iki adam daha içeri girdi, bir üçüncüsünü de koridorda gördüm.</span></p>

    <p class="heading"><span class="sgc2">"Dost mu?" diye bağırdım. "Katil desek daha doğru olur! Bunun cezasını çekeceksiniz."</span></p>

    <p class="heading"><span class="sgc2">Hâlâ koridorda durmakta olan dördüncü adam bir şeyler fısıldadı ve beni yakaladılar. Patronu daha net görmek istiyordum. Bir erkek için küçük sayılırdı, erkekse tabii. Kendisine çok bol gelen giysileri üzerinden sarkıyordu. Kafasına geçirdiği bir çorabı ise maske olarak kullanıyordu. Angelina da aynı bu boylarda olmalıydı. Ama daha yakından bakmama fırsat vermeden haydutlar üzerime çullandı. Bir&nbsp;</span><span class="sgc2">tanesinin midesine vurup eğildim. Bu bar kavgalarını andıran bir hareketti ve onlar benden çok daha avantajlı durumdaydı. Ayakkabılarım ya da silahım olmadan hiçbir şansım yoktu ve adamlar da sopalarını kullanmaktan çekinmiyorlardı. Onlar benim üzerimde çalışırken ben zafer sevinciyle gülmemek için kendimi zor tuttum.</span></p>

    <p class="heading"><span class="sgc2">Kendimi bırakarak beni gitmeye can attığım yere doğru sürüklemelerine izin verdim.</span></p>

    <p class="heading"><span class="sgc2">Kafama aldığım darbeler beni yalnızca sersemletmiş olduğundan birisi bir uyku ilacını burnuma dayamıştı ve gerisini hatırlamıyordum. Bu yüzden, doğal olarak, ne kadar yol gittiğimiz ya da Freibur'un neresinde olduğumuz konusunda hiçbir fikrim yoktu. Bana bir de antidot vermiş olmalıydılar, çünkü sonraki ilk gördüğüm şey elinde bir şırınga tutan çelimsiz bir adamdı. Tam göz kapaklarımı aralamaya çalışıyordu ki eline bir tokat indirdim.</span></p>

    <p class="heading"><span class="sgc2">Oynamam gereken rolü hatırlayarak, "Beni öldürmeden önce işkence edeceksiniz ha, seni pis domuz," dedim.</span></p>

    <p class="heading"><span class="sgc2">"Meraklanmana hiç gerek yok," dedi arkamda duran biri. Derin bir sesle konuşuyordu. "Burada dostlar arasındasın. Senin şu anki rejimle ilgili rahatsızlıklarını anlayan insanlarla birliktesin."</span></p>

    <p class="heading"><span class="sgc2">Bu pek Angelina'nın sesine benzemiyordu. Gördüğüm kocaman, ekşimiş surat da onun olamazdı. Doktor dışarı çıkarak bizi yalnız bıraktı. Planın beni yanlış bir adrese götürmüş olabileceği konusunda endişelenmeye başlamıştım. Bu küçük ve parlak gözler, bu suratsız ifade bana pek yabancı gelmiyordu. Partide gördüğüm Freibur soylularından biriydi. Adamın kıpkızıl ve minicik yüzü hafızamda yer etmişti ve bu çirkin surata bakmak onu hatırlamamı kolaylaştırdı.</span></p>

    <p class="heading"><span class="sgc2">"Rdenrundt Rdenrundt Kontu," dedim. Bir yandan da onun hakkında okumuş olduğum diğer şeyleri hatırlamaya çalışıyordum. "Eğer Majestelerinin kuzeni olmasaydınız, söylediklerinizin doğru olduğuna inanabilirdim. Kraliyet hapishanesinden bir adamı, kendi emelleriniz için kaçırdığınıza inanmam ise zor doğrusu...”</span></p>

    <p class="heading"><span class="sgc2">"Neye inandığınızın hiçbir önemi yok," diye öfkeyle sözümü kesti. Sigortaları çabuk atıyordu ama kısa sürede hemen tekrar sinirlerine hâkim olabiliyordu. "Villelm kuzenim olabilir, ama bu, gezegenimiz için en uygun yöneticinin o olduğunu düşündüğüm anlamına gelmez. Yüksek mevkilere gelmek istediğinden ve ihanete uğradığından bahsettin. Bu konularda ciddi misin, yoksa sen de diğerleri gibi geveze bir züppe misin? Cevap vermeden önce iyi düşün, hayatını ortaya koyuyor olabilirsin. Rüzgârların değişmeye başladığını hisseden senin gibi başka insanlar da vardır belki."</span></p>

    <p class="heading"><span class="sgc2">Hırslı ve ateşli, işte bu bendim. Sadık bir dost ve ölümcül bir düşman, iş kavga etmeye gelince de gözünü budaktan sakınmayan birisi. Birden fırlayarak elini yakaladım ve hararetle sıktım.</span></p>

    <p class="heading"><span class="sgc2">"Eğer bu söyledikleriniz doğruysa, sonuna kadar sizin yanınızdayım. Ama eğer yalan söylüyorsanız ve bu kralın bir oyunuysa, o zaman Kont, savaşa hazır olun!"</span></p>

    <p class="heading"><span class="sgc2">"Savaşa gerek yok," dedi, elini avucumdan güçlükle kurtararak. "En azından bizim aramızda. Önümüzde zorlu bir görev var, birbirimize güvenmeyi öğrenmeliyiz." Eklemlerini çıtlattı ve kederli bir ifadeyle pencereden dışarı baktı. "Sana güvenebilmeyi yürekten diliyorum. Freibur artık atalarımızın yönettiği o eski Freibur değil. Birlik, insanlarımızın savaşma yeteneğini tamamen yok etti. Gerçekten güvenebileceğim hiç kimse yok."</span></p>

    <p class="heading"><span class="sgc2">"Beni hücremden kaçıran güruh hiç de fena değildi. İşlerini gayet iyi yaptılar doğrusu."</span></p>

    <p class="heading"><span class="sgc2">"Kas kuvveti!" diye tükürdü ve koltuğundaki bir düğmeye bastı. "Taş kafalı serseriler. Onlardan istediğim kadar bulabilirim. Bana liderlik vasfı olan, Freibur'u iyi bir geleceğe doğru yönlendirmeme yardım edebilecek adamlar lazım."</span></p>

    <p class="heading"><span class="sgc2">Önceki akşam koridorda durup taş kafalı serserileri yönlendiren adamdan bahsetmedim. Eğer Rdenrundt Angelina'dan bahsetmeyecekse konuyu benim açmam doğal olarak mümkün değildi. İstediği kas gücü değil beyin gücüydü, ben de ona aradığı şeyi bulduğunu belli ettim.</span></p>

    <p class="heading"><span class="sgc2">"Hapishanedeki gardiyanın eline bir miktar bez parçası sıkıştırmak sizin fikriniz miydi? Oldukça zekice."</span></p>

    <p class="heading"><span class="sgc2">Dönüp hafifçe gözlerini kısarak bana baktı. "Çok dikkatlisiniz, Bent," dedi.</span></p>

    <p class="heading"><span class="sgc2">Aynı zamanda hem onu onaylayıp hem de alçakgönüllü olmaya çalışarak "Eğitim meselesi," dedim.</span></p>

    <p class="heading"><span class="sgc2">"Gardiyanın elinde, üzerinde bir düğme bulunan kırmızı bir bez parçası vardı. Sanki kavga sırasında kopup elinde kalmış gibi. Ancak bütün adamların kıyafeti siyahtı. Belki birazcık yanıltmaca...</span></p>

    <p class="heading"><span class="sgc2">"Her geçen dakika bana katıldığınıza biraz daha seviniyorum," dedi ve herhalde sırıtmak niyetiyle yaptığı bir hareket sonunda bana bütün eksik dişlerini gösterdi, "İhtiyar Dük' ün adamlarının kıyafeti kırmızıdır, şüphesiz sizin de bildiğiniz gibi..."</span></p>

    <p class="heading"><span class="sgc2">"İhtiyar Dük 9. Villelm'in en güçlü destekçisidir," diye cümleyi onun yerine ben tamamladım. "Kralla birlikte o da devrilse hiç mi hiç üzülmezdim."</span></p>

    <p class="heading"><span class="sgc2">"Hiç mi hiç," diye söylediklerimi tekrarladı Rdenrundt. Bu arada yine bütün dişlerini göstermişti. Giderek ona sinir olmaya başlıyordum. Eğer Angelina planları için maşa olarak bu adamı seçmişse, gezegende bu işe en uygun adam odur demekti. Ancak çok kendini beğenmiş biriydi. Angelina'nın verdiği fikirlere saygı gösterecek kadar muhayyelesi gelişmişti tabii. Yine de onda zenginlik, ünvan ve hırs gibi Angelina'nın aradığı niteliklerin bulunduğundan emindim. Onun nerede olduğunu bir kere daha merak ettim.</span></p>

    <p class="heading"><span class="sgc2">Kapıdan içeri bir şey girdi ve ben savaşın başladığını zannederek geri çekildim. Gelen yalnızca bir robottu, ama öyle korkunç bir ses çıkarıyordu ki bir arızası olduğuna kanaat getirdim. Kont bu berbat alete bara gitmesini emretti ve robot döndüğünde, bir omuzunun üzerinde bulunan ve bacadan başka bir şey olamayacağını düşündüğüm çıkıntıyı gördüm. Havaya keskin bir kömür kokusu yayıldı.</span></p>

    <p class="heading"><span class="sgc2">"Bu robot kömürle mi çalışıyor?" diye sordum.</span></p>

    <p class="heading"><span class="sgc2">"Evet, öyle," dedi Kont, ikimize içki doldururken. "Beceriksiz Villelm'in yönetimi altındaki müreffeh Freibur ekonomisinin durumunu anlamamıza yardım edecek mükemmel bir örnek. Başkent'te böyle bir tane bile robota rastlayamazsınız!</span></p>

    <p class="heading"><span class="sgc2">"Umarım öyledir," dedim. Bu arada da hayretten gözlerim dışarı uğramış bir şekilde aletten çıkan buhara ve metal plakalarının üzerindeki pas ve kömür tozlarına bakıyordum. "Ben tabii uzun zamandır buralarda değildim... Herşey değişiyor..."</span></p>

    <p class="heading"><span class="sgc2">"Bu değişim yeterince hızlı değil! Hem bana sanki kendin uygar bir yerden geliyormuşsun gibi davranma, Diebstall. Ben Misteldross'u da gördüm ve o taşralıların nasıl yaşadıklarını biliyorum. Sizde hiç robot yok. Bundan bile çok daha ilkel garip aletler vardı." Robota öfkeyle bir tekme attı ve alet geriye doğru şöyle bir sallandı. Bunun üzerine garip sesler çıkararak açılan sübaplardan ayak pistonlarına buhar pompalanmaya başladı ve böylece alet ayakta kalmayı başarabildi.</span></p>

    <p class="heading"><span class="sgc2">"Bir dahaki Grundlovsday kutlamaları sırasında Birlik'e katılmamızın üzerinden iki yüz yıl geçmiş olacak. Bu süre içinde bizi inek gibi sağdılar ve pasifize ettiler. Peki, ne için? Freiburbad'daki kralın lüks ihtiyaçlarını karşılamak için. Karşılığında ise yalnızca görmüş olduğun zavallı robot müsveddelerinin beyinlerini ve kontrol devrelerini alıyoruz. Bu verimsiz canavarların geri kalan kısımlarını kendimiz yapmak zorundayız. Senin geldiğin o medeniyetten uzak bölgede ise insanlar robot denince bunun bir çeşit bot olduğunu filan zannederler!"</span></p>

    <p class="heading"><span class="sgc2">İçkisini bitirdi, ben de ona galaksi çapındaki ticari faaliyetlerin son durumu, gezegenlerin saygınlığı ya da karmaşık haberleşme sistemleri hakkında açıklamalar yapmak zahmetine hiç girmedim. Bu kayıp gezegenin galaktik kültür ile bağları belki de bin yıl önce koparılmıştı. Ta ki bu bağlar Çöküş'ten sonra yeniden kurulana dek. Şimdi ise gezegen, süreci sekteye uğratabilecek herhangi bir şiddetli tepkiye mahal vermemek için kademeli bir plan dâhilinde tekrar bu kültüre dâhil ediliyordu. Şüphesiz burada da bir gün içinde milyarlarca robot düşük fiyattan piyasaya sürülebilirdi. Ancak bunun ekonomiye ne yararı olacaktı? Yalnızca kontrol ünitelerini getirip gerisini yerel sanayiye bırakmak şüphesiz çok daha iyiydi. Eğer ürünlerinden memnun değillerse şikâyet etek yerine tasarımlarını geliştirmeye çalışmalıydılar.</span></p>

    <p class="heading"><span class="sgc2">Kont doğal olarak olayı böyle değerlendirmiyordu. Angelina, onun önyargıları ve arzuları ile oynayarak iyi iş görmüştü. Hâlâ robota bakıyordu. Birden eğilip aletin gövdesindeki bir kadranı açtı.</span></p>

    <p class="heading"><span class="sgc2">"Şuna bir bak !" diye bağırdı. "Basınç neredeyse seksen birime düşmüş. Yakında yüzüstü yere kapaklanıp yanmaya başlayacak. Kömür, seni aptal şey, kömür yak!"</span></p>

    <p class="heading"><span class="sgc2">İçindeki bazı bölmeler açılıp kapandı ve robot üzerinde bardaklar bulunan bir tepsiyi şıngırdatarak&nbsp;</span><span class="sgc2">çıkarıp koydu. İçkimden büyük bir yudum alıp bu sahnenin tadını çıkardım. Bu kez çok daha düşük bir hızla şömineye giderek gövdesindeki bir kapağı açtı ve o an dışarı alevler püskürdü. Kovanın içinde duran küreği kullanarak bol miktarda antrasit kömürü doldurdu ve ateş kapağını çarparak kapattı. Bacadan koyu siyah bir duman püskürmeye başladı. Neyse ki herşey içeride olup bitmiş, en azından ocağı dışarı boşaltmamıştı.</span></p>

    <p class="heading"><span class="sgc2">"Dışarı, kahrolası, dışarı!" diye bağırdı Kont. Aynı anda da öksürüyordu. Duman biraz yoğundu. Bir içki daha doldurdum ve tam o anda Rdenrundt sevmeye başladığıma karar verdim.</span></p>

    <p class="heading"><span class="sgc2">Angelina'yı bulabilseydim burayı daha çok sevecektim. Tüm bu olan bitende onun izleri mevcuttu ama kendisi hâlâ ortaya çıkmamıştı. Bir odaya götürülmüş ve burada Kont'un bazı memurlarıyla tanışmıştım. Bunlardan biri olan Kurt adında genç ama züğürt bir soylu bana etrafı gezdirdi. Burası, yüksek duvarlarla şehirden ayrılmış, feodal zamanlardan kalma bir kale ile küçük bir kasaba arası bir yerdi. Etrafta aylak aylak dolaşarak kayıtsız bir şekilde atış talimleri yapan bir sürü adam dışında Kont'un planlarına dair hiçbir iz yoktu. Her yer inanılmaz bir sükûnet içindeydi ama yine de buraya getirilmiştim. Bu kaza ile olmamıştı. İncelikle hazırladığım sorularıma Kurt'tan dürüst ve açık sözlü cevaplar aldım. Şu ana kadar bu konuda tek başına bir şey yapmaya kalkışmamış olmasına rağmen, uzak bölgelerde yaşayanların pek çoğu gibi o da merkezi otoriteye karşı kin duyuyordu. Bir şekilde bu iş için seçilmişti ve kendisine pek anlaşılır gelmeyen planın içinde sonuna kadar yer almaya hazırdı. O güne kadar bir ceset gördüğünden bile şüpheliydim. İlk yalanını yakaladığımda diğer konularda söylediklerinin de tam olarak doğru olmadığını anladım.</span></p>

    <p class="heading"><span class="sgc2">Yanımızdan geçen birkaç kadına eğilerek selam verdik ve Kurt bunların başka iki memurun eşleri olduğunu söyledi.</span></p>

    <p class="heading"><span class="sgc2">"Sen de evli misin?" diye sordum.</span></p>

    <p class="heading"><span class="sgc2">"Hayır. Sanırım hiç zamanım olmadı. Galiba şimdi de çok geç, en azından bir süre için. Bütün bu işler bitip de hayat tekrar sakinleştiğinde bir yuva kurmak için yeterli zamanım olacak."</span></p>

    <p class="heading"><span class="sgc2">"Çok doğru," diye onayladım. "Peki ya Kont? O evli mi? O kadar uzun bir süredir gezegen dışındaydım ki artık bu tür şeyleri takip edemiyorum. Eşler, çocuklar filan..." Bunu sorduğumda onu izlemekte olduğumun farkında olmadan cevap verdi.</span></p>

    <p class="heading"><span class="sgc2">"Şey... Evet, öyle denebilir. Yani Kont evliydi, ancak sonra bir kaza oldu ve artık evli değil..." Sesi giderek zayıfladı ve sonra konuyu kapattığına memnun olarak dikkatimi başka bir noktaya çekti.</span></p>

    <p class="heading"><span class="sgc2">Eğer bir işte Angelina'nın parmağı olduğunu kesin olarak kanıtlayan bir şey varsa o da bir veya birkaç cesetti. Kont'un karısının bir kazaya kurban gitmesiyle Angelina arasında bağlantı kurmak için dâhi olmaya gerek yoktu. Eğer Kont'un karısı doğal bir biçimde ölmüş olsaydı Kurt bunun hakkında konuşmaktan korkmazdı. Konuyu bir daha açmadı, ben de onu sıkıştırmadım. Öğreneceğimi öğrenmiştim. Angelina ortalarda olmayabilirdi ama ayak izlerini her yerde görebiliyordum. Artık yalnızca bir zaman meselesiydi. ilk fırsatta Kurt'u ekip beni hapishaneden çıkaran çam yarmalarını aramaya koyulacaktım. Beni dövmüş olmaları nedeniyle onlara karşı kötü hisler beslemediğimden emin olmaları için birer içki ısmarlayacak, sonra da onları gönderenin kimliği konusunda ustalıkla ağızlarını arayacaktım.</span></p>

    <p class="heading"><span class="sgc2">Ancak ilk hamleyi Angelina yaptı. Şu kömür yakan robotlardan biri tıslayarak geldi ve bana bir mesaj bıraktı. Kont beni görmek istiyordu. Saçlarımı düzelttim, gömleğimin eteklerini pantolonumun içine soktum ve gitmeye hazır olduğumu bildirdim.</span></p>

    <p class="heading"><span class="sgc2">Kont'un gündüzden tek başına demlenmeye başlamayı alışkanlık haline getirdiğini görmek beni memnun etti. Üstelik sigarasının içinde tütünden başka şeyler de vardı ve hoş kokulu bir duman odayı kaplamıştı. Tüm bunlar vadesinin biraz erken dolacağını gösteriyordu ve benim de onun ardından yas tutacak halim yoktu. Davranışlarımla veya sözlerimle bunu hiç belli etmiyordum tabii. Her adımımı büyük bir dikkatle atıyordum.</span></p>

    <p class="heading"><span class="sgc2">"Harekete mi geçiyoruz, efendim? Beni bunun için mi çağırdınız?" diye sordum.</span></p>

    <p class="heading"><span class="sgc2">Eliyle bana bir sandalye göstererek "Otur, otur," diye mırıldandı. "Gevşe biraz. Sigara ister misin?" Bana uzattığı kutunun içindeki ince, kahverengi çubuklara tiksintiyle baktım.</span></p>

    <p class="heading"><span class="sgc2">"Bugün olmaz, efendim. Sigaraya bir süre ara veriyorum. Yaşlı gözlerimi keskinleştirmek, parmaklarımı da çevik ve harekete hazır halde tutmak istiyorum."</span></p>

    <p class="heading"><span class="sgc2">Kont'un kafası başka şeylerle meşguldü ve dediklerimin bir kelimesini bile anladığı şüpheliydi. Beni tepeden tırnağa süzerken yanaklarını da iç taraflarından dalgın bir ifadeyle ısırıyordu. Yarı pıhtılaşmış beyni nihayet bir karar vermeyi başarabildi.</span></p>

    <p class="heading"><span class="sgc2">"Radebrechen ailesi hakkında ne biliyorsun?" diye bana o güne kadar duyduğum en garip soruyu sordu.</span></p>

    <p class="heading"><span class="sgc2">"Kesinlikle hiçbir şey," dedim. Doğruydu da. "Bilmem mi gerekiyor?"</span></p>

    <p class="heading"><span class="sgc2">"Hayır... Hayır..." diye dalgın dalgın cevapladı ve yanaklarını ısırmaya devam etti. Yalnızca odadaki havayı kokladığım halde ben bile uçmaya başlamışken onun kendini nasıl hissettiğini merak ediyordum.</span></p>

    <p class="heading"><span class="sgc2">"Benimle gel," dedi sandalyesini iterek. Neredeyse üzerine düşüyordu. Binanın içlerine uzanan pek çok koridordan geçtik ve diğerlerinden pek farklı olmayan bir kapının önüne gelince durduk. Yalnız bu kapının önünde nöbet bekleyen, sert bakışlı, iri yarı bir koruma görevlisi vardı. Ellerini çapraz yaparak birleştirmiş, parmaklarıyla da tabancasının kabzasını tutmuştu. Geldiğimizde hiç kımıldamadı. Rdenrundt Dükü hırçın olduğuna yemin edebileceğim bir ses tonuyla "Tamam," dedi. "Bizdendir."</span></p>

    <p class="heading"><span class="sgc2">"Gene de aramak zorundayım," dedi koruma görevlisi. "Emirler böyle."</span></p>

    <p class="heading"><span class="sgc2">Herşey gittikçe daha da ilginçleşiyordu. Kont'un kendi kalesinde onun bile değiştiremeyeceği bu emirleri kim verebilirdi ki? Sanki bilmiyormuşum gibi. Ayrıca koruma görevlisinin sesini de tanımıştım, beni hapishanedeki hücremden çıkaranlardan biriydi. Hızla ve titizlikle beni aradı, sonra kenara çekildi. Kont kapıyı açtı, ben de topuklarına basmamaya çalışarak onu takip ettim.</span></p>

    <p class="heading"><span class="sgc2">Gerçek hayat her zaman için teoriden çok daha farklıdır. Angelina'nın burada olacağına inanmam için her türlü neden vardı ortada, ama gene de, onu masanın başında otururken görünce hafif bir şok geçirdim. Bu çok uzun zamandır beklediğim bir andı. Çok büyük bir çaba harcayarak rahat ve kayıtsız görünmeye, en azından genç ve sağlıklı bir erkeğin, böylesine çekici bir dişi karşısında olabileceği kadar kayıtsız görünmeye çalıştım.</span></p>

    <p class="heading"><span class="sgc2">Tabii ki bu kız Angelina'ya pek benzemiyordu. Ama gene de en ufak bir şüphem yoktu. Saçının rengi ve yüzü değişmişti. Ancak, değişmiş olmasına rağmen en az eskisi kadar hoş ve meleksi bir yüzdü bu. Görünüşü, bu birkaç küçük değişiklik dışında genelde hatırladığım gibiydi. Yüzeysel değişikliklerdi bunlar, benimki kadar kapsamlı bir operasyon geçirmemişti.</span></p>

    <p class="heading"><span class="sgc2">Kont o küçük, dumanlı gözlerini ona dikerek "Bu Grav Bent Diebstall," dedi. "Görmek istediğin adam, Engela." Demek hâlâ, küçük bir değişiklikle de olsa aynı ismi kullanıyordu. Bu, kaçınması gereken zararlı bir alışkanlıktı. Pek çok kişi eskisine çok benzer yeni takma adlar kullandıkları için yakalanmıştı.</span></p>

    <p class="heading"><span class="sgc2">Angelina "Teşekkürler, Cassitor," dedi, ismi gerçekten Cassitor muydu? Cassitor Rdenrundt gibi bir ismi taşımak zorunda kalsam herhalde ben de çok mutsuz olurdum. "Grav Bent'i buraya kadar getirmen büyük bir incelik," diye soğuk ve boş bir sesle ekledi.</span></p>

    <p class="heading"><span class="sgc2">Cassi daha sıcak bir karşılama bekliyor olmalıydı, çünkü bir o ayağının, bir öteki ayağının üzerinde durarak ikimizin de duyamadığı bir şeyler mırıldanıyordu sürekli. Ama Angelina'nın, ya da Engela'nın sesinde en ufak bir ısınma yoktu, tersine birkaç derecelik bir ısı kaybı söz konusuydu. Bu arada da masanın üzerinde durmakta olan bazı kâğıtlarla ilgileniyordu. Kafası dumanlı olmasına rağmen Kont durumu anladı ve bu ilgisizlik karşısında yerel şivede mevcut olan kısa ve ahlak bozucu kelimelerden birini mırıldanarak dışarı çıktı. Yalnız kalmıştık.</span></p>

    <p class="heading"><span class="sgc2">"Yıldız Muhafızı olduğun konusundaki bütün bu yalanları neden uydurdun?" diye sordu Angelina sakin bir sesle. Belli ki hâlâ kâğıtlarla meşguldü. Bu soru üzerine alaylı bir biçimde güldüm ve üzerindeki bir lekeyi temizliyormuşum gibi koluma fiskeyle vurdum.</span></p>

    <p class="heading"><span class="sgc2">"Eh, bütün o iyi insanlara gezegen dışında bulunduğum yıllar boyunca gerçekte neler yaptığımı anlatmamı beklemiyordun, değil mi?” Şaşkın ve saf gözlerle bakıyordum.</span></p>

    <p class="heading"><span class="sgc2">"Ne yapıyordun, Bent?" diye sordu. Sesinde en ufak bir heyecan belirtisi yoktu.</span></p>

    <p class="heading"><span class="sgc2">"Bu tam da bana göre bir iş, değil mi?" dedim, sesime aynı tonu vermeye çalışarak. "Ve madem&nbsp;</span><span class="sgc2">birbirimize sorular soruyoruz, kim olduğunu ve nasıl olup da burada Kont Cassitor'dan daha etkili olduğunu bilmek istiyorum." Bu tür tahmin oyunlarında oldukça iyiyimdir. Ama Angy de en az benim kadar iyiydi ve konuşmayı kendi istediği yöne çekti.</span></p>

    <p class="heading"><span class="sgc2">"Burada ben senden daha güçlü konumda olduğuma göre sanırım kabul edersin ki senin benim sorularımı cevaplaman daha akıllıca olur. Beni şaşırtmaktan korkma. Neler bildiğimi bilsen şaşıran sen olurdun."</span></p>

    <p class="heading"><span class="sgc2">Hayır, sevgili Angelica, zerre kadar şaşırmazdım. Ama her şeyi de bir çırpıda, hiç direnmeden söyleyemem. "Bu ihtilal fikrinin arkasında sen varsın, değil mi?" dedim, ama bu bir soru değil, bir yargıydı.</span></p>

    <p class="heading"><span class="sgc2">"Evet," diyerek elindeki kartları masaya açtı. Amacı benim elimdekileri görebilmekti.</span></p>

    <p class="heading"><span class="sgc2">"Pekâlâ, o zaman. Madem bilmeniz gerekiyor, kaçakçılık yapıyordum. Eğer nereye ne götüreceğinizi biliyorsanız çok ilginç bir meslektir. İlk yıllarda epey kazançlı bir işti. Ama sonra bazı hükümetler, halkı aldatmaya yalnızca kendilerini yetkili gördükleri için, benim yaptığımın haksız rekabet olduğuna karar verdiler. Bu baskı sonucu, bir süre dinlenmek için uyuşuk memleketime döneyim dedim."</span></p>

    <p class="heading"><span class="sgc2">Angela'cığım söylediklerimi yutmamış, kaçakçılık kariyerimle ilgili olarak sorduğu ve bu konudaki bilgisinin hiç de küçümsenecek gibi olmadığını gösteren sorularla beni bunaltmıştı. Tabii bunları cevaplamakta hiçbir güçlük çekmedim, çünkü zamanında bu yasadışı işten epey büyük paralar vurmuştum. Korktuğum tek şey fazla iyi bir kariyer çizmekti, bu nedenle başarılı, ancak hâlâ çok genç ve biraz amatör bir dolandırıcı izlenimi uyandırmaya çalıştım. Aklına Kaypak Jim diGriz'i getirebilecek her türlü söz ve davranıştan kaçınmam gereken önemli bir andı bu. İyi işler başarmış olan ve daha da yükselmek isteyen genç bir dolandırıcıyı oynamalıydım.</span></p>

    <p class="heading"><span class="sgc2">Şunu hemen belirteyim ki konuşmamız gayet doğal bir akış içinde ilerliyor, içkiler içilip sigaralar yakılıyordu. Mümkün olduğunca rahatlayıp hata yapmamı bekliyordu. Başarılarım hakkında, yakalayabileceği, ancak gençliğime ve hevesime vererek üzerinde durmayacağı birkaç yalan uydurarak beklentisini karşılamaya çalıştım. Sohbetimizin hızı kesilince de ben bir soru sordum.</span></p>

    <p class="heading"><span class="sgc2">"Radebrechen adında buranın yerlisi bir ailenin seninle ne ilgisi olduğunu söyleyebilir misin?"</span></p>

    <p class="heading"><span class="sgc2">"Neden sordun?" dedi, sakin ve soğuk bir sesle.</span></p>

    <p class="heading"><span class="sgc2">"Şu güleç arkadaşın Cassitor Rdenrundt buraya gelmeden önce onlar hakkında bir soru sordu. Hiçbir şey bilmediğimi söyledim ona. Seninle ilgisi nedir?"</span></p>

    <p class="heading"><span class="sgc2">"Beni öldürmek istiyorlar," dedi.</span></p>

    <p class="heading"><span class="sgc2">"Çok yazık olurdu," dedim en davetkâr gülüşümle. "Üstelik de büyük bir kayıp." Ama pek aldırmadı. "Bu konuda ne yapabilirim?" diye sordum. Erkeksi çekiciliğimle ilgilenmediğini görünce tekrar iş konularına dönmüştüm.</span></p>

    <p class="heading"><span class="sgc2">"Benim korumam olmam istiyorum," dedi. Tam gülümseyip konuşmak üzere ağzımı açmıştım ki devam etti. "Ve lütfen koruyacak olduğun kişinin güzelliğiyle ilgili izlenimlerini kendine sakla. Bu tür şeyleri Cassitor'dan yeterince duyuyorum."</span></p>

    <p class="heading"><span class="sgc2">"Ben sadece görevi kabul ettiğimi söyleyecektim," dedim, ama yalandı. Çünkü aklımdan tam da böyle bir cümle geçiyordu. Angelina'nın bir adım önünde gitmek kolay iş değildi ve bir an bile gevşememem gerektiğini tekrar hatırladım. "Şu seni öldürmeye çalışan insanlardan biraz daha bahset."</span></p>

    <p class="heading"><span class="sgc2">Angelina'cık, saf bir genç kız edasıyla bardağıyla oynayarak "Galiba Kont Rdenrundt evliydi," dedi. "Karısı çok aptalca ve utanç verici bir biçimde intihar etti. Ailesi, yani Radebrechen'ler onu benim öldürdüğümü sanıyor ve beni öldürerek intikam almak istiyorlar. Gördüğün gibi Freibur'un bu ücra köşesinde kan davası hâlâ geçerli ve bu zengin ve aptal aile de hâlâ bunlarla uğraşıyor."</span></p>

    <p class="heading"><span class="sgc2">Birden resim daha da netleşmeye başlamıştı. Fırsatlardan yararlanmasını iyi bilen Kont Rdenrundt bu ailenin kızıyla evlenerek servetine servet katmıştı. Angelina ortaya çıkana kadar herşey yolunda gitmiş olmalıydı. Sonra ikinci eş olmaya hazırlanan Angelina, kan davası geleneğinden bihaber, planını uygulamaya koymuştu. Derken işler ters gitmiş, büyük ihtimalle de Kont her şeyi yüzüne gözüne bulaştırmıştı ve sonuçta kan davası başlamıştı. Benim sevgili Angelina'm da o narin vücudumu katillere&nbsp;</span><span class="sgc2">karşı kendisine siper etmemi istiyordu. Belli ki bu geri kalmış gezegende işlerin umduğundan çok daha zor olduğunu görmüştü. Şu anda cesur olmam gerekiyordu.</span></p>

    <p class="heading"><span class="sgc2">"İntihar mıydı, yoksa onu sen mi öldürdün?"</span></p>

    <p class="heading"><span class="sgc2">"Evet, onu ben öldürdüm," dedi. Konuşmamız bitmişti ve bütün kozlarımızı masaya açmıştık. Karar benimdi.</span></p>

    <p class="heading"></p>
  </div>
</body>
</html>
