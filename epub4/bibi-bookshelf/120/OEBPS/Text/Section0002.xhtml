<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>PASLANMAZCELİKSICAN</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
span.sgc-1 {font-style: normal;}
</style>
</head>

<body class="main1">
  <p class="heading"><span class="sgc5"><br class="calibre" /></span></p>

  <p class="heading"><span class="sgc2"><br class="calibre" /></span></p>

  <h1 class="heading" style="text-align: center;"><span class="sgc2">3</span></h1>

  <p class="heading"><span class="sgc2">Meslek hayatımda ilk defa enselenme korkusuyla ürpermiştim. İlk defa olarak polisler onları beklemediğim bir anda peşime düşmüşlerdi. Para elden gitmişti, burası kesindi. Ama artık işin o yönüyle ilgilenmiyordum. Şu anda peşinde oldukları bendim.</span></p>

  <p class="heading"><span class="sgc2">Önce düşün, sonra hareket et. Şimdilik güvendeydim. Polislerse şüphesiz, bu koskoca yükleme avlusunun neresinde olabileceğim konusunda hiçbir fikirleri olmadığı için yavaş ilerliyor, ancak bana her an daha da yaklaşıyorlardı. Beni nasıl bulmuşlardı? En önemli nokta buydu. Yerel polis suçtan neredeyse tamamiyle arınmış bir dünyaya alışmıştı, izimi bu kadar çabuk bulmuş olamazdı. Aslında arkamda herhangi bir iz de bırakmamıştım. Buraya bu tuzağı kuran kişi, aklını ve mantığını kullanarak yapmıştı bunu.</span></p>

  <p class="heading"><span class="sgc2">Derken cevap kendiliğinden aklıma geliverdi.</span></p>

  <p class="heading"><span class="sgc2">Özel Birim.</span></p>

  <p class="heading"><span class="sgc2">Kimse onlar hakkında kesin bir şey bilmiyordu, yalnızca galaksideki binlerce dünyada, bu konuda binlerce şey söyleniyordu. Özel Birim, gezegenlerin tek başlarına çözemedikleri sorunlarla ilgilenmek üzere Birlik tarafından kurulmuş bir bölümdü. Birim, barıştan sonra Haskell'in Komandoları isimli örgütün son kalıntılarını da temizlemiş, ayrıca yasadışı T &amp; Z Tüccarları'nın faaliyetlerine son vermiş, son olarak da Inskipp'i yakalamıştı. Ve şimdi de benim peşimdeydiler.</span></p>

  <p class="heading"><span class="sgc2">Orada durmuş kaçmaya çalışmamı bekliyorlardı. Tıpkı benim yaptığım gibi, mümkün olan bütün yolları düşünüyor ve hepsini kapatıyorlardı. Hızlı ve doğru düşünmem gerekiyordu.</span></p>

  <p class="heading"><span class="sgc2">Yalnızca iki yoldan dışarı çıkılabilirdi. Dış kapılardan ya da mağazanın içinden. Dış kapılar kaçmama imkân vermeyecek kadar iyi tutulmuştu. Mağazanın içinde başka çıkışlar olmalıydı. Şu tarafta sanıyorum. Daha bunları düşünürken bile başkalarının da aynı şeyleri düşündüğünü ve o çıkışları da tutmak üzere harekete geçtiklerini biliyordum. Başkasının beni zekâsıyla alt ettiği fikri berbat bir şeydi. Pekâlâ denesinlerdi bakalım, ama paralarını almadan önce onları biraz uğraştıracaktım. Henüz başvurmadığım birkaç numaram daha vardı.</span></p>

  <p class="heading"><span class="sgc2">Önce biraz yön şaşırtmaca. Kamyonu çalıştırdım, birinci vitese takıp yönünü dış kapıya çevirdim. Bu şekilde giderken direksiyonu bir kilit yardımıyla sabitledim ve kendimi kamyondan aşağı atarak mağazaya doğru yöneldim. İçeri girer girmez daha hızlı hareket etmeye başladım. Dışarıdan, birkaç el silah sesi, bir yerlere şiddetle çarpan kamyonun çıkardığı gürültü ve bağırıp çağıran insanların şamatası duyuldu. Tam istediğim gibiydi.</span></p>

  <p class="heading"><span class="sgc2">Mağazanın özel bölümlerine açılan kapıların üstünde alarm sistemi mevcuttu. Bağlantılarını kesmeyi birkaç saniyede başarabileceğim modası geçmiş bir alarm. Maymuncuğumla açtığım kapıya sert bir tekme atıp hemen geri döndüm. Alarm zili yoktu, ama binanın bir yerinde kapının açıldığını gösteren bir şeyler olduğunu biliyordum. Koşabildiğim kadar hızlı koşarak binanın ters yönündeki en son kapıya gittim. Bu sefer alarm bağlantılarını keserek içeri girdim ve kapıyı arkamdan kilitledim.</span></p>

  <p class="heading"><span class="sgc2">Aynı anda hem koşup hem de sessiz olmak dünyanın en zor şeyi. Çalışanların kullandığı kapıya geldiğimde ciğerlerim yanıyordu. Geçtiğim koridorlarda birkaç kez parlayan ışıklar görmüş, hemen iki büklüm olarak büyük ölçüde şansımın yardımıyla fark edilmemeyi başarmıştım. Çıkmak istediğim kapının önünde üniformalı iki adam vardı. Mümkün olduğu kadar duvar dibinden giderek onlara iyice yaklaşıp gaz bombasını fırlattım. Bir an için gaz maskeleri olduğunu ve artık yolun sonuna geldiğimi düşündümse de az sonra ikisi de yığılıp kaldılar. Bir tanesi yolu kapatıyordu. Onu kenara sürükledim ve kapıyı hafifçe&nbsp;</span><span class="sgc3">araladım.</span></p>

  <p class="heading"><span class="sgc2">Işıldakla kapı arasındaki mesafe on metreden fazla olamazdı. Işık yüzüme vurduğunda gözümü almaktan çok acıtmıştı. Anında yere düştüm ve otomatik tabancadan çıkan kurşunlar, kıvılcımlar saçarak kapıda delikler açmaya başladı. Patlayan silahlar kulağımı neredeyse sağır etmişti; koşarak yaklaşan ayak seslerini zar zor seçebiliyordum. 75 kalibrelik silahım elimdeydi; kapıdan dışarı kurşun yağdırmaya başladım. Kimseyi yaralamamak için havaya ateş ediyordum. Bu onları durdurmazdı ama en azından yavaşlatmalıydı.</span></p>

  <p class="heading"><span class="sgc2">Ateşime karşılık verdiler, bütün ekip dışarıda olmalıydı. Arkamdaki duvardan plastik parçaları düşüyor, kurşunlar koridorda yankılanıyordu. Kirişi kırmak üzereydim, arkamdan gelen kimse olmadığından emindim. Mümkün olduğunca yere yapışarak ters yönde sürünüp ateş hattından çıktım. Silahlı adamlardan yeterince uzaklaştığıma ve artık ayağa kalkmamda sakınca olmadığına kanaat getirene kadar iki köşeden daha dönmem gerekmişti. Dizlerim titriyor, gözümün önünde renkli benekler uçuşuyordu. Işıldak iyi iş becermişti doğrusu, bu loş yerde önümü zar zor görebiliyordum.</span></p>

  <p class="heading"><span class="sgc2">Silahlardan mümkün olduğunca çabuk uzaklaşmaya çalışırken yavaş hareket etmeye devam ediyordum. Dışarıdaki ekip ben kapıyı açar açmaz ateşe başlamıştı, demek ki binadan çıkmaya çalışan kim olursa olsun ateş etmek üzere emir almışlardı, iyi bir tuzak, içerideki polisler beni bulana kadar aramaya devam edeceklerdi. Dışarı çıkmaya kalkarsam da vurulacaktım. Kendimi tıpkı kapana kısılmış bir sıçan gibi hissetmeye başlamıştım.</span></p>

  <p class="heading"><span class="sgc2">Mağazadaki bütün ışıkların yanmasıyla olduğum yerde donup kaldım. Tarım araçlarının sergilendiği bir salona ait duvarın yanındaydım. Tam karşımdaki odada ise üç asker vardı. Birbirimizi aynı anda fark ettik. Kapıya doğru hamle yaptığımda etrafımda kurşunlar uçuşmaya başlamıştı bile, işin içine ordu da karıştığına göre beni yakalamayı iyice kafaya koymuş olmalıydılar. Kapının açıldığı yerde bir sürü asansör ve bir de yukarı çıkan merdiven vardı. Bir sıçrayışta kendimi asansörlerden birine atarak bodrum katı düğmesine bastım ve kapılar kapanmadan hemen önce kendimi dışarı attım. Merdivenlerin diğer başında da bana doğru gelen askerler vardı, kendiliğimden onlara teslim olmaya gidiyormuşum gibi geliyordu bana. Merdivenlere onlardan bir saniyeden bile daha kısa bir süre önce varmış olmalıydım. Yukarı çıktım; askerler daha merdivenlerin başına bile ulaşamadan ben ilk sahanlığa varmıştım. Şans hâlâ benden yanaydı. Beni görmemişlerdi ve aşağıya indiğimden şüpheleri yoktu. Sırtımı duyara dayadım. Onlar izimi sürmek için merdivenden aşağı yönelirken, ben bağırışmalarını ve düdük seslerini dinliyordum.</span></p>

  <p class="heading"><span class="sgc2">Bu güruhun içinde kafası çalışan tek bir kişi vardı. Diğerleri zokayı yutup aşağı inerlerken onun yavaşça yukarı çıkmaya başladığım duydum. Hiç sis bombam kalmamıştı; yapabileceğim tek şey sessiz olmaya çalışarak ondan daha hızlı bir şekilde merdivenleri tırmanmaktı.</span></p>

  <p class="heading"><span class="sgc2">Yavaşça ve ısrarla beni takip ediyordu. Ben ayakkabılarımı çıkarıp boynuma asmış, çoraplarımla yürürken o ağır botlarıyla metal merdivenlerde sinir bozucu gıcırtılar çıkarıyordu. Bu şekilde dört kat çıktık.</span></p>

  <p class="heading"><span class="sgc2">Tam beşinci katı tırmanmak üzere ayağımı merdivene atmışken birden durdum.</span></p>

  <p class="heading"><span class="sgc2">Bir başkası da aşağıya iniyordu, ayağında aynı türden askeri botlar olan birisi. Koridora açılan kapıyı buldum ve içeri girdim. İki yanında ofise benzer odaların sıralandığı uzun bir koridordu bu. Arkamdaki kapının açılıp kurşunların beni delik deşik etmesi olasılığı karşısında dönebileceğim bir köşe bulmak için koridor boyunca koşmaya başladım. Koridor sonsuza uzanıyormuş gibiydi ve birden diğer uca asla zamanında ulaşamayacağımı anladım.</span></p>

  <p class="heading"><span class="sgc2">Kaçacak delik arayan bir sıçandım ve hiç delik yoktu. Tüm kapılar kilidiydi; açamayacağımı bildiğim halde hepsini tek tek denedim. Arkamdaki sahanlığın kapısı açılıyordu ve ateşin başlaması da yakındı. Geriye dönüp bakmaya cesaretim yoktu ama bunu hissedebiliyordum. Elimin altındaki kapı açılır açılmaz yuvarlandım ve o zaman ne olup bittiğini anladım. Kapıyı arkamdan kilitleyip takatsiz kalmış bir hayvan gibi soluyarak karanlıkta kapıya yaslandım. O anda ışık yandı ve masada oturmuş bana sırıtan adamı gördüm.</span></p>

  <p class="heading"><span class="sgc2">Bir insan vücudunun kaldırabileceği şok miktarının da bir sınırı vardır. Ben bu sınıra gelmiştim. Beni vurması ya da bana sigara ikram etmesi umurumda bile değildi, artık burama gelmişti. Ama o hiçbirini yapmadı ve bana bir puro uzattı.</span></p>

  <p class="heading"><span class="sgc2">"Bir tane alsana diGriz, sanırım bu senin en sevdiğin marka."</span></p>

  <p class="heading"><span class="sgc2">Vücut alışkanlıkların kölesidir. Ucunda ölüm olduğunu bilseniz bile bu alışkanlıklardan vazgeçemezsiniz. Parmaklarım kendiliğinden uzanıp puroyu aldı, dudaklarım kavradı ve ciğerlerim içine çekti. Gözlerim ise sürekli masada oturup puromun bitmesini bekleyen adamı izliyordu.</span></p>

  <p class="heading"><span class="sgc2">Beklediği an gelmiş olmalıydı. Ellerinin görebileceğim şekilde masanın üzerinde kalmasına dikkat ederek bana bir sandalye gösterdi. Ona doğrultmuş olduğum silahım hâlâ elimdeydi.</span></p>

  <p class="heading"><span class="sgc2">"Otur diGriz, şu silahı da bir kenara koy. Eğer seni öldürmek isteseydim bunu yapmak için seni bu odada kapana kıstırmaktan çok daha kolay bir yol seçerdim." Yüzümdeki ifadeyi görünce şaşkınlık içinde kaşlarını yukarı kaldırdı. "Bu odaya gelmiş olmanın bir tesadüf olduğunu mu sanıyorsun?"</span></p>

  <p class="heading"><span class="sgc2">O ana kadar aklımı kullanarak hareket etmekte göstermiş olduğum başarısızlık bir utanç dalgasına kapılmama neden olmuş ve bu dalga bir gerçeği yüzüme vurmuştu. Biri zekâsını benden daha iyi kullanmış ve beni alt etmişti. En azından şerefimle teslim olabilirdim. Silahımı masanın üzerine atıp bana gösterilen sandalyeye çöktüm. Silahı dikkatlice bir çekmeceye koydu ve biraz rahatladı.</span></p>

  <p class="heading"><span class="sgc2">"Orada durup elindeki bu koca silahı doğrultarak bana kötü kötü baktığında bir an için endişelendim doğrusu."</span></p>

  <p class="heading"><span class="sgc2">"Sen kimsin?"</span></p>

  <p class="heading"><span class="sgc2">Ses tonumdaki kabalık onu güldürmüştü. "Aslında kim olduğum hiç önemli değil. Önemli olan temsil ettiğim teşkilat."</span></p>

  <p class="heading"><span class="sgc2">"Özel Birim mi?"</span></p>

  <p class="heading"><span class="sgc2">"Kesinlikle. Özel Birim. Yerel polis olduğumu düşünmemiştin değil mi? Seni görür görmez vurmak üzere emir aldılar. Özel Birim in devreye girmesine, ancak ben onlara seni nasıl bulacaklarını söyleyince izin verdiler. Adamlarımdan bazıları binanın içinde, seni buraya getiren de onlar. Diğerleri de şu ateş etme meraklısı yerel polisler. "</span></p>

  <p class="heading"><span class="sgc2">Pek gurur verici bir durum değildi ama doğruydu. Tıpkı her hareketi önceden tahmin edilebilen bir M Tipi robot gibi saf dışı bırakılmıştım. Masanın arkasında oturmakta olan ve altmış beş yaşlarında olduğunu ilk kez fark ettiğim bu ihtiyar gerçekten defterimi dürmüştü. Oyun bitmişti.</span></p>

  <p class="heading"><span class="sgc2">"Pekâlâ, Bay Detektif. Artık beni yakaladığınıza göre içinde bulunduğum felakete sevinmenizin bir anlamı yok. Şimdi sırada ne var? Psikolojik tedavi mi, lobotomi mi, yoksa yalnızca idam mangası mı? "</span></p>

  <p class="heading"><span class="sgc2">"Korkarım hiçbiri. Buraya size Özel Birim'de bir iş teklif etmek için geldim."</span></p>

  <p class="heading"><span class="sgc2">Bütün bunlar o kadar komikti ki gülmekten neredeyse sandalyeden düşüyordum. Gezegenlerarası bir hırsız olan ben, James diGriz, polis olacaktım. Gerçekten çok komikti. İhtiyar sabırla gülmemin geçmesini bekledi.</span></p>

  <p class="heading"><span class="sgc2">"Bunun komik bir yanı olduğunu kabul ediyorum, ama yalnızca ilk bakışta. Ancak durup bir düşün, bir hırsızı yakalamak için başka bir hırsızdan daha yetkin kimi bulabilirsin?"</span></p>

  <p class="heading"><span class="sgc2">Bundaki doğruluk payı oldukça büyüktü, ama özgürlüğümü satın almak için polise muhbirlik yapmak gibi bir bedel ödemeyecektim.</span></p>

  <p class="heading"><span class="sgc2">"İlginç bir teklif, ama muhbir rolünü oynamaya hiç niyetim yok. Hırsızlar arasında bile bazı kurallar vardır, bilirsiniz.</span></p>

  <p class="heading"><span class="sgc2">Söylediklerim onu kızdırmıştı. Ayağa kalktığında, otururken göründüğünden çok daha iriydi ve suratıma indirdiği yumruk da bir pabuç büyüklüğündeydi.</span></p>

  <p class="heading"><span class="sgc2">"Neler saçmalıyorsun sen? TV'deki polisiye filmlerde duyduklarını yutturmaya kalkışma bana. Hayatı boyunca hiç başka bir dolandırıcıyla karşılaşmamış olan sen kalkmış neler söylüyorsun! Karşılaşmış olsaydın bile, eğer bir çıkarın varsa onu seve seve polise ihbar ederdin, bundan eminim. Senin bütün hayatının özü bireycilik ve başkalarının yapamadıklarını yapmanın verdiği heyecan. Ama hepsi bitti, bunu artık kendine kabul ettirsen iyi olur. Eskisi gibi gezegenler arasında cirit atamazsın artık. Ama sahip olduğun bütün yetenekleri ve maharetleri gerektiren bir iş yapabilirsin. Hiç adam öldürdün mü?"</span></p>

  <p class="heading"><span class="sgc2">Konuşmasının hızındaki değişme beni gafil avlamıştı, cevabı ağzımdan kaçırdım.</span></p>

  <p class="heading"><span class="sgc2">"Hayır... En azından bildiğim kadarıyla hayır."</span></p>

  <p class="heading"><span class="sgc2">"Eğer bu geceleri daha rahat uyumanı sağlayacaksa, doğru, öldürmedin. Bir katil değilsin, bunu peşine düşmeden önce sicilinden öğrenmiştim. Bu nedenle Özel Birim'e katılacağını ve toplum düzenini protesto etmek için değil, hasta oldukları için suç işleyen diğer tür kanun kaçaklarının peşine düşmekten büyük zevk alacağını biliyorum. Adam öldüren ve bundan hoşlanan suçluların peşine."</span></p>

  <p class="heading"><span class="sgc2">Çok ikna ediciydi, bütün yanıtları biliyordu. Ama bir nokta daha vardı ve kendimi savunmak için son çare olarak ona sarıldım.</span></p>

  <p class="heading"><span class="sgc2">"Ya Özel Birim, eğer pis işlerini yaptırmak için kısmen ıslah olmuş suçlularla işbirliği yaptığını duyacak olurlarsa ikimizi de kurşuna dizerler."</span></p>

  <p class="heading"><span class="sgc2">Bu kez gülme sırası ondaydı. Ben ortada komik bir şey göremediğim için gülmesi geçene kadar onu kendi haline bıraktım.</span></p>

  <p class="heading"><span class="sgc2">"Her şeyden önce, oğlum, Özel Birim benim. En azından tepedeki adamım. Ve adım ne tahmin et bakalım: Harold Peters Inskipp, evet adım bu."</span></p>

  <p class="heading"><span class="sgc2">"Yani şu..."</span></p>

  <p class="heading"><span class="sgc2">"Ta kendisi. Ele geçmez Inskipp. Pharsydon H'yi uçuş sırasında yağmalayan ve boşa geçirdiğin gençlik yıllarında hakkında çok şey okuduğundan emin olduğum diğer tüm işleri çeviren adam. Ben de Özel Birim'e tıpkı senin gibi alındım."</span></p>

  <p class="heading"><span class="sgc2">Elim kolum bağlanmıştı ve bunu biliyordu. Son darbeyi indirmek üzere devam etti.</span></p>

  <p class="heading"><span class="sgc2">"Ya diğer elemanlarımızın kimler olduğunu sanıyorsun? Aşağıdaki ekip gibi teknik okullarımızdan&nbsp;</span><span class="sgc3">mezun olmuş genç dimağları kastetmiyorum. Operasyonları planlayan, ön hazırlık çalışmalarını yapan ve her şeyin yolunda gidip gitmediğini kontrol eden adamlar. Bunlar dolandırıcılardır. Hepsi dolandırıcı. Kendi işlerinde ne kadar iyi olurlarsa Özel Birim'e de o kadar yardımcı oluyorlar. Bu öylesine büyük, müthiş ve karışık bir evren ki karşılaştığımız sorunları görsen şaşar kalırsın. Bu işi yapmak için aramıza yalnızca başarıya ulaşmış olanları alabiliriz.</span></p>

  <p class="heading"><span class="sgc2">"Var mısın?"</span></p>

  <p class="heading"><span class="sgc2">Herşey çok çabuk olup bitmişti ve düşünecek zaman bulamamıştım. Belki tartışmaya bir saat daha devam edebilirdim. Ama aklımın köşesinde bir yerlerde kararımı çoktan vermiştim. Kabul edecektim, hayır diyemezdim.</span></p>

  <p class="heading"><span class="sgc2">Bir şeyleri kaybediyordum; umarım kaybettiğim şeyi özlemezdim. Bir teşkilat için çalışmanın verdiği özgürlüğü bir yana koyarsak, yine de başka insanlarla birlikte çalışacaktım. Eski kaygısız, başına buyruk günler artık bitmişti. Tekrar toplumun saflarına katılıyordum.</span></p>

  <p class="heading"><span class="sgc2">Bu düşünce sımsıcak bir duygunun da başlangıcı olmuştu. En azından yalnızlığım sona erecekti. Belki kaybettiğim şeyi dostluk bana geri verebilirdi.</span></p>

  <p class="heading"></p>
</body>
</html>
