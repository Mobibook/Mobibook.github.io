<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>PASLANMAZCELİKSICAN</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
span.sgc-1 {font-style: normal;}
</style>
</head>

<body class="main1">
  <div class="calibre">
    <p class="heading"><span class="sgc2"><br class="calibre" /></span></p>

    <p class="heading"><span class="sgc2"><br class="calibre" /></span></p>

    <h1 class="heading" style="text-align: center;"><span class="sgc2">18</span></h1>

    <p class="heading"><span class="sgc2">Suikastçinin cesedini Kont'un huzuruna getirdiğimde şafak neredeyse ağarmak üzereydi. Onu uyandırmak zevkinden mahrum kalmıştım, çünkü çatı nöbetçisini bulduklarında muhafız çavuşu bunu çoktan yapmıştı. Nöbetçi de aynı zehirli bıçağın küçük bir dokunuşu sonucunda ölmüştü. Muhafızlar ve Kont oturma odasının zemininde uzanmakta olan cesedin etrafında toplanmış, nöbetçinin bu açıklanamaz ölümünün sırrı hakkında gevezelik ediyorlardı. Sürükleyerek getirdiğim cesedi diğerinin yanma uzatana kadar beni fark etmediler. İkinci cesedi görünce hepsi irkilerek geriye doğru sıçradı.</span></p>

    <p class="heading"><span class="sgc2">"İşte katil," dedim onlara. Sesimde belli bir miktar gurur vardı. Kont Cassitor suikastçiyi tanıyor olmalıydı, çünkü onu görünce şöyle bir titredi ve gözleri yuvalarından uğradı. Şüphesiz eski bir akrabası, kayınbiraderi ya da öyle bir şeyiydi. Kanaatim oydu ki Kont, Radebrechen ailesinin savurduğu intikam tehditlerine sadık kalacağını düşünmemişti.</span></p>

    <p class="heading"><span class="sgc2">Muhafız çavuşunun tedirgin hali yanlış bir yolda olduğum konusundaki ilk işaretleri verdi bana. Çavuş, bir cesede bir Konta bakıp duruyordu. Bu saçı da aklı kadar kısa olan kalın kafalı askerin neler düşündüğünü merak ediyordum. Bu işin içinde bir bit yeniği vardı ve ben neler olup bittiğini bilmek istiyordum. İlk fırsatta bu çavuş bozuntusuyla biraz sohbet etmem gerektiğini aklımın bir köşesine yazdım. Kont cesetlerin başında durmuş, yanaklarını ısırıp parmaklarını çıtlatıyordu. Neden sonra herkese çıkmaları emrini verdi.</span></p>

    <p class="heading"><span class="sgc2">Tam ben de diğerleriyle çıkmak üzereydim ki "Sen burada kal Bent," dedi. O çıkanların ardından kapıyı kilitlerken ben de bir koltuğa çöktüm. Sonra doğruca bana yöneldi ve bir su bardağını ağzına kadar yerel içkilerden biriyle doldurdu. O altın renkli sıvıdan bana da biraz ikram etmeyi ancak kendisine ikinci bardağı doldururken akıl edebildi. Teklifini geri çevirmemiştim ve içkimi yudumlarken onu bu kadar üzen şeyin ne olduğunu merak ediyordum.</span></p>

    <p class="heading"><span class="sgc2">Kont önce bütün kapılardaki kilitleri kontrol etti ve odadaki tek pencereyi kapadı. Masasının en alt çekmecesini anahtarıyla açtı ve üzerinde kontrol düğmeleri ile uzatılabilir bir anten bulunan küçük bir elektronik cihaz çıkardı.</span></p>

    <p class="heading"><span class="sgc2">"Hey, bak hele sen!" dedim, o anteni uzatırken. Bana cevap vermedi, yalnızca kaşlarının altından şöyle uzunca bir baktı ve aleti ayarlamaya devam etti. Ancak alet çalıştıktan ve üzerindeki yeşil ışık yandıktan sonra biraz rahatladı.</span></p>

    <p class="heading"><span class="sgc2">Cihazı göstererek "Bunun ne olduğunu biliyor musun?" diye sordu.</span></p>

    <p class="heading"><span class="sgc2">"Tabii," dedim. "Ama bunlardan Freibur'da hiç görmemiştim. Pek kolay bulunan bir şey değildir."</span></p>

    <p class="heading"><span class="sgc2">Sürekli yanan yeşil ışığa bakarak, "Hiç kolay bulunan bir şey değildir," diye mırıldandı. "Bildiğim kadarıyla bu gezegendeki tek örnek. Umarım hiç kimseye söylemezsin." "Hiç kimseye," diye de tekrar vurguladı.</span></p>

    <p class="heading"><span class="sgc2">"Benim işim değil," dedim, yatıştırıcı bir kayıtsızlıkla. "Bence bir insanın özel hayatı gizli kalmalıdır."</span></p>

    <p class="heading"><span class="sgc2">Gizliliğe ben de önem veriyordum ve buna benzer detektörlerden defalarca kullanmıştım. Cihaz elektronik ya da radyasyon dalgaları aracılığıyla çalışan dinleme cihazlarını algılayıp anında uyarı işareti veriyordu. Bu aletleri yanıltmanın değişik yolları vardı, ancak bunu yapmak hiç de kolay değildi. Bu cihazın varlığından hiç kimsenin haberi olmadığı sürece Kont, konuştuklarına başkalarının kulak misafiri olmadığından emin olabilirdi. Ama böyle bir şeyi kim yapardı ki? Burası kendisine aitti ve sahip olduğu bu cihazın belli bir mesafeden sonra işe yaramayacağını o bile biliyor olmalıydı. Kesinlikle bir sıçan kokusu alıyordum ve neler olup bittiğini anlamaya başlamıştım. Kont, sıçanın kimliği konusundaki kuşkularımı tamamen giderdi.</span></p>

    <p class="heading"><span class="sgc2">"Sen aptal bir adam değilsin, Grav Diebstall," dedi. Bu, ondan çok daha aptal olduğumu düşündüğü</span> <span class="sgc2">anlamına geliyordu. "Bu gezegenin dışında başka dünyaları da gördün. Burada ne kadar geri kalmış ve baskı altında olduğumuzu biliyorsun, yoksa gezegenimizin boynundaki bu esaret zincirini kırıp atmak için bana yardım etmezdin. Özgürlük gününü biraz daha yaklaştıracak hiçbir fedakârlık çok büyük sayılmaz." Nedense konuşurken terliyordu ve yine parmaklarını çıtlatıyordu. Kafasının Angelina'nın şişeyle vurduğu kısmı plasterle kaplıydı ve orada ter yoktu. Canının yanmış olmasını diledim.</span></p>

    <p class="heading"><span class="sgc2">"Korumalığını yaptığın şu yabancı kadın..." diye söze başladı Kont. Yan dönmüştü ama yine de gözlerinin ucuyla hâlâ bana bakıyordu. "Bu işleri organize etmeme biraz yardımı etti ama artık canımı sıkıyor. Onun hayatına yönelik bir girişim oldu ve muhtemelen daha da olacak. Radebrechenler köklü ve sadık bir ailedir. Onun hâlâ hayatta olması bu aile için onur kırıcı bir şey." Sonra içkisine uzandı ve baklayı ağzından çıkardı.</span></p>

    <p class="heading"><span class="sgc2">"Bence onun yaptığı işi sen yapabilirsin. En az onun kadar iyi, hatta belki daha bile iyi. Buna ne diyorsun?"</span></p>

    <p class="heading"><span class="sgc2">Ya benim her tarafımdan yetenek damlıyordu, ya da bu gezegende ihtilalci kıtlığı vardı. On iki saat içinde ikinci kez yeni bir plan için işbirliği teklifi alıyordum. Yalnız şunu belirtmeliyim ki sevgili Angelina'nın yaptığı teklifin samimiyetinden şüphe etmiyordum. Rdenrundt Dükü Cassi'nin teklifi ise kendine özgü pis kokular saçıyordu etrafa, işi nereye vardırmak istediğini görmek için oyuna devam ettim.</span></p>

    <p class="heading"><span class="sgc2">"Şeref duydum, Sayın Kont," dedim sinsice. "Ama yabancı kadına ne olacak? Bu fikirden pek hoşlanacağını sanmıyorum."</span></p>

    <p class="heading"><span class="sgc2">"Onun ne düşündüğü önemli değil," dedi öfkeyle ve parmaklarıyla başının kenarına hafifçe dokundu. Şöyle bir yutkundu ve sinirlerine tekrar hâkim oldu. "Ona karşı zalim olamayız," dedi. Yüzünde, o güne dek bir insan yüzünde gördüğüm en samimiyetsiz gülüş vardı. "Yalnızca onu gözaltında tutacağız. Ona bağlı kalacağını tahmin ettiğim bazı koruma görevlileri var ama benim adamlarım onların icabına bakar. Onun yanında olacak ve zamanı geldiğinde onu tutuklayacaksın. Yapacağın tek şey onu gardiyanların güvenli ellerine teslim etmek. Artık bize sorun çıkaramayacağı gözden uzak bir yerde güvenlikte olacak."</span></p>

    <p class="heading"><span class="sgc2">Onunkini de aşan bir samimiyetsizlikle "iyi bir plan," dedim. "Bu zavallı kadını hapse atmak fikri pek hoşuma gitmiyor, ama bu dava için gerekliyse atarız. Zafere giden her yol mübahtır."</span></p>

    <p class="heading"><span class="sgc2">"Haklısın. Keşke ben de bunu senin kadar güzel dile getirebilseydim. Lafı tam gediğine koymakta çok ustasın, Bent. Bunu unutmamak için bir yere not edeceğim. Zafere giden..."</span></p>

    <p class="heading"><span class="sgc2">Bir not defterinin üzerine heyecanla bir şeyler karaladı.</span></p>

    <p class="heading"><span class="sgc2">Ne de geniş bir tarih bilgisi vardı, üstelik de bir ihtilal yapmayı planlıyordu! Ona öğretebileceğim birkaç özdeyiş daha bulabilmek amacıyla hafızamı şöyle bir yokladım. Ta ki ani bir öfkeye kapılana kadar. Hemen ayağa fırladım.</span></p>

    <p class="heading"><span class="sgc2">"Eğer böyle bir şey yapacaksak hiç zaman kaybetmemeliyiz, Kont Rdenrundt," dedim. "Bu akşam 18'de harekete geçmeyi öneriyorum. Bu size onun korumalarını saf dışı bırakmak için gerekli zamanı verir. Ben onunla birlikte olacağım ve sizden ilk adımın başarıya ulaştığı haberini alır almaz onu tutuklayacağım."</span></p>

    <p class="heading"><span class="sgc2">"Çok haklısın. Her zamanki gibi bir eylem adamı olduğunu gösterdin, Bent. Dediğin gibi olsun." El sıkışırken o gevşek, nemli ve yılankavi parmaklarını sıkıp un ufak etmemek için kendimi zor tuttum. Doğruca Angelina'ya gittim.</span></p>

    <p class="heading"><span class="sgc2">"Burada bizi kimse duyar mı?" diye sordum ona.</span></p>

    <p class="heading"><span class="sgc2">"Hayır, oda tamamıyla temiz."</span></p>

    <p class="heading"><span class="sgc2">"Eski erkek arkadaşın Kont Cassi'de bir dinleme cihazı detektörü var. Burada konuşulanları dinlemek için de bir takım başka cihazlar olabilir."</span></p>

    <p class="heading"><span class="sgc2">Bu düşünce Angelina’yı zerre kadar rahatsız etmemişti. Aynanın önünde oturmuş saçını fırçalıyordu. Güzel ama dikkat dağıtıcı bir manzaraydı. Her şeyi yerle bir edecek gibi görünen ihtilal rüzgârları sert esmeye başlamıştı.</span></p>

    <p class="heading"><span class="sgc2">Saçını fırçalamaya devam ederek sakin bir sesle "Detektörleri biliyorum," dedi. "Onları Kont için ben</span> <span class="sgc2">getirttim. Kendisinin bundan haberi yok tabii. Ama cihazların bazı frekanslarda çalışmaması için de gerekeni yaptım. Böylelikle onun faaliyetlerini daha yakından kontrol edebiliyorum."</span></p>

    <p class="heading"><span class="sgc2">"Birkaç dakika önce gardiyanları öldürüp seni aşağıdaki zindanlardan birine tıkmak için benimle anlaşmaya çalışırken sen dinliyor muydun?"</span></p>

    <p class="heading"><span class="sgc2">"Hayır, dinlemiyordum," dedi. Bütün hareketlerinde şaşılacak derecede kendine hâkim ve soğukkanlıydı. Aynadan bana gülümsedi. "Geçen geceyi hatırlamakla meşguldüm."</span></p>

    <p class="heading"><span class="sgc2">Kadınlar! Israrla her şeyi birbirine karıştırırlar. Belki de bu şekilde daha verimli oluyorlardır, ama benim gibi duygularla mantığı ayrı tutmanın daha sağlıklı sonuçlar doğuracağına inananlar için oldukça zor bir durum. İşin ciddiyetini anlamasını sağlamak zorundaydım.</span></p>

    <p class="heading"><span class="sgc2">"Pekâlâ, eğer verdiğim haberler seni ilgilendirmediyse, belki bu ilgilendirir," dedim, olabildiğince kalın bir sesle. "Geçen geceki şu suikastçiyi başının belası Radebrechenler değil Kont gönderdi."</span></p>

    <p class="heading"><span class="sgc2">Sonunda başarmıştım. Angelina saçını fırçalamayı kesti ve söylediklerimin etkisiyle gözleri faltaşı gibi açıldı. Aptal sorular sormak yerine sözümü bitirmemi bekledi.</span></p>

    <p class="heading"><span class="sgc2">"Sanırım yukarıdaki şu sıçanın umutsuzluğunu biraz küçümsedin. Dün kafasına şişeyle vurduğunda kendinden tamamen uzaklaştırdın onu. Planlarını daha önceden yapmış olmalı. Sen de kesin kararını vermesine yardımcı oldun. Muhafız çavuşu suikastçiyi tanıyordu ve Kont'la aralarındaki bağlantıyı o kurdu. Bu, katilin nasıl çatıya çıktığını ve seni bulacağı yeri nasıl bildiğini açıklıyor. Ayrıca saldırının aniliği konusuna getirebildiğim en iyi açıklama da bu. Olayın Geçimsiz Cassitor ile yaptığın küçük savaşın hemen ardından meydana gelmesi çok garip bir tesadüf."</span></p>

    <p class="heading"><span class="sgc2">Ben konuşurken Angelina tekrar buklelerini kabartarak saçını fırçalamaya başladı. Cevap vermiyordu. Onun bu umursamazlığı sinirlerimi bozmaya başlamıştı.</span></p>

    <p class="heading"><span class="sgc2">"Ee, ne yapmayı düşünüyorsun?" diye sordum. Sesimde hafif bir hırçınlık vardı.</span></p>

    <p class="heading"><span class="sgc2">"Sence de benim değil de senin ne yapmayı düşündüğünü sormak gerekmiyor mu?" Bu soruyu görünüşte öylesine sormuştu ama aslında arkasında pek çok şey yatıyordu. Aynadan bana bakmakta olduğunu görünce döndüm ve pencereye giderek ardında zirveleri karlarla kaplı dağların bulunduğu o meşum balkona bakmaya başladım. Ne yapacaktım? Tabii ki burada esas konu buydu ve bu soru onun sandığından çok daha önemliydi.</span></p>

    <p class="heading"><span class="sgc2">Bütün bu olup bitenlerden sonra ne yapacaktım? Herkes bana ihtilal için ortaklık teklif ediyordu, oysa benim böyle bir ortaklıkta hiçbir çıkarım yoktu. Yoksa var mıydı? Ben burada ne yapıyordum? Özel Birim için Angelina'yı tutuklamak üzere mi gelmiştim? Öyle görünüyordu ki bu görev bir süre için unutulmuştu. Çabuk karar vermem gerekiyordu. Kılık değiştirme operasyonum başarılıydı, ama o kadar da başarılı değildi. Uzun sürecek aramalar göz önünde bulundurularak planlanmamıştı. Eğer Angelina beni şu ana kadar tanımadıysa bunu beni öldürdüğünden emin olmasına borçluydum. Ben ise onu yüzündeki ve diğer yerlerindeki değişikliklere rağmen anında tanımıştım.</span></p>

    <p class="heading"><span class="sgc2">İşte tam bunları düşünürken birden dünya başıma yıkılır gibi oldu. İnsan beyninin, seçici unutma adı verilen, tatsız anılarımızı bastırarak ve çarpıtarak unutmamızı sağlamak gibi küçük bir özelliği vardır. Geçirdiğim operasyonun bu kadar uzun bir süre fark edilmemesi imkânsızdı. Başlangıçta, şu ana kadar beni tanımış olacağından emindim. Bununla beraber hatırladığım bir diğer şey de geçen gece ona söylediklerimdi. Bu şimdiye kadar bastırdığım ve unuttuğum, kimliğimi ele veren, tehlikeli bir cümleydi.</span></p>

    <p class="heading"><span class="sgc2">"Artık herşey geçmişte kaldı!" diye bağırmıştım. Artık sen o değilsin... Angelina. Böyle haykırmıştım ve o da hiçbir tepki göstermemişti.</span></p>

    <p class="heading"><span class="sgc2">Yalnız unuttuğum bir şey vardı. Burada artık Angelina yerine Engela takma ismini kullanıyordu. Dönüp ona baktığımda kafamdan geçenleri teker teker yüzümden okumuş olmalıydı, ama yalnızca gizemli bir şekilde gülmekle yetindi ve hiçbir şey söylemedi. En azından saçını fırçalamayı bırakmıştı.</span></p>

    <p class="heading"><span class="sgc2">"Benim Grav Bent Diebstall olmadığımı biliyorsun," dedim güçlükle. "Ne zaman fark ettin?"</span></p>

    <p class="heading"><span class="sgc2">"Epey oluyor, aslında sen buraya ilk geldiğinde anlamış</span><span class="sgc2">tım.</span></p>

    <p class="heading"><span class="sgc2">"Kim öldüğümü biliyor musun?"</span></p>

    <p class="heading"><span class="sgc2">"Eğer bunu soruyorsan, gerçek adının ne olduğu konusunda en ufak bir fikrim yok. Ama verdiğim onca</span> <span class="sgc2">emekten sonra savaş gemimi elimden aldığında sana ne kadar kızdığımı ve Freiburbad'da seni vurduğumda duyduğum o büyük zevki hatırlıyorum. Şimdi bana adını söyler misin?"</span></p>

    <p class="heading"><span class="sgc2">"Jim," dedim. Kendimi acemi bir çaylak gibi hissediyordum. "James diGriz, piyasada Kaypak Jim diye tanınırım."</span></p>

    <p class="heading"><span class="sgc2">"Ne kadar güzel. Benim gerçek adım Angela. Sanırım babamın yaptığı bu berbat şaka, o öldüğünde sevinmeme neden olan şeylerden biriydi. "</span></p>

    <p class="heading"><span class="sgc2">Babasının ölüm nedeninden aşağı yukarı emin olarak "Beni neden öldürmedin?" diye sordum.</span></p>

    <p class="heading"><span class="sgc2">"Neden öldüreyim, hayatım?" dedi. Sesindeki o yumuşak ve müşfik ton yok olmuştu. "Geçmişte ikimiz de bazı hatalar yaptık ve aslında her yönden aynı olduğumuzu anlamak korkunç uzun zamanımızı aldı. Ben de sana beni neden tutuklamadığını sorabilirim. Buraya geliş nedenin buydu, değil mi?"</span></p>

    <p class="heading"><span class="sgc2">"Öyle, ama..."</span></p>

    <p class="heading"><span class="sgc2">"Ama ne? Böyle bir amaçla buraya gelmiş olmalısın, ama kendinle müthiş bir savaş veriyordun. Büyüyordun ve başta polislerin yanında yer almana neden olan o aptal fikirlerden kurtuluyordun. Sonuçta ne olacağı konusunda hiçbir fikrim yoktu ama ümitliydim. Gördüğün gibi mecbur kalmadığım sürece seni öldürmeye niyetim yoktu. Beni sevdiğini biliyordum, bu başından beri belliydi. Beni sevdiğini söyleyen diğer bütün o kazmaların hissettiği basit hayvani tutkudan farklı bir şeydi bu. Onların sevdiği yalnızca çekici bir vücuttu. Sen ise beni her şeyimle seviyorsun, çünkü ikimiz tamamiyle aynıyız."</span></p>

    <p class="heading"><span class="sgc2">"İkimiz aynı değiliz," diye itiraz ettim ama sesim hiç de inandırıcı değildi. Yalnızca gülümsedi. "Sen öldürüyorsun ve öldürmekten zevk alıyorsun. Aramızdaki en büyük fark bu, anlamıyor musun?"</span></p>

    <p class="heading"><span class="sgc2">Elini havada şöyle bir salladı ve "Saçma!" diyerek bu fikrime itiraz etti. "Dün gece sen de birini öldürdün, iyi de iş becerdin aslında ve bunu yaparken hiç de tereddüt etmedin. Hatta bir parça zevk bile duydun, değil mi?"</span></p>

    <p class="heading"><span class="sgc2">Neden bilmem, biri kementle boynumu sıkıyormuş gibi geliyordu. Söylediği herşey yanlıştı ancak yanlışlığın nerede olduğunu anlayamıyordum. Her şeyi çözecek olan çıkış yolu neredeydi?</span></p>

    <p class="heading"><span class="sgc2">"Freibur'u terk edelim," dedim sonunda. "Bu korkunç ve gereksiz isyandan vazgeçelim. İnsanlar ölecek, kan akacak. Bütün bunlara hiç gerek yok. "</span></p>

    <p class="heading"><span class="sgc2">"Burası gibi uygun bir yer bulduğumuzda gideceğiz," dedi Angelina. Yeniden sert bir sesle konuşmaya başlamıştı. "Esas mesele bu değil aslında. Mutlu olabilmek için kafandaki bir sorunu çözmen gerekiyor. Ölüme verdiğin şu aptalca önem. Bunun ne kadar gereksiz olduğunun farkında değil misin? İki yüz yıl sonra sen, ben ve galaksideki herkes ölmüş olacağız. Birkaç kişiye, hedefe biraz daha erken varabilmeleri için yardım etmemiz neyi değiştirir ki? Ellerine fırsat geçse onlar da aynı şeyi sana yaparlardı."</span></p>

    <p class="heading"><span class="sgc2">"Yanılıyorsun," diye ısrar ettim. Yaşamanın ve ölmenin bu kötümser felsefede yansıtıldığı kadar basit şeyler olmadığını biliyordum, ama o an duyduğum baskı nedeniyle düşüncelerimi netleştirip dile getiremiyordum. Angela'ya karşı hissettiklerim dalga dalga tüm benliğimi sarıyor, acıma duygularımdan arta kalan son kırıntıları da yavaş yavaş yok ediyordu. Onu kendime doğru çekerek öptüm. Bunun, nihai çözümü daha da zorlaştırsa da, pek çok sorunu ortadan kaldırdığını biliyordum.</span></p>

    <p class="heading"><span class="sgc2">Kulaklarımızı tırmalayan ince ve sinir bozucu bir sesle irkildik. Ayrılmak ikimiz için de çok zor oldu. O görüntülü telefona doğru giderken ben de oturmuş boş gözlerle onu izliyordum. Kaydedilmiş olan mesajı dinledi ve sonra da bir soru sordu. Cevabı duyamadım çünkü hoparlörü devreden çıkarmış, söylenenleri kulaklıktan dinliyordu. Bir veya iki kez "evet" deyip hemen bana baktı. Kiminle konuştuğu konusunda en ufak bir ipucu yoktu, ayrıca umurumda da değildi.</span></p>

    <p class="heading"><span class="sgc2">Başımda yeterince bela vardı zaten.</span></p>

    <p class="heading"><span class="sgc2">Aleti kapadıktan sonra bir süre sessizce orada durdu. Konuşmasını bekliyordum, ama o konuşmak yerine tuvalet masasına giderek çekmecelerden birini açtı. Oraya gizlenmiş pek çok şey olabilirdi ama o benim aklıma gelebilecek en son şeyi çıkardı.</span></p>

    <p class="heading"><span class="sgc2">Bir silah. Bana doğrultulmuş, büyük namlulu ve öldürücü bir silah.</span></p>

    <p class="heading"><span class="sgc2">"Bunu niye yaptın, Jim?" diye sordu. Gözlerine yaşlar dolmuştu. "Bunu niye yapmak istedin?"</span></p>

    <p class="heading"><span class="sgc2">Ona engel olabilmek için söylediklerimi duymuyordu bile. Kendi düşünceleri arasında kaybolup</span> <span class="sgc2">gitmişti, ama yine de alnımın ortasına yönelttiği tabancayı milim bile kımıldatmadan öylece tutuyordu. Birden kendine gelerek doğruldu ve öfkeyle gözlerini sildi.</span></p>

    <p class="heading"><span class="sgc2">"Sen bir şey yapmadın," dedi. O sert ve soğuk ifade sesine geri gelmişti. "Her şeyi ben kendim yaptım çünkü bir erkeğin diğerlerinden farklı olabileceğini düşündüm. Bana çok değerli bir ders verdin, ben de minnettarlığımı aslında diğer türlüsünü tercih ettiğim halde seni çabuk öldürerek ödeyeceğim.</span></p>

    <p class="heading"><span class="sgc2">"Sen neden söz ediyorsun, Allah aşkına?” diye kükredim. Kendimi tamamen kaybetmiştim.</span></p>

    <p class="heading"><span class="sgc2">Arkasındaki yatağın altında duran küçük ve ağır bir çantayı dikkatlice çıkarırken "Bana masum numarası yapma," dedi. "Bu radar postasıydı. Cihazı ben kendim monte etmiştim ve gelen mesajları ilk önce bana iletmeleri için operatörlere rüşvet vermiştim. Bir grup gemi, senin de gayet iyi bildiğin gibi, bu bölgeyi kuşattı. Senin görevin beni meşgul ederek onların farkına varmama engel olmaktı. Bu tehlikeli plan neredeyse başarılı da olacaktı." Kolunun üzerine bir palto attı ve geri geri yürüyerek odanın diğer ucuna gitti.</span></p>

    <p class="heading"><span class="sgc2">"Sana masum olduğumu söylesem ve tüm içtenliğimle şerefim üzerine yemin etsem bana inanır mıydın?" diye sordum. "Bu konuyla hiçbir ilgim yok ve hiçbir şey bilmiyorum."</span></p>

    <p class="heading"><span class="sgc2">"Aferin sana Uzay izcisi," dedi acı bir alaycılıkla. "Neden gerçeği kabul etmiyorsun? Nasıl olsa yirmi saniye sonra ölmüş olacaksın, ne söylediğinin hiçbir önemi yok."</span></p>

    <p class="heading"><span class="sgc2">"Sana gerçeği söyledim." Ateş etmeden önce ona ulaşabilir miyim diye merak ediyordum ama bunun imkânsız olduğunu da biliyordum.</span></p>

    <p class="heading"><span class="sgc2">"Elveda, James diGriz. Seni tanımak büyük zevkti, en azından bir süre için. Seni mutlu edecek son bir şey daha söyleyeyim: Zahmetleriniz boşa gitti. Arkamda hiç kimsenin bilmediği bir kapı ve bir çıkış var. Senin polisler buraya geldiğinde ben çoktan gitmiş olacağım. Ayrıca bunu bilmek sana acı veriyorsa şunu da belirteyim ki bundan sonra da öldüreceğim, öldüreceğim, öldüreceğim ve sen buna asla engel olamayacaksın."</span></p>

    <p class="heading"><span class="sgc2">Güzel Angelina'm bir eliyle duvardaki bir düğmeye basarken diğer elinde tuttuğu silahıyla da daha kararlı bir biçimde nişan aldı. Bir panel yukarı kalkarak açıldı ve duvarda simsiyah bir dörtgen oluştu.</span></p>

    <p class="heading"><span class="sgc2">"Bana rol yapma, Jim," dedi bıkkın bir sesle. Gözlerini, silahın nişangâhının üzerinden benim gözlerime dikmişti. Tetikteki parmağını yavaşça oynattı. "Senden sanki arkamda biri varmış gibi omuzlarımın üzerinden ileriye bakarak gözlerini faltaşı gibi açmak türünden acemice numaralar beklemezdim. Arkama dönüp bakmayacağım. Buradan sağ çıkamayacaksın."</span></p>

    <p class="heading"><span class="sgc2">"Ünlü son sözler," dedim kendimi yana doğru atarken. Silah patladı ve mermi tavana saplandı. Arkasındaki Inskipp idi. Kolunu çekerek silahı havaya yöneltmişti. Angelina yalnızca korkuyla bana bakıyor, direnmek için hiçbir çaba göstermiyordu. Minik bileklerine kelepçe takılmış olmasına rağmen ne çırpınıyor ne de bağırıyordu. Öne doğru fırlayarak "Angela," diye bağırdım.</span></p>

    <p class="heading"><span class="sgc2">Inskipp'in arkasında duran devriye üniforması giymiş iki iri yarı tip Angela'yı götürdü. Ben kapıya varmadan Inskipp çıktı ve kapıyı kapadı. Buna engel olmak için kendimi kapıya doğru attıysam da bir dakika önceki Angelina kadar çaresizdim.</span></p>

    <p class="heading"><span class="sgc2"><br class="calibre" /></span></p>

    <p class="heading"><span class="sgc2"><br class="calibre" /></span></p>

    <h1 class="heading" id="sigil_toc_id_2" style="text-align: center;"><span class="sgc2">19</span></h1>

    <p class="heading"><span class="sgc2">"Bir içki al," dedi Inskipp. Angelina'nın koltuğuna çökerken cebinden de küçük bir şişe çıkardı. "Erstaz Arz konyağı, plastik çözücülere benzeyen şu yerel içkilerden değil." Bir bardak doldurup bana uzattı.</span></p>

    <p class="heading"><span class="sgc2">"Seni kahrolası..." şeklinde başlayan cümlemi yıldızlararası dağarcığımdan seçtiğim en nadide sözcüklerle süsledim ve elindeki bardağı almak üzere uzandım. Ama o beni kandırarak bardağı havaya kaldırdı ve içkiyi kendisi içti. Hiç kızmamıştı.</span></p>

    <p class="heading"><span class="sgc2">"insan Özel Birim'den bir üstüyle bu şekilde mi konuşur?" diye sordu ve bardağı yeniden doldurdu. "Öyle bir sürü kuralı olmayan rahat bir kuruluş olmamız çok iyi bir şey. Ama yine de bazı sınırlar var." Yine bana uzattığı bardağı bu kez kapıp içkiyi diktim.</span></p>

    <p class="heading"><span class="sgc2">"Bunu niye yaptın?" diye sordum. Duygularım hâlâ savaş halindeydi.</span></p>

    <p class="heading"><span class="sgc2">"Çünkü sen yapmadın. Bu yüzden. Operasyon bitti, başardın. Bundan önce deneme devresindeydin, ama artık tam bir ajan oldun."</span></p>

    <p class="heading"><span class="sgc2">Bir elini cebine attı ve kâğıttan yapılmış, altın renginde bir yıldız çıkardı. Dikkatlice ve ciddiyetle yaladıktan sonra yıldızı gömleğimin önüne yapıştırdı.</span></p>

    <p class="heading"><span class="sgc2">"Bana verilmiş olan yetkiye dayanarak bu yıldızla seni Özel Birim Ajanı tayin ediyorum," dedi.</span></p>

    <p class="heading"><span class="sgc2">Küfrederek o lanet şeyi çıkarıp attım ve güldüm. Bu işte parmağı olan yetkililere de saygılarımı ayrıca belirttim.</span></p>

    <p class="heading"></p>

    <p class="heading"><span class="sgc2">"Artık ekibin bir üyesi olmadığımı sanıyordum," dedim. 'İstifan hiç elime geçmedi," dedi Inskipp. "Geçseydi de bir şey değişmezdi. Özel Birim'den istifa edemezsin."</span></p>

    <p class="heading"><span class="sgc2">"Ya, ama ben gemimi havaya uçurarak vermek istediğin mesajı aldım. Yoksa bir gemi çaldığımı, senin de uzaktan kumandalı bir mekanizmayla beni havaya uçurmaya çalıştığını unuttun mu? Gördüğün gibi patlamaya az bir süre kala sigortayı çıkarmayı başardım."<br class="calibre" /></span></p>

    <p class="heading"><span class="sgc2">"Düşündüğün gibi değil, oğlum," diyerek ikinci içkisini yudumlamak üzere ardına yaslandı. "Dünyalar güzeli Angelina'yı aramaya koyulmak konusunda o kadar ısrarlıydın ki bizim sana bir gemi tahsis etmemizi beklemeden bir tane ödünç almak isteyeceğini biliyordum. Bu tür durumlarda hep yaptığımız gibi bindiğin gemideki sigortayı devre dışı bırakmıştık. Yoksa aslında patlayıcı değil, sigortanın kendisi çıkarıldıktan beş saniye sonra patlamak üzere ayarlanmıştır. Bence bu, Özel Birim'den ayrılmaya kalkışan müstakbel ajanlara kararlarını gözden geçirme olanağı sağlıyor."<br class="calibre" /></span></p>

    <p class="heading"><span class="sgc2">"Yani hepsi düzmece miydi?" diye hırladım.<br class="calibre" /></span></p>

    <p class="heading"><span class="sgc2">"Öyle de diyebilirsin. Ben 'mezuniyet alıştırması' demeyi tercih ederim. Böylelikle aramıza yeni katılan dolandırıcıların bundan sonraki hayatlarını adalet ve düzene adayıp adamayacaklarını anlarız. Kendileri de anlar bunu. İleriki yıllarda herhangi bir pişmanlık duymalarını istemeyiz. Sen de anladın, değil miyim?"<br class="calibre" /></span></p>

    <p class="heading"><span class="sgc2">"Bir şeyler anladım, ama henüz neyi anladığımdan emin değilim," dedim. Hâlâ en önemli konu hakkında konuşmaya cesaret edemiyordum.<br class="calibre" /></span></p>

    <p class="heading"><span class="sgc2">"İyi bir operasyondu. Uygulama sırasında büyük bir yaratıcılık sergilediğini söylemeliyim." Sonra kaşlarını çattı. "Ama şu banka meselesi. Bunu onayladığımı söyleyemeyeceğim. Özel Birim ihtiyacın olan parayı sana verir."<br class="calibre" /></span></p>

    <p class="heading"><span class="sgc2">"Aynı para," diye atladım. "Özel Birim parayı nereden buluyor? Gezegenlerdeki hükümetlerden. Peki, hükümetler nereden buluyor? Vergilerden tabii. Ben de doğrudan bankadan aldım. Sigorta şirketi bankanın kaybını karşılar, sonra da o yılki gelirini düşük göstererek daha az vergi öder. Sonuç senin söylediğinle tamamen aynı!"<br class="calibre" /></span></p>

    <p class="heading"><span class="sgc2">Inskipp bu şekilde işleyen bir mantığı iyi bildiği için cevap vermek zahmetine girmedi. Hâlâ Angela hakkında konuşmak istemiyordum.<br class="calibre" /></span></p>

    <p class="heading"><span class="sgc2">"Beni nasıl buldun?" diye sordum. "Gemide gizli dinleme cihazı ya da kamera yoktu."<br class="calibre" /></span></p>

    <p class="heading"><span class="sgc2">"Sen ne kadar saf bir çocuksun," dedi ellerini yapmacık bir korkuyla kaldırarak. "Gemilerimizden herhangi birinde gizli kamera ya da mikrofon olmayabileceğini düşünüyor musun gerçekten? O kadar iyi gizlenmişlerdir ki nereye bakacağını bilmezsen asla bulamazsın. Mesela geminin yekpare dış kapısında oldukça karmaşık ve çok uzak mesafelerden bile fark edebileceğimiz kadar güçlü bir radyo vericisi var."<br class="calibre" /></span></p>

    <p class="heading"><span class="sgc2">"Öyleyse ben niye bir şey duymadım?”<br class="calibre" /></span></p>

    <p class="heading"><span class="sgc2">"Yayın yapmıyor olması gibi gayet basit bir nedenden dolayı. Ayrıca kapıda bir de alıcı olduğunu ilave edeyim. Verici, yalnızca bizden doğru sinyali alınca çalışmaya başlar. Sana, hedefine varmana yetecek kadar zaman tanıdık, sonra da seni takip ettik. Freiburbad'da bir süre için seni kaybettik ama hastanede tekrar izini bulduk, sen cesetlerle köşe kapmaca oynadıktan hemen sonra. Orada sana yardım eli de uzattık. Hastane yetkilileri gayet haklı nedenlerle sana kızgındı ama biz onları yatıştırmayı başardık. Ondan sonrası yalnızca doktorlarla ve tıbbi aletlerle ilgilenmeye kalmıştı, çünkü bir sonraki adımın belliydi. Sanırım göğüs kemiğinde minicik bir verici taşıdığını duymak hoşuna gidecektir."<br class="calibre" /></span></p>

    <p class="heading"><span class="sgc2">Göğsüme baktım, ama tabii bir şey göremedim.<br class="calibre" /></span></p>

    <p class="heading"><span class="sgc2">"Kaçırılmayacak kadar iyi bir fırsattı," dedi Inskipp. Hiç sözünü kesmedim. "Bir gece, sen narkozun etkisi altındayken iyi yürekli doktor gönderilen tıbbi malzemelerin arasında yer almasını uygun gördüğümüz alkolü buldu ve tabii bu nakliye hatasından yararlanmayı ihmal etmedi. O arada da Özel Birim'den bir doktor küçük bir operasyon gerçekleştirdi."<br class="calibre" /></span></p>

    <p class="heading"><span class="sgc2">"Demek ki başından beri her hareketimi gözlüyordunuz.<br class="calibre" /></span></p>

    <p class="heading"><span class="sgc2">"Çok doğru. Ama başarı tamamıyla sana ait. Bizim seni izlemekte olduğumuzu bilseydin de bir şey değişmezdi. Hiç işine karışmadık."<br class="calibre" /></span></p>

    <p class="heading"><span class="sgc2">"Öyleyse niçin meyvaları toplamak için işe karıştınız? Süvari birliğini çağıran olmamıştı."<br class="calibre" /></span></p>

    <p class="heading"><span class="sgc2">Konuşmamızın can alıcı sorusu buydu ve aynı zamanda benim için önem taşıyan tek soruydu. Inskipp cevap vermekte acele etmedi.<br class="calibre" /></span></p>

    <p class="heading"><span class="sgc2">"Bak şimdi, şöyle," diye ağır ağır söze başladı ve içkisinden bir yudum aldı. "Aramıza yeni katılan birinin ipini serbest bırakmayı severim. Ancak kendini asacak kadar da uzun değil. Epey uzun sayılabilecek bir süredir buradasın ve senden ne ihtilal ne de yaptığın tutuklamalar konusunda herhangi bir rapor alamadım."<br class="calibre" /></span></p>

    <p class="heading"><span class="sgc2">Ne diyebilirdim ki?<br class="calibre" /></span></p>

    <p class="heading"><span class="sgc2">Sesi daha yavaş, daha cana yakın çıkıyordu. "Eğer ben içeri girmeseydim onu tutuklar mıydın?" Esas soru buydu.<br class="calibre" /></span></p>

    <p class="heading"><span class="sgc2">"Bilmiyorum," diyebildim yalnızca.<br class="calibre" /></span></p>

    <p class="heading"><span class="sgc2">"Ama ben ne yapacağımı gayet iyi biliyordum." O eski kin sesine geri gelmişti. "Ve yaptım da. Yılanın başını küçükken ezerek planı başarıyla tamamladık. O eli kanlı katil gezegeni çoktan terk etmiştir."<br class="calibre" /></span></p>

    <p class="heading"><span class="sgc2">"Serbest bırak onu!" Ceketinin yakasına yapıştığım gibi ayaklarını yerden kesmiş, olanca gücümle sallayarak bağırıyordum. "Bırak gitsin diyorum sana!"<br class="calibre" /></span></p>

    <p class="heading"><span class="sgc2">"Yoksa yine gitmesine göz mü yumardın, bu haliyle?"<br class="calibre" /></span></p>

    <p class="heading"><span class="sgc2">Yumar mıydım? Sanırım hayır. Bu konuyu düşünürken onu yere bıraktım. Elbisesinin önündeki kırışıklıkları düzeltmeye başladı.<br class="calibre" /></span></p>

    <p class="heading"><span class="sgc2">"Bu senin için oldukça zor bir görev oldu," dedi küçük içki şişesini bir kenara koyarken. "Bazen doğru ile yanlış arasındaki çizgi çok incedir. Hele işin içine bir de duygular karışırsa bu çizgiyi görmek iyice imkânsızlaşır."<br class="calibre" /></span></p>

    <p class="heading"><span class="sgc2">"Ona ne olacak?" diye sordum. Cevap vermeden önce biraz duraksadı. "Bir kerecik olsun doğruyu söyle" dedim.<br class="calibre" /></span></p>

    <p class="heading"><span class="sgc2">"Pekâlâ, doğruyu söyleyeceğim. Kesin bir şey yok ama belki de psikolog çocuklar ona yardımcı olabilir. Ondaki bu davranış bozukluklarının gerçek nedenini bulabilirlerse, tabii. Ama bunu bulmak bazen imkânsız olabilir."<br class="calibre" /></span></p>

    <p class="heading"><span class="sgc2">"Bu o türden bir vaka değil, burası kesin."<br class="calibre" /></span></p>

    <p class="heading"><span class="sgc2">Bu söylediklerime şaşırmış görünmesi beni az da olsa mutlu etti.<br class="calibre" /></span></p>

    <p class="heading"><span class="sgc2">"O halde umut var demektir. Kişilik nakli gibi bir şeyi akıllarından bile geçirmeden önce onu kurtarmak için her yolun denenmesi konusunda gereken emirleri vereceğim. Eğer böyle bir şey yapılırsa galakside bulunan aynı durumdaki pek çok kişiden yalnızca biri olacak. Ölüme mahkûm edilirse de yine pek çok cesetten yalnızca biri olacak ki, onların da sayısı bir önceki gruptan aşağı kalmaz."<br class="calibre" /></span></p>

    <p class="heading"><span class="sgc2">Cebine koymak üzere olduğu şişeyi elinden kaptım ve açtım. "Seni tanırım, Inskipp," dedim kendime içki doldururken. "Sende insanları kendi tarafına çekmek konusunda doğuştan gelen bir yetenek var. Birine el attın mı mutlaka onu ikna edersin."<br class="calibre" /></span></p>

    <p class="heading"><span class="sgc2">"Eh, doğrusu Özel Birim için harika bir eleman olurdu."<br class="calibre" /></span></p>

    <p class="heading"><span class="sgc2">"Harika bir ekip olurduk," dedim ve kadehlerimizi kaldırdık. Suçun şerefine.<br class="calibre" /></span></p>

    <p class="heading1" style="text-align: center;"><span class="sgc2"><b>BİTTİ</b></span></p>

    <p class="heading"><span class="sgc2"><br class="calibre" /></span></p>
  </div>
</body>
</html>
