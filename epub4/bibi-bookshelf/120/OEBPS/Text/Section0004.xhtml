<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>PASLANMAZCELİKSICAN</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
span.sgc-1 {font-style: normal;}
</style>
</head>

<body class="main1">
  <div class="calibre">
    <span class="sgc5"><br class="calibre" /></span>

    <p class="heading"><span class="sgc2"><br class="calibre" /></span></p>

    <h1 class="heading" style="text-align: center;"><span class="sgc2">5</span></h1>

    <p class="heading"><span class="sgc2">Stok ve kayıt bölümlerinde yaptığım kısa bir araştırma ile ihtiyaç duyduğum her şeyi elde etmem mümkün olmuştu. Bindiğim gemi gri gökyüzünü adeta bir ok gibi delip geçerek uzaya açıldığında güneş bütün çıplaklığıyla ufukta parlıyordu.</span></p>

    <p class="heading"><span class="sgc2">Yolculuk yalnızca birkaç gün sürmüştü. Bu süre, Cittanuvo hakkında bilmem gereken her şeyi ezberlemem için yetip de artmıştı bile. Ve gezegen hakkındaki bilgilerim arttıkça, neden bir savaş gemisi inşa ettiklerini anlamamdaki güçlük de o oranda artmıştı. Bir türlü akıl erdiremiyordum. Cittanuvo, Cellini sistemi içinde yer alan ikinci sınıf bir yerleşim bölgesiydi. Daha önce bu tür bölgelerle ilgim olmuştu. Hepsi de bağları pek sıkı olmayan bir birliğe üyeydiler. Bazen aralarında didişseler de bu asla silahlı çatışmaya dönüşmezdi. Zaten hepsi de savaştan nefret ederdi.</span></p>

    <p class="heading"><span class="sgc2">Ama yine de gizlice bir savaş gemisi yapıyorlardı.</span></p>

    <p class="heading"><span class="sgc2">Bu mantık zinciri ile düşündüğümde hep başladığım yere geri döndüğüm için bunları bir yana bırakıp kafamda çeşitli satranç problemleri çözmeye başladım. Geminin ön tarafındaki ekranda Cittanuvo belirene kadar zamanımı böyle geçirdim.</span></p>

    <p class="heading"><span class="sgc2">"Gizlilik bazen aşikâr olandadır," sözü de benim için her zaman yararlı bir düstur olmuştur. Hani şu sihirbazların yanlış yönlendirme dedikleri şey. Bırakın insanlar görmelerini istediğiniz şeyi açıkça görsünler, o zaman saklı olanı asla fark edemezler. Bu nedenle güpe gündüz, hem de gezegenin en geniş alanına inmiş, bunu da oldukça fiyakalı bir biçimde yapmıştım. Rolüme uygun kıyafetleri çoktan giymiştim ve daha iniş takımlarının titremesi bile geçmeden gemiden çıktım. Kürk pelerinimi omuzlarıma dolayıp platin kopçayla tutturduktan sonra rampadan aşağı indim. Küçük ama kuvvetli M-3 tipi robot da peşim sıra bavullarımı taşıyordu. Doğruca ana kapıya yönelerek gümrük binasındaki telaşlı işlemleri es geçtim. Üniforma giymiş bir tür memur koşarak bana gelene kadar alandakileri hiç dikkate almamıştım.</span></p>

    <p class="heading"><span class="sgc2">Muhtemelen o bir şeyler söyleyecekti ki ben konuşmaya başladım. Bu sırada ayağım kapıdaydı ve ondan yüksekte duruyordum.</span></p>

    <p class="heading"><span class="sgc2">"Gezegeniniz gerçekten de çok güzel. Hele havası harika! Tam yaşanılacak yer doğrusu! İnsanlar dost canlısı ve her zaman yabancılara yardım etmeye hazırlar. Aradığım tüm özellikler var burada. Bu da bende minnet duyguları uyandırıyor. Tanıştığımıza çok memnun oldum. Bendeniz Grandük Sant Angelo." Bu sırada hararetle elini sıktım ve yüz kredilik bir banknotu da eline sıkıştırmayı ihmal etmedim.</span></p>

    <p class="heading"><span class="sgc2">"Şimdi," diye devam ettim, "acaba rica etsem gümrük memurlarına çantalarımı burada kontrol etmelerini söyler miydiniz? Zaman kaybetmek istemeyiz, değil mi? Gemi açık, onu istedikleri zaman kontrol edebilirler."</span></p>

    <p class="heading"><span class="sgc2">Davranışlarım, giysilerim, aksesuarlarım, hiç düşünmeden etrafa para savuruşum ve lüks pırıltılar saçan çantalarım tek bir anlama gelebilirdi. Cittanuvo'ya kaçak sokmaya ya da buradan kaçak olarak çıkarmaya değecek pek az şey vardı. Hele zengin bir adamın ilgisini çekebilecek hiçbir şey yoktu. Memur gülümseyerek bir şeyler mırıldandı, telefonda birkaç kelime konuştu; iş bitmişti.</span></p>

    <p class="heading"><span class="sgc2">Küçük bir grup memur bagajımı etiketledi, âdet yerini bulsun diye bir iki bavula göz attı ve beni yolcu etti. Tek tek hepsinin elini sıktım&nbsp;</span><span class="sgc3">—</span><span class="sgc3">tabii bu kâğıt hışırtıları çıkaran bir tokalaşma oldu— ve sonra yoluma koyuldum. Bana bir taksi çağırıp bir de otel tavsiye ettiler. Başımı onaylar gibi salladım ve robot çantalarımı yüklerken ben de arka koltuğa yerleştim.</span></p>

    <p class="heading"><span class="sgc2">Gemi tamamiyle temizdi. İş için gerek duyabileceğim her şeyi valizime koymuştum. Bunların bir kısmı, bagajımda bulunması halinde başımı belaya sokacak cinsten, oldukça öldürücü ve patlayıcı şeylerdi. Otelimin güvenli süitinde giysilerimi ve kimliğimi değiştirdim. Robot odada gizli kamera ya da dinleme cihazı olup olmadığını kontrol ettikten sonra tabii.</span></p>

    <p class="heading"><span class="sgc2">Bu arada şu bizim Özel Birim'in robotları da epey marifetli aletlerdi doğrusu. Robotum daima moron bir M-3 gibi görünüyor ve öyle hareket ediyordu. Oysa bu robot M-3'den başka her şeye benziyordu. Beyni şimdiye dek gördüğüm en iyi robot beyniydi, üstelik bodur gövdesine çok çeşitli işlere yarayabilecek bir sürü alet ve makina da tıkıştırılmıştı. Patlamaya benzer hafif sesler çıkararak odada yavaşça dolanıyor, bir yandan da bavullarımı taşıyıp araç-gereçlerimi düzeltiyordu. Ve tüm bunları yaparken odanın her santimini kapsayan bir rotayı dikkatlice izliyordu. İşlemi bitirdiğinde durdu ve odanın temiz olduğunu belirten bir işaret yaptı.</span></p>

    <p class="heading"><span class="sgc2">"Tüm odalar kontrol edildi. Şu duvardaki optik göz dışında sonuç negatif."</span></p>

    <p class="heading"><span class="sgc2">"Öyle işaret etmen şart mı?" diye robota sordum. "Biliyorsun, insanları şüphelendirebilir."</span></p>

    <p class="heading"><span class="sgc2">"İmkânsız," diye mekanik bir kesinlikle cevap verdi. "Geçerken kazayla çarptım, artık hizmet dışı."</span></p>

    <p class="heading"><span class="sgc2">Bu sözlerle rahatladıktan sonra parıltılı giysilerimi çıkarıp Birlik Büyük Filosu amirallerinin giydiği simsiyah üniformayı üzerime geçirdim. Madalyalar, altın çubuklar ve gerekli tüm evraklarla birlikte artık tamamiyle hazırdım. Kendimi biraz fazla gösterişli buluyordum, ama Cittanuvo'da istediğim etkiyi yaratabilmenin başka bir yolu da yoktu. Diğer pek çok gezegende olduğu gibi burada da üniforma bilinci yerleşmişti. Getir götür işlerine bakan çocuklar, memurlar, çöpçüler hepsinin kendilerine ait üniformaları olması zorunluydu. Bu üniformalar büyük bir saygınlık kaynağıydı ve benim siyah giysim de galaksideki her üniforma kadar hatırı sayılır olmalıydı.</span></p>

    <p class="heading"><span class="sgc2">Uzun bir palto otelden çıkarken üniformayı gizlerdi, ancak altın kaplama miğfer ve kâğıtlarla dolu evrak çantası sorun çıkarıyordu. Şu sahte M-3 robotun tüm özelliklerini henüz keşfetmemiştim, belki de işime yarayabilirdi.</span></p>

    <p class="heading"><span class="sgc2">"Hey sen, bodur ve tıknaz şey," diye seslendim. "O çelik gövdenin içinde gizli bölme veya çekmecelerin var mı? Varsa göster bakalım."</span></p>

    <p class="heading"><span class="sgc2">Bir an robotun patladığını sandım. Bir süpermarketteki yazarkasalar misali çekmeceler bir bir açılmaya başladı. Büyük, küçük, yassı, ince, her taraftan çıkıyorlardı. Bir tanesinin içinde silah vardı, diğer ikisinde de el bombaları mevcuttu. Kalanı ise boştu. Birine şapkayı, bir başkasına da evrak çantasını koyup parmaklarımı şıklattım. Çekmeceler kayarak kapandığında robotun madeni gövdesinde tek bir çıkıntı bile kalmamıştı.</span></p>

    <p class="heading"><span class="sgc2">Başıma sevimli ve spor bir şapka geçirip sıkıca pelerinime sarındım. Artık gitmeye hazırdım. Tamamiyle bubi tuzaklarıyla donatılmış valizim kendini koruyabilirdi. Silahlar, gaz, zehirli iğneler gibi bildik şeyler vardı içinde. Son çare olarak da kendini havaya uçuracaktı. M-3 bir yük asansörüyle aşağı indi. Ben de arka merdivenleri kullandım ve caddede buluştuk.</span></p>

    <p class="heading"><span class="sgc2">Hava hâlâ aydınlık olduğu için helikoptere binmek yerine bir araba kiraladım. Zevkli bir yolculuktan sonra Başkan Ferraro'nun şehir dışındaki evine ulaştığımızda hava kararmıştı.</span></p>

    <p class="heading"><span class="sgc2">Zengin bir gezegenin en üst düzey görevlisine yakışacak bir malikâneydi burası. Ancak güvenlik önlemleri en hafif deyimiyle komikti. Uç yüz elli kiloluk bir robotla birlikte bekçilerin ve alarm sistemlerinin arasından geçmeme rağmen en ufak bir ikaz işareti gelmemişti. Bekâr olan Başkan Ferraro&nbsp;</span><span class="sgc3">akşam yemeğini yiyordu. Bu bana çalışma odasını rahatsız edilmeden incelemem için gerekli zamanı sağladı.</span></p>

    <p class="heading"><span class="sgc2">Hiçbir şey yoktu. Daha doğrusu savaşla ve savaş gemileriyle ilgili hiçbir şey yoktu. Eğer şantaj işleriyle ilgilenseydim bana ömür boyu yetecek malzeme elde edebilirdim. Ancak ben siyasi yolsuzluklardan daha büyük bir şeyler arıyordum.</span></p>

    <p class="heading"><span class="sgc2">Ferraro yemeğini bitirip geldiğinde oda karanlıktı. El yordamıyla elektrik düğmesini ararken bir yandan da uşaklara söylenip duruyordu. O düğmeyi bulamadan robot kapıyı açtı ve ışıkları yaktı. Ben de önüme Ferraro'ya ait tüm kişisel belgeleri ve onların da üstüne ağırlık yapması için bir silah koyduktan sonra, yüzüme becerebildiğim en tehditkâr ifadeyi takınarak çalışma masasının ardına geçip oturdum. Uğradığı şoktan henüz kurtulamadan emrettim:</span></p>

    <p class="heading"><span class="sgc2">"Buraya gel ve otur, çabuk”</span></p>

    <p class="heading"><span class="sgc2">Bu arada robot da onu iteleyip durduğu için itaat etmekten başka çaresi yoktu. Masanın üzerindeki kâğıtları görünce gözleri yuvalarından dışarı fırladı ve küçük bir çığlık attı. Kendine gelemeden önüne kalın bir dosya fırlattım.</span></p>

    <p class="heading"><span class="sgc2">"Ben Birlik Büyük Filosundan Amiral Thar. Bunlar da kimlik belgelerim. İnceleşen iyi olur." Gerçek bir amiralin belgeleri kadar iyi oldukları için içimde en küçük bir korku yoktu. Ferraro yaşadığı şokun etkisiyle titremekte olan ellerinde tuttuğu belgeleri mümkün olduğunca dikkatli bir biçimde kontrol etti, hatta mühürleri ultraviyole ışığa bile tuttu. Bu, ona kendine güvenini biraz olsun kazanması için zaman vermişti. O da bu güveni bana tehdit savurmak için kullandı:</span></p>

    <p class="heading"><span class="sgc2">"Özel karargâhıma izinsiz girip evraklarımı karıştırmak&nbsp;</span><span class="sgc3">da ne demek oluyor?"</span></p>

    <p class="heading"><span class="sgc2">"Başın fena halde belada," dedim çıkarabildiğim en kasvetli sesle.</span></p>

    <p class="heading"><span class="sgc2">Ferraro'nun güneşte yanmış yüzü söylediklerim karşısında kireç gibi olmuştu. Elimdeki avantajı sonuna kadar kullanmakta kararlıydım.</span></p>

    <p class="heading"><span class="sgc2">"Seni suikast, şantaj, hırsızlık ve bu evrakların dikkatlice incelenmesi sonucu ortaya çıkabilecek her türlü suçtan tutukluyorum. Yakala onu." Bu son emir rolünü iyi ezberlemiş olan robota yöneltilmişti. Öne doğru bir hamle yaptı ve elini tıpkı bir kelepçe gibi Ferraro'nun bileğine doladı. Ferraro bunu pek fark etmemişti.</span></p>

    <p class="heading"><span class="sgc2">"Açıklayabilirim," dedi ümitsizce. "Herşey açıklanabilir. Böyle suçlamalar yöneltmeye gerek yok. Orada ne gibi belgeler var bilemiyorum, dolayısıyla hepsinin sahte olduğunu söyleyemem. Biliyorsunuz, pek çok düşmanım var. Eğer Birlik bunun gibi geri kalmış bir gezegende yaşanan güçlükleri bilseydi..."</span></p>

    <p class="heading"><span class="sgc2">"Bu kadar yeter," diyerek sözünü kesip sert bir sesle devam ettim: "Tüm bu soruların cevabını zamanı gelince mahkemede alırsın. Şu anda cevaplanmasını istediğim tek bir soru var: Niçin bir savaş gemisi inşa ediyorsunuz?"</span></p>

    <p class="heading"><span class="sgc2">Adam büyük bir aktördü. Gözleri kocaman açıldı, çenesi sarktı ve kafasına bir çekiçle hafifçe vurulmuş gibi sandalyesine çöktü. Konuşmayı becerebildiğinde aslında kelimelere hiç gerek yoktu; masum olduğu bir konuda haksız yere suçlandığına dair her türlü tepkiyi vermişti.</span></p>

    <p class="heading"><span class="sgc2">"Savaş gemisi mi?" diye sordu, nefesi kesilmek üzereyken.</span></p>

    <p class="heading"><span class="sgc2">"Cenerentola tersanesinde inşa edilmekte olan Warlord sınıfı savaş gemisi. Bu planlarda gizlenmeye çalışılan gemi." Elimdekileri masanın üzerinden ona fırlattım ve kâğıtların bir köşesini parmağımla işaret ettim: "işte geminin inşasını onaylayan sana ait imza da orada."</span></p>

    <p class="heading"><span class="sgc2">Ferraro kâğıtlara şöyle bir göz atıp imzaları filan kontrol ederken hâlâ şaşırmış ve aciz numarası yapıyordu. Ona bol bol zaman verdim. Sonunda başını sallayarak kâğıtları masaya koydu.</span></p>

    <p class="heading"><span class="sgc2">"Hiçbir savaş gemisiyle ilgili en ufak bir şey bilmiyorum. Bunlar yeni bir kargo gemisinin planları. Bu imzalar benim, attığımı hatırlıyorum."</span></p>

    <p class="heading"><span class="sgc2">Onu tam istediğim noktaya getirdiğim için sorumu çok dikkatli hazırladım. "Yani bu planlara göre yapılmakta olan Warlord savaş gemisiyle ilgili hiçbir şey bilmediğini iddia ediyorsun."</span></p>

    <p class="heading"><span class="sgc2">"Bunlar sıradan bir yolcu-kargo gemisi planları, tüm bildiğim bu."</span></p>

    <p class="heading"><span class="sgc2">Küçük bir çocuk gibi masum ve yapmacıksız bir sesle konuşuyordu. Ama kurtulamazdı. Rahatlamış bir şekilde içimi çekip arkama yaslandım ve bir puro yaktım.</span></p>

    <p class="heading"><span class="sgc2">"Seni tutmakta olan şu robot hakkında biraz bilgi edinmek ister misin?" dedim. Sanki robotun konuşmamız boyunca onu bileğinden tutmakta olduğunu daha yeni fark etmiş gibi önüne baktı. "O sıradan bir robot değil. Parmak uçlarına bir sürü ilginç aygıt yerleştirilmiş durumda. Isı ölçen aletler, basınç ölçerler, bunun gibi şeyler. Sen konuşurken vücut ısını, kan basıncını, terleme miktarını ve benzer bilgileri kaydetti. Senin anlayacağın bu robot hızlı ve verimli çalışan bir yalan makinası aynı zamanda. Şimdi yalanların hakkında bilgi alacağız."</span></p>

    <p class="heading"><span class="sgc2">Ferraro elini sanki zehirli bir yılandan kaçırır gibi robotun elinden kaçırdı, iyice gevşeyerek puronun dumanıyla havada bir halka yaptım. "Rapor ver," dedim robota, "bu adam hiç yalan söyledi mi?"</span></p>

    <p class="heading"><span class="sgc2">"Bir sürü," dedi robot. "Yaptığı tüm açıklamaların tam olarak yüzde yetmiş dördü yalandı."</span></p>

    <p class="heading"><span class="sgc2">"Çok iyi," diyerek başımı salladım ve son yemimi de oltaya taktım. "Bu demektir ki savaş gemisiyle ilgili her şeyi biliyor.</span></p>

    <p class="heading"><span class="sgc2">"Kendisinin savaş gemisiyle ilgili hiçbir bilgisi yok," dedi robot soğuk bir sesle. "Gemi ile ilgili olarak söylediği herşey doğruydu."</span></p>

    <p class="heading"><span class="sgc2">Şimdi Ferraro kendini toparlarken, şaşkınlıktan ağzı açık kalma ve gözleri yerinden uğrama sırası bendeydi. Çevirdiği diğer dolaplarla ilgilenip ilgilenmediğim konusunda bir fikri olmamakla beraber, hafif bir darbe yediğimi anlamıştı. Biraz zor oldu ama gene de kafamı toplayıp eldeki bilgileri değerlendirmeye başladım.</span></p>

    <p class="heading"><span class="sgc2">Eğer Başkan Ferraro'nun savaş gemisinden haberi yoksa muhtemelen onu bu planlarla kandırmışlardı. Peki, ama sorumlu o değilse kimdi? Onu devirip iktidarı ele geçirmeyi amaçlayan gizli bir askeri örgüt mü? Gezegen hakkında yeterli bilgim yoktu, onun için Ferraro'yu benim takıma aldım.</span></p>

    <p class="heading"><span class="sgc2">Bu kolay bir işti, hatta dosyalardaki evraklardan elde ettiğim bilgileri açıklayacağım yönünde bir tehdide bile gerek yoktu. Böyle bir tehdit sayesinde Ferraro'ya ağzıyla kuş bile tutturabilirdim, ancak bu lüzumsuzdu. Ona farklı gemi planlarını gösterip olasılıkları açıklar açıklamaz durumu anladı. Hatta yönetimini maşa olarak kullanan kişiyi bulmak için benden daha hevesliydi. Sonuç olarak aramızda yaptığımız sessiz bir anlaşmayla evraklar unutuldu.</span></p>

    <p class="heading"><span class="sgc2">İkimiz de mantıken atılması gereken ilk adımın Cenerentola Tersanesi'ne gitmek olduğu konusunda&nbsp;</span><span class="sgc3">hemfikirdik. Ferraro'nun önce şöyle bir havayı koklayıp siyasi muhalifleriyle ilgili bilgi edinmek gibi bir niyeti vardı. Ona Birlik'in, özellikle de Birlik Donanması'nın savaş gemisinin yapımını durdurmak istediğini anlattım. Ondan sonra istediği kadar politikacılık oynayabilirdi. Bu nokta iyice anlaşıldıktan sonra arabasını ve korumalarım çağırdı ve tersaneye kadar bir resmi geçit yaptık. Yolculuğumuz dört saat sürmüştü ve bu arada biz de planlarımızı hazırlamıştık.</span></p>

    <p class="heading"><span class="sgc2">Tersane sorumlusunun adı Rocca'ydı, biz oraya vardığımızda mutlu bir şekilde uyumaktaydı. Ancak bu pek uzun sürmedi tabii. Gecenin bir yarısı peydah olan bu üniformalı ve silahlı kalabalığın yol açtığı korku nedeniyle doğru dürüst yürümekte bile güçlük çekiyordu. Onun geçmişi de Ferraro'nunki gibi ufak tefek hırsızlıklarla doluydu herhalde. Masum bir insanın bu kadar dehşete kapılması için hiçbir neden olamazdı. Durumdan yararlanarak motorize yalan makinemi hemen devreye soktum ve soruları sıralamaya başladım.</span></p>

    <p class="heading"><span class="sgc2">Daha tüm cevapları almadan işin nereye varacağını anlamıştım. Durum biraz da korkutucuydu. Gemiyi inşa eden tersane sorumlusunun da gerçekte ne yaptığından haberi yoktu.</span></p>

    <p class="heading"><span class="sgc2">Özsaygısı benimki kadar gelişmemiş ya da hayatı boyunca namusuyla yaşamış her insan o an kendi mantığından şüphelenebilirdi. Ama ben kendimden emindim. Yapılmakta olan gemi hâlâ altı açıdan bir savaş gemisine benziyordu ve insan doğasını benim kadar iyi tanıyan biri için bunun tesadüf olduğunu düşünmek fazla iyimserlik olurdu. Kendime kılavuz edindiğim bir başka ilke de şuydu: Eğer önünde iki seçenek varsa, basit olanını seç. İçinde bulunduğum durumda işi şansa bırakmaktansa insanın doğasında var olan içgüdülere kulak vermeyi tercih etmiştim. Yine de teoriyi sınamaya koyuldum.</span></p>

    <p class="heading"><span class="sgc2">Orijinal planlara tekrar bir göz attığımda geminin devasa üstyapısı gözüme çarpmıştı. Gemiyi bir savaş gemisine dönüştürmek için işe buradan başlamak gerekirdi.</span></p>

    <p class="heading"><span class="sgc2">"Rocca!" diye eski uzay köpeklerine özgü olduğunu umduğum bir sesle adeta havladım." Şu planlara bak, burada, ön tarafta dışa doğru uzanan bir sundurma var. Bu şu anda inşa ediliyor mu?"</span></p>

    <p class="heading"><span class="sgc2">Hemen başını salladı ve "Hayır," dedi. "Planlar değiştirildi. Buraya, gezegen artıklarıyla dolu kuşaklarda kullanılmak üzere göktaşlarını bertaraf eden bir mekanizma yerleştirmek zorunda kaldık."</span></p>

    <p class="heading"><span class="sgc2">Çantamı şöyle bir karıştırdıktan sonra çıkardığım bir planı masanın üzerinden fırlatarak "yeni tertibatınız buna benzer bir şey olabilir mi?" diye sordum.</span></p>

    <p class="heading"><span class="sgc2">Plana bakarken çenesini kaşıdı ve tereddütlü bir sesle konuştu: "Doğrusu kesin bir şey söylemek istemiyorum. Her şeyden önce bu tür ayrıntılı bilgiler benim bölümümde bulunmaz. Ben sadece en son montajdan sorumluyum. Birimlerle ayrı ayrı uğraşmıyorum. Ancak bunun oraya yerleştirilen şeye benzediği kesin. Büyük bir şey. Bir sürü kuvvet bataryası..."</span></p>

    <p class="heading"><span class="sgc2">Bunun bir savaş gemisi olduğuna hiç şüphe yoktu. Kendi kendimi tebrik etmek üzereyken birden söylediklerini idrak ettim.</span></p>

    <p class="heading"><span class="sgc2">"Yerleştirilen mi!" diye bağırdım. "Yerleştirilen mi dedin?"</span></p>

    <p class="heading"><span class="sgc2">Rocca benim böyle kükrediğimi görünce geri çekildi ve tırnaklarını kemirdi. "Evet," dedi. "Pek fazla olmadı. Galiba bazı sorunlar vardı..."</span></p>

    <p class="heading"><span class="sgc2">"Peki ya başka?" diye sözünü kestim. Sırtımda soğuk bir ter birikmeye başlamıştı. "Hareket mekanizmaları, kontrol donanımları, onlar da yerleştirildi mi ?"</span></p>

    <p class="heading"><span class="sgc2">"Vay canına, evet," dedi. "Nereden bildiniz? Normal planları değiştirip bize bir sürü gereksiz iş&nbsp;</span><span class="sgc3">çıkarmışlardı."</span></p>

    <p class="heading"><span class="sgc2">Korku, sırtımdaki soğuk terin bir nehir gibi akmaya başlamasına neden olmuştu. İpin ucunu işin ta en başında kaçırmış olduğum hissine kapılmıştım. Geminin tamamlanması için öngörülen tarihe daha bir yıl vardı. Ama bu tarihin de değiştirilmemesi için hiçbir neden yoktu.</span></p>

    <p class="heading"><span class="sgc2">"Arabalar, silahlar," diye haykırdım. "Tersaneye. Eğer o gemi bitmeye yakın bir aşamadaysa başımız çok büyük belada demektir!"</span></p>

    <p class="heading"><span class="sgc2">Canı sıkılmakta olan bütün nöbetçiler, sirenler, ışıklar, yerdeki hızlandırıcılar ve bu tür şeyler sayesinde bol bol eğlendiler. Çıkardıkları gürültü geceyi delip geçerken biz de kapıdan geçtik ve tersaneye girdik.</span></p>

    <p class="heading"><span class="sgc2">Ancak bu hiçbir işe yaramadı, çünkü çok geç kalmıştık.</span></p>

    <p class="heading"><span class="sgc2">Üniformalı bir bekçi çılgın gibi bize el sallarken tüm kafile aniden durdu.</span></p>

    <p class="heading"><span class="sgc2">Gemi gitmişti.</span></p>

    <p class="heading"><span class="sgc2">Başkan da, Rocca da buna inanamadılar. Geminin inşa edildiği boş alanda bir aşağı bir yukarı dolanıp duruyorlardı. Bense arabanın arka koltuğunda iki büklüm oturmuş puromu ısıra ısıra parçalıyor ve bir aptal olduğum için kendime küfrediyordum.</span></p>

    <p class="heading"><span class="sgc2">Geminin gezegenlerden birinin hükümeti tarafından yaptırılmakta olduğu fikrine kendimi o kadar kaptırmıştım ki, gözümün önündeki asıl gerçeği kaçırmıştım. Hükümet elbette işin içindeydi, ancak sadece bir piyon olarak. Hiçbir politikacının kendi gezegeniyle sınırlı küçük beyni böyle büyük bir planı kurmuş olamazdı. Bir sıçan kokusu alıyordum, hem de paslanmaz çelik bir sıçan. Taraf değiştirmeden önce benim de kullanmış olduğum yöntemlerle çalışan biri.</span></p>

    <p class="heading"><span class="sgc2">Artık bu kemirgen yaratık deliğinden çıktığına göre nereye bakmam gerektiğini biliyordum ve ne bulacağımdan da hemen hemen emindim. Tersane müdürü Rocca sersemlemiş bir durumdaydı. Saçını çekiştiriyor, aynı anda hem küfür edip hem de ağlıyordu. Başkan Ferraro ise tabancasını çıkarmış ümitsiz bir ifadeyle silahı seyrediyordu. Cinayeti mi yoksa intiharı mı düşündüğünü anlamak zordu. Benim de buna pek aldırdığım yoktu. Şu anda endişeyle düşünmek zorunda olduğu tek şey gelecek seçimlerdi, çünkü seçmenler ve siyasi rakipleri gemiyi elinden kaçırdığı için onu eleştiri yağmuruna tutacaklardı. Benim kaygılarım ise biraz daha büyüktü.</span></p>

    <p class="heading"><span class="sgc2">Önüne gelen her şeyi yakıp yıkarak galaksiyi kat etmeden önce gemiyi bulmalıydım.</span></p>

    <p class="heading"><span class="sgc2">"Rocca!" diye bağırdım. "Arabaya bin, kayıtlarını görmek istiyorum. Tüm kayıtlarını, hemen şimdi!"</span></p>

    <p class="heading"><span class="sgc2">Bezgin bir halde arabaya bindi ve ne dediğinin farkında olmadan şoföre gideceğimiz yeri söyledi. Şafağın solgun ışığını hayretle gördüğünde gerçek hayata dönmüştü.</span></p>

    <p class="heading"><span class="sgc2">"Ama amiral... Bu saatte! Herkes uykudadır..."</span></p>

    <p class="heading"><span class="sgc2">Sadece homurdandım, ama bu yeterliydi. Rocca yüz ifademden ne demek istediğimi anladı ve hemen telefona sarıldı. Ofise vardığımızda kapılar açılmıştı.</span></p>

    <p class="heading"><span class="sgc2">Normalde bürokrasinin o karman çorman kâğıt yığınlarına küfrederim, ama bu kez onlara dua ettim. Buradaki insanlar bu işi basbayağı bir bilim haline getirmişlerdi. Dosyalardan tek bir kâğıdın bile kaybolması mümkün değildi, ama kaybolsa bile bu beş ayrı yere not ediliyor, hemen ardından da bir zayi tahkikatı başlatılarak tutanak tutuluyordu. Bana gerekli bilgiler özenle karton mahfazaların içine&nbsp;</span><span class="sgc3">yerleştirilmişti. Yapmam gereken tek şey işime yarayacak olanları bulup çıkarmaktı. Çizilen ilk planları aramakla hiç uğraşmadım. Bu çok zaman alırdı. Onun yerine dikkatimi, taret gibi, yakın zamanda yapılmış olan ve suçluların izini daha çabuk bulmamı sağlayacak değişiklikler üzerinde yoğunlaştırdım.</span></p>

    <p class="heading"><span class="sgc2">Memurlar neyin peşinde olduğumu anlar anlamaz, içlerindeki yurtseverlik duyguları ve amirlerinin hiddetli sesleri tarafından körüklenen ateşli bir aceleyle işlerine koyuldular. Tüm yapmam gereken araştırma alanını sınırlamaktı, bundan sonra ilgili evraklar bir bir ortaya çıkacaktı.</span></p>

    <p class="heading"><span class="sgc2">Resmin parçaları yavaş yavaş tamamlanmaya başlamıştı. İncelikle örülmüş bir sahtekârlık, rüşvet, dolandırıcılık ve hile ağı. Bunu ancak bu tür düzenbazlıklar konusunda benimki kadar mükemmel bir beyin kavrayabilirdi. Kıskançlıkla dudağımı ısırdım. Tüm büyük fikirler gibi bu da temel olarak basitti.</span></p>

    <p class="heading"><span class="sgc2">Bilinmeyen biri ya da birileri geminin inşa planını kendi amaçlarına uygun biçimde ustaca değiştirmişlerdi. Kuşkusuz sonradan değiştirecek oldukları dev nakliye gemisiyle ilgili planı başlatmışlardı. Program uygulamaya konulduktan sonra da dâhilere özgü bir yetenek onu yönlendirmeye başlamıştı. Pek çok kere yeni emirler icat edilmiş, uygulanmış, değiştirilmiş ve yok edilmişti. Acılı bir süreç sonunda her bir emri kaynağına kadar takip ettim. Pek çoğunda emrin bir yerde sahtekârlık yapılarak değiştirildiği ortaya çıkıyordu. Bazı değişikliklerin ise açıklanabilmesi imkânsızdı. Ta ki söz konusu görevlilerin, normal yardımcılarının hasta olduğu bir sırada geçici bir sekreterle çalıştıklarını fark etmeme dek. Tüm kızlar, görünüşe göre düzenli aralıklarla ortaya çıkan salgın bir gıda zehirlenmesinden şikâyetçiydiler. Üstelik hepsinin yerine aynı kız bakmıştı. Bu kız her seferinde savaş gemisi planının bir adım daha ilerlediğinden emin olmasına yetecek kadar görevde kalmıştı.</span></p>

    <p class="heading"><span class="sgc2">Belli ki kız planı yaratan ana beynin yardımcısıydı. Adam tıpkı bir örümcek gibi ağının ortasında bekliyor, planı yürüten unsurların ipini çekiyordu. Ortada bir çete olduğu yönündeki ilk fikrim yanlış çıkmıştı. İkinci derece şüphe kaynaklarımın hepsinin belirli kişiler değil, basit sahtekârlıklar olduğu ortaya çıkmıştı. Sahtekârlığın yeterli olmadığı nadir durumlarda da bizim esrarengiz X işi bizzat kendisi yapmıştı. X'in daimi işi ise Tasarım Mühendisi Yardımcılığı idi. Bütün ipuçları beni bu makama götürüyordu. Bu arada, hasta olduğu günler hep başka bölümlerde çalıştığı günlere tesadüf eden bir de sekreteri vardı.</span></p>

    <p class="heading"><span class="sgc2">Masamda doğrulunca sırtımdaki ağrı sıcak bir bıçak gibi saplandı. Bir ağrı kesici yuttum ve yetmiş iki saattir aralıksız benimle bu çalışmayı yürüten, uykusuzluktan gözleri şişmiş asistanlarıma baktım. Oraya buraya oturmuş ya da yaslanmış bir halde benim işimi bitirmemi bekliyorlardı. Yola yola kafasında saç bırakmamış olan Başkan Ferraro bile oradaydı.</span></p>

    <p class="heading"><span class="sgc2">"Onları buldun, suçlu şebekesini buldun değil mi?" diye sorarken bir yandan da eli, yolacak yeni bir saç tutamı bulmak için kafasını yokluyordu.</span></p>

    <p class="heading"><span class="sgc2">"Onları buldum, evet," dedim boğuk bir sesle. "Ama bir şebeke değil. Rüşvet almaktan başka bir şey bilmeyen siz beceriksiz bürokratların tamamındaki yöneticilik yetisinin toplamından daha fazlasını yalnızca bir tırnağında barındıran yaratıcı, usta bir kanun kaçağı ve onun dişi asistanı. Bütün işi tek başlarına kotardılar. Adı, daha doğrusu eminim takma adı, Pepe Nero. Kızın ismi de Angelina..,"</span></p>

    <p class="heading"><span class="sgc2">"Onları hemen yakalayın! Nöbetçiler...Nöbetçiler!" Yerinden fırladığı gibi odadan dışarı koşmaya başlayan Ferraro'nun sesi zor duyuluyordu. O gözden kaybolurken arasından bağırdım.</span></p>

    <p class="heading"><span class="sgc2">"Bizim de niyetimiz bu zaten. Ancak bu şu an zor, çünkü gemiyi inşa etmekle kalmayıp onu şüphesiz kaçırdılar da. Gemi tamamiyle otomatikti. Yani mürettebata gerek yok."</span></p>

    <p class="heading"><span class="sgc2">"Ne yapmayı planlıyorsunuz?" diye sordu görevlilerden biri.</span></p>

    <p class="heading"><span class="sgc2">"Hiçbir şey yapmayacağım," dedim tecrübeli bir uzay askerinde bulunması gereken şaşmaz bir kararlılıkla. "Birlik askerleri çoktan kaçakların yolunu kesmiş durumda. Yakalandıklarında sizi haberdar ederiz. Yardımlarınız için teşekkürler.”</span></p>

    <p class="heading"></p>
  </div>
</body>
</html>
