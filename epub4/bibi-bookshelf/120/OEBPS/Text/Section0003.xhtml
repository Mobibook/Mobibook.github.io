<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>PASLANMAZCELİKSICAN</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
span.sgc-1 {font-style: normal;}
</style>
</head>

<body class="main1">
  <p class="heading"><span class="sgc5"><br class="calibre" /></span></p>

  <p class="heading"><span class="sgc2"><br class="calibre" /></span></p>

  <h1 class="heading" style="text-align: center;"><span class="sgc2">4</span></h1>

  <p class="heading"><span class="sgc2">Hiç bu kadar büyük bir hata yapmamıştım.</span></p>

  <div class="calibre">
    <p class="heading"><span class="sgc2">Karşılaştığım insanlar ruhsuz denebilecek ölçüde sıkıcıydılar. Bana dönmekte olan çarkın sıradan bir dişlisi muamelesi yapmışlardı. Dişli olduğum doğruydu ve nasıl olup da bu saçmalığa bulaştığımı merak ediyordum. Aslında merak da etmiyordum, çünkü hatıralarım henüz canlıydı. Akşamın diğer parçalarıyla birlikte buraya sürüklenmiştim, dişlerini benimkilere geçirmişlerdi.</span></p>

    <p class="heading"><span class="sgc2">Kendimizi bir gezegende bulmuştuk, burası kesindi. Ancak hangi gezegenlerin yakınında ya da hangi güneş sisteminin içinde olduğumuza dair en ufak bir fikrim bile yoktu. Her şeyin büyük bir gizlilik ve sükûnet içinde yürümesine bakılırsa burası Özel Birim'in çok gizli idari merkezi ve okulun ana üssüydü.</span></p>

    <p class="heading"><span class="sgc2">İşin burası hoşuma gitmişti. Beni sıkıntıdan patlamaktan alıkoyan tek şey buydu. Kurs öğretmenleri içi geçmiş ihtiyarlar kadar sıkıcı olmasına rağmen konular dişlerimi geçirip sallayabileceğim bir parça peynir gibiydi. O güne kadar çevirdiğim dalaverelerin ne kadar acemice olduğunu anlamaya başlamıştım. Burada kaptığım teknikler ve kullanmayı öğrendiğim maharetli aletler sayesinde dolandırıcılık sanatındaki ustalığımı ikiye katlayabilirdim. Bu fikri kafamdan atmaya çalışmak bir süre işe yaradıysa da, bunalımlı ve hüzünlü anlarımda şeytan sinsice aklıma girip kulağıma böyle şeyler fısıldıyordu.</span></p>

    <p class="heading"><span class="sgc2">Ortam sıkıcı olmaktan çıkmış, iyice ölü bir noktaya gelmişti. Zamanımın yarısı, dosyalara gömülüp Özel Birim'in sayısız başarılarını ve bir iki başarısızlığını öğrenmekle geçiyordu. Sıkıntıdan patlamayı beklerken, tüm bunların, yeterince sebat gösterip gösteremeyeceğimi anlamaya yönelik bir deneme sürecinin bir parçası olup olmadığını merak etmiyor da değildim. Öfkemi yatıştırdım, esnemelerimi bastırdım ve dikkatlice etrafıma baktım. Kendimi bu işkenceden kurtarmama yarayacak bazı şeyler öğrenebilirdim.</span></p>

    <p class="heading"><span class="sgc2">Bu pek kolay olmadı ama öğrendim. Her şeyin izini sürüp sırları ortaya çıkarmak için harekete geçtiğimde herkes çoktan uykuya dalmıştı. Ama bana göre hava hoştu. Hatta bazı yönlerden böylesi daha bile ilginçti.</span></p>

    <p class="heading"><span class="sgc2">Kilit ve kasa açma konusunda kimse benimle aşık atamazdı. Inskipp'e ait özel makam odasının kapısında çenemden bile daha kolay açabileceğim modası geçmiş mandallı bir kilit vardı. Bu kapıdan hiç&nbsp;</span><span class="sgc3">ses çıkarmadan geçmeliydim. Ne kadar sessiz olmaya çalıştıysam da Inskipp beni duymuştu. Işık yandı ve .75'lik silahını doğrultmuş, yatakta oturmakta olduğunu gördüm.</span></p>

    <p class="heading"><span class="sgc2">"Daha akıllı olduğunu sanırdım, diGriz," dedi öfkeyle. "Gece yarısı gizlice odama girmeye çalışmak ha! Vurulabilirdin."</span></p>

    <p class="heading"><span class="sgc2">"Hayır, vurulmazdım," dedim, o silahı yastığının altına koyarken. "Senin gibi aşırı meraklı birisi daima önce konuşur sonra ateş eder. Ayrıca ekranın açık olsaydı karanlıkta tüm bu konuşmalara gerek kalmazdı ve geldiğimi haber verebilirdim.”</span></p>

    <p class="heading"><span class="sgc2">Inskipp esnedi ve yatağının üzerindeki bir düğmeye basarak kendine bir bardak su doldurdu. "Özel Birim'in başında bulunmam Özel Birim'in her işini benim yaptığım anlamına gelmez," dedi suyu içerken ağzını şapırdatarak. "Benim de biraz uykuya ihtiyacım var. Ekranım yalnızca acil aramalar için açıktır. Yardım isteyen her eleman arayamaz."</span></p>

    <p class="heading"><span class="sgc2">"Benim tek başına bir iş beceremeyen türden bir eleman mı olduğumu söylemek istiyorsun?" diye sordum olanca şirinliğimi takınarak.</span></p>

    <p class="heading"><span class="sgc2">"Seni hangisi memnun edecekse kendini o lanet türe dâhil edebilirsin," diye homurdanarak yataktan atladı. "Ayrıca hemen odamdan çık ve yarın gelip beni mesai saatleri içinde gör.</span></p>

    <p class="heading"><span class="sgc2">Gerçekten benim insafıma kalmıştı. Uyumak için can atıyordu. Ve az sonra da uykusu tamamen kaçacaktı.</span></p>

    <p class="heading"><span class="sgc2">O uzun ve biçimsiz burnuna bir fotoğraf dayayarak "Bunun ne olduğunu biliyor musun?" diye sordum. Bir gözünü yavaşça açtı.</span></p>

    <p class="heading"><span class="sgc2">"Büyük bir savaş gemisine benziyor, imparatorluk dönemine ait sanırım. Şimdi son kez söylüyorum git buradan."</span></p>

    <p class="heading"><span class="sgc2">"Gecenin bu geç saati için oldukça iyi bir tahmin," dedim neşeyle. "Bu imparatorluk döneminin sonlarına ait Warlord sınıfı bir savaş gemisi. Kuşkusuz bugüne kadar yapılmış en etkili imha araçlarından biri. Yarım mili aşkın menzili olan savunma kalkanlarına sahip ve mevcut herhangi bir filoyu radyoaktif bir kül yığını haline getirebilecek silahlarla donatılmış."</span></p>

    <p class="heading"><span class="sgc2">"Tabii bu gemilerden en sonuncusunun bin yıldan fazla bir zaman önce hurdaya dönüştürüldüğünü de unutmamak gerek," diye mırıldandı.</span></p>

    <p class="heading"><span class="sgc2">Eğildim ve ağzımı iyice kulaklarına yaklaştırdım. Böylece herhangi bir yanlış anlama ihtimali ortadan kalkmıştı. Yavaş ve tane tane konuşuyordum.</span></p>

    <p class="heading"><span class="sgc2">"Doğru, doğru," dedim. "Ama sana günümüzde de bir tane üretilmekte olduğunu söylesem birazcık bile ilgilenmez misin? "</span></p>

    <p class="heading"><span class="sgc2">Ah, bunu görmek ne kadar hoştu. Örtüleri bir tarafa savururken Inskipp diğer tarafa fırlamıştı. Daha biraz önce yatay bir vaziyette durmakta iken tek bir harekette duvarın dibinde dimdik ayaktaydı. Geminin resmini ışıkta inceliyordu. Pijama giymenin faziletlerine inanmadığı ortadaydı ve o çöp gibi bacaklarının üzerinde yükselen çıkıntıyı görmek beni biraz rencide etmişti. Ama bacakları ne kadar ince olsa da, sesi bu açığı kapatmaya yetip de artacak kadar kalındı.</span></p>

    <p class="heading"><span class="sgc2">"Konuş diyorum sana diGriz, konuş! Bu savaş gemisi saçmalığı da nedir? Kim yapıyor bu gemiyi?"</span></p>

    <p class="heading"><span class="sgc2">Bir şey söylemeden önce törpümü çıkarıp tırnaklarımı düzeltmeye başladım. Göz ucuyla suratının&nbsp;</span><span class="sgc3">mosmor kesildiğini görebiliyordum, ama konuşmuyordu. Kısa da olsa güçlü olduğum bu anın tadını çıkardım.</span></p>

    <p class="heading"><span class="sgc2">"diGriz'i bir süre için arşiv odasında görevlendirin, böylelikle işin girdisini çıktısını öğrenebilir, demiştin. Yüzyıllık tozlu dosyaların içine gömülmek tam da özgür ruhlu Kaypak Jim diGriz'e göre. Ona disiplinli olmayı öğret. Özel Birim in ruhunu aşıla. Bu arada kayıtlar da bir düzene sokulmuş olur. Uzun zamandır düzenlenmeleri gerekiyordu zaten."</span></p>

    <p class="heading"><span class="sgc2">Inskipp ağzını açtı, boğulur gibi bir ses çıkardı ve kapattı. Kuşkusuz sözümü kesmesinin açıklamamı kısaltmak yerine daha da uzatacağını anlamıştı. Gülümseyip bu kararını başımla onayladım ve devam ettim.</span></p>

    <p class="heading"><span class="sgc2">"Böylece yoluna çıkmamı güvenli bir biçimde önlemiş olacaktın. 'Özel Birim faaliyetleri hakkında ön bilgi verme' numarasıyla hevesimi kıracaktın. Bu anlamda planın başarısızlığa uğradı. Bunun yerine başka bir şey oldu. Dosyaları iyice araştırdım ve onları çok ilginç buldum. Özellikle de T &amp; H cihazını, yani Tasnif ve Hafıza. Bu bina galaksideki tüm gezegenlerden gelen haberleri ve raporları alıp özetleyen cihazlarla dolu. Sonra bu malzeme bütün ilgili kategorilere göre tasnif edilerek bir dizin oluşturuluyor. Sonra da bunlar dosyalanıyor. Oldukça yararlı bir cihaz. Uzay gemisiyle ilgili bilgileri de bu yolla elde ettim, bu konu her zaman için ilgimi çekmiştir zaten."</span></p>

    <p class="heading"><span class="sgc2">"Öyle olmalı," diye kabaca sözümü kesti Inskipp. "Zamanında sen de onlardan az çalmamıştın."</span></p>

    <p class="heading"><span class="sgc2">Ona incinmiş bir ifadeyle bakarak devam ettim, yavaşça. "Sabırsız görünüyorsun Inskipp, o yüzden tüm bu ayrıntılarla seni sıkmak istemiyorum, ama sonuçta şu planı buldum." Daha planı cüzdanımdan bile çıkarmadan elimden kaptı.</span></p>

    <p class="heading"><span class="sgc2">"Ne demek istiyorsun?" diye mırıldandı plana göz atarken. "Bu sıradan bir kargo ve yolcu gemisi. Bir savaş gemisine ancak benim benzediğim kadar benziyor."</span></p>

    <p class="heading"><span class="sgc2">Aynı anda hem küçümseyerek dudak bükmek hem de konuşmak zor iş, ama ben becerdim. "Tabii. Savaş gemisi planlarını Birlik Kayıtları için dosyalamalarını beklemiyorsun, öyle değil mi? Ama dediğim gibi, savaş gemileriyle ilgili malumatım epey fazladır. Bana orada belirtilen amaç için bu şey biraz fazla büyük gibi geldi. Yakıt artıklarını depolamak için yeterince eski gemi var. Bunun için yenilerini yapmak gerekmiyor. Bunun üzerine düşünmeye başladım ve geçmişte inşa edilmiş olan bu büyüklükteki tüm gemilerin bir listesini çıkarmak için araştırmaya giriştim. T&amp;H ile yaptığım üç dakikalık araştırmam sonucunda yalnızca altı gemilik bir liste elde edebilmenin verdiği şaşkınlık ve hoşnutsuzluğu tahmin edebilirsin. Bir tanesi ikinci galaksi üzerinde kendi kendine yeterli bir koloni kurma çalışmaları için inşa edilmiş. Bilindiği kadarıyla bu gemi yolculuğuna hâlâ devam ediyor. Diğer beş geminin hepsi de büyük göçlerin yaşandığı Yayılma döneminde inşa edilmiş olan D Sınıfı koloni gemileri. Günümüzde kullanmak için fazla büyükler.</span></p>

    <p class="heading"><span class="sgc2">"Gene de aklıma takılan bir şey vardı. Bu büyüklükte bir geminin hangi amaçla kullanılabileceği konusunda hiçbir fikrim yoktu. Bu nedenle T &amp; H cihazındaki zaman aralığını kaldırdım ve bütün bir uzay tarihini taramasını istedim. Böylelikle belki aradığım şeyin bir benzerini bulabilirdi. Buldu da. İmparatorluğun Altın Çağı dönemindeki fetihler için inşa edilen dev Warlord savaş gemisi. Cihaz bana bir plan bile buldu."</span></p>

    <p class="heading"><span class="sgc2">Inskipp onu da elimden kaptı ve iki planı karşılaştırmaya başladı. Omuzlarına abanarak ona ilginç kısımları gösterdim.</span></p>

    <p class="heading"><span class="sgc2">"Görüyor musun, motor bölümünde yapılacak küçük bir değişiklikle kargo yükü buraya aktarılırsa&nbsp;</span><span class="sgc3">gerekli silahlar için oldukça geniş bir yer açılmış oluyor. Yalnızca kâğıt üzerinde kalan bu plan tabii bir kenara atılıyor ve silahlar yerleştiriliyor. Gövdeler tamamiyle aynı. Orada biraz kaydırma, burada biraz düzeltme derken bu hımbıl şilep hızlı bir savaş gemisine dönüşüyor. Bu değişiklikleri yapım sırasında gerçekleştirmek ve planları sonradan dosyalamak mümkündü. Birlik'ten herhangi biri ne inşa edilmekte olduğunu anlayana kadar gemi çoktan tamamlanmış ve sefere çıkmış oluyordu. Tabii bunların hepsi tesadüf de olabilir. Yani bu planların, bin yıl önce inşa edilmiş bir gemi ile arasında altı benzerlik bulunan yeni bir geminin planlan olduğunu iddia etmek mümkün. Ama eğer böyle düşünüyorsan, bire yüz bahse girerim ki yanılıyorsun."</span></p>

    <p class="heading"><span class="sgc2">Benimle iddiaya girmek gibi bir aptallık yapmamıştı. Inskipp'in gençliği de tıpkı benimki gibi kanunsuz işler yapmakla geçmişti ve bu işin içinde bir bit yeniği olduğunu anlaması için benim yardımıma ihtiyacı yoktu. Elbiselerini giyerken bana sorular yağdırmaya başlamıştı.</span></p>

    <p class="heading"><span class="sgc2">"Peki, geçmişin kötü anılarını yeniden canlandıran bu barışsever gezegenin adı ne?"</span></p>

    <p class="heading"><span class="sgc2">"Cittanuvo. Corona Borealis içindeki B yıldızının ikinci gezegeni. Sistemde kolonileştirilmiş başka gezegen yok."</span></p>

    <p class="heading"><span class="sgc2">"Hiç duymamıştım," dedi Inskipp bizi bürosuna götüren özel bir asansöre binerken. "Bu iyiye işaret mi değil mi bilemiyorum. İlk kez, varlığından bile haberdar olmadığım, kıyıda kenarda bir yer sorun çıkarıyor."</span></p>

    <p class="heading"><span class="sgc2">Kendini işine adamış insanlarda görülen o başkalarını umursamayan tavırla, gayri ihtiyari masasının üzerindeki düğmeye bastı. Memurlar ve asistanlar uykulu gözlerle ama süratle dosyalar ve kayıtlar getiriyorlardı. Beraberce hepsini inceledik.</span></p>

    <p class="heading"><span class="sgc2">Alçak gönüllülüğüm Inskipp'ten önce konuşmama engel olmuştu, ama benim vardığım sonuca varması için fazla beklemem gerekmedi zaten. Elindeki dosyayı öfkeyle odanın öbür ucuna atarak gözlerini doğmakta olan günün parlak ışıklarına dikti.</span></p>

    <p class="heading"><span class="sgc2">"Bu şeye baktıkça burnuma gelen kötü kokular artıyor," dedi. "Bu gezegenin bir savaş gemisi inşa etmesi için görünürde hiçbir neden ya da gerek yok. Ama bu bina yüksekliğindeki bir para yığınının üzerine iddiaya girebilirim ki bir tane yapıyorlar. Bitirdikten sonra ne yapacaklar ki onu? Hızla gelişmekte olan bir gezegen, işsizlik yok, ağır metal fazlaları var ve ürettikleri her şeyin pazarı hazır. Geçmişten kalan bir düşmanları falan da yok. Eğer şu savaş gemisi meselesi olmasaydı bunun ideal bir Birlik gezegeni olduğunu söyleyebilirdim. Onlar hakkında daha fazla bilgi toplamalıyım."</span></p>

    <p class="heading"><span class="sgc2">"Ben uzay terminalini aramıştım, tabii senin adına," dedim. "Hızlı bir gemi hazırlamalarını emrettim. Bir saat içinde gidiyorum."</span></p>

    <p class="heading"><span class="sgc2">"Biraz fazla ileri gitmiyor musun, diGriz?" dedi. Sesi buz gibiydi. "Emirleri hâlâ ben veriyorum ve kendi başına ne zaman emir verebileceğini de ben söylerim."</span></p>

    <p class="heading"><span class="sgc2">Ona şirin görünmeye çalışarak alttan aldım, çünkü pek çok şey onun kararma bağlıydı. "Yalnızca yardım etmeye çalışıyordum şef, daha fazla bilgi istersen herşey hazır olsun diye. Ayrıca bu gerçek bir operasyon değil, yalnızca bir keşif gezisi. Herhangi bir tecrübeli eleman gibi bunu ben de yapabilirim. Böylelikle de bir gün saflarınıza katılabilmem için gerekli tecrübeyi kazanmış olurum..."</span></p>

    <p class="heading"><span class="sgc2">"Pekâlâ," dedi. "Bu kadar palavra yeter. Git bir bak bakalım. Neler oluyor öğren. Sonra da geri dön. Başka hiçbir şey yapmanı istemiyorum ve bu bir emirdir." Bunları söyleyiş tarzından anladığım kadarıyla olayların emirleri doğrultusunda gelişmeyeceğini düşünüyordu. Haklıydı da.</span></p>
  </div>
</body>
</html>
