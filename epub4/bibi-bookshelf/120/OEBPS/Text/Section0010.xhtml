<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>PASLANMAZCELİKSICAN</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
span.sgc-1 {font-style: normal;}
</style>
</head>

<body class="main1">
  <div class="calibre">
    <p class="heading"><br class="calibre" /></p>

    <p class="heading"><span class="sgc2"><br class="calibre" /></span></p>

    <h1 class="heading" style="text-align: center;"><span class="sgc2">12</span></h1>

    <p class="heading"><span class="sgc2">O gece ve sonraki birkaç gün tahmin edebileceğiniz nedenlerden dolayı hafızamda pek net değildi. Oteldeki odama geri dönmek riskliydi, ama bunu göze almıştım. Angelina'nın bir otelde kaldığımı bilmemesi, bunu öğrenmiş olsa bile bu konuda pek bir şey yapmayacak olması benim için bir şanstı. Ölmüştüm ve artık benimle ilgilenmesine gerek kalmamıştı. Bu düşüncelerimde haklı olmalıydım, çünkü odama döndükten sonra hiç rahatsız edilmemiştim. Oda servisinden istediğim biraz yiyecek ve en az iki şişe içkiyle kendime her gün parti veriyordum. Ben yiyeceklerin tadına bakıp ucuz ve berbat içkileri boğazımdan aşağı boca ederken vücudum yavaş yavaş iyileşiyordu. Tüm vücudumu saran ağrılardan kurtulmak için antibiyotikleri ve ağrı kesicileri birbiri ardına yutarken şansıma da dua ediyordum.</span></p>

    <p class="heading"><span class="sgc2">Üçüncü günün sabahında, tüm güçsüzlüğüme rağmen kendime gelmiş sayılırdım. Alçı içindeki kolum her kımıldatışımda zonkluyor, göğsümdeki yara izleri büyük mor lekelere dönüşüyordu, ama baş ağrım tamamıyla geçmiş gibiydi. Gelecekle ilgili bazı planlar yapmanın zamanı gelmişti. Adamakıllı canlanmak için kullandığım içkimden biraz aldıktan sonra oda servisinden son üç günün gazetelerini istedim. Neredeyse antika sayılabilecek olan servis tüpü vızıldayarak çalıştı ve gazeteleri masanın üzerine fırlattı. Gazeteleri dikkatlice okuduğumda planımın umduğumdan bile daha iyi işlediğini görerek sevindim.</span></p>

    <p class="heading"><span class="sgc2">Cinayetin hemen ertesi günü tüm gazetelerde olayla ilgili haberler vardı; bunlar cesede bir göz atmak zahmetine bile katlanmamış olan tembel muhabirler tarafından hastane kayıtlarından alınmış bilgiler doğrultusunda yazılmıştı. Hepsi buydu. Kayıp bir cesedin ya da morgdaki kimlik karışıklığının yol açtığı bir hastane skandalından hiçbir gazete bahsetmiyordu. Eğer o soğuk et deposunda çevirdiğim dalavere fark&nbsp;</span><span class="sgc4"><span class="sgc6">edildiyse, hastane</span> <span class="sgc6">yetkilileri bunu kellelerini kurtarmak için bir aile sırrı olarak saklamaya karar verdiler demekti.</span></span></p>

    <p class="heading"><span class="sgc2">Bu durumda nişancı sevgilim Angelina, namlusundan çıkan ölümcül kurşunlara kurban gittiğimden emin olmalıydı. Bundan daha iyisi olamazdı. Eski gücüme kavuşur kavuşmaz yine onun peşine düşebilirdim. Şehir krematoryumunda yakılan cesedimden geriye yalnızca bir avuç kül kaldığını sanması işimi çok daha kolaylaştırıyordu. Onu ele geçirmemi sağlayacak doğru planları yapabilmek için epey zamanım vardı. Kim kimin peşinde anlaşılmayan o saçma kovalamacalar bitmişti. Angelina elindeki o top büyüklüğündeki silahla bana ateş ederken ne kadar zevk aldıysa, ben de onu tutukladığımda o kadar zevk alacaktım.</span></p>

    <p class="heading"><span class="sgc2">Bütün kovalamaca boyunca benden hep bir adım önde olduğu ve beni zekâsıyla alt ettiği gerçeğini, benim için gurur kırıcı olsa da kabul etmem gerekiyordu. Savaş gemisini burnumun dibinden çalmış, tüm bir galaksi filosu peşinde olmasına rağmen kirişi kırmış ve elimde silahla onu yakalamışken kaçmayı başarmıştı. Canımı tüm bunlardan daha çok sıkan şey de onu tuzağa düşürdüğümü sandığım bir sırada onun beni faka bastırmasıydı. İnsan bazen gökteki yıldızlara bakarken önündeki çukuru göremeyebiliyordu ve ben bunu çok acı bir biçimde anlamıştım. Savaş gemisini ele geçirdiğimizde kaçarken bir an bile olsun paniğe kapılmamıştı. Tüm o ağlamalar, yalvarmalar hepsi numaraydı. Yüzümün görülebilen her noktasını, ses tonumdaki her değişikliği hafızasına kaydetmişti. Bana duyduğu nefret sayesinde yüzümü asla unutmamıştı ve kaçarken sürekli onu bulabilmek için nasıl düşüneceğimi hesaplamış olmalıydı. Kaçışının en güvenli ve en az tahmin edilebilir noktasında durmuş ve beklemişti. Geleceğimi ve karşılaşmamıza benden daha hazırlıklı olacağını bilerek. İşte bütün hikâye bundan ibaretti. Ama artık kartları dağıtma sırası bendeydi.</span></p>

    <p class="heading"><span class="sgc2">Her türlü planı ve numarayı kafamda evirip çeviriyor, iyice tartıyordum. Herhangi bir adım atmadan önce yapmam gereken ilk şey görüntümü değiştirmekti. Angelina'yı ele geçirmek istiyorsam bu şarttı. Böyle bir değişiklik Özel Birim'e yakalanmamam için de gerekliydi. Bunu bana eğitim sırasında söylememişlerdi, ama Özel Birim'den ayrılmanın tek yolunun bir tabut içinde uzaklaşmak olduğundan oldukça emindim. Vücudum berbat halde olmasına rağmen kafam hâlâ sağlamdı, ben de çalıştırmaya başladım. Bazı bilgilere ihtiyacım vardı, bunları elde edebilmek için şehir kütüphanesine kira bedeli olarak küçük bir bağış yapmam gerekti. Neyse ki tüm yerel gazetelerin yıllar önceki sayıları da içeren mikrofilmleri kütüphanede mevcuttu. Arşivde, kelime dağarcıklarının üç yüzü geçmediğini tahmin ettiğim insanların çıkardığı ve her türlü şiddet öğesinden zevk alan geniş bir okuyucu kitlesine seslenmeyi hedefleyen</span>&nbsp;<span class="sgc2">YAZIYOR!</span>&nbsp;<span class="sgc2">isimli bir gazeteye rastladım. Yaprakları iyice sararmış olan bu gazete genellikle renkli resimlerle bezenmiş kaza haberleriyle doluydu. Ama silahlı soygun, gasp, cinayet gibi ilgi çekici olayları yansıtan ve Birlik uygarlığının Freibur'u henüz tam olarak ıslah edemediğini kanıtlayan haberler de sık sık yer alıyordu. Bu abartılı şiddet hikâyelerinin arasında, o karanlık suçla ilgili aradığım haberi de bulmuştum.</span></p>

    <p class="heading"><span class="sgc2">İnsanoğlu kanunları yazarken her zaman ölüme sebebiyet, meşru müdafaa ve buna benzer pek çok kafa karıştırıcı terimler icat etmiştir. Oysa cinayet cinayettir. Suçlar ve cezalarla ilgili yaklaşımlar değişiklik göstermesine rağmen bir suç vardır ki o her zaman evrensel bir nefret uyandırmıştır: Beceriksiz bir doktor olmak. Eskiden bazı kabilelerin hastası ölen doktorları idam ettiklerini duymuştum. Bu, tamamıyla erdemden yoksun bir sistem sayılmaz. Bu insan kasabı şarlatanlara karşı duyulan ortak nefret anlaşılabilir bir şey. Hastalandığımızda kendimizi tamamen doktorun ellerine teslim eder, böylece hiç tanımadığımız birine en değerli varlığımızla istediği gibi oynama şansı veririz. Eğer bu güven kötüye kullanılacak olursa, böyle bir olaya şahit olan insanların öfkelerinin kabarması gayet doğaldır.</span></p>

    <p class="heading"><span class="sgc2">Şu an sıradan bir yurttaş olan Vulff Sifternitz, bir zamanlar Pek Sayın Doktor Sifternitz diye anılırdı.</span>&nbsp;<span class="sgc2">YAZIYOR!</span>&nbsp;<span class="sgc2">gazetesi, bu operatörün eskiden nasıl renkli ve başarılı bir hayat sürdüğünü; parmaklarının arasında tuttuğu bıçağın aniden titreyerek yanlış bir yeri kesmesi sonucu, ileriki yıllarda çok büyük hizmetlerde bulunacağından şüphe duyulmayan önde gelen bir politikacının ölümünü çabuklaştırması nedeniyle, bu hayatın nasıl sona erdiğini oldukça ayrıntılı bir biçimde anlatıyordu. Vulff un işe gitmeden&nbsp;</span><span class="sgc2">önce ayılmaya çalıştığı gerçeğini göz önünde bulundurarak hakkını teslim etmek gerekir. Dolayısıyla o ölümcül titremeye neden olan şey sarhoşluk değil, aşırı alkolün etkisiyle gözünün önünde çeşitli şekillerin uçuşması idi. Lisansı elinden alınmıştı ve sonradan çok daha kirli başka bazı tıbbi kanunsuzluklara bulaştığına dair bilgilere bakılırsa bütün birikimlerinin ancak karşıladığı bir para cezasına da çarptırılmıştı. Hayat Vulff a acımasız ve sert davranmıştı; tam aradığım adamdı. Ayağım sargılar içinde olduğu halde odamdan çıkmayı başarabildiğim ilk gün, bir iş görüşmesi yapmak üzere onu aradım.</span></p>

    <p class="heading"><span class="sgc2">Benim gibi yetenekli biri için uzak bir gezegendeki yabancı bir şehirde sahte kimlikle yaşayan tanımadığım birini arayıp bulmak hiç sorun değildi. Bu yalnızca bir teknik meselesiydi ve bende teknikten bol bir şey yoktu. Şehrin en sağlıksız yerinde bulunan evin boyalı ahşap kapısını çaldığımda yeni planımın ilk adımını uygulamaya hazırdım.</span></p>

    <p class="heading"><span class="sgc2">"Sana bir iş teklifi yapmaya geldim Vulff," dedim mahmur gözlerle kapıyı açan ayyaşa.</span></p>

    <p class="heading"><span class="sgc2">"Defol git buradan," dedi ve kapıyı suratıma kapatmaya kalkıştı. Ama dikkatlice yerleştirmiş olduğum ayağım bunu engelledi ve kapıyı iterek içeri girmek için fazla zorlanmadım.</span></p>

    <p class="heading"><span class="sgc2">"Artık, tıbbi işlerle ilgilenmiyorum," diye mırıldandı bandajlı koluma bakarak. "Hele polis muhbirlerinin işleriyle hiç ilgilenmiyorum. Şimdi defol git buradan."</span></p>

    <p class="heading"><span class="sgc2">"Muhabbetin hem çok sıkıcı, hem de tekrarlarla dolu," dedim, çünkü öyleydi. "Ben buraya sana kesinlikle meşru ve para kazandıracak bir iş teklifi yapmaya geldim. Bunun resmi kurallara aykırı olması ikimizi de rahatsız etmemeli. Hele seni hiç etmemeli." Ağzında bir şeyler geveleyerek itiraz etmeye çalışmasına aldırmadım ve yan odaya bir göz attım. "Güvenilir bir kaynaktan aldığım bilgilere göre burada Zina adında bir kızla aşk hayatı yaşıyormuşsun. Radar gibi olduğundan şüphe duymadığım kulaklarının konuşacaklarımızı işitmesini istemem. Nerede o?"</span></p>

    <p class="heading"><span class="sgc2">"Dışarı!" diye bağırdı. "Çık git diyorum sana!" Büyükçe bir şişeyi boynundan kırarak tehditkâr bir biçimde kaldırdı.</span></p>

    <p class="heading"><span class="sgc2">"Ya buna ne dersin?" diye sordum ve masanın üzerine koca bir tomar para bıraktım. "Ya buna... Ve buna?" İki deste daha çıkarıp masaya koydum. Faltaşı gibi açılmış gözleriyle paralara bakarken kırık şişe gevşek parmaklarının arasından kayarak yere düştü. Dikkatini tamamen bana verene kadar para yığınına birkaç deste daha ekledim.</span></p>

    <p class="heading"><span class="sgc2">Onu ikna etmem hiç zor olmamıştı. Teklifimde gerçekten ciddi olduğuma kesin olarak inandıktan sonra artık geriye yalnızca ayrıntılar kalmıştı. Para, üzerinde ani bir ayıltıcı etki yapmıştı. Bütün vücudu titriyor, hareketlerini zor kontrol ediyordu, ama muhakeme gücü hâlâ yerindeydi.</span></p>

    <p class="heading"><span class="sgc2">"Bir konu daha var," dedim gitmeye hazırlanırken. "Sevgili Zina ne olacak, ona bundan bahsedecek misin?"</span></p>

    <p class="heading"><span class="sgc2">"Deli misin?" diye sordu Vulff açık bir şaşkınlıkla.</span></p>

    <p class="heading"><span class="sgc2">"Umarım bu söylemeyeceksin anlamına geliyor. Bu operasyon yalnızca seninle benim aramda kalacağına göre, bir süre ortadan kaybolmanı ya da paranın nereden geldiğini ona nasıl açıklayacaksın?"</span></p>

    <p class="heading"><span class="sgc2">"Açıklamak mı? Ona mı? Ben buradan ayrıldıktan sonra ne parayı ne de beni görebilir o. Ve en fazla on dakika sonra da ayrılıyorum."</span></p>

    <p class="heading"><span class="sgc2">"Anlıyorum," diye cevap verdim. Dediğini de yaptı. Zavallı Zina çoğu kadının uzak durduğu bir mesleği icra ederek kazandığı paralarla Vulff'a arka çıktığı için onu terk etmesinin hayırsızlık olduğunu da düşünüyordum. Bunu biraz olsun telafi edebilmek için neler yapabileceğimi düşündüm. Ama bu sonraki işti. Şimdi James Bolivar diGriz'in tarihe karışmasına tanık olacaktım.</span></p>

    <p class="heading"><span class="sgc2">Hiçbir masraftan kaçınmadan Vulff’un istediği tüm cerrahi aletleri ve ameliyathane gereçlerini ısmarladım. Tek başına çalışacağı için mümkün olduğunca robotlar tarafından kontrol edilen cihazlar alıyordum. Bu iş için özel olarak kiraladığım bir araca tüm aletleri yükledikten sonra şehir dışındaki eve doğru beraber yol almaya başladık. Ne o bana güveniyordu, ne de ben ona güveniyordum. Bu anlaşılabilir nedenden dolayı sürekli birbirimizi gözlüyorduk. En zor olanı ödeme şeklini belirlemekti; çünkü temiz kalpli Dr. Vulff, bankalar olduğu sürece para sıkıntısı çekmeyeceğimi asla bilemeyeceği için, operasyon biter bitmez kafasını parçalayıp ona verdiğim tüm parayı geri alacağımı sanıyordu. Ben onu&nbsp;</span><span class="sgc2">tatmin edecek bütün garantileri verdikten sonra gizli ve önemli işimize başladık.</span></p>

    <p class="heading"><span class="sgc2">Gittiğimiz yer, şehrin dışında, gölün oldukça uzağındaki bir tepeye kondurulmuş olan müstakil bir evdi. İhtiyaç duyduğumuz taze yiyecekler ile postayla gönderilen ilaçlar ve diğer tıbbi gereçler bize haftada bir kez ulaştırılıyordu. Operasyon başlamıştı.</span></p>

    <p class="heading"><span class="sgc2">Modern cerrahi yöntemler kullanıldığı için acı ya da şok yoktu tabii. Ancak yataktan dışarı çıkamıyordum ve bazen o kadar çok ağrı kesici alıyordum ki günler belli belirsiz bir sis içinde geçiyordu. İki devre halinde yaptığı cerrahi müdahalelerin birinci kısmının bittiği günlerde tedbir olarak Vulff un akşam içkisine uyku ilacı koyuyordum. Tabii ki bu alkolsüz bir içkiydi, çünkü bütün işini bitirene kadar alkolden uzak durması anlaşmamızın kesinlikle uyulması gereken maddelerinden biriydi. Ne zaman bu hükmü yerine getiremeyeceğini düşünse biraz daha para vererek kararlılığını yeniden kazanmasına yardım ediyordum. Nefsine karşı verdiği bu savaş sinirlerini yıpratıyordu ve akşamları çekeceği deliksiz bir uykunun ona iyi geleceğini düşünüyordum. Ayrıca biraz da araştırma yapmak istiyordum. Derin bir uykuya daldığından emin olduktan sonra kapıyı açıp odasını arıyordum.</span></p>

    <p class="heading"><span class="sgc2">Silahını yalnızca bir tedbir olarak yanına aldığını tahmin ediyordum, ama bu tür asabi tiplerin ne yapacağı hiç belli olmazdı. Bu konuda şunu söyleyebilirdim ki artık korkmama hiç gerek kalmamıştı. Silah .50 kalibrelik küçük ama öldürücü bir tabancaydı. Mekanizma oldukça iyi çalışıyordu ve mermilerin de öldürücülüğünden şüphe yoktu, ama ben ateşleme mandalını törpüledikten sonra bu silahla ateş etmekte biraz zorlanacaktı.</span></p>

    <p class="heading"><span class="sgc2">Bir fotoğraf makinası bulmak da benim için pek şaşırtıcı değildi, çünkü insanoğlunun özünde güvenilir olduğu yolundaki inancım oldukça zayıftır. Vulff un velinimeti ve para kaynağı olmam onun için yeterli değildi. Bana şantaj yapmayı planlıyordu. Çok sayıda kullanılmış film vardı ve bu filmlerde yüzümün operasyondan önceki ve sonraki hallerinin ben yarı baygın bir şekilde yatarken çekilmiş fotoğrafları olduğundan emindim. Dolu film makaralarını boş olanlarla birlikte bir röntgen cihazının yardımıyla uzun ve yararlı bir işlemden geçirdim ve böylece bu sorunu da hallettim.</span></p>

    <p class="heading"><span class="sgc2">Vulff, alkollü içki ya da genç bayan yokluğu nedeniyle sızlanmadığı anlarda iyi iş becermişti. Uyluk kemiğimi eğerek kısaltması boyumu ve yürüyüşümü değiştirmişti. Ellerim, yüzüm, kafatasım, kulaklarım, hepsi yeni bir insan yaratmak üzere kalıcı değişikliklere uğratılmıştı. Doğru hormonların ustaca kullanılması sonucu pigment hücrelerimde değişiklikler meydana geldiği için derimin ve saçlarımın doğal rengi koyulaşmış, hatta saçımın yapısı bile değişmişti. Son olarak da Vulff, tüm yeteneğini ustaca sergileyerek ses tellerimde daha kalın ve sert bir tonda konuşmamı sağlayan bazı ayarlamalar yapmıştı.</span></p>

    <p class="heading"><span class="sgc2">Herşey bittiğinde Jim diGriz gitmiş yerine Hans Schmidt gelmişti. Bunun pek orijinal bir isim olmadığını kabul ediyorum, ama bunu yalnızca Vulff’tan kurtulup yeni girişimime başlayana kadar kullanacaktım.</span></p>

    <p class="heading"><span class="sgc2">Aynaya bakıp parmaklarımı bir yabancının yüzünde gezdirirken "Çok iyi, gerçekten çok iyi," dedim.</span></p>

    <p class="heading"><span class="sgc2">"Tanrım, bir içki hiç de fena olmazdı," diye nefes nefese söylendi Vulff arkamda. Çoktan toplamış olduğu bavullarının üzerinde oturuyordu. Son günlerde ispirtoya dadanmış, ben içine en sevdiğim kusturucudan koyup ona engel olana kadar içmeye devam etmişti. İyice kafayı çekmek için can atıyordu. "Bana şu paranın kalanını öde de çıkıp gidelim buradan!"</span></p>

    <p class="heading"><span class="sgc2">"Sabırlı ol, doktor," diye mırıldandım ve ona para destelerini uzattım. Hemen destelerdeki bantları açıp parmaklarının okşamayı andıran dokunuşlarıyla paraları hızlı hızlı saymaya başladı.</span></p>

    <p class="heading"><span class="sgc2">"Bunu yaparak zaman kaybediyorsun," dedim ama aldırmadan devam etti. "Paraların üzerine, yalnızca bankada ultraviyole ışığa tutulduklarında görülebilen bir tür mürekkeple</span>&nbsp;<span class="sgc2">'ÇALINTI'</span>&nbsp;<span class="sgc2">diye yazdım."</span></p>

    <p class="heading"><span class="sgc2">Bu onun paraları saymayı bırakmasına ve aynı zamanda benzinin sapsarı kesilmesine yetmişti. Onu yaşlı kalbi konusunda uyarmalıydım, eğer dikkat etmezse bu yüzden öbür dünyayı boylayabilirdi.</span></p>

    <p class="heading"><span class="sgc2">"Çalıntı da ne demek?" diye sordu, boğulur gibi bir sesle bir süre sonra.</span></p>

    <p class="heading"><span class="sgc2">"Çalıntı da ondan. Sana ödeme için verdiğim bütün para çalıntıydı." Yüzü daha da beyazlaşmıştı, böyle bir dolaşım sistemiyle daha ellisine bile varmadan öleceğinden emindim. "Ama bu seni endişelendirmesin. Daha önce verdiklerimin hepsi eski banknotlardı. Böyle bir sürü parayı hiç sorunsuz elden çıkardım."</span></p>

    <p class="heading"><span class="sgc2">"Ama... niçin ?" diyebildi neden sonra.</span></p>

    <p class="heading"><span class="sgc2">"Mantıklı bir soru, doktor. Aynı miktarda bir parayı da eski arkadaşın Zina'ya gönderdim. Üzeri yazılmamış banknotlar halinde tabii. Senin için tüm yaptıklarından sonra en azından bu kadarını ona borçlu olduğunu düşündüm. Sezar'ın hakkı Sezar'a."</span></p>

    <p class="heading"><span class="sgc2">Ben tüm aletleri, cerrahi malzemeleri ve cihazları tepeden aşağı yuvarlarken bana ters ters baktı. Yakınımdayken ona sırtımı dönmeyecek kadar dikkatliydim. Bunun dışında diğer tüm önlemler de alınmıştı. Tesadüfen başımı kaldırıp yüzündeki ifadenin yerini gizli bir gülümsemenin aldığını görünce, yaptığım diğer ayarlamaları da açıklama zamanının geldiğini anladım.</span></p>

    <p class="heading"><span class="sgc2">"Bir uzay taksisi birkaç dakika içinde burada olacak. Üzülerek söyleyeyim ki Freiburbad'a vardıktan sonra planladığın gibi Zinayı bulup dayaktan geçirerek elindeki tüm parayı almak için yeterli zamanın olamayacak." Tam bir amatör olduğu kesindi. Bu tür suçların daha etkili bir biçimde nasıl işleneceği konusunda kendisini aydınlatacak olan açıklamalarım için bana şükran duyacağını umarak devam ettim. "Bundan sonrası için zamanlamayı oldukça dikkatli bir biçimde yaptım. Bugün diğer günlerden farklı olarak uzay limanından iki gemi kalkacak. Bir tanesinde kendim için yer ayırttım. Sen de diğerine biniyorsun, işte biletin. Parası ödendi, ama bunun için senden teşekkür beklemiyorum." Bileti ölü bir yılanı kapan yaşlı bir yırtıcı kuş gibi kaptı. "Çabuk hareket etmemiz gerekiyor. Gemin kalktıktan birkaç dakika sonra polise içinde senin bu işteki payın konusunda açıklamaların yer aldığı bir zarf bırakılacak."</span></p>

    <p class="heading"><span class="sgc2">Uzay taksisinin gelmesini beklerken sevgili Doktor Vulff tüm söylediklerimi kafasında evirip çeviriyordu. Suratını ekşittiğine bakılırsa yaptığım organizasyonda hiçbir kusur bulamamıştı. Bütün uçuş boyunca ağzını bile açmadan koltuğunda oturdu. Uzay limanına vardıktan sonra bir veda bile etmeden hatta bir lanet bile okumadan gemisine yollandı ve binene kadar ardından baktım. Ben de tabii önce kendi gemime yöneldim, ama binmeyerek başka bir yere saptım. Yasadışı bir işe bulaştığımı polise bildirmeye ne kadar niyetliysem Freibur'u terk etmeye de o kadar niyetliydim, istediğim en son şey dikkat çekmekti. Söylediğim küçük yalanlar alkolik doktorun siroza yakalanmadan önce hem benden uzaklaşmasını hem de uzakta durmasını garanti altına almamı sağlamıştı. Buradan ayrılmam için hiçbir neden yoktu, tam tersine kalmam için her türlü neden mevcuttu.</span></p>

    <p class="heading"><span class="sgc2">Angelina hâlâ bu gezegendeydi ve onu bulmaya çalışırken kimsenin yoluma çıkmasını istemiyordum.</span></p>

    <p class="heading"><span class="sgc2">Belki kendimden bu kadar emin konuşmamın biraz küstahça olduğu düşünülebilir. Ama artık Angelina'yı gayet iyi tanıdığımı düşünüyordum. Kötülükle dolu küçük beyinlerimiz aynı namussuzluk zincirinin halkalarını takip ediyordu. Tepkilerini bir noktaya kadar önceden tahmin edebileceğimi düşünüyordum. Birincisi, kanlar içinde yere serilmemden büyük mutluluk duymuştu. Yeni elbiseler nasıl pek çok kadını mutlu ediyorsa cesetler de onu mutlu ediyordu. Öldüğümü sanması onu bulmamı daha da kolaylaştıracaktı. Polise ve Özel Birim'e karşı gerekli tedbirleri alacağını biliyordum. Ama onlar Angelina'nın Freibur'da olduğunu bilmedikleri için ölümümle onun arasında bağlantı kuramayacaklardı. Bunun için kaçmaya gerek duymadan, yeni bir kimlik ve kılıkla gezegende kalabilirdi. Burada kalmak isteyeceğinden fazla şüphem yoktu. Freibur gezegeni yasadışı işler için biçilmiş kaftandı. Evrenin bilinen bütün köşelerini gezdiğim yıllarda bile böyle koparılmayı bekleyen olgun bir meyveye benzeyen bir yere rastlamamıştım. Eski ile yeninin garip bir karışımıydı burası. Freibur'un kast sistemine benzeyen eski feodal yapısı içinde bir yabancı hemen tanınabilirdi. Birlik üyesi modern gezegenlerde ise bilgisayarlar, mekanizasyon, robotlar ve her an tetikteki polis teşkilatı yasadışı işler peşinde olanlara pek göz açtırmıyordu. Yaratıcı operasyonlar gerçekleştirmek yalnızca bu iki kültürü karıştırıp birleştiren yerlerde mümkündü.</span></p>

    <p class="heading"><span class="sgc2">Bu gezegen yeterince huzurluydu, bu konuda Birlik'in toplum uzmanlarını takdir etmek gerekiyordu. Gezegene antibiyotik ilaçlardan ya da delikli kartlarla çalışan bilgisayarlardan önce kanun ve düzeni getirmişlerdi. Yine de, nerede arayacağını bildikten sonra bazı fırsatlar bulmak mümkündü. Angelina nerede arayacağını biliyordu, ben de öyle.</span></p>

    <p class="heading"><span class="sgc2">Ancak, haftalar süren beyhude araştırmalarım sonunda anlamıştım ki ikimiz farklı şeyler arıyorduk. Birkaç küçük iş çevirmek ve kârlı muziplikler yapmak için sayısız fırsat keşfettiğim bu süre içerisinde&nbsp;</span><span class="sgc2">eğlendiğimi inkâr etmiyorum. Eğer Angelina'yı bulmak için üzerimde bir baskı hissetmiyor olsaydım, bu haydutlar cennetinde hayatımın en güzel günlerini geçireceğimden kesinlikle emindim. Ama bu zevkten mahrum kalmıştım, çünkü Angelina'yı yakalama isteğimin yarattığı baskı tıpkı bir diş ağrısı gibi sürekli beni rahatsız ediyordu.</span></p>

    <p class="heading"><span class="sgc2">Önsezilerimin yetersiz kaldığını hissederek, mekanik yöntemler denemeye karar verdim. Bulabildiğim en iyi bilgisayarı kiralayarak tüm kütüphaneleri devrelerine yükledim ve ona sayısız problemler sordum. Kilovatlarca elektrik harcadığım bu süre sonunda Freibur ekonomisi üzerine uzman olmuştum, ama Angelina'yı bulma konusunda başlangıçta bulunduğum yerden bir adım bile ileri gidememiştim. Daha fazla güç ve hâkimiyet için dürtülerinin sürekli onu zorladığından emindim, ama bu zorlamanın onu ne yöne sevk edeceği konusunda hiçbir fikrim yoktu. Freibur toplumunun dizginlerini ele geçirmek için bulduğum pek çok ekonomik çözüm vardı, ama yaptığım araştırmalar onun bunlardan hiçbirine başvurmadığını göstermişti. Kral IX. Villelm gezegenin kontrolünü fiilen ele geçirmek için en uygun hedef gibi görünüyordu. Vill, kraliyet ailesi ve akrabaları konusunda yaptığım araştırmalar sonunda bazı ilgi çekici skandallar ortaya çıkarmıştım, ama Angelina ile ilgili hiçbir şey yoktu. Elim kolum bağlanmıştı.</span></p>

    <p class="heading"><span class="sgc2">Bir şişe dolusu sert içki ile efkâr dağıtmaya çalıştığım bir sırada aniden kafamda bir şimşek çaktı. O an alkolün etkisiyle kafamın biraz bulanık olduğunu kabul ediyorum, ama parlak fikrimin kaynağı da sinir hücrelerimin felce uğramasıydı zaten. Sarhoşken ayık olduğu zamanlara oranla daha iyi düşündüğünü iddia eden birisi aptaldır. Ama bu tamamıyla farklı bir durumdu. Kendimi düşüncelerime değil duygularıma kaptırmıştım, kaçmasından dolayı duyduğum öfke daha uygar dürtülerimi harekete geçirmişti. Bir yastığa onun boğazına sarıldığımı hayal ederek sarıldım ve bağırdım: "Deli, deli, onun sorunu bu işte. Aklını kaybetmiş, tam bir kaçık!" Kendimi yatağa bıraktığımda etrafımdaki herşey midemi bulandıran daireler çizerek dönmeye başladı. "Bu kadın düpedüz deli. Bir sonraki adımının ne olacağını tahmin edebilmek için ben de bir deli gibi düşünmeliyim!" Ben böyle kendi kendime mırıldanırken gözlerim ağır ağır kapandı ve uykuya daldım. Bu arada kelimeler, alkolle ıslanmış katmanlardan aşağı süzülerek, hâlâ içinde mantık kıvılcımlarının parladığı başka bir düzlüğe ulaşana kadar aktılar.</span></p>

    <p class="heading"><span class="sgc2">Dibe vardıklarında ayılmış, bu korkunç gerçeğin şaşkınlığı ile dilim tutulmuş bir halde yatağımda oturuyordum. Kendimi ikna edebilmek için elimden gelen bütün çabayı, hatta biraz daha fazlasını göstermem gerekiyordu.</span></p>

    <p class="heading"><span class="sgc2">Eğer onu bulmak istiyorsam, tıpkı bir deli gibi düşünmeli ve hareket etmeliydim.</span></p>

    <p class="heading"></p>
  </div>
</body>
</html>
