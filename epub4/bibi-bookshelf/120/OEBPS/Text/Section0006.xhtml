<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>PASLANMAZCELİKSICAN</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
span.sgc-1 {font-style: normal;}
</style>
</head>

<body class="main1">
  <div class="calibre">
    <p class="heading"><br class="calibre" /></p>

    <p class="heading"><span class="sgc2"><br class="calibre" /></span></p>

    <h1 class="heading" style="text-align: center;"><span class="sgc2">7</span></h1>

    <p class="heading"><span class="sgc2">Alarm çaldığında hissettiğim tek şey müthiş bir rahatlama duygusu idi. Birkaç dakika içinde ölmüş, paramparça edilmiş olabilirdim, ama buna pek aldırdığım yok gibiydi.</span></p>

    <p class="heading"><span class="sgc2">Pepe yemi yutmuştu. Galakside bu kadar uzak mesafeden radarda böylesine büyük bir nokta oluşturabilecek tek bir gemi vardı. Savaş gemileri için özel yapılmış motorundaki tüm enerjiyi kullanarak doğrudan ve hızla bana yaklaşıyordu. Menziline girdiğimde silahlarını üzerime kilitlemesiyle gemim şöyle bir sallandı. Aynı anda da telsizimden uyarı sinyalleri alıyordum. Bir süre direndikten sonra nihayet telsizi açtım. Ses öylesine şiddetliydi ki neredeyse telsiz patlayacaktı.</span></p>

    <p class="heading"><span class="sgc2">"...Savaş gemisinin tüm silahları sana doğrultulmuş durumda. Eğer kaçmaya, sinyal vermeye ya da bir numara yapmaya kalkışırsan..."</span></p>

    <p class="heading"><span class="sgc2">"Sen de kimsin ve benden ne istiyorsun?" diye sordum titrek bir sesle. Tarayıcılarım açıktı, dolayısıyla onlar beni görebilirdi, ama kendi ekranım simsiyahtı. Onlardan hiçbir sinyal alamıyordum. Bu aslında rol yapmamı kolaylaştırmıştı, çünkü oyunumu görünmeyen bir seyircinin önünde oynayacaktım. Üzerimdeki gösterişli giysileri, arkamdaki lüks kabini görebilirlerdi. Ama tabii ki ellerimi göremezlerdi.</span></p>

    <p class="heading"><span class="sgc2">"Bizim kim olduğumuzun hiç önemi yok," diye gürledi telsizdeki ses bir kez daha. "Eğer yaşamak istiyorsan emirlerimize uy yeter. Bize kilitlenene kadar kontrol düğmelerinden uzak dur, sonra da sana ne söylersem onu yap."</span></p>

    <p class="heading"><span class="sgc2">Manyetik dalgalar gemimin gövdesine çarparken uzaktan gelen iki çınlama sesi duydum. Kısa bir süre sonra gemi yalpalayarak savaş gemisine doğru sürüklenmeye başladı. Korkuyla büyüyen gözlerimle etrafıma bakınıp bir kaçış yolu bulmaya çalışırken dış tarayıcılara bir göz atmayı da ihmal etmedim. Benim gemim diğerinin devasa cüssesinin yanında devede kulak kalıyordu. Bir düğmeye basarak robotumu görevini yapmak üzere gönderdim.</span></p>

    <p class="heading"><span class="sgc2">Endişeli zengin adam tavırlarını bırakarak güvenli bir sesle "Şimdi siz beni dinleyin," dedim. "Aynı uyarıyı ben size yapıyorum: Yaşamak istiyorsanız dediklerimi aynen yapın. Nedenini şimdi anlayacaksanız."</span></p>

    <p class="heading"><span class="sgc2">Büyük şalteri indirdiğimde dikkatle hazırlamış olduğum planım adım adım işlemeye başlamıştı. İlk olarak, tabii ki, geminin gövdesi manyetize edilmişti ve böylece bombalar etkisiz hale getirilmişti. Kabindeki tarayıcı kapanıp jeneratör odasındaki çalışmaya başlarken bir ışık yanıp söndü, iyice emin olmak için monitörü kontrol ettim ve uzay elbisemi giymeye başladım. Bu işi mümkün olduğunca çabuk yapmam, aynı zamanda da doğal bir ses tonuyla konuşmam gerekiyordu. Hâlâ kontrol kabininde oturduğumu düşünüyor olmalıydılar.</span></p>

    <p class="heading"><span class="sgc2">"Bu gördükleriniz geminin jeneratörleri," dedim. "Üretimlerinin yüzde doksan sekizi geminin gövdesini manyetize etmek için kullanılıyor, iki gemiyi birbirinden ayırmanız oldukça zor olacak. Zaten bunu yapmanızı da hiç tavsiye etmem."</span></p>

    <p class="heading"><span class="sgc2">Uzay elbisemi giymiştim. Başlığın içindeki mikrofon söylediklerimi geminin vericisine ulaştırıyordu; ben de bu sayede gevezeliğe devam edebiliyordum. Monitördeki görüntü değişti.</span></p>

    <p class="heading"><span class="sgc2">"Şu anda patlamaya hazır bir hidrojen bombası görüyorsunuz. Gemilerimizin birbirine kenetlenmiş olduğuna da dikkatinizi çekerim. Eğer beni çekmeye kalkarsanız bomba tabii ki patlayacak." Monitörü kaptığım gibi uzaya açılan kapıya doğru koşmaya başladım.</span></p>

    <p class="heading"><span class="sgc2">"Bu da başka bir bomba," dedim. Bir gözüm ekranda, diğeri de yavaşça açılmakta olan kapıdaydı. "Geminin gövdesine bağlı alıcıları vardır. Geminin herhangi bir bölümünü tahrip etmeye kalkmanız ya da gemiye girmeye çalışmanız halinde patlayacaktır."</span></p>

    <p class="heading"><span class="sgc2">Artık uzaydaydım ve diğer geminin devasa gövdesine doğru boşlukta yaylar çizerek ilerliyordum.</span></p>

    <p class="heading"><span class="sgc2">"İstediğin nedir?" Pepe savurduğu tehditlerden beri ilk kez konuşuyordu.</span></p>

    <p class="heading"><span class="sgc2">"Seninle konuşmak istiyorum. Bir anlaşma yapalım, ikimiz için de kârlı olacak bir anlaşma. Ama önce işbirliğimiz hakkında garip fikirlere kapılmaman için sana diğer bombaları da göstermek istiyorum."</span></p>

    <p class="heading"><span class="sgc2">Şüphesiz ona diğer bombaları da göstermek zorundaydım. Başka yolu yoktu. Gemideki tarayıcılar önceden hazırlanmış bir planı uyguluyorlardı. Gövde kısmındaki deliğe tırmanmaya çalışırken her ikimizin de cehennemi boylamasına neden olabilecek kitlesel silahlarım hakkında konuşmayı sürdürüyordum. Geminin planlarına bakarak dikkatlice seçtiğim bu noktada ne silah ne de uyarı cihazı vardı.</span></p>

    <p class="heading"><span class="sgc2">"Ya ya, çok korktum. Sen zaten uçan bir bombasın. Şimdi bırak muhabir rolü yapmayı da aklından neler geçiyor onu söyle."</span></p>

    <p class="heading"><span class="sgc2">Bu kez ona cevap vermedim; çünkü koşuyordum ve bir köpek gibi nefes nefese kalmıştım. Ayrıca mikrofonu da kapatmıştım. Eğer planlar doğruysa, tam önümde kontrol odasına açılan kapı bulunuyordu. Pepe orada olmalıydı.</span></p>

    <p class="heading"><span class="sgc2">Kapıdan içeri girdim ve silahımı çıkarıp sırtı dönük olan Pepe'nin tam kafasına nişan aldım. Angelina da yanında durmuş ekrana bakıyordu.</span></p>

    <p class="heading"><span class="sgc2">"Oyun bitti," dedim. "Yavaşça ayağa kalk ve ellerini görebileceğim bir yerde tut."</span></p>

    <p class="heading"><span class="sgc2">Önündeki monitöre bakarak kızgın bir sesle "Ne demek istiyorsun?" dedi. Önce kızın jetonu düşmüştü. Arkasına dönüp parmağıyla beni gösterdi.</span></p>

    <p class="heading"><span class="sgc2">"O burada!"</span></p>

    <p class="heading"><span class="sgc2">İkisi de hayretten ağızları açık bir biçimde bana bakıyorlardı. Gafil avlanmışlardı.</span></p>

    <p class="heading"><span class="sgc2">"Tutuklusun, haydutlar kralı," dedim. "Tabii kız arkadaşın da."</span></p>

    <p class="heading"><span class="sgc2">Angelina şöyle bir sallandıktan sonra yere yığıldı. Rol yapıp yapmadığı umurumda bile değildi. Pepe kızı kaldırıp duvar dibindeki kanepeye götürürken silahımı ona doğru tutmaya devam ettim.</span></p>

    <p class="heading"><span class="sgc2">"Şimdi... Şimdi ne olacak?" diye kekeleyerek sordu. Tombul çenesi titriyordu ve gözlerinin dolduğuna yemin edebilirdim. Uzay boşluğunda yüzen cesetleri hâlâ hatırladığım için bu sahneden etkilenmemiştim. Koltuklardan birine yığılırcasına oturdu.</span></p>

    <p class="heading"><span class="sgc2">"Bana bir şey yaparlar mı?" diye sordu Angelina. Şimdi gözleri açıktı.</span></p>

    <p class="heading"><span class="sgc2">"Sana ne olacağı konusunda hiçbir fikrim yok," diye yanıtladım. "Buna mahkeme karar verecek."</span></p>

    <p class="heading"><span class="sgc2">"Ama bütün bunları bana o yaptırdı," dedi ağlayarak. Genç, esmer ve güzeldi. Bunu gözyaşları bile bozamıyordu.</span></p>

    <p class="heading"><span class="sgc2">Pepe yüzünü ellerinin arasına aldı, omuzları titriyordu. Silahımı ona doğrultarak çıkıştım.</span></p>

    <p class="heading"><span class="sgc2">"Ayağa kalk, Pepe. Ağladığına inanmak benim için oldukça zor. Donanmaya ait bazı gemiler şu anda buraya geliyor. Otomatik alarm yaklaşık bir dakika önce çalışmaya başladı. Eminim senin gibi bir..."</span></p>

    <p class="heading"><span class="sgc2">"Beni götürmelerine izin verme lütfen!" Angelina şimdi sırtını duvara dayamış vaziyette ayakta duruyordu. "Beni hapse atacaklar, beynime garip şeyler yapacaklar!" Konuşurken iyice büzülmüş, duvarın dibine çökmüştü. Dönüp tekrar Pepeye baktım. Gözlerimi bir an olsun üzerinden ayırmak istemiyordum.</span></p>

    <p class="heading"><span class="sgc2">"Benim yapabileceğim hiçbir şey yok," dedim Angelina'ya. Başımı ona doğru çevirdiğimde küçük bir kapıdan çıkıp gitmiş olduğunu gördüm.</span></p>

    <p class="heading"><span class="sgc2">"Kaçmaya çalışma," diye bağırdım arkasından. "Hiçbir yararı yok!"</span></p>

    <p class="heading"><span class="sgc2">Pepe boğulur gibi bir ses çıkardı. Hemen kafamı çevirip ona baktım. Artık ayaktaydı ve gözlerindeki yaşları da silmişti. Aslında ağlamıyor, gülüyordu.</span></p>

    <p class="heading"><span class="sgc2">"İşte seni de faka bastırdı, Bay Akıllı polis. Sevecen bakışlı, zavallı, küçük Angelina." Kahkahayla sarsılarak tekrar yere çöktü.</span></p>

    <p class="heading"><span class="sgc2">"Ne demek istiyorsun?" diye homurdandım.</span></p>

    <p class="heading"><span class="sgc2">"Hâlâ anlamadın mı? Sana anlattığı hikâye doğruydu. Bazı ayrıntılar dışında, tabii. Bütün plan, savaş gemisini yapıp sonra da çalmak, hepsi onun fikriydi. Beni de bu işe bulaştırdı, bir oyuncak gibi kullandı beni. Ona âşık olmuştum. Aynı anda hem kendimden nefret ediyordum, hem de mutluydum. Neyse, artık bittiğine seviniyorum. En azından ona kaçması için bir şans verdim. Bu kadarını ona borçluydum. Her ne kadar tüm o masumiyet numaralarını yaptığında sabrımın taşmak üzere olduğunu hissettiysem de!"</span></p>

    <p class="heading"><span class="sgc2">Sırtımdaki ter damlacıklarının birer buz parçasına dönüştüğünü hissediyordum. Hayretten donup kalmıştım. Kısık bir sesle "Yalan söylüyorsun," dedim. Ama buna kendim bile inanmamıştım.</span></p>

    <p class="heading"><span class="sgc2">"Üzgünüm, ama böyle. Şu senin beyin okuyan çocuklar kafatasımı parçalara ayırıp gerçeği nasıl olsa bulurlar. Dolayısıyla yalan söylemenin bir anlamı yok şu anda. "</span></p>

    <p class="heading"><span class="sgc2">"Gemiyi arayacağız. Uzun süre saklanamaz."</span></p>

    <p class="heading"><span class="sgc2">"Saklanmasına gerek yok," dedi Pepe. "Hızlı bir keşif gemisi ayarlayıp hücrelerden birine gizlemiştik. Şu anda kalkan o olmalı." Geminin yarattığı titreşimi sarsılan zeminde hissedebiliyorduk.</span></p>

    <p class="heading"><span class="sgc2">"Donanma onu yakalar," dedim hissettiğimden çok daha büyük bir güvenle.</span></p>

    <p class="heading"><span class="sgc2">"Belki," dedi bitkin bir sesle. Yorulmuştu ve artık gülmüyordu. "Belki yakalarlar. Ama ben ona kullanabileceği bir şans tanıdım. Artık benim için herşey bitti, ama son ana kadar onu sevdiğimi biliyor."</span></p>

    <p class="heading"><span class="sgc2">Aniden saplanan bir acıyla dişlerini sıkarak devam etti. "Bu onun zerre kadar umurunda olmasa bile."</span></p>

    <p class="heading"><span class="sgc2">Silahımı ona doğru tutmaya devam ettim. Donanma gemileri ulaşana ve askerlerin ayak sesleri dışarıda yankılanana kadar ikimiz de hiç kımıldamadık. Savaş gemimi ele geçirmiştim ve baskınlar sona ermişti. Ayrıca kızın kaçmasından da ben sorumlu tutulamazdım. Eğer Donanma gemilerinden kaçmayı başardıysa bu onların hatasıydı, benim değil.</span></p>

    <p class="heading"><span class="sgc2">Bir zafer kazanmıştım.</span></p>

    <p class="heading"><span class="sgc2">Ancak bu beni pek mutlu etmiyordu, içimden bir ses Angelina ile işimin henüz bitmediğini söylüyordu.</span></p>

    <p class="heading"></p>
  </div>
</body>
</html>
