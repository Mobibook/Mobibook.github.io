<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>PASLANMAZCELİKSICAN</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
span.sgc-1 {font-style: normal;}
</style>
</head>

<body class="main1">
  <div class="calibre">
    <p class="heading"><br class="calibre" /></p>

    <p class="heading"><span class="sgc2"><br class="calibre" /></span></p>

    <h1 class="heading" style="text-align: center;"><span class="sgc2">8</span></h1>

    <p class="heading"><span class="sgc2">Eğer bu rahatsız edici önsezimin doğruluğu kanıtlanmış olmasaydı hayat çok daha güzel olurdu. Angelina tarafından tongaya bastırıldıkları için Donanmayı da suçlamak yersizdi, çünkü insanı eriten o bakışların gizlediği zekâyı hafife alan ne ilk ne de son kişilerdi donanmadakiler. Kendimi de suçlamamaya çalışıyorum. Angelina'yı elimden kaçırarak yaptığım ilk hatadan sonra İkincisini yapmamaya gayret etmiştim. Pepe'nin onun hakkında söylediklerinin doğruluğundan henüz tam olarak emin değildim. Bütün hikâye beni şaşırtmak ve gafil avlamak için uydurduğu karmaşık bir yalan olabilirdi. Oldukça şüpheci bir insanimdir, işi sağlama almak için silahımın namlusunu tam iki kaşının arasına dayamıştım, bir parmağımı da gevşek bir biçimde tetiğin üzerinde tutuyordum. Donanma'dan bir grup asker hışımla gelip Pepeyi teslim alana kadar silahımı orada tuttum. Askerler onu aldıktan sonra bütün gemilere Angelina ile ilgili olarak acil durum alarmı verdim ve her türlü önlemin alınması gerektiğini bildirmeyi de ihmal etmedim. Henüz bütün gemiler alarmdan haberdar bile olmadan radar ekranlarında Angelina'nın gemisi görülebiliyordu.</span></p>

    <p class="heading"><span class="sgc2">Rahat bir nefes aldım. Eğer gerçekten bütün operasyonu planlayan beyin Angelina ise onu kaçırmak istemiyordum. O, Pepe ve savaş gemisi Inskipp'e götürebileceğim güzel bir hediye paketi olacaktı. Her yönden üzerine gemiler çullanıyordu, artık kesinlikle kaçamazdı. Bu gibi konularda oldukça deneyimli olan gemilerin onu ele geçirmesi yalnızca an meselesiydi. Savaş gemisini Donanmaya teslim ederek lüks uzay yatıma geri döndüm ve kendime büyük bir bardak İskoç viskisi doldurarak (Dünya'dan yirmi ışık yıllık bir mesafe içinde bile böylesi bulunamazdı) bir de uzun puro yaktım. Rahat koltuğuma kurulmuş, monitörden kovalamacayı izliyordum.</span></p>

    <p class="heading"><span class="sgc2">Angelina yakalanmamak için büyük daireler çizerek acı çeken bir solucan gibi kıvrılıp duruyor, büyük bir ağırlığın üzerine binmesine neden olacak dönüşler yapıyordu. 15 G'lik birkaç manevradan sonra bütün vücudu morarabilirdi. Ancak bu çabaları da boşunaydı, çünkü gemiler etrafım çevirip onu yakaladılar. Bütün bu çırpınışlar ona yalnızca birazcık zaman kazandırmıştı. Bu zamanın aslında ne kadar önemli olduğunu ilk keşif grubu gemiye çıkana kadar hiçbirimiz anlamamıştık.</span></p>

    <p class="heading"><span class="sgc2">Tabii ki bomboştu gemi.</span></p>

    <p class="heading"><span class="sgc2">Biz parçaları bir araya getirip gerçekte olan biteni anlayana kadar tam on gün geçmişti. Herşey çok acımasız ve çirkindi ve psikiyatristler bana Pepe'nin doğru söylediği konusunda garanti vermeselerdi bile kaçışın gerçekleştirilme biçiminden ben bunu anlayabilirdim. Angelina hepimizden bir adım öndeydi. Savaş gemisinden çıkıp küçük keşif roketine bindiğinde kaçmak için hiçbir çaba göstermemişti. Bilakis Donanmaya ait şu on iki kişilik devriye gemilerinden birine doğru son hızla yol almış olmalıydı. Tabii henüz genel alarm vermediğim için onların savaş gemisinde neler olup bittiğinden haberi yoktu. Alarmı Angelina kaçar kaçmaz vermeliydim. Eğer bunu yapmış olsaydım on iki iyi adam hâlâ hayatta olurdu. Angelina'nın onlara nasıl bir hikâye anlattığını asla bilemeyecektik, ama hazırlıksız yakalandıkları kesindi. Belki de bir mahkûm olduğu ve savaş sırasında kaçtığı gibisinden bir şeyler söylemiştir. Şöyle veya böyle gemiyi ele geçirmişti. Adamlardan beşi gazla zehirlenerek ölmüştü, diğerleri de vurulmuştu. Bunu sonradan gemi terk edilmiş bir halde boşlukta amaçsızca sürüklenirken bulunduğunda anlamıştık. Devriye gemisini ele geçirdikten sonra kendi gemisinin bilgisayarlarına kaçış taktiklerini yüklemiş ve onu&nbsp;</span><span class="sgc4 sgc-1">terk etmişti. Biz neşe içinde keşif gemisini kovalarken o devriye gemisiyle grubun arkasında kalmış ve sonradan filodan ayrılarak gözden kaybolmuştu. Daha sonra da başka bir gemiye geçtiği kesin olmasına rağmen izler bu noktadan sonra biraz bulanıklaşıyordu. Çünkü hangi gemiye bindiği ve bu gemiyle nereye gittiği tamamiyle bir sırdı.</span></p>

    <p class="heading"><span class="sgc2">Kendimi Özel Birim'in karargâhında tüm bunları Inskipp'e açıklamaya çalışırken buldum. O söylediklerimi soğuk gözlerle ve sert bir ifadeyle dinlerken ben de yaptıklarımı haklı çıkarmaya çalışıyordum.</span></p>

    <p class="heading"><span class="sgc2">"Hepsini birden elde edemezsin," dedim. "Sana savaş gemisini ve Pepeyi getirdim — silinip yok edilen kişiliği huzur içinde yatsın. Angelina bana bir oyun oynadı ve kaçmayı başardı, bunu kabul ediyorum. Ama Donanma'daki çocukları da atlatarak bundan çok daha büyük bir iş yaptı!"</span></p>

    <p class="heading"><span class="sgc2">"Neden böyle ateş püskürüyorsun?" diye sordu Inskipp donuk bir sesle. "Kimsenin seni görevini ihmal&nbsp;</span><span class="sgc4 sgc-1">etmekle suçladığı yok. Suçluymuş gibi konuşuyorsun. Sen iyi iş başardın. Hatta harika, muhteşem bir iş başardın... Bir ilk görev için...</span><span class="sgc4 sgc-1">"</span></p>

    <p class="heading"><span class="sgc2">"Yine aynı şeyi yapıyorsun!" diye gürledim. "Ne kadar yumuşak olduğumu anlayabilmek için vicdanımı yokluyorsun. Onu da bu nedenle sürekli etrafta tutuyorsun." Restoranda yanımızda oturmuş, boş ve anlamsız gözlerle etrafına bakınarak yemeğini yerken kendi kendine mırıldanan Pepe Nero'yu gösterdim. Eski kişiliği beyninden silinerek yerine yenisi yüklenmişti. Angelina'yı sevmiş ve bir savaş gemisi çalmış olan eski Pepe'den yalnızca vücudu kalmıştı geriye.</span></p>

    <p class="heading"><span class="sgc2">"Doktorlar yeni bir vücut kişiliği teorisi üzerinde çalışıyorlar," dedi Inskipp tatlı bir ses tonuyla. "Sürekli etrafımızda, gözümüzün önünde olması daha iyi değil mi? Eğer suçluluk eğilimleri yeni kişiliğinde de belirecek olursa onu erken davranıp Birim'e almak için harika bir fırsat elde etmiş oluyoruz böylece. Seni rahatsız mı ediyor?"</span></p>

    <p class="heading"><span class="sgc2">"Beni rahatsız eden o değil," dedim burnumdan soluyarak. "O psikotik kız arkadaşı için gerçekleştirdiği onca katliamdan sonra onu kıyma yapsan bile umurumda değil. Ama varlığı bana Angelina'nın dışarıda elini kolunu sallayarak dolaştığını ve yeni şeytanlıklar düşünmekte olduğunu hatırlatıyor. O kızın peşine düşmek istiyorum."</span></p>

    <p class="heading"><span class="sgc2">"Hayır, düşmüyorsun," dedi Inskipp. "Bana daha önce de teklif etmiştin ve ben de reddetmiştim. Bu konu artık kapanmıştır."</span></p>

    <p class="heading"><span class="sgc2">"Ama ben..."</span></p>

    <p class="heading"><span class="sgc2">"Ama sen ne?" iğrenç bir gülümsemeyle bana bakıyordu. "Galaksideki tüm kanun adamlarında kızın bir resmi var ve sürekli olarak aranıyor. Başkalarının zaten yapmakta olduğundan daha fazla ne yapabilirsin ki sen?"</span></p>

    <p class="heading"><span class="sgc2">"Sanırım hiçbir şey," diye homurdandım. "Madem öyle diyorsun canı cehenneme." Tabağımı iterek ayağa kalktım ve mümkün olduğunca doğal bir tavır takındım. "Şöyle koca bir şişe dolusu bir şeyler içip kendime geldikten sonra merkeze gideceğim ve kendimi teselli etmeye çalışacağım."</span></p>

    <p class="heading"><span class="sgc2">"İyi edersin. Angelina'yı da unut. Yarın sabah saat tam dokuzda ofisime gel. Tercihan ayık olarak."</span></p>

    <p class="heading"><span class="sgc2">Kapıdan çıkıp kaldığım dairenin bulunduğu tarafa giden koridorda ilerlerken "Despot," diye homurdandım. Görüş alanından çıkar çıkmaz uzay istasyonuna giden bir yan rampaya yöneldim.</span></p>

    <p class="heading"><span class="sgc2">Angelina'dan öğrendiğim ders buydu. Eğer bir planın varsa onu hemen uygulamaya koy. İşin sürüncemede kalıp bayatlamasına ve diğer insanların da o konuda ahkâm kesmelerine izin verme. Şu anda, bu işin içinde bulunan en kurnaz adama karşı geliyordum ve bunu düşünmek bile beni terletmeye yetiyordu. Düpedüz Inskipp'in emirlerini çiğniyor, hem onu hem de Özel Birim'i karşıma alıyordum. Aslında tam olarak onlara karşı geliyor da sayılmazdım, yalnızca .onlar adına başladığım işi bitirmek istiyordum. Ama şurası da kesindi ki meseleye bu açıdan bakan tek kişi bendim.</span></p>

    <p class="heading"><span class="sgc2">Dairemde bu iş için bana çok yararlı olabilecek bir sürü alet edevat ile hatırı sayılır bir miktar da para vardı. Ama işimi bunlarsız görmeliydim. Inskipp aramızda ortaya çıkan bu ani görüş ayrılığı üzerinde düşünmeye başladığında uzayın derinliklerinde olmak istiyordum.</span></p>

    <p class="heading"><span class="sgc2">Bir teknisyen, gemilerden birini, bir çekici-robotun da yardımıyla fırlatma rampasındaki yerine yerleştiriyordu. Yanlarına yaklaştım ve resmi ses tonumu kullanarak sordum.</span></p>

    <p class="heading"><span class="sgc2">"Bu benim gemim mi?"</span></p>

    <p class="heading"><span class="sgc2">"Hayır, efendim. Bu Kıdemli Ajan Nielsen için, işte kendisi de geliyor."</span></p>

    <p class="heading"><span class="sgc2">"Merkezden bir kontrol et bakalım? Bu acil bir durum, fazla incelemeye vaktimiz yok."</span></p>

    <p class="heading"><span class="sgc2">"Yeni bir iş mi, Jimmy?" diye sordu Ove yaklaşırken. Kafamı salladım ve köşeyi dönüp gözden kaybolana kadar teknisyenin ardından baktım.</span></p>

    <p class="heading"><span class="sgc2">"Hep bildiğin gibi," dedim. Kolumu kaldırıp hayali bir raketi tutuyormuş gibi sallayarak, "Senin tenis maçları nasıl gidiyor?" diye sordum.</span></p>

    <p class="heading"><span class="sgc2">Başını çevirip gemisine bakarak "Her geçen gün daha iyiye gidiyorum," dedi.</span></p>

    <p class="heading"><span class="sgc2">"Sana yeni bir vuruş stili öğreteyim," diyerek ani bir hareketle kolumu indirip tüm gücümle boynuna vurdum. Sessizce yere yığılırken onu tuttum ve sürükleyerek gözden uzak bir yerde dizili duran yağ bidonlarının arkasına götürüp yavaşça bıraktım. Elinde tuttuğu rota bandını gevşek duran parmaklarının arasından yavaşça aldım.</span></p>

    <p class="heading"><span class="sgc2">Daha teknisyen geri dönmeden ben gemiye binmiş, kapıları kilitlemiştim. Rota bandını kontrol paneline yerleştirdim ve üzerinde delikler açarak kuleden kalkış izni almak için gerekli şifreyi verdim. Kulenin cevabını beklerken geçen süre bana yüzyıl gibi gelmiş, bu arada tüm yüzümü ter damlaları kaplamıştı. Nihayet yeşil ışık yandı.</span></p>

    <p class="heading"><span class="sgc2">Birinci aşamayı kazasız belasız atlatmıştım. Gemi havalanıp da kalkış motorları durduğunda hemen koltuğumdan fırlayıp elimde tutmakta olduğum tornavida ile kontrol paneline yöneldim. Bütün Özel Birim gemilerinde pilotsuz da uçurulabilmeleri için bir uzaktan kumanda birimi olurdu. Bunu, her zaman işe yarar bir yanı olduğunu düşündüğüm meraklılığım sayesinde, bu tür bir gemiyle yapmış olduğum ilk uçuşumda keşfetmiştim. Uzaktan kumanda biriminin bağlantılarını kestikten sonra hemen motor odasına yollandım.</span></p>

    <p class="heading"><span class="sgc2">Belki de ben çok şüpheci biriyim, ya da insanlar hakkında veya pek çok konuda kendi kuralları olan Inskipp hakkında kötü düşünüyorum. Benden daha az şüpheci biri, motora yerleştirilmiş bulunan uzaktan kumandalı intihar bombasını es geçebilirdi. Bu, bir geminin ele geçirilmesi durumunda onu havaya uçurmak içindi. Bunu başka çareleri kalmadığı sürece benim için kullanacaklarını sanmıyordum. Ama yine de onu da devre dışı bırakmak istiyordum.</span></p>

    <p class="heading"><span class="sgc2">Bomba, motor mahfazasının içine montaj elemanlarının bir parçası gibi yerleştirilmiş olan sert bir burmedeks blokunun içinde idi. Blokun kapağını kolayca açtım, içeride, pek çok karmaşık devrenin oluşturduğu bir labirent vardı ve tüm devreler bu kalın metal bloka tutturulmuş olan bir sigortaya bağlı idi. Bombanın üzerinde büyük bir kapak vardı. Parmaklarımı etrafına geçirip döndürmeye çalıştığım lanet olası kapak bir türlü açılmıyordu. Derisi sıyrılan parmaklarımı tekrar yerleştirip son bir hamle yaparak tüm gücümle kapağı çevirdim ve nihayet açmayı başardım. Kapağın açılmasıyla birlikte bomba, çekilen bir dişin sinirlerini andıran kabloların ucunda sarkmaya başladı.</span></p>

    <p class="heading"><span class="sgc2">Sonra da büyük bir gürültüyle patlayarak her yanı siyah bir dumanın içinde bıraktı.</span></p>

    <p class="heading"><span class="sgc2">İnanılmaz bir biçimde soğukkanlılığımı koruyarak, dağılmakta olan dumanın içinden kafamı çevirip burmedeks blokta açılmış olan siyah deliğe baktım. Bu, koca gemiyi ve içindeki her şeyi un ufak edip hoş bir toz bulutuna çevirebilirdi.</span></p>

    <p class="heading"><span class="sgc2">"Inskipp," dedim, ama boğazım kurumuştu ve sesim çatlak çıkıyordu, ben de sözümü baştan almak zorunda kaldım. "Inskipp, mesajını aldım. Beni Özel Birim'den böyle kovmayı planlıyordun ama olmadı. Bunun yerine benim istifamı kabul et."</span></p>

    <p class="heading"></p>
  </div>
</body>
</html>
