<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>PASLANMAZCELİKSICAN</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  
<style type="text/css">
span.sgc-1 {font-style: normal;}
</style>
</head>

<body class="main1">
  <div class="calibre">
    <p class="heading"><span class="sgc2"><br class="calibre" /></span></p>

    <p class="heading"><span class="sgc2"><br class="calibre" /></span></p>

    <h1 class="heading" style="text-align: center;"><span class="sgc2">6</span></h1>

    <p class="heading"><span class="sgc2">Onlara becerebildiğimce sıkı bir selam çaktım ve hepsi dışarı çıktılar. Endişeli bir ifadeyle arkalarından bakarken bir an Birlik Donanması'na olan saf güvenlerinden dolayı onlara gıpta ettim. Oysa ki şu intikam filosu da en az benim amirallik rütbem kadar hayaliydi. Bu hâlâ Özel Birim'i ilgilendiren bir işti. En son gelişmeleri hemen Inskipp'e iletmem gerekiyordu. Ona geminin kaçırıldığını bildiren bir mesaj yollamıştım, ama hâlâ cevap alamamıştım. Belki hırsızların kimliği onu harekete geçirirdi.</span></p>

    <p class="heading"><span class="sgc2">Mesajım şifreliydi, ama gerekli çabayı sarf etmeye niyeti olan birisi bu şifreyi kolayca çözebilirdi. Mesajı haberleşme merkezine kendim götürdüm. Telepat şeffaf kabininde oturuyordu. Ben de içeri girip kapıyı kilitledim. Galaksinin bir yerlerinden gelen mesajları alıp yumuşak bir sesle mikrofona okurken gözleri belirsiz noktalara bakıyordu. Dışarıda ise aceleyle çalışan yazıcılar mesajları kopyalıyor, kodluyor ve dosyalıyorlardı, ancak yalıtılmış duvardan en ufak bir ses sızmıyordu. Dikkatini tekrar odanın içine yöneltmesini bekledim ve sayfalan uzattım.</span></p>

    <p class="heading"><span class="sgc2">"Birlik Merkez 14, çabuk," dedim.</span></p>

    <p class="heading"><span class="sgc2">Kaşlarını şöyle bir kaldırdı ama hiç soru sormadı. Karşı tarafın bir alay haberleşme görevlisi olduğu için bağlantı kurmak yalnızca birkaç saniye sürdü. Şifreli kelimeleri yüksek sesle telaffuz etmeksizin, ama ağzıyla şekillendirerek, düşünce gücüyle onları ışık yıllarıyla ölçülen uzak mesafelere taşıyarak, dikkatlice okudu. Bitirir bitirmez sayfayı geri alıp yırttım ve parçaları ceplerime doldurdum.</span></p>

    <p class="heading"><span class="sgc2">Bu kadar çabuk cevap aldığıma bakılırsa Inskipp bir aşağı bir yukarı dolanarak mesajımı bekliyor olmalıydı. Mikrofon dışarıdaki yazıcılara kapatılmıştı. Gelen mesajı kendim not ettim.</span></p>

    <p class="heading"><span class="sgc2">"...,xybb dfıl fdno, eğer beceremezsen sakın gözüme görünme!"</span></p>

    <p class="heading"><span class="sgc2">Mesajın son kısmı oldukça anlaşılır olduğu için haberleşme görevlisi okurken sırıtmıştı. Kalemimi gözünün içine sokarcasına sallayarak adeta kükredim ve bu mesajın hiçbir yerini tekrarlamamasını, çok gizli olduğunu, böyle bir şey yaptığı takdirde öldürülmesine şahsen tanıklık edeceğimi belirttim. Bu yüzündeki gülümsemeyi silip atmıştı, ama kendimi daha iyi hissetmemi sağlayamamıştı.</span></p>

    <p class="heading"><span class="sgc2">Şifreyi çözdüğümde mesajın tahmin ettiğim kadar kötü olmadığını gördüm, ikinci bir emre kadar çalınan savaş gemisinin izini bulup onu ele geçirmekle görevlendirilmiştim. Gereken her türlü yardım için Birlik'e başvurabilirdim. İş tamamlanana kadar amiral kimliğimi muhafaza edecektim. Inskipp'i gelişmelerden haberdar etmek zorundaydım. Mutluluğumun tamamlanmasına engel tek şey o son meşum kelimelerdi.</span></p>

    <p class="heading"><span class="sgc2">Uzun zamandır beklediğim görev nihayet bana verilmişti. Ancak daha anlaşılır bir biçimde ifade etmek gerekirse aldığım emir savaş gemisini ele geçiremediğim takdirde kellemi kaybedeceğim şeklindeydi. En azından tezgâhlanan komployu ortaya çıkarmak için gösterdiğim gayretleri takdir edebilirlerdi, ama bu konuyla ilgili tek bir kelime geçmiyordu. Ne kadar insafsız bir dünyada yaşıyorduk.</span></p>

    <p class="heading"><span class="sgc2">Kendime karşı duyduğum bu acıma beni gevşetti ve hemen yatmaya gittim. Şimdi asıl işim beklemek olduğuna göre bunu pekâlâ uyurken de yapabilirdim.</span></p>

    <p class="heading"><span class="sgc2">Elimden başka bir şey de gelmezdi zaten. Tabii kendim için bir donanma gemisi istemek ya da hırsızlarla ilgili daha çok bilgi elde etmek gibi işlerle uğrayabilirdim, ama bunlar asıl amacımın yanında&nbsp;</span><span class="sgc3">gerçekten ikinci derecede önemli şeylerdi. Asıl amacımla ilgili haberler de pek iç açıcı değildi. Bu kovalamaca için üs olarak seçebileceğim en uygun yer Cittanuvo'ydu. Kayıp gemi her yöne gitmiş olabilirdi. Ve geçen her dakika kaçmış olabilecekleri yerlerin sayısı geometrik bir artışla katlanıyordu. Devriye gemisinin nöbetçi mürettebatını görevli oldukları istasyonlarda tuttum, diğerlerinin de yarıçapı yüz metre olan bir alanın dışına çıkmasını yasakladım.</span></p>

    <p class="heading"><span class="sgc2">Pepe ve Angelina izlerini o kadar iyi saklıyorlardı ki onlar hakkında çok az yeni bilgi elde edebilmiştim. İkisinin de dünya dışından bir yerden oldukları izlenimini uyandıran hafif bir aksanla konuştukları dışında geçmişleri ile ilgili hiçbir bilgi yoktu. Pepe'nin pek net olmayan bir adet fotoğrafı vardı. Tombuldu, ancak bakışlarındaki kasvet nedeniyle bildiğimiz o "neşeli, şişman çocuklardan" olduğunu söylemek zordu. Kızın fotoğrafı yoktu. Bu mütevazı bulguları bir araya getirdim ve sabırsızlığımı yenmeye çalışarak geminin şifrecisini uzayda çıkan her türlü sorunu kaydetmekle görevlendirdim. Kaptanla ben de olayların meydana geldiği yerleri saptayıp bunları, çalınan geminin bulunabileceği yerleri gösteren ve giderek daha geniş bir alanı içine almakta olan noktalarla karşılaştırıyorduk. Bazı felaketlerin ve kazaların meydana geldiği yerler bu alanın içinde kalıyordu, ama biraz daha araştırınca hepsinin doğal sebepleri olduğu ortaya çıkıyordu.&nbsp;</span></p>

    <p class="heading"><span class="sgc2">Tehlike bölgesinin içinde yer alan olaylarla ilgili tüm raporların hemen bana getirilmesi konusunda emir vermiştim. Haberi getiren kurye ışığı yakıp bir kâğıt uzatarak beni derin uykumdan uyandırdı. Gözlerimi kırpıştırarak kendime gelmeye çalıştım, ilk iki satırı okudum ve yatağımın üzerindeki alarm düğmesine bastım. Şunu söylemeliyim ki Donanma'daki çocuklar işlerini iyi biliyorlardı. Sirenler çalmaya başlar başlamaz, ben daha raporu okumayı bitirmeden, mürettebat büyük bir patırtıyla harekete geçti ve gemiyi güvenlik altına aldı. Gözbebeklerim normal büyüklüklerine döner dönmez kâğıdı sonuna kadar okudum, sonra baştan dikkatle bir daha okudum.</span></p>

    <p class="heading"><span class="sgc2">Görünüşe bakılırsa beklediğimiz haber gelmişti. Bu korkunç olayın hiçbir tanığı yoktu, fakat birkaç gözetleme istasyonu tahrip gücü yüksek bir silahı ateşlemeye yarayan fırlatma statiğini fark etmişlerdi. Yaptıkları hesaplamalar görevlileri, gövdesinde demiryolu tüneli büyüklüğünde bir delik açılmış olan Ogget'in Rüyası adlı bir kargo gemisinin bulunduğu noktaya götürmüştü. Geminin plütonyumdan oluşan yükü ise kayıplara karışmıştı.</span></p>

    <p class="heading"><span class="sgc2">Mesajın her satırında Pepeyi görebiliyordum. İnsansız bir savaş gemisini ele geçirmiş olmanın avantajını en iyi biçimde kullanmıştı. Eğer başka bir gemiyle pazarlık etmeye ya da onu tehdit etmeye kalkışsaydı işin içine şans faktörü de girecekti. Bu yüzden doğruca hiçbir şeyden şüphelenmeyen bir yük gemisini hedef almış ve savaş gemisine yerleştirdiği canavar silahlarla onu havaya uçurmuştu. Gemideki on sekiz adamın hepsi de anında ölmüştü. Yalnızca hırsız değil aynı zamanda katildiler de.</span></p>

    <p class="heading"><span class="sgc2">Şimdi üzerimde harekete geçmek, ama daha da önemlisi hata yapmamak için bir baskı hissediyordum. Şu bizim tombul Pepe gerektiğinde acımasız bir katil de olabileceğini göstermişti. Ne istediğini biliyordu ve uzanıp almıştı onu. Yoluna çıkan herkesi yok ederek. Bu iş bitene kadar daha başkaları da ölecekti ve bunların sayısını mümkün olduğunca düşük tutmak bana kalıyordu.</span></p>

    <p class="heading"><span class="sgc2">Aslında yapmam gereken şey hemen peşine tam teçhizatlı bir filo takıp onu adalete teslim etmekti. Ben de aynen böyle yapmak isterdim, ama ortada bir sorun vardı. O neredeydi? Bir savaş gemisi diğer bazı şeylere kıyasla dev gibi görünebilir, ama galaksinin sonsuz büyüklüğü içerisinde o kadar minicik kalır ki onu ancak bir mikroskopla görebilirsiniz. Gemi, normal ticaret hatlarının dışında kaldığı ve gözetleme istasyon ve gezegenlerinden uzak durduğu sürece asla bulunamazdı.</span></p>

    <p class="heading"><span class="sgc2">Öyleyse ben onu nasıl bulabilirdim? Ya da haydi buldum diyelim, nasıl ele geçirirdim? Bu cehennemi şey karşılaşabileceği her türlü hasımdan kat kat güçlüyken nasıl olabilirdi bu? İşte bu sorulara yanıt&nbsp;</span><span class="sgc3">bulabilmek için gecelerce uyumamış, günlerce kendi kendime konuşmuştum.</span></p>

    <p class="heading"><span class="sgc2">Yavaş yavaş ve dikkatlice hazırlanmış bir çözüm planı oluşturmalıydım. Pepe'nin bir sonraki durağının neresi olduğunu bilemediğim için onun benim istediğim yere gitmesini sağlamalıydım.</span></p>

    <p class="heading"><span class="sgc2">Benim lehime olan bazı şeyler de vardı. Her şeyden önce onu daha tam olarak hazır olmadan oyununu oynamaya zorlamıştım. Cittanuvo'yu benim gezegene ayak bastığım gün terk etmesi tesadüf değildi. Onunki kadar ayrıntılı bir plan elbette ki yaklaşan herhangi bir tehlikeye karşı uyarı tertibatını da içerirdi. Savaş gemisinin hareket mekanizması, kontrol sistemi ve ana silahları ben ortaya çıkmadan haftalar önce yerleştirilmişti. Diğer ayrıntılar ise kalkıştan sonrasına bırakılmıştı. Hırsızlığa şahit olanlardan biri gemi kalkarken kapılarından sarkan enerji hatlarını ve kablolarını ayrıntılarıyla tasvir etmişti.</span></p>

    <p class="heading"><span class="sgc2">Benim gelişim Pepe'nin dengesini bozmuştu. Şimdi düşene kadar onu sallamaya devam etmem gerekiyordu. Bu, onun düşündüğü gibi ama daha hızlı düşünmem, planına uygun hareket etmem ve onu tuzağa düşürmem gerektiği anlamına geliyordu. Teori mükemmeldi, ama sorun, bunu uygulamaya koymanın pek göründüğü kadar kolay olmamasıydı.</span></p>

    <p class="heading"><span class="sgc2">Bir içki ve bir puro biraz iyi geldi. Dumanları üfleyerek pilot kabininin duvarlarını seyretmek beni bir parça rahatlatmıştı. Herşey bir yana, bir savaş gemisiyle yapabileceğiniz o kadar da çok şey yoktur. Onunla çok büyük dalavereler çevirmeniz, kasaları havaya uçurmanız ya da burmedeks patlayıcılar yapmanız mümkün değildir. Devasa yapısı ve korkunç silahlarıyla uzay korsanlığı için biçilmiş kaftandır ama bundan başka pek bir işe de yaramaz.</span></p>

    <p class="heading"><span class="sgc2">"Harika, harika... Fakat niçin bir savaş gemisi?"</span></p>

    <p class="heading"><span class="sgc2">Kendi kendime konuşuyordum ve bu normalde kötüye işaretti. Ama şu an buna hiç aldırmıyordum. Uzay korsanlığı havasına girmiştim ve şimdiye dek oldukça iyi gidiyordum. Ta ki bu yaman çelişki birden ortaya çıkıp gözümün tam önünde durana kadar.</span></p>

    <p class="heading"><span class="sgc2">Neden savaş gemisi? Neden iki kişinin zar zor yönetebileceği bir gemi için bunca sıkıntıya katlanılmış ve yıllar süren bir çaba harcanmıştı? Bu gayretlerin onda biriyle bile Pepe tüm amaçlarını gerçekleştirmeye yetecek bir kruvazöre sahip olabilirdi.</span></p>

    <p class="heading"><span class="sgc2">Daha doğrusu uzay korsanlığı yapmaya uygun bir kruvazöre sahip olabilirdi, ama bu amaçlarını gerçekleştirmesine yetmezdi. Bir savaş gemisi istemiş ve bunu elde etmişti. Demek ki amacı yalnızca basit bir korsan olmak değildi. Pepe'nin saplantılı, kendini beğenmiş ve tıpkı kısa devre yapmış bir bilgisayar gibi akli dengesini yitirmiş bir adam olduğu aşikârdı. Günün birinde resmi testlerle yapılan elemeleri nasıl atlattığının sırrı araştırılmalıydı. Ama şu an benim derdim bu değildi. Hâlâ onu yakalamam gerekiyordu.</span></p>

    <p class="heading"><span class="sgc2">Kafamda bir plan şekillenmeye başlıyordu, ancak aceleye getirmedim. Önce onu iyi tanıdığımdan emin olmalıydım. Tüm bir dünyayı ayakta uyutarak bir savaş gemisi inşa eden ve sonra da gemiyi çalan bir adam bu kadarla kalmazdı. Geminin bir mürettebatı, yakıt alabileceği bir üssü ve bir de görevi olmalıydı.</span></p>

    <p class="heading"><span class="sgc2">İlk önce yakıt sorunu çözümlenmişti. Ogget'in Rüyası adlı geminin oyulmuş olan gövde kısmı bunun sessiz tanığıydı. Us olarak kullanılabilecek sayısız gezegen vardı. Mürettebat bulmak bu barışçıl zamanlarda güç olmakla beraber bu konuda da aklıma birkaç değişik çözüm geliyordu. Mesela akıl hastanelerine ve hapishanelere el atmak. Bu birkaç kez yapıldığı takdirde her korsan şefinin gurur duyacağı bir mürettebat oluşturmak işten bile değildi. Ancak korsanlık bu çocuğa yakıştırılamayacak&nbsp;</span><span class="sgc3">kadar mütevazı bir heves olurdu. Tüm gezegeni ya da belki de bütün bir sistemi mi kontrol etmek istiyordu? Veya daha fazlasını mı amaçlıyordu? Bu fikir aklıma gelince biraz ürperdim doğrusu. Böyle bir plan bir kez uygulamaya konduktan sonra onu durduracak herhangi bir şey olabilir miydi? Krallık Savaşları sırasında birkaç gemiye ve Pepe'den daha az beyne sahip pek çok tip aynen bu şekilde imparatorluk kurmuşlardı. Başarıları tek adam yönetimine dayandığı için hepsi sonunda yıkılmışlardı. Ama tabii bunun için belli bir bedel ödemek gerekmişti!</span></p>

    <p class="heading"><span class="sgc2">Pepe'nin planı da buydu ve haklı olduğumu bütün hücrelerimde hissedebiliyordum. Birkaç ayrıntıda yanılıyor olabilirdim ama önemli değildi bunlar. Planın genel hatlarını biliyordum, tıpkı bir ipucu bulduğumda buna ne kadar güvenebileceğimi ve ne yapmam gerektiğini bildiğim gibi. Kanunsuz işlerde de, insan emeği gerektiren her işkolunda olduğu gibi, bazı kurallar vardır. Pepe'nin planının bu olduğundan emindim.</span></p>

    <p class="heading"><span class="sgc2">"iletişim Subayı'nı hemen buraya gönderin," diye dâhili telefondan bağırdım. "Ayrıca yazı makinalarıyla birlikte birkaç da memur. Çabuk olun, bu bir ölüm kalım meselesi!" Bu son söylediklerim kulağa pek inandırıcı gelmemişti. Heyecan ve hevesimin beni karakterimden uzaklaştırmakta olduğunu fark ettim. Hemen yakamı ilikledim, şeritlerimi düzelttim ve omuzlarımı dikleştirdim. Kapıyı çaldıklarında yine tam bir amiral olmuştum.</span></p>

    <p class="heading"><span class="sgc2">Emirlerim doğrultusunda gemi, şifrecimizin diğer operatörlerle bağlantı kurabilmesi için biraz rotasından saptı. Susmuş motorlarımızla boşlukta sürüklenerek değerli günlerimizi boşa harcamamıza ve mürettebatının yarısının kendisine aptalca gelen emirleri yerine getirmekle meşgul olmasına sinirlenen Kaptan Steng sürekli homurdanıp duruyordu. Planım onun kavrama yeteneğini aşıyordu. Zaten onun kaptan, benim ise, geçici de olsa amiral olmamın nedeni de buydu.</span></p>

    <p class="heading"><span class="sgc2">Talimatım üzerine kılavuz kaptan kendi bölmesinde yine bir ihtimaller küresi hazırladı. Kürenin yüzeyi, çalman savaş gemisinin almış olabileceği maksimum yoldan bir uçuş günü daha ilerideki tüm yıldız sistemlerini kapsıyordu. Önceleri bunların sayısı pek fazla değildi ve haberleşme görevlisi hepsini arayarak oralardaki Donanma Halkla İlişkiler görevlilerine haber bülteni gönderebiliyordu. Ancak küre genişledikçe işlere yetişememeye ve gittikçe geri kalmaya başladı. O ana kadar genel bir bülten hazırlatmış ve bu haberlerin kullanılıp genişletilmesi için gerekli emirleri vermiştim; görevli de bunları Merkez 14'e göndermişti. Oradaki bir sürü haberleşme görevlisi tek tek tüm gezegenlerle irtibat kuruyordu. Bizim bütün yapmamız gereken bu listeye yeni gezegenler eklemekti.</span></p>

    <p class="heading"><span class="sgc2">Bu bülten ve gezegenlerden gelen diğer ayrıntılar hep tek bir konu etrafında dönüyordu. Ben de bir röportaj haline getirdiğim haberi biraz daha geliştirerek iyice dramatikleştirdim. Çok çeşitli formatlarda kolaylıkla kullanılabilmesi için de bir sürü değişik versiyon yazdım. Gittikçe genişleyen bu kürenin içindeki tüm gazete ve dergilerde aynı haberin şu veya bu şekilde çıkmasını istiyordum.</span></p>

    <p class="heading"><span class="sgc2">"Bu saçmalık da ne demek oluyor, Allah aşkına?" diye sinirli sinirli sordu Kaptan Steng. Tüm bu operasyonun beyhude olduğuna karar vererek odasına çekilip zamanını olan bitenlerin sicilini nasıl etkileyeceği konusunda kaygılanarak geçirmeye başlayalı epey olmuştu. Merak veya sıkıntıdan olsa gerek yazdığım haberlerden birini dehşetle okudu.</span></p>

    <p class="heading"><span class="sgc2">"Uzay yatını yüz yıl yetecek kadar çok lüks eşyayla doldurarak... Kendisine ayrı bir dünya kuran milyarder." Satırları okudukça kaptanın yüzü kıpkırmızı kesilmişti. "Bu zırvalıkların o katilleri yakalamakla ne ilgisi var?"</span></p>

    <p class="heading"><span class="sgc2">Sorduğu pek de kurnazca olmayan sorular sayesinde benim gerçek bir amiral olmadığımı öğrenmiş olduğu için, yalnız kaldığımızda bana pek kibarca davranmıyordu. Hâlâ görevimin başında olduğumdan şüphe yoktu, ancak artık resmi bir ilişkimiz var denemezdi.</span></p>

    <p class="heading"><span class="sgc2">"Bu palavralar ve zırvalıklar," dedim ona, "balığı yakalamamızı sağlayacak olan yem. Pepe ve suç ortağı için bir tuzak."</span></p>

    <p class="heading"><span class="sgc2">"Kimmiş bu esrarengiz milyarder ?"</span></p>

    <p class="heading"><span class="sgc2">"Benim," dedim. "Her zaman zengin olmak istemişimdir."</span></p>

    <p class="heading"><span class="sgc2">"Peki şu gemi, uzay yatı nerede ?"</span></p>

    <p class="heading"><span class="sgc2">"Şu anda Udrydde'deki donanma tersanesinde inşa ediliyor. Ben şu emirleri de gönderdikten sonra oraya gitmek için artık hazırız demektir."</span></p>

    <p class="heading"><span class="sgc2">Kaptan Steng elindeki haberleri masanın üzerine bıraktı, sonra da herhangi bir hastalığın bulaşmasını engellemek ister gibi ellerini dikkatlice ovdu. Tarafsız görünmeye ve görüşlerimi dikkate almaya çalışıyordu, ama bunu hiç mi hiç beceremiyordu.</span></p>

    <p class="heading"><span class="sgc2">"Çok anlamsız," diye homurdandı. "O katilin bu haberlerden birini okuyacağını nereden biliyorsun? Ve okusa bile niye ilgilensin? Bana öyle geliyor ki o parmaklarının arasından kayıp giderken sen zamanını boşa harcıyorsun. Alarm vermemiz ve her gemiyi haberdar etmemiz gerekir. Donanma'yı alarma geçirelim ve tüm uzay hatlarına devriyeler gönderelim."</span></p>

    <p class="heading"><span class="sgc2">"O da etraflarından dolaşarak hepsinden kolaylıkla kurtulsun," dedim. "Ya da daha iyisi buna bile gerek görmeden elimizdeki gemilerin icabına baksın. Bu hiçbir işe yaramaz. Bu Pepe çok zeki ve ayarlanmış bir kumar makinası kadar da hilebaz. Onun en güçlü yanı bu, aynı zamanda da en zayıf tarafı. Böyleleri bir başkasının kendilerini aklıyla alt edebileceğini asla düşünemez. Benim yapacak olduğum şey de bu."</span></p>

    <p class="heading"><span class="sgc2">"Çok mütevazısın, değil mi," dedi Steng.</span></p>

    <p class="heading"><span class="sgc2">"Olmamaya çalışıyorum," dedim. "Sahte tevazu beceriksizlerin başvuracağı bir şeydir. Ben bu haydutları yakalayacağım ve sana bunu nasıl yapacağımı söylüyorum. Yakında tekrar saldıracak ve nereye saldırırsa saldırsın orada tuzak olarak hazırladığım haberi okuyabileceği bir gazete ya da dergi mutlaka olacak. Başka neyin peşinde olursa olsun bulabildiği bütün yayın organlarını satın alacak. Biraz kendi egosunu tatmin etmek için, ama daha çok ilgilendiği şeylerin peşine düşmek için. Gemi tarifeleri gibi."</span></p>

    <p class="heading"><span class="sgc2">"Ama bunlar sadece tahmin, hiçbirinden emin değilsin."</span></p>

    <p class="heading"><span class="sgc2">Beceriksiz olduğumu peşinen kabul etmesi artık beni kızdırmaya başlamıştı. Sinirlerime hâkim olmaya çalışarak bir kere daha denedim.</span></p>

    <p class="heading"><span class="sgc2">"Evet, bunlar tahmin. Ama bu tahminleri yaparken yararlandığım bazı gerçekler de var ortada. Ogget'in Rüyasında. Okunacak ne varsa hepsi toplanmıştı. Kontrol ettiğim ilk şeylerden biri buydu. Uzay gemisinin tekrar saldırmasına engel olamayız, ama onu tuzağa düşürerek icabına bakabiliriz."</span></p>

    <p class="heading"><span class="sgc2">"Bilemiyorum," dedi kaptan. "Bana öyle geliyor ki..."</span></p>

    <p class="heading"><span class="sgc2">Ona nasıl geldiğini asla duyamadım, ama bundan hiç de şikâyetçi değildim çünkü artık sahte rütbemi tekrar takınmamı gerektirebilecek derecede tepemi attırmaya başlamıştı. Alarm sirenleri cümlesini yarıda kesti ve haberleşme odasına doğru koşmaya başladık.</span></p>

    <p class="heading"><span class="sgc2">Bu onun gemisi olduğu için bütün kestirme yolları biliyordu, bu nedenle yarışı burun farkıyla Kaptan Steng kazandı. Çözdüğü bir şifreyi elinde tutan haberleşme görevlisi tüm yazanları bir cümlede özetledi.</span></p>

    <p class="heading"><span class="sgc2">"Gene saldırdılar; Donanmaya ait bir uyduyu havaya uçurdular, otuz dört kişi öldü."</span></p>

    <p class="heading"><span class="sgc2">"Eğer planın işe yaramazsa amiral, derini yüzme görevini bizzat kendim üstleneceğim." Kaptan kısık bir sesle kulağıma fısıldıyordu.</span></p>

    <p class="heading"><span class="sgc2">"Eğer planım işe yaramazsa, kaptan, bende yüzülecek deri falan kalmayacak. Şimdi izin verirseniz, mümkün olduğunca çabuk Udrydde'ye gitmek ve gemime binmek istiyorum."</span></p>

    <p class="heading"><span class="sgc2">Bütün çalışma arkadaşlarımın nefret ve küçümsemesiyle karşılaşmak beni kızdırmıştı, dengemi kaybetmiştim. Artık mantığımla değil öfkeyle düşünüyordum. Kendimi kontrol etmeye çalışarak düşüncelerimi bir düzene soktum ve kafamdakileri şöyle bir yokladım.</span></p>

    <p class="heading"><span class="sgc2">Yine o ihtiyar uzay köpeği havama bürünerek "Şu son emri durdurun," diye bağırdım. "Önce tüm gezegenleri arayarak saldın sırasında tuzaklarımızdan herhangi birine düşüp düşmediklerini bulun. "</span></p>

    <p class="heading"><span class="sgc2">Telepat gözlerini belirsiz noktalara dikerek bir şeyler mırıldanırken ben soğukkanlı bir biçimde bazı kâğıtları karıştırıyordum. Yüksek rütbeli subaylar ve diğer görevliler gergin bir halde bekliyor, bana olan nefretlerini gizlemek için boş yere çabalıyorlardı. Cevap almak yaklaşık on dakika sürdü.</span></p>

    <p class="heading"><span class="sgc2">"Olumlu," dedi telepat. "Bir erzak gemisi saldırıdan yirmi saat önce oraya inmiş. Başka şeylerin yanısıra içinde o haberin de bulunduğu gazeteler bırakmış."</span></p>

    <p class="heading"><span class="sgc2">"Çok güzel," dedim sakince. "Şimdi o gazetelerin artık kullanılmaması yönünde genel bir emir gönderin. Yalnız Donanmaya ait başka bir haberleşme aracı kullanmadan sadece telepatlarla gönderin emri. Diğer cihazların 'gizlice dinlenme' ihtimali çok yüksek. " Vaziyet icabı odada yavaşça dolaşıyordum. Boşalan soğuk terleri görmesinler diye yüzümü gizlemeye çalışarak.</span></p>

    <p class="heading"><span class="sgc2">Büyük bir hızla</span>&nbsp;<span class="sgc4">Eldorado</span>&nbsp;<span class="sgc2">adındaki lüks yatımın bulunduğu Udrydde'ye gittik. Tersane komutanı bana gemiyi gösterirken merakını yenmek için de soylu bir çaba sarf ediyordu. Ona görevim hakkında tek bir kelime bile söylemeyerek Donanma'dan sadistçe intikam aldım. Kontrol sistemlerini ve özel cihazları teknisyenlerle gözden geçirdikten sonra gemiyi boşalttım. Haberlerin tümünde belirtilen adrese doğru yola koyulmamı sağlayacak rota otomatik pilottaki bantta kayıtlıydı. Bunun için bir düğmeye basmam yeterliydi. Düğmeye bastım.</span></p>

    <p class="heading"><span class="sgc2">Güzel bir gemiydi. Tersanedekiler de ayrıntılara büyük önem vermiş, epey zaman harcamışlardı. Pruvadan kıç tarafa kadar her yer altınla kaplanmıştı. Daha değerli başka metaller de kullanılmıştı, ancak hiçbirisi altın kadar zengin ve gösterişli durmuyordu. Dışarıdaki ve içerideki bütün parçalar ya en son teknoloji kullanılarak yenilenmiş ya da değerli madenlerle kaplanmıştı. Bütün bu işlerin verilen zamanda yapılmış olması mümkün değildi, Donanma lüks bir yatı benim ihtiyaçlarıma göre yeniden düzenlemiş olmalıydı.</span></p>

    <p class="heading"><span class="sgc2">Herşey hazırdı. Ya Pepe bir hamle yapacak ya da ben cenneti andıran lüks gezegenime doğru yol alacaktım. Eğer bu olursa, orada kalmam en iyisiydi.</span></p>

    <p class="heading"><span class="sgc2">Artık uzayda dönüşü olmayan bir yola çıkmış olduğum için önceleri kafamdan attığım tüm şüpheler tekrar birer birer ortaya çıkmaya başlamıştı. O ana kadar çok bariz ve mantıklı görünen plan şimdi derme çatma ve çılgın bir iğretilik gibi gelmeye başlamıştı.</span></p>

    <p class="heading"><span class="sgc2">"Orada dur bakalım, yolcu," dedim kendi kendime. En ikna edici amiral sesimle konuşuyordum. "Değişen hiçbir şey yok. Şartları göz önünde bulundurduğumuzda hâlâ en iyi ve uygulanması mümkün olan tek plan bu."</span></p>

    <p class="heading"><span class="sgc2">Acaba öyle miydi ? Donanmaya ait erzakları yiyerek dağ gibi gemisiyle dolaşan Pepe'nin hayatın bu tür lüksleriyle ilgileneceğinden emin olabilir miydim? Ya da eğer bu lüks şeyler dikkatini çekmezse, bir gezegenin kendisine sağlayabileceği olanaklar ile ilgilenebilir miydi? İsteyebileceği tüm şeyleri tuzağıma yerleştirmiş, onları nerede bulabileceği ile ilgili bilgileri de vermiştim. Şu anda yemi ağzına almıştı, ama acaba kancayı yutacak mıydı?</span></p>

    <p class="heading"><span class="sgc2">Bunu bilemiyordum. Eğer bu kaygılı düşünceleri kafamda evirip çevirmeye devam etseydim aklımı oynatabilirdim. Düşüncelerimi başka bir şey üzerinde yoğunlaştırabilmek için büyük bir çaba harcamam gerekiyordu, ama buna mecburdum. Sonraki dört gün geçmek bilmedi.</span></p>

    <p class="heading"></p>
  </div>
</body>
</html>
