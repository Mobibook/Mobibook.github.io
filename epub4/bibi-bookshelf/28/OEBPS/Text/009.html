<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Jack Haberi Yetiştiriyor</title>
</head>

<body>
  <h1 class="h11">Jack Haberi Yetiştiriyor</h1>

  <p>Jack diğerlerinin gittiğinden emin olduktan sonra sürünerek defne ağacının altından çıktı. Etrafına bakındı ve kimseyi görmedi.</p>

  <p>Şimdi ne yapması gerektiğini düşündü. Acaba durum Gizli Yediler&rsquo;i toplantıya çağıracak kadar önemli miydi? Hayır, ilk önce Peter&rsquo;a gidip olanları ona anlatacaktı. Peter bir toplantının gerekli olup olmadığına karar verebilirdi.</p>

  <p>Peter&rsquo;ın evinin yolunu tuttu ve yolda George&rsquo;la karşılaştı. &ldquo;Merhaba!&rdquo; dedi George. &ldquo;Çok ciddi görünüyorsun! Ne oldu? Evde bir sorun falan mı var?&rdquo;</p>

  <p>&ldquo;Hayır,&rdquo; dedi Jack. &ldquo;Ama daha demin Afacan Beşler&rsquo;in bir maceranın peşinde olduklarını öğrendim. Susie diğerlerine yazlık evde anlatırken duydum. Ben de dışarıdaki çalılıklarda gizlenmiştim.&rdquo;</p>

  <p>&ldquo;Önemli bir şey mi?&rdquo; diye sordu George. &ldquo;Yani biliyorsun, kardeşin Susie biraz baş belasıdır. Onun söylediklerine o kadar önem vermemelisin. Zaten daha bu yaşta çok kendini beğenmiş biri.&rdquo;</p>

  <p>&ldquo;Evet, biliyorum,&rdquo; dedi Jack. &ldquo;Ama zekidir. Ayrıca bugüne kadar biz de fazlaca maceranın içine girdik. Onlar da eğer gözlerini ve kulaklarını yeterince açık tutarsa neden aynısını yapamasınlar ki? Dinle, sana duyduklarımı anlatayım.&rdquo;</p>

  <p>Jack tüm duyduklarını George&rsquo;a aynen aktardı ve George da anlatılanlardan çok etkilendi. &ldquo;Tigger&rsquo;ın Ahırı!&rdquo; dedi. &ldquo;Orası ortalıkta görülmek istemeyen hırsızlar için oldukça iyi bir buluşma mekânı olabilir. Ama Susie adamların isimlerini nasıl öğrenmiş sence? Ah Jack, eğer Afacan Beşler gerçekten bizden önce önemli bir şey keşfederse çıldırırım!&rdquo;</p>

  <p>&ldquo;Ben de aynı fikirdeyim,&rdquo; dedi Jack, &ldquo;Özellikle Susie liderleriyse. Hep beni alt etmeye uğraşır, eğer o ve aptal grubu bir çete veya çetenin tasarladığı bir plana ulaşırsa, her zamankinden daha da beter olur. Hadi, Peter&rsquo;ı bulalım. Sana rastladığımda ona gidiyordum.&rdquo;</p>

  <p>&ldquo;Ben de seninle geleceğim o zaman,&rdquo; dedi George. &ldquo;Eminim Peter da bunun önemli olduğunu düşünecektir. Hadi gidelim!&rdquo;</p>

  <p>Böylece iki çocuk ciddi ve düşünceli ifadelerle Peter&rsquo;ın evine yürüdüler ve onu bulmak için evin arkasına dolandılar. Peter cumartesi günleri sorumlu olduğu işlerden birini yapıyor, bahçedeki çiçekleri suluyordu. Jack ve George&rsquo;u gördüğüne çok memnun oldu.</p>

  <p>&ldquo;Hey, merhaba,&rdquo; dedi, elindeki çiçek sulama kabını yere koyarak. &ldquo;Biraz ara verebilirim. Bitkilere su vermek ilk beş dakika için eğlenceli ama sonra korkunç sıkıcı. Annem aslında bunu yapmamdan hoşlanmıyor çünkü bahçede böceklerin elimi ısırmasından korkuyor. Ama babam öyle düşünmüyor ve her cumartesi bu işi bana veriyor.&rdquo;</p>

  <p>&ldquo;Peter,&rdquo; dedi Jack. &ldquo;Bazı haberlerim var.&rdquo;</p>

  <p>&ldquo;Nedir?&rdquo; diye sordu Peter. &ldquo;Söyle bakalım.&rdquo;</p>

  <p>Jack, Afacan Beşler toplantı yaparken nasıl defne ağacının altına saklandığını ve sonra da duyduklarını anlattı. &ldquo;Onların da elbette bir şifreleri var,&rdquo; dedi. &ldquo;Ama anlayamadım. Şifreyi söyledikten sonra fısıldaşmayı unuttular ve ağızlarından çıkan her bir kelimeyi duydum.&rdquo;</p>

  <p>Peter&rsquo;a konuşulanları anlattı ama Peter onu pek ciddiye almadı ve umursamaz bir tavır takındı.</p>

  <p>Jack&rsquo;in anlattıklarını sonuna kadar dinledikten sonra da güldü. &ldquo;Ah Jack! Sakın tüm bu saçmalıklara inandığını söyleme lütfen! Susie kesin numara yapıyordur. Bence o salak toplantılarında böyle şeyler uyduruyorlar, bir maceranın ortasındaymış gibi zannedip kendilerini akıllı olduklarına inandırıyorlar.&rdquo;</p>

  <p>&ldquo;Ama çok mühim bir olay var gibiydi,&rdquo; dedi Jack, Peter&rsquo;ın bu denli rahat olmasına şaşırarak. &ldquo;Demek istediğim, benim orada olduğum hakkında en ufak bir fikirleri bile yoktu ve hepsi çok ciddiydi. Ayrıca Jeff salı günü oraya gidip neler olup bittiğine bakmaya hazır!&rdquo;</p>

  <p>&ldquo;Ne,&nbsp;<span class="t14">Jeff</span> mi?&nbsp;Sence bir fareye bile bakmaya cesareti olmayan o korkağın tek başına oraya gidip de Tıknaz Dick ve adamlarını izlemesi mümkün mü!&rdquo; dedi Peter yeniden gülerek. &ldquo;Gece vakti, daha oraya bir kilometre yaklaşmadan koşarak kaçar. Kardeşin yalnızca bir hikâye uyduruyordu Jack, aptalca çocuk şeyleri. Kızılderilicilik veya başka bir oyun oynamaktan farksız.&rdquo;</p>

  <p>&ldquo;Yani salı günü Tigger&rsquo;ın Ahırı&rsquo;na gitmek için Gizli Yediler&rsquo;i toplantıya çağırmamız gerektiğini düşünmüyor musun?&rdquo; diye incinmiş bir ses tonuyla sordu Jack.</p>

  <p>&ldquo;Hayır, düşünmüyorum,&rdquo; dedi Peter. &ldquo;Ben Susie&rsquo;nin masallarına inanacak kadar aptal değilim.&rdquo;</p>

  <p>&ldquo;Peki ya Afacan Beşler oraya gider ve bizim takip etmemiz gereken bir ipucu keşfederlerse?&rdquo; dedi George.</p>

  <p>&ldquo;O zaman Susie ve Jeff salı gecesi bir yerlere çıkarsa, Jack de onları takip edebilir,&rdquo; dedi Peter yine gülerek. &ldquo;Ama çıkmayacaklar! Haklı olduğumu göreceksiniz. Hepsi numara!&rdquo;</p>

  <p>&ldquo;Tamam, o zaman,&rdquo; dedi Jack ayağa kalkarak. &ldquo;Fikrin buysa, daha fazla konuşmaya gerek yok. Ama sonradan, bunun için bir toplantı yapman gerektiğini öğrenirsen çok üzüleceksin Peter! Susie baş belası olabilir ama zekidir, hem de çok zeki. Eğer Afacan Beşler de bizim gibi maceraların peşinden koşuyorsa, hiç şaşırmam!&rdquo;</p>

  <p>Peter yeniden çiçekleri sulamaya koyuldu, hâlâ gülüyordu. Jack havaya bakarak hayal kırıklığı içinde yanından uzaklaştı. Bir süre kimse konuşmadı ve George kuşkuyla Jack&rsquo;e döndü.</p>

  <p>&ldquo;Peter kendinden emin, değil mi?&rdquo; dedi. &ldquo;Sence haklı olabilir mi? Biliyorsun ki, o Gizli Yediler&rsquo;in lideri. Söylediklerini dinlemeliyiz.&rdquo;</p>

  <p>&ldquo;Bak George. Salı gecesi Susie&rsquo;nin ne yapacağını bekleyeceğim,&rdquo; dedi Jack. &ldquo;Eğer evde kalırsa, Peter&rsquo;ın haklı olduğunu düşünüp tüm bunların kurmaca olduğunu anlayacağım. Ama Susie bir yere giderse veya Jeff onu ararsa, bir şeyler olduğunu anlayıp peşlerine takılırım!&rdquo;</p>

  <p>&ldquo;İyi fikir,&rdquo; dedi George. &ldquo;Ben de istersen seninle gelebilirim.&rdquo;</p>

  <p>&ldquo;Giderlerse, ne zaman yola çıkarlar bilmiyorum,&rdquo; dedi Jack. &ldquo;Salı günü bana çay içmeye gel George. Böylece Susie ve Jeff evden ayrılırsa, onları takip ederiz. Ve ayrılmazlarsa da, ortada hiçbir şey olmadığını anlar ve ertesi sabah saçmaladığım için Peter&rsquo;dan özür dilemeye giderim.&rdquo;</p>

  <p>&ldquo;Tamam;&rdquo; dedi George, memnun bir şekilde. &ldquo;Salı günü çaya geleceğim, Susie&rsquo;yi izleriz. Böyle bir kardeşim olmadığı için mutluyum. Neyin peşinde olduğunu hiçbir zaman bilemezsin!&rdquo;</p>

  <p>Jack eve döndüğünde annesine gitti. &ldquo;Anne,&rdquo; dedi. &ldquo;Salı günü George bize çay içmeye gelebilir mi?&rdquo;</p>

  <p>Susie de orada, köşede bir şeyler okuyordu. Dikkatle dinleyip içinden keyifle güldü. Jack ve George&rsquo;un, Jeff&rsquo;le ikisini takip etmek için bir araya geldiklerini tahmin etti, tabii eğer onlar bir yere giderse! O halde Susie şakasını bir adım ileri götürebilirdi.</p>

  <p>&ldquo;Ah, ben de şimdi hatırladım anne,&rdquo; dedi Susie. &ldquo;Salı günü bana da Jeff gelebilir mi? Çok teşekkür ederim!&rdquo;</p>

  <p><a id="a8"></a><span class="t13">&nbsp;</span></p>
</body>
</html>
