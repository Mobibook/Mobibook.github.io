<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Bir Fikri Olan?</title>
</head>

<body>
  <h1 class="h11">Bir Fikri Olan?</h1>

  <p>Peter kapıyı açtı ve Scamper havlayarak dışarı fırladı. Sonra da bir çalının yanında durdu ve kuyruğunu salladı. Gizli Yediler peşinden gitti.</p>

  <p>Çalılığın dibinde bir çift ayak gözüktü. Jack sinirle haykırdı ve çalılığa daldı. İçeriden birini tutup dışarıya çıkarttı, Susie! &ldquo;Sen ne yaptığını zannediyorsun!&rdquo; diye bağırdı. &ldquo;Buraya gelip konuştuklarımızı ne hakla dinliyorsun!&rdquo;</p>

  <p>&ldquo;Bırak beni,&rdquo; dedi Susie. &ldquo;Bana ne yaptığımı mı soruyorsun! Ben yalnızca senin cumartesi günü yaptığın şeyin aynını yapıyorum! Kim defne ağacının altına saklanmıştı? Ve-&rdquo;</p>

  <p>&ldquo;Burada toplantı yaptığımızı nasıl öğrendin?&rdquo; diye Susie&rsquo;yi sarsarak sordu Jack.</p>

  <p>&ldquo;Seni takip ettim,&rdquo; dedi kardeşi gülerek. &ldquo;Ama Scamper yaklaştığımı anlar diye, kapının yanına kadar gelip konuştuklarınızı dinleyemedim. Aniden hapşırdım, sanırım onu duydu. Ne hakkında toplantı yapıyorsunuz?&rdquo;</p>

  <p>&ldquo;Emin ol, sana söyleriz!&rdquo; dedi Peter, sinirlenerek. &ldquo;Eve dön Susie. Geri dön! Jack, onu evine götürsene. Toplantı bitti.&rdquo; &ldquo;Sinir oluyorum ya!&rdquo; dedi Jack. &ldquo;Tamam. Hadi Susie. Saçma şeyler yaparsan, bağırtana kadar saçlarını çekerim!&rdquo;</p>

  <p>Jack, Susie&rsquo;yle birlikte gitti. Peter diğerlerine döndü ve sessizce konuşmaya başladı.</p>

  <p>&ldquo;Dinleyin. Bugün tartıştıklarımızı iyi düşünün ve bana veya Janet&rsquo;a yarın olumlu fikirlerle gelin. Toplantıya artık devam etmeyelim. Afacan Beşler&rsquo;den başka biri daha bizi dinlemeye çalışabilir.&rdquo;</p>

  <p>&ldquo;Tamam,&rdquo; dedi Yediler. Şaşkınlık ve heyecanla evlerinin yollarını tuttular. Tüm bildikleri kelimeleri anlamlı bir sonuca ulaşabilmek için nasıl bir araya getirebilirlerdi ki? Makaslar. Altı-iki, yedi-on. Sis, pus, karanlık. Dalling, Hammond.</p>

  <p>Her biri yararlı fikirler bulmaya çalıştı. Ama Barbara&rsquo;nın aklına bir şey gelmedi. Pam, Dalling ve Hammond&rsquo;ı babasına sormayı denedi. Babasının hiçbir fikri yoktu. Babası neden sorduğunu bilmek istediğinde Pam kendini tuhaf hissetti. Konu hakkında daha fazla konuşmak istemiyordu.</p>

  <p>Colin, karanlık ve sisli bir gecede hırsızlık planlanması gerektiği sonucuna vardı. Mallar bir yük aracından indirilecekti. Ama neden bir kamyona ihtiyaç vardı? Tüm erkekler aynı şeyi düşündü fakat Peter bu sorunun cevabım öğrenseler bile yeri, zamanı ve kamyonu bilmedikleri sürece bir işe yaramayacağını söylemişti!</p>

  <p>Jack&rsquo;in oldukça iyi bir fikri vardı. Eğer Zebedee adlı bir adam bulabilirlerse, o kişi büyük ihtimalle Tigger&rsquo;ın Ahırı&rsquo;ndaki Zeb olacaktı. Çünkü bu mahallede, bu ismi taşıyan başka biri daha olamazdı!</p>

  <p>&ldquo;Tamam Jack. Bence iyi&nbsp;<span class="t14">fikir,'&rdquo;</span>&nbsp;dedi Peter. &ldquo;Sen bizim için araştırabilirsin. Zeb&rsquo;in kim olduğunu bul, bizi bir yerlere ulaştırabilecek ilk adım olabilir.&rdquo;</p>

  <p>&ldquo;Haklısın da, nasıl bulabilirim ki?&rdquo; diye sordu Jack. &ldquo;Sokakta rastladığım her adama isimleri Zeb mi diye soramam ya.&rdquo;</p>

  <p>&ldquo;Tabii ki hayır. Bu yüzden iyi bir&nbsp;<span class="t14">fikir&nbsp;</span>olduğunu söyledim,&rdquo; dedi Peter gülerek. &ldquo;Ama o kadar işte. Yapabileceğimiz bir şey değil, anlıyor musun? İşte ondan dolayı fikir olarak kusursuz ama daha fazlası değil. Mahalledeki tek Zebedee&rsquo;yi bulmak samanlıkta iğne aramaktan farksız.&rdquo;</p>

  <p><span class="t14">&ldquo;Ben o</span>&nbsp;işi yapmak istemezdim,&rdquo; dedi yanlarında oturan Janet. &ldquo;Peter ve benim gerçekten iyi bir fikrimiz var sanırım Jack.&rdquo;</p>

  <p>&ldquo;Neymiş o?&rdquo; diye sordu Jack.</p>

  <p>&ldquo;Evde telefon rehberini açtık ve Dalling ya da Hammond diye bir yer var mı diye kontrol ettik,&rdquo; dedi Janet. &ldquo;Ama yoktu. Biz de, bizim mahallede değil de, daha uzaklarda bir yerlerde olabileceklerini düşündük. Telefon rehberimizde yalnızca bu mahallede yaşayanların adı var.&rdquo;</p>

  <p>&ldquo;Şimdi postaneye, oradaki büyük telefon rehberlerine bakmaya gideceğiz,&rdquo; dedi Peter. &ldquo;Onlarda her mahallenin numarası vardır. Bizimle gelmek ister misin?&rdquo;</p>

  <p>Jack de onlara katıldı. Postaneye varıp içeri girdiler. Peter eline iki rehber aldı. Bir tanesi D, diğeriyse H harfiyle başlayan isimler içindi.</p>

  <p>&ldquo;Şimdi Dalling&rsquo;e bakalım,&rdquo; dedi ve parmağıyla D&rsquo;lerin üzerinde gezinmeye başladı. Diğer ikisi de Peter&rsquo;ı takip ederek eğildiler.</p>

  <p>&ldquo;Dale, Dale, Dale, Dales, Dalgleish, Dalish, Dallas, DALLİNG!&rdquo; diye okudu Peter, parmağı listede kaymaya devam ederek. &ldquo;İşte burada, Dalling. Olamaz, üç tane Dalling var! Kahretsin!&rdquo;</p>

  <p>&ldquo;Bayan A. Dalling, Rose Villası, Hubley,&rdquo; diye ilkini okudu Janet. &ldquo;Ve bir diğeri, E.A.Dalling, Bahçeli Konak, Tallington. Ve sonuncusu da Messrs. E.Dalling, Kurşun Malları Üreticisi. Tamam, hangisi aradığımız Dalling dersiniz? Bence kurşun üreticisi olan.&rdquo;</p>

  <p>&ldquo;Evet,&rdquo; dedi Peter, heyecanla. &ldquo;Şimdi de H harflerine bakalım. Öbür kitap nerede? Ve başlıyoruz, Hail, Hail, vay canına, Hail diye ne kadar da çok isim var! Hallet, Ham, Hamm, Hammers, Hamming, Hammond, Hammond, Hammond, Hammond, hey ŞURAYA BAKIN!&rdquo;</p>

  <p>Hepsi birden baktılar. Peter dördüncü Hammond&rsquo;ı işaret ediyordu. &ldquo;Hammond Kurşun Üretim Limited şirketi, Petlington.&rdquo;</p>

  <p>&ldquo;İşte bu!&rdquo; dedi Peter muzaffer bir sevinçle. &ldquo;Kurşun ürünleri ticareti yapan iki şirket. Birisi Hammond ve diğeri Dalling. Yüzsüz Charlie&rsquo;nin ikisiyle de alakası olmalı.&rdquo;</p>

  <p>&ldquo;Kurşun!&rdquo; dedi Jack. &ldquo;Bugünlerde çok değerli, değil mi? Kiliselere gidip kurşun çatıları çalan hırsızlar hakkında her gün bir sürü şey okuyorum. Kiliselerin çatılan neden hep kurşundan acaba?&rdquo;</p>

  <p>&ldquo;Sanki Yüzsüz Charlie malları bir yere gönderecek ve Zeb&rsquo;le birlikte diğerleri de yolda aracı durdurup kurşunları alacaklar gibi,&rdquo; dedi Peter. &ldquo;Senin de dediğin gibi, kurşun çok değerli Jack.&rdquo;</p>

  <p>&ldquo;Eğer Charlie bu iki firmada birden çalışıyorsa, yüksek bir konumda olmalı,&rdquo; dedi Janet. &ldquo;Gerçek adının ne olduğunu bilmek için neler vermezdim! Yüzsüz Charlie! Acaba neden ona bu ismi takmışlar?&rdquo;</p>

  <p>&ldquo;Herhalde çok utanmaz biri olduğu içindir,&rdquo; dedi Peter. &ldquo;Keşke Hammond ve Dalling bu kadar uzak olmasaydı! Gidip Yüzsüz Charlie diye tanınan biri var mı diye biraz araştırma yapabilirdik.&rdquo;</p>

  <p>&ldquo;Kilometrelerce uzaktalar ama,&rdquo; dedi Jack adreslere bakarak. &ldquo;Bence şimdiye kadar oldukça uyanıktık; yine de elimizde pek bir şey yokmuş gibi hissediyorum. Yalnızca Dalling ve Hammond&rsquo;ın kurşun gibi değerli bir maddeyi üreten firmalar olduklarını biliyoruz. Hepsi bu!&rdquo;</p>

  <p>&ldquo;Evet. Elimize pek bir ipucu geçmedi,&rdquo; dedi Peter rehberi kapatarak. &ldquo;Biraz daha kafa patlatmamız lazım. Hadi gidip tatlı bir şeyler alalım. Şeker yemek her zaman zihnimi açmıştır!&rdquo;</p>

  <p><a id="a18"></a><a id="a19"></a><span class="t13">&nbsp;</span></p>
</body>
</html>
