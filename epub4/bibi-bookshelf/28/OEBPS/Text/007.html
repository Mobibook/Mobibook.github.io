<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Afacan Beşler</title>
</head>

<body>
  <h1 class="h11">Afacan Beşler</h1>

  <p>Ertesi gün erkeklerin okulu açıldı ve çantalarıyla sınıflarının yollarını&nbsp;tuttular. Kızlar da bir sonraki gün aynı şeyi yaptı. Gizli Yediler&rsquo;in tümü üzerine G.Y. işlenmiş düğme rozetlerini takmıştı. Diğer çocukların da özenerek onlara bakması eğlenceliydi.</p>

  <p>&ldquo;Hayır, katılamazsınız,&rdquo; dedi Janet, diğerleri de gruba katılıp katılamayacaklarını sorduklarında. &ldquo;Çok gizli bir topluluk bu. Hatta aslında hiç konuşmamam gereken bir konu.&rdquo;</p>

  <p>&ldquo;Tamam, ama neden grubunuzu büyütüp bizi de aranıza kabul etmediğinizi anlayamıyorum,&rdquo; dedi bir kız.</p>

  <p>&ldquo;Bizim topluluğumuzda yedi kişiden fazla insan olmaması gerek,&rdquo; dedi Janet, &ldquo;ve biz zaten yedi kişiyiz. Çok istiyorsanız, gidip kendi gizli grubunuzu kurabilirsiniz!&rdquo;</p>

  <p>Ağzından uğursuz bir cümle çıkmıştı! Jack&rsquo;in rahatsız edici kardeşi Susie&rsquo;nin gözleri faltaşı gibi açıldı ve arkadaşı Kate ile derhal kendi gizli gruplarını kurmak için koşturmaya başladılar. Ne kadar da sinir bozucu!</p>

  <p>Harry, Jeff ve Sam de gruplarının diğer üyeleri olacaktı. Toplam beş kişilik bir grup. Ve sonra, tam da Gizli Yediler&rsquo;i rahatsız edecek şekilde, çocukların beşi de okulda kendi rozetleriyle gezinmeye başladılar!</p>

  <p>Düğmeden yapılmış rozetlerinin üzerine iki harf işlenmişti. Elbette ki G.Y. değildi; onun yerine A.B. yazılmıştı. Herkes bir anda A.B.&rsquo;nin anlamım sormak için etraflarını sardı.</p>

  <p>&ldquo;A.B. &lsquo;Afacan Beşler&rsquo; demek,&rdquo; diye açıkladı Susie. &ldquo;İsmimizi &lsquo;Beşler&rsquo; serisindeki &lsquo;Afacan Beşler&rsquo; grubundan aldık! &lsquo;Gizli Yediler&rsquo;den çok daha güzel bir isim.&rdquo;</p>

  <p>Susie, zavallı Jack&rsquo;in huzurunu kaçıran kızkardeşiydi. &ldquo;Sizin bizim gibi iyi bir grubunuz yok,&rdquo; dedi Jack&rsquo;e. &ldquo;Bizim rozetlerimiz daha büyük, size hayatta söylemeyeceğim müthiş bir şifremiz var ve kendimize gizli bir işaret bile bulduk. Sizin işaretiniz de yok!&rdquo;</p>

  <p>&ldquo;Gizli işaretiniz neymiş?&rdquo; diye sordu Jack sinirlice. &ldquo;Seni hiç yaparken görmedim.&rdquo;</p>

  <p>&ldquo;Herhalde göremezsin. Söyledim ya, çok gizli!&rdquo; dedi Susie. &ldquo;Ve ayrıca her cumartesi sabahı buluşuyoruz. Şu anda da bir maceranın peşindeyiz hatta!&rdquo;</p>

  <p>&ldquo;Sana inanmıyorum,&rdquo; dedi Jack. &ldquo;Her neyse, siz sadece taklitsiniz. Asıl fikir bizimdi! Başarısız olduğunu kabul et.&rdquo;</p>

  <p>&ldquo;Siz beni Gizli Yediler&rsquo;e almaya kabul etmediniz,&rdquo; dedi Susie, sinir eden hareketlerle. &ldquo;Ve ben de şimdi Afacan Beşler&rsquo;in bir üyesiyim ve sana söylüyorum; daha şimdiden bir serüven yaşıyoruz!&rdquo;</p>

  <p>Jack kardeşine inanmalı mı diye kafasından geçirdi. Susie&rsquo;nin dünyadaki en sinir kardeş olduğunu düşünüyordu. Keşke Janet gibi bir kardeşi olsaydı. Keyifsiz bir halde Peter&rsquo;a gitti ve Susie&rsquo;nin anlattıklarını ona aktardı.</p>

  <p>&ldquo;Söylediklerini ciddiye alma,&rdquo; dedi Jack&rsquo;i dinledikten sonra Peter. &ldquo;Afacan Beşler&rsquo;i de! Yakında sıkılır, oynamaktan vazgeçerler.&rdquo;</p>

  <p>O okul dönemi Afacan Beşler, Gizli Yediler için gerçekten rahatsız ediciydi. Üyeleri her gün rozetlerini takıyordu. Kate ve Susie her sabah teneffüste köşelerde buluşup gerçekten birtakım şeyler <span class="t14">oluyormu</span><span class="t14">ş</span> gibi heyecanla fısıldaşıyorlardı.</p>

  <p>Harry, Jeff ve Sam de okulda aynı şeyi yaparak Peter, Colin, Jack ve George&rsquo;u çok sinir ediyordu.</p>

  <p>Jack&rsquo;in bahçesindeki yazlık evde bir araya geldiklerinde Susie, abisine &lsquo;Afacan Beşler&rsquo; toplantı yaparken bahçenin dışına çıkmasını adeta emretti.</p>

  <p>&ldquo;Kendi bahçemde gezemeyecek miyim?&rdquo; dedi Jack öfkelenerek, Peter&rsquo;a. &ldquo;Yine de, gerçekten bir olayın peşinde olduklarını düşünüyorum. Bir şeyler dönüyor bence. Onlar macera yaşar da biz yaşamazsak ne korkunç olur, değil mi? Susie böbürlenir de böbürlenir.&rdquo;</p>

  <p>Peter, Jack&rsquo;in söylediklerini düşündü. &ldquo;Anlamak sana kalmış,&rdquo; dedi. &ldquo;Ayrıca, onlar bizim fikrimizi çaldı. Sırf bizi kızdırmak için yapıyorlar. Neler olup bittiğini öğrenmeye çalış Jack. Yakında onları durduracağız!&rdquo;</p>

  <p>Böylece Jack, Susie&rsquo;nin bir sonraki cumartesi için bir toplantı daha planladığını duyunca bahçedeki yazlık evin arkasındaki çalılığa saklandı. Ama ne yazık ki, tam da o sırada Susie odasının camından dışarıya bakıyordu ve Jack&rsquo;in defne ağacının altına saklandığını gördü!</p>

  <p>Öfkeli bir şekilde uzun uzun seyretti onu ve bir anda gülmeye başladı. Diğer üyeleri beklemek için yazlık eve gitmek yerine, arkadaşlarını karşılamaya aşağıdaki giriş kapısının yanına koştu.</p>

  <p>Hep beraber ilerlediler ve Susie onlara heyecanla fısıldadı.</p>

  <p>&ldquo;Jack bizim ne yaptığımızı anlamaya çalışıyor! Konuştuklarımızı duyabilmek için yazlık evin arkasındaki defne ağacının altına saklandı!&rdquo;</p>

  <p>&ldquo;Gidip onu uzaklaştıracağım,&rdquo; dedi Harry.</p>

  <p>&ldquo;Hayır, yapma,&rdquo; dedi Susie. &ldquo;Daha iyi bir fikrim var. Yazlık eve gidip şifremizi fısıldaşalım, böylece ne olduğunu öğrenemez. Sonra da sanki bir maceranın peşindeymişiz gibi yapalım!&rdquo;</p>

  <p>&ldquo;Ama neden?&rdquo; diye sordu Kate.</p>

  <p>&ldquo;Çok aptalsınız! Jack&rsquo;in söylediğimiz her kelimeye inandığını görmüyor musunuz? Mesela tepenin üzerindeki eski Tigger&rsquo;ın Ahırı&rsquo;ndan birtakım garip sesler çıktığını söylersek, o da gidip Gizli Yediler&rsquo;e yetiştirir ve...&rdquo;</p>

  <p>&ldquo;Ve orada neler olup bittiğine bakmaya gittiklerinde ellerinde koca bir hiçle geri dönerler!&rdquo; dedi Kate gülerek. &ldquo;Çok eğlenceli!&rdquo;</p>

  <p>&ldquo;Evet. Ayrıca isimler de verebiliriz. Mesela Tıknaz Dick ve Numaracı Tom gibi adlar uydursak, Jack kesinlikle bir şeyin peşinde olduğumuza inanır,&rdquo; dedi Susie. .</p>

  <p>&ldquo;Biz de Tigger&rsquo;ın Ahırı&rsquo;na gidip Gizli Yediler gelene kadar bekler ve sonra da kahkahayı patlatırız!&rdquo; dedi Jeff kıkırdayarak.</p>

  <p>&ldquo;Hadi o zaman, yazlık eve geçelim,&rdquo; dedi Susie. &ldquo;Jack geç kaldığımızı düşünüp şüphelenecek.&rdquo;</p>

  <p>&ldquo;Kimse gülmesin!&rdquo; diye diğerlerini uyardı Susie, &ldquo;Ve dediklerimin dışına çıkmayın. Çok ciddi olun. İlk ben gireceğim, siz de teker teker kapıyı çalarsınız. Şifreyi fısıldayacaksınız ama, duymaması lazım.&rdquo; Susie bahçeye indi ve yazlık eve girdi. Göz ucuyla da defne ağacının altında rahatsızca saklanmaya çalışan, zavallı Jack&rsquo;i gördü. Susie kendi kendine kıkırdadı. İşte şimdi, Jack&rsquo;ten onu Gizli Yediler&rsquo;e kabul etmediği için intikam alma vakti gelmişti!</p>

  <p>Diğerleri de sırayla yazlık eve geldiler. Şifreyi fısıldarlarken Jack daha da meraklandı. Duyduğu şeyleri Gizli Yediler&rsquo;e aktarmak harika olabilirdi ama o ana kadar kulağına çalınan bir şey yoktu.</p>

  <p>Toplantı başladıktan bir süre sonra iyice kulak kesilip dinledi. Afacan Beşler o kadar yüksek sesle konuşuyordu ki, duymak çok kolaydı. Jack bilerek öyle yaptıklarını hiç anlamadı ve her denilene dikkatle kulak verdi.</p>

  <p>Afacan Beşler&rsquo;in anlattıklarından etkilenmişti. En heyecanlı maceranın tam da ortasında gibiydiler!</p>

  <p><a id="a6"></a><span class="t13">&nbsp;</span></p>
</body>
</html>
