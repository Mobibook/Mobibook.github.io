<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Tigger&rsquo;ın Ahırı&rsquo;nda</title>
</head>

<body>
  <h1 class="h11">Tigger&rsquo;ın Ahırı&rsquo;nda</h1>

  <p>Jack ve George&rsquo;un, Jeff ve Susie&rsquo;yi arkalarında bıraktıklarından haberleri yoktu. Çocuklar önlerinde, hızlıca Tigger&rsquo;ın Ahırı&rsquo;na yürüyor sanıyorlardı! İkisi de kimseyi görememenin verdiği şaşkınlıkla, gözlerini ayışığı altında kısarak daha hızlı adım atmaya başladılar.</p>

  <p>&ldquo;Bence bisikletlerini almış olmalılar,&rdquo; dedi George, en sonunda. &ldquo;Yoksa bu kadar hızlı ilerleyemezlerdi. Susie&rsquo;nin bisikleti var mı Jack?&rdquo;</p>

  <p>&ldquo;Evet, var ve eminim Jeff&rsquo;e de benimkini verdi,&rdquo; dedi Jack kızarak. &ldquo;Biz gidene kadar onlar çoktan Tigger&rsquo;ın Ahırı&rsquo;na varmış olurlar. Umarım biz oraya ulaştığımızda adamların toplantısı bitmez. Susie ve Jeff&rsquo;in biz yokken her şeyi duyup öğrenmelerini istemiyorum!&rdquo;</p>

  <p>Tigger&rsquo;ın Ahırı yaklaşık bir kilometre uzaktaydı. Boş bir tepenin üzerinde, etrafı ağaçlarla kaplı bir binaydı. Bir zamanlar yangında yanan bir çiftlik evine aitti. Şimdiyse Tigger&rsquo;ın Ahırı çapulcuların sığınak olarak kullandıkları, terkedilmiş bir barakaydı. Geriye kalan devasa bacalardan birini, yuva yapmış kargalarla birlikte, gündüzlerini uyuyarak geçiren kahverengi bir baykuş kullanıyordu.</p>

  <p>Çocuklar eskiden, duvarların yıkılabilecek kadar eskimesinden dolayı yanına yaklaşılması yasaklanana kadar burada oynardı. Jack ve George bir keresinde buraya Peter&rsquo;la birlikte keşif için gelmişlerdi ama yaşlı, evsiz bir adam köşede belirip onlara öyle bir bağırmıştı ki, bir anda toz olmuşlardı.</p>

  <p>İki çocuk yürümeye devam etti. Tepeye vardılar ve Tigger&rsquo;ın Ahırı&rsquo;na giden dar yoldan yukarı doğru ilerlediler. Hâlâ Susie ve Jeff&rsquo;ten iz yoktu. Eğer bisikletlerini almışlarsa, şimdiye kadar oraya çoktan varmış olmalılardı!</p>

  <p>Sonunda eski ahıra ulaştılar. Bina donuk ayışığının altında, çatısı ve dev bacasıyla karanlık göğe uzanmış, harap bir haldeydi.</p>

  <p>&ldquo;İşte geldik,&rdquo; diye fısıldadı Jack. &ldquo;Sessizce yürü; Susie ve Jeff&rsquo;in burada olduğumuzu bilmelerini istemeyiz. Tabii geldilerse diğer adamların da! Ama her yer çok sessiz. Adamların burada olduklarını sanmıyorum.&rdquo;</p>

  <p>Devasa porsuk ağacının gölgesinde bir süre durdular ve parmak uçlarında binanın arkasına doğru yürüdüler. Ön ve arka taraflarda kapılar vardı, her ikisi de kilitliydi ama pencerelerin hiçbirinde cam olmadığı için, isteyen birinin içeri girmesi hiç de zor değildi.</p>

  <p>Jack alt katın camına tırmandı. Bir anda hızlıca hareket eden bir şeyin sesi Jack&rsquo;in kulaklarına çalındı ve onu korkuttu. O anda George&rsquo;u kolundan yakalayıp yerinden zıplattı.</p>

  <p>&ldquo;Bana öyle yapışma,&rdquo; diye fısıldayarak şikâyet etti George. &ldquo;Sadece koşan bir farenin sesi. Kolumu öyle bir tuttun ki neredeyse çığlık atacaktım.&rdquo;</p>

  <p>&ldquo;Şşşt!&rdquo; dedi Jack. &ldquo;Bu nedir?&rdquo;</p>

  <p>Beraber dinlediler. İçinde oldukları yıkık dökük odanın şöminesinden yukarıya kadar çıkan devasa bacada bir şey hareket ediyordu.</p>

  <p>&ldquo;Belki de baykuştur," dedi George. &ldquo;Evet, ötüşünü dinlesene.&rdquo;</p>

  <p>Titrek bir baykuş sesi duydular. Ama bu ses tam olarak bacanın içerisinden yankılanmıyordu sanki. Evin dışından geliyordu, bahçedeki fazlasıyla büyümüş çalılıkların arasından. Sonra cevap veren bir baykuş sesi daha çıktı fakat bu ses, bir baykuşunkinden biraz daha farklı gibiydi.</p>

  <p>&ldquo;Jack,&rdquo; diye fısıldadı George, ağzını Jack&rsquo;in kulağına kadar yaklaştırarak. &ldquo;Öten bir baykuş değil. Bu sesi diğerine işaret eden bir adam çıkartıyor. Burada buluşuyor olmalılar! Ama Susie ve Jeff nerede?&rdquo;</p>

  <p>&ldquo;Bilmiyorum. Emniyetli bir yerlerde saklanıyorlardır herhalde,&rdquo; dedi Jack, dizlerinin titrediğini hissederek. &ldquo;Biz de saklansak iyi olur. Adamlar yarım dakika sonra burada olur.&rdquo;</p>

  <p>&ldquo;Şöminenin içerisinde iyi bir gizlenme yeri var,&rdquo; diye fısıldadı George. &ldquo;Karanlıkta orada saklanabiliriz, hemen bacanın altında. Hadi gidelim, çabuk. Dışarıdan gelen ayak seslerini duyabiliyorum.&rdquo;</p>

  <p>İki çocuk sessizce şömineye koştu. Evsiz insanlar burada daha önce ateş yakmıştı ve kül yığınları şöminenin yarısını doldurmuş vaziyetteydi. Çocuklar bileklerine kadar küllerin içerisine battı, korkudan zor nefes alabiliyorlardı.</p>

  <p>Sonra bir fener yandı ve odayı aydınlattı. Jack ve George büyük şöminenin içinde görülmemeyi umarak birbirlerine sokuldular.</p>

  <p>Odaya girdikleri camdan tırmanan yabancı birinin sesini duydular. Sonra içerideki ses, dışarıdaki başka biriyle konuştu.</p>

  <p>&ldquo;İçeri gel. Burada kimse yok. Larry daha gelmemiş. Ona işaret gönder Zeb. Belki de bizi bekliyordur.&rdquo;</p>

  <p>Birisi yine titreyen bir baykuş sesi çıkarttı. &ldquo;Uuuuu-uuu-uuu! Uuuuu-uuu-uuu!&rdquo; Uzaklardan bir yerlerden başka bir cevap daha yükseldi ve diğer adam da yarım dakika sonra içeriye tırmandı. Artık odada üç kişi olmuşlardı.</p>

  <p>Çocuklar nefeslerini tuttu. Bu da neyin nesiydi! Çok garip bir şeyin tam ortasındaydılar! Adamlar neden böyle yıkık, terkedilmiş bir yerde buluşuyordu ki? Onlar kimdi ve ne yapıyorlardı?</p>

  <p>Hem ayrıca Susie ve Jeff neredeydi? Onlar da dinliyor ve izliyorlar mıydı?</p>

  <p>İlk konuşan adam, &ldquo;Hadi öbür odaya geçelim,&rdquo; dedi. &ldquo;Orada oturmak için kutular var ve fenerin ışığı burada olduğu kadar dışarıdan görülmez. Hadi Larry, buradan. Zeb, fenerinle yol göster bakalım.&rdquo;</p>

  <p><a id="a11"></a><a id="a12"></a><span class="t13">&nbsp;</span></p>
</body>
</html>
