<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Susie&rsquo;nin Küçük Hilesi</title>
</head>

<body>
  <h1 class="h11">Susie&rsquo;nin Küçük Hilesi</h1>

  <p>Jack, Susie&rsquo;nin salı günü Jeff&rsquo;i çaya çağırmasına sevinmişti.</p>

  <p>İşte her şeyin ispatı, dedi kendi kendine. Tigger&rsquo;ın Ahırı&rsquo;na birlikte gidecekler. Peter yanılıyor! Bir bakalım, salı akşamı annem Kurul Toplantısı&rsquo;na katılacak. Böylece Susie ve Jeff kimseye çaktırmadan dışarı çıkabilecekler. Ve tabii ben de! Hah! George ve ben de peşlerinden gideceğiz.</p>

  <p>Jack gelişmeyi, tıpkı onun gibi Afacan Beşler&rsquo;in toplantısında konuşulanların doğru olabileceğinden şüphelenen George&rsquo;a anlattı.</p>

  <p>&ldquo;Susie ve Jeff&rsquo;e gözlerimizi dikip gittikleri yere kadar onları takip edeceğiz,&rdquo; dedi George. &ldquo;Tigger&rsquo;ın Ahırı&rsquo;nda bizimle karşılaşınca çok sinirlenecekler! Yanımıza fener almalıyız Jack. Karanlık olacaktır.&rdquo;</p>

  <p>&ldquo;O kadar da karanlık olmayacak,&rdquo; dedi Jack. &ldquo;Dolunay var çünkü. Ama yine de hava bulutlu olursa, el fenerini yanımıza almamız gerekebilir.&rdquo;</p>

  <p>Susie, gülerek Jack&rsquo;in salı günü George&rsquo;u çaya davet ettiğini Jeff&rsquo;e anlattı. &ldquo;Onun üzerine sen de gelebilir misin diye anneme sordum,&rdquo; dedi. &ldquo;Çaydan sonra ikimiz gizlice dışarı çıkar, George ve Jack&rsquo;in Tigger&rsquo;ın Ahırı&rsquo;na gittiğimizi sanmalarını sağlarız, sonra bir yerde saklanır ve onlar Tigger&rsquo;ın Ahırı&rsquo;na bizi bulmaya gittiklerinde de geri dönüp burada oynamaya devam ederiz! İnanamıyorum, koca yolu tepecekler ve virane haldeki, o korkunç bina hariç hiçbir şey bulamayacaklar!&rdquo;</p>

  <p>&ldquo;Ne diyebilirim ki, öyle bir yere gece gece gitmediğim için çok mutluyum.&rdquo;</p>

  <p>Salı günü öğlen vakti Jeff ve George okuldan sonra yollarının üzerindeki Jack ve Susie&rsquo;nin evine çaya geldiler. Jack ve George, Jeff&rsquo;in yanından yürüyüp Susie&rsquo;yle çay içecek olmasına şaşırırmış gibi yaptılar.</p>

  <p>&ldquo;Bebekleriyle mi oynayacaksınız?&rdquo; diye sordular. &ldquo;Ya da belki de bebek evini temizlersiniz?&rdquo;</p>

  <p>Jeff kızardı. &ldquo;Saçmalamayın,&rdquo; dedi. &ldquo;Yanıma yeni tren yolu takımımı aldım. Onunla oynayacağız,&rdquo;</p>

  <p>&ldquo;İyi de onu yere kurmak saatler sürer,&rdquo; dedi Jack şaşırarak.</p>

  <p>&ldquo;Evet, ne olacak ki?&rdquo; dedi Jeff surat asarak. Sonra bir anda Jack ve George&rsquo;un, onun Tigger&rsquo;ın Ahırı&rsquo;na gitmeyi planladığını sandığını ve böylesine uzun zaman alan bir oyuna fırsat bulamayacağını düşündüklerini anladı. Kendi kendine güldü. Jack nasıl da şaşıracaktı!</p>

  <p>Birlikte birer çay içtikten sonra üst kata oyun odasına çıktılar. Jeff tren takımının raylarını kurmaya başladı. Jack ve George da ona yardım etmek istediler ama sonra Susie&rsquo;nin, Jeff benim misafirim, diye söylenmesinden korktular. Susie istediği zaman çok sivri dilli olabiliyordu!</p>

  <p>Böylece de ikili çok daha karmaşık bir uçak modeli yapmaya çalışarak kendilerini oyalamaya başladılar. Susie ve Jeff&rsquo;e de arada çaktırmadan bakıyorlardı.</p>

  <p>Çok geçmeden Jack&rsquo;in annesi kafasını kapıdan uzattı. &ldquo;Çocuklar, ben Kurul Toplantısı&rsquo;na gidiyorum,&rdquo; dedi. &ldquo;Jeff ve George,&nbsp;siz&nbsp;de sekizde evlerinizde olmalısınız. Jack, eğer ben yemek saatinde dönemezsem kendinize yiyecek bir şeyler hazırlayın ve banyo yapın.&rdquo;</p>

  <p>&ldquo;Tamam, anne,&rdquo; dedi Jack. &ldquo;Geri döndüğünde iyi geceler demek için odamıza uğra.&rdquo;</p>

  <p>Annesi gider gitmez, Susie tüm gizemiyle içeri yürüdü. Jeff&rsquo;e bir işaret yaptı ve Jeff de aynıyla cevap verdi. Jack elbette ki yaptıklarını görmüştü. Zaten görmesi için yapmışlardı! Tetikte beklemeye başladı. Evet, o ikisi kesinlikle dışarı çıkacaklardı!</p>

  <p>&ldquo;Jeff, gelip alt kattaki yeni saatimize baksana,&rdquo; dedi Susie. &ldquo;Eski guguklu saatler gibi yapılmış ve her on beş dakikada bir dışarı çıkıp saatin üzerindeki örse çekiçle vuran bir adam var. Saat neredeyse yediyi çeyrek geçiyor, gidip bakalım hadi.&rdquo;</p>

  <p>&ldquo;Tamam,&rdquo; dedi Jeff, ikisi birbirlerini dürterek ve gülerek dışarı çıktılar.</p>

  <p>&ldquo;İşte gidiyorlar,&rdquo; dedi George. &ldquo;Hemen peşlerine takılalım mı?&rdquo;</p>

  <p>Jack kapıya gitti, &ldquo;Alt kata inmişler,&rdquo; dedi. &ldquo;Holdeki dolaptan ceketlerini alacaklar. Üzerlerine giymeleri için bir dakika bekleyelim, sonra biz de kendimizinkileri alırız. Ön kapının kapanmasını duymamız gerek. Peşlerine düşmemiz bir dakikayı bulmaz.&rdquo;</p>

  <p>Aynen bir dakika içinde ön kapının açıldığını duydular ve ardından sanki gürültü çıkması istenmiyormuş gibi kapı sessizce kapandı.</p>

  <p>&ldquo;Duydun mu?&rdquo; diye sordu Jack. &ldquo;Çok yavaş kapattılar. Hadi, biz de ceketlerimizi alıp peşlerine düşelim. Çok yakından takip etmeyelim, yoksa görebilirler. Tigger&rsquo;ın Ahırı&rsquo;na vardıklarında bizi gördüklerine çok şaşıracaklar!&rdquo;</p>

  <p>Ceketlerini giyip ön kapıyı açtılar. Gökyüzünde yükselen aydan dolayı dışarısı oldukça aydınlık sayılırdı. Yanlarına hava bulutlanabilir diye fener de aldılar.</p>

  <p>Jeff ve Susie&rsquo;den eser yoktu.</p>

  <p>&ldquo;Koşarak gittiler anlaşılan, tahmin etmeliydim!&rdquo; dedi Jack kapıyı ardından kaparken. &ldquo;Hadi, onları göremesek bile Tigger&rsquo;ın Ahırı&rsquo;nın yerini zaten biliyoruz.&rdquo; Bahçe yolundan ilerlediler. Ama arkalarından gelen gülüşmeleri duyamadılar! Jeff ve Susie girişteki büyük perdelerin arkasına saklanmış, bahçede yürüyen Jack ve George&rsquo;u izliyordu. Gülerek birbirlerini dürttüler. Ah, şu iki çocuğa ne güzel bir oyun oynamışlardı!</p>

  <p><a id="a9"></a><a id="a10"></a><span class="t13">&nbsp;</span></p>
</body>
</html>
