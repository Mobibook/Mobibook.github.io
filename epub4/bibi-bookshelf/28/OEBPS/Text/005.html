<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Gizli Yediler Toplanıyor</title>
</head>

<body>
  <h1 class="h11"><a id="a2"></a>Gizli Yediler Toplanıyor</h1>

  <p>&ldquo;Anne içebileceğimiz bir şey var mı?&rdquo; diye sordu Janet. &ldquo;Ve de yiyecek?..&rdquo;</p>

  <p>&ldquo;Ama kahvaltınızı daha yeni bitirdiniz!&rdquo; dedi annesi şaşırarak. &ldquo;Her biriniz ikişer sosis yediniz üstelik. Henüz acıkmış olamazsınız."</p>

  <p>&ldquo;Eee, bu sabah Gizli Yediler&rsquo;in son toplantısını yapacağız da,&rdquo; diye karşılık verdi Janet. &ldquo;Barakada. Okullar açıldıktan sonra toplantı yapmanın bir anlamı olmadığını düşünüyoruz. Heyecanlı olaylar yaşanmıyor zaten.&rdquo;</p>

  <p>&ldquo;Noel tatili geldiğinde yeniden toplanacağız,&rdquo; dedi Peter. &ldquo;Değil mi Scamper, eski dostum?&rdquo;</p>

  <p>Köpek kuyruğunu salladı ve havladı. &ldquo;Son toplantıya katılmak istediğini söylüyor,&rdquo; dedi Janet. &ldquo;Elbette gelebilirsin Scamper.&rdquo;</p>

  <p>&ldquo;Öyle demedi,&rdquo; dedi Peter gülerek. &ldquo;Tıkınacak bir şeyler varsa, yanımızda olmak için can attığını söylüyor!&rdquo;</p>

  <p>&ldquo;Hav!&rdquo; diye onayladı Scamper ve patisini Peter&rsquo;ın dizinin üzerine koydu.</p>

  <p>&ldquo;Size limonatanızı yapabilmeniz için limon ve biraz şeker vereceğim,&rdquo; dedi anneleri. &ldquo;Kendiniz hazırlamayı seviyorsunuz, öyle değil mi? Ayrıca kilere gidip kutuda çörek kalmış mı diye bakabilirsiniz. Biraz bayatlamış olabilirler ama siz nasılsa aldırmazsınız!&rdquo;</p>

  <p>&ldquo;Teşekkürler anne,&rdquo; dedi Janet. &ldquo;Hadi Peter. İşe koyulalım artık, diğerleri de yakında burada olur!&rdquo;</p>

  <p>Birlikte kilere koştular ve Scamper da arkalarından nefes nefese yetişti. Çörekler! Bayat ya da değil, Scamper da onları en az çocuklar kadar çok seviyordu.</p>

  <p>Janet biraz limon aldı ve annesinden şeker istemeye gitti. Peter ise bayat çörekleri tabağa boşaltıp Scamper&rsquo;la birlikte barakanın yolunu tuttu. Janet yanına limon sıkacağını ve büyük bir şişe dolusu suyu almıştı. Limonata yapmak gerçekten eğlenceliydi.</p>

  <p>Barakanın kapısını açtılar. Üzerinde yeşil renkte G.Y. harfleri yazılıydı - Gizli Yediler!</p>

  <p>&ldquo;Gizli topluluğumuz bir süreliğine ara verecek,&rdquo; dedi Janet, limonları sıkmaya başlarken. &ldquo;Şu ana kadar hiç sıkılmadık, değil mi Peter?&rdquo;</p>

  <p>&ldquo;Tabii ki hayır!&rdquo; diye onayladı Peter. &ldquo;Tüm yaşadığımız o maceraları ve heyecan dolu anları bir düşünsene! Ama bence tatile kadar toplantı yapmamamız iyi olacak. Tek sorun, Noel zamanında havanın hemencecik kararması ve dışarıda eskisi kadar vakit geçiremeyecek olmamız.&rdquo;</p>

  <p>&ldquo;Evet, öyle olunca hiçbir şey yapamıyoruz zaten,&rdquo; dedi Janet. &ldquo;Hayır, Scamper, limon kabuklarım sevmezsin, seni aptal köpek! Bırak onları!&rdquo;</p>

  <p>Scamper ağzındakileri yere attı. Gerçekten de kabukları sevmemişti. Dili dışarıda, mutsuz bir şekilde yere oturdu.</p>

  <p>Peter saatine baktı. &ldquo;Neredeyse gelirler,&rdquo; dedi. &ldquo;Umarım Noel&rsquo;e kadar son toplantı olmasına karşı çıkmazlar. En iyisi hepsinin rozetlerini alalım ve güvenli bir yere kaldıralım. Böyle yapmazsak kaybolabilirler.&rdquo;</p>

  <p>&ldquo;Ya da Jack&rsquo;in aptal kızkardeşi alır ve yakasına takar,&rdquo; dedi Janet. &ldquo;Adı neydi, Susie mi? Susie&rsquo;nin Jack&rsquo;e yaptığı gibi, seni rahatsız etmememden memnun musun Peter?&rdquo;</p>

  <p>&ldquo;Sen de bazen rahatsız edici olabiliyorsun,&rdquo; diye karşılık verdi Peter ve o anda sinirlenen Janet&rsquo;ın fışkırttığı limon suyu gözüne kaçtı! &ldquo;Ah, yapma. Limon suyunun ne kadar çok yaktığını bilmiyor musun? Kes şunu, Janet!&rdquo;</p>

  <p>Janet durdu. &ldquo;Limon suyunu ziyan etmesem iyi olur,&rdquo; dedi. &ldquo;İşte biri geliyor.&rdquo;</p>

  <p>Yolda ilerleyen ayak sesleri duyulduktan sonra kapı çalındı. Scamper havladı.</p>

  <p>&ldquo;Şifre!&rdquo; diye seslendi Peter. Doğru şifreyi karşı taraf söyleyinceye kadar asla kapıyı açmazdı.</p>

  <p>&ldquo;Soğan turşusu!&rdquo; dedi diğer ses ve güldü.</p>

  <p>Gizli Yediler&rsquo;in, Colin tarafından akıl edilen son şifresi buydu. Annesi, son toplandıkları gün soğan turşusu yapıyordu ve fikir oradan çıkmış, herkesi güldürmüştü. Peter da daha iyi bir kelime bulununcaya kadar şifrenin &lsquo;soğan turşusu&rsquo; olabileceğini söylemişti.</p>

  <p>&ldquo;Rozetini taktın mı?&rdquo; diye sordu Peter, kapıyı açarken.</p>

  <p>Barbara dışarıda durdu ve gururla rozetini gösterdi. &ldquo;Bak, yeni bir tane,&rdquo; dedi. &ldquo;Eskisi çok kirlendi, ben de yenisini yaptım.&rdquo;</p>

  <p>&ldquo;Çok iyi,&rdquo; dedi Peter. &ldquo;İçeriye gel. Bak, üç kişi daha geliyor.&rdquo;</p>

  <p>Peter kapıyı kapattı ve Barbara, Janet&rsquo;ın yanındaki kutunun üzerine oturup limon suyunu karıştırışını izledi. Tak-tak-tak! Kapı yeniden çalınca Scamper havladı.</p>

  <p>&ldquo;Şifre!&rdquo; diye seslendi Peter, Janet ve Barbara birlikte.</p>

  <p>&ldquo;Soğan turşusu!&rdquo; diye seslendi diğer taraftakiler hep bir ağızdan. Peter suratını astı ve kapıyı savurarak açtı.</p>

  <p>&ldquo;Size KAÇ DEFA şifreyi diğer insanların duyabileceği şekilde bağırmayın demeliyim!&rdquo; dedi. &ldquo;Şimdi duyma mesafesindeki herkes şifremizi öğrendi.&rdquo;</p>

  <p>&ldquo;Hepiniz tüm gücünüzle ŞİFRE diye seslendiniz ama,&rdquo; dedi Jack. &ldquo;Her neyse, kolayca yeni bir şifre düşünürüz,&rdquo; Jack, içeriye kendisiyle birlikte giren George&rsquo;a yan yan baktı. &ldquo;George şifrenin lahana turşusu olduğunu sanıyordu ve biz de ona öyle olmadığını söylemek zorunda kaldık.&rdquo;</p>

  <p>&ldquo;Tamam, tüm-&rdquo; diye başladı Peter; ama kapı yeniden çalındı.</p>

  <p>&ldquo;Şifre!&rdquo; diye sordu Peter.</p>

  <p>&ldquo;Soğan turşusu!&rdquo; diye seslendi Peter&rsquo;ın annesi ve güldü. &ldquo;Tabii eğer şifre buysa! Size biraz ev yapımı nane şekeri getirdim. Son toplantınız şerefine.&rdquo;</p>

  <p>&ldquo;Hey. Teşekkürler,&rdquo; dedi Janet ve kapıyı açtı. Nane şekerlerini annesinden aldı ve Peter&rsquo;a verdi. Peter annesi gittiğinde kaşlarını çatmıştı.</p>

  <p>&ldquo;İşte gördünüz mü?&rdquo; dedi. &ldquo;Neyse ki gelen annemdi; ama şifreyi başka biri de kolayca duymuş olabilir. Şimdi, kim eksik?&rdquo;</p>

  <p>&ldquo;Ben buradayım, sen, George, Jack, Barbara ve Pam,&rdquo; dedi Janet. &ldquo;Colin eksik. İşte o da geliyor.&rdquo;</p>

  <p>Tak-tak! Scamper hoşgeldin demek için havladı. Her bir G.Y. üyesini çok iyi tanıyordu. Colin şifreyi söyledi ve içeri girdi. Artık tüm Gizli Yediler oradaydı.</p>

  <p>&ldquo;Güzel,&rdquo; dedi Peter. &ldquo;Otur Colin. Janet limonataları koyar koymaz başlayacağız. Acele et Janet!&rdquo;</p>

  <p><a id="a3"></a><span class="t13">&nbsp;</span></p>
</body>
</html>
