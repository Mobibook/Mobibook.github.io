<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Susie Bir Öykü Uyduruyor</title>
</head>

<body>
  <h1 class="h11">Susie Bir Öykü Uyduruyor</h1>

  <p>Susie konuşmayı sürdürdü. İyi bir konuşmacıydı ve elinden geldiğince Jack&rsquo;i şaşırtmaya çalıştı.</p>

  <p>&ldquo;O hırsızların buluşma mekânlarını buldum,&rdquo; dedi. &ldquo;Oldukça önemli bir haber bu, lütfen dikkatli dinleyin. Sonunda izleri takip etmeyi başardım!&rdquo;</p>

  <p>Jack duyduklarına inanamıyordu. Kulaklarını dört açtı.</p>

  <p>&ldquo;Hadi söyle Susie,&rdquo; dedi Harry. Rolünü gayet güzel oynuyordu.</p>

  <p>&ldquo;Tigger&rsquo;ın Ahırı,&rdquo; dedi Susie eğlenerek. &ldquo;Orası, tepenin üzerinde, terkedilmiş bir yer ne de olsa. Harabe halde eski bir bina, hırsızların buluşmak için tam da ihtiyaçları olan özelliklere sahip. Her yere de uzak.&rdquo;</p>

  <p>&ldquo;Aaa, evet. Çok doğru,&rdquo; dedi Jeff.</p>

  <p>&ldquo;Yani Tıknaz Dick ve Numaracı Tom orada olacaklar,&rdquo; dedi Susie.</p>

  <p>Diğer dinleyenlerden, &ldquo;Oooo,&rdquo; ve &ldquo;Aa-aa,&rdquo; sesleri yükseliyordu. Neredeyse Jack de onlar gibi bir, &ldquo;Aaa!&rdquo; çekecekti. Tıknaz Dick ve Numaracı Tom, inanılır gibi değil! Afacan Beşler neyin peşindeydi böyle?</p>

  <p>&ldquo;Mutlaka, ortaya çıkartmamız gereken planlar yapıyorlardır,&rdquo; dedi Susie, Jack&rsquo;in duyabilmesi için sesini biraz daha yükselterek. &ldquo;Ve kesinlikle harekete geçmeliyiz. Yani içimizden bir veya iki kişi Tigger&rsquo;ın Ahırı&rsquo;na, doğru zamanda gidip saklanmalı.&rdquo;</p>

  <p>&ldquo;Ben de geleceğim Susie,&rdquo; dedi Jeff.</p>

  <p>Jack bunu duyduğunda şaşırdı. Jeff ürkek bir çocuktu ve Tigger&rsquo;ın Ahırı gibi kimseciklerin olmadığı, terkedilmiş bir binaya gitmek hiç de onun yapacağı türden bir davranış değildi. Dikkatlice dinlemeye devam etti.</p>

  <p>&ldquo;Tamam, o halde. Sen ve ben gideriz,&rdquo; dedi Susie. &ldquo;Tehlikeli olacak ama bizim için elbette önemli değil. Biz Afacan Beşler&rsquo;iz!&rdquo;</p>

  <p>&ldquo;Savunun!&rdquo; diye bağırdı Kate ve Sam.</p>

  <p>&ldquo;Ne zaman gideceğiz?&rdquo; diye sordu Jeff.</p>

  <p>&ldquo;Sanırım adamlar salı günü orada buluşmayı planlıyor. Sen de benimle gelebileceğinden emin misin Jeff?&rdquo;</p>

  <p>&ldquo;Kesinlikle,&rdquo; diye yanıtladı Jeff. Oysaki gerçekte asla Tigger&rsquo;ın Ahırı tarzında bir yere gitmeyi&nbsp;<span class="t14">akl</span><span class="t14">ı</span><span class="t14">ndan</span>&nbsp;bile geçirmezdi.</p>

  <p>Çalılığın içerisinde saklanan Jack şaşkına dönmüştü. Ayrıca Afacan Beşler&rsquo;e saygı da duymuştu. Vay canına! Onlar da en az Gizli Yediler kadar iyiydi! Böylesine bir maceranın içerisinde olmaları ne kadar da müthişti! Jack&rsquo;in burada saklanıp tüm olanları dinlemeyi başarması çok iyi olmuştu!</p>

  <p>Hemen Peter&rsquo;a duyduklarını anlatmak için yanıp tutuşuyordu. Kardeşi Susie&rsquo;nin tüm bunları nasıl öğrendiğini çok merak ediyordu. Rahatsız edici Susie! Gizli bir topluluk kurup ondan sonra da hemen bir macera yaşamak tam ona göreydi.</p>

  <p>&ldquo;Tıknaz Dick sizi bulursa ne yapacaksınız?&rdquo; diye sordu Kate.</p>

  <p>&ldquo;Onu yere çakarım,&rdquo; dedi Jeff, cesur bir ses tonuyla.</p>

  <p>İşte bu kısım gerçeklerden biraz uzaktı. Afacan Beşler bile Jeff&rsquo;in kimseyle böylesine yüzleşebileceğine inanmazdı. Kate ansızın kıkırdadı.</p>

  <p>İşte bu kıkırdama Sam&rsquo;i de tetikledi ve o sıradışı homurtuya benzeyen kahkahasını bastıramadı. Susie ise kaşlarını çattı. Eğer toplantı böyle gülüşmeler ve kıkırdamalarla sürüp giderse Jack ciddi olmadıklarını anlar, planları suya düşerdi.</p>

  <p>Susie diğerlerine sinirlenerek, &ldquo;Kapayın çenenizi!&rdquo; diye fısıldadı. &ldquo;Eğer gülersek Jack dediklerimizin tek bir kelimesine bile inanmaz.&rdquo;</p>

  <p>&ldquo;K -ke -kendime hâkim olamıyorum,&rdquo; dedi Kate. Bir kez gülmeye başladıktan sonra kendisini bir türlü, durduramıyordu. &ldquo;Ah Sam, lütfen bir daha homurdanma!&rdquo;</p>

  <p>&ldquo;Şşşt!&rdquo; dedi Susie kızarak. &ldquo;Her şeyi mahvedeceksiniz.&rdquo; Sonra sesini Jack&rsquo;in duyabileceği şekilde yükseltti. &ldquo;Tamam Afacan Beşler, bugünlük hepsi bu. Zamanı geldiğinde yeniden buluşacağız ve sakın unutmayın. KİMSEYE Tigger&rsquo;ın Ahırı hakkında tek kelime bile etmek yok. Bu bizim maceramız!&rdquo;</p>

  <p>&ldquo;Eminim Gizli Yediler de öğrenmeyi çok isterdi,&rdquo; dedi Jeff bağırarak. &ldquo;Tüm bunlar hakkında hiçbir şey bilmemeleri komiğime gidiyor.&rdquo;</p>

  <p>Üstüne attığı kahkaha da, artık herkesin kendini rahat bırakması için bir işaretti. Kate yeniden güldü. Sam homurdandı ve Susie, Harry&rsquo;yle birlikte kahkahalar attı. Jack&rsquo;in dışarıda defne ağacının altında, tüm bu saçma konuşmaları dinlediğini düşünüp bir kez daha hep birden katıla katıla güldüler. Jack bunları hoşuna gitmeyerek dinledi. Gizli Yediler&rsquo;le nasıl böyle dalga geçebilirlerdi?</p>

  <p>&ldquo;Hadi,&rdquo; dedi Susie sonunda. &ldquo;Toplantı bitti. Bir top alıp oyun oynayalım. Acaba Jack nerede?&nbsp;Belki o da bizimle oynamak ister.&rdquo;</p>

  <p>Herkes Jack&rsquo;in nerede olduğunu bildiği için yeniden güldü ve birlikte bahçe yolunda yavaşça ilerlediler. Gizli Yediler&rsquo;in bir üyesiyle nasıl da kafa bulmuşlardı! Acaba Jack heyecanlanıp diğerlerini de toplantıya çağıracak mıydı? Gizli Yediler salı gecesi Tigger&rsquo;ın Ahırı&rsquo;nı ziyaret edecek miydi?</p>

  <p>&ldquo;Susie, salı gecesi gerçekten Tigger&rsquo;ın Ahırı&rsquo;na gitmeyi planlamıyorsun, değil mi?&rdquo; diye sordu Jeff, bahçede ilerlerken.</p>

  <p><span class="t14">&ldquo;</span>Aslında önce düşündüm,&rdquo;&nbsp;diye yanıtladı bu soruyu Susie. &ldquo;Ama bunu yapmamız aptalca olur. Hem uzak, hem de karanlık bir yer. İstiyorlarsa Gizli Yediler kendileri gidebilir. Bir hiç uğruna oralara sürüklenip saklanmamız aptalca olur!&rdquo;</p>

  <p>&ldquo;Evet, öyle,&rdquo; diye rahatlayarak ona katıldı Jeff. &ldquo;Ama Jack&rsquo;in gidip gitmediğini görebilirsin, değil mi Susie? Salı gecesi dışarıya çıkarsa, bol bol güleceğiz öyle değil mi?&rdquo;</p>

  <p>&ldquo;Kesinlikle evet!&rdquo; dedi Susie. &ldquo;Umarım çıkar! Geri döndüğünde hepsinin aslında numara olduğunu söyleyeceğim. Biraz KIZABİLİR!&rdquo;</p>

  <p><a id="a7"></a><span class="t13">&nbsp;</span></p>
</body>
</html>
