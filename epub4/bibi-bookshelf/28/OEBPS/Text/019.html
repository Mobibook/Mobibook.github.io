<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Yük Peronu&rsquo;nda</title>
</head>

<body>
  <h1 class="h11">Yük Peronu&rsquo;nda</h1>

  <p>Çetenin treni durdurmak istediği yerde sis uyarısı tekrar duyuldu. Din! Trenin motoruyla birlikte vagonlar da birbirine hafifçe dokunup tıngırdayarak durdu. Trenin önünde dikilen Zeb, Larry ve diğer dört adam arasında hızlı bir konuşma geçti. Çocuklar tüm konuşulanlara kulak misafiri oldu.</p>

  <p>&ldquo;Ona yanlış rayda olduğunu söyleyeceğiz. Treni burada görünce şaşırmış gibi yapın. Larry, sen ona sis dağılana kadar burada kalmasının daha iyi olacağını, sonra emir geldiği zaman da geri dönebileceğini söyle. Şuradaki barakaya götürüp biraz çay veya sıcak başka bir şeyler ikram et. İşi bitirene kadar makinistin orada kalmasını sağla!&rdquo;</p>

  <p>Diğerleri kafa salladı.</p>

  <p>Peter, Jack&rsquo;e fısıldadı. &ldquo;Ona ana raydan yanlışlıkla buraya girdiğini söyleyecekler. Sonra da güvenlik görevlisiyle birlikte ikisini trenden uzaklaştırıp işi halletmeyi planlıyorlar. Herhangi bir tartışma veya kavga olmayacak, iyi.&rdquo;</p>

  <p>&ldquo;Şşşt!&rdquo; diye uyardı Jack. &ldquo;Bakın, makinist aşağı iniyor. Nerede olduğunu bilmiyor sanırım!&rdquo;</p>

  <p>&ldquo;Hey, merhabalar. Yanlış raya girdiniz!&rdquo; diye seslenen Larry&rsquo;nin sesi duyuldu ve Larry makinistin yanına koştu. Elinde bir fener vardı. &ldquo;Ana rayda olmanız gerekirdi, istasyonu geçecektiniz.&rdquo;</p>

  <p>&ldquo;Evet, öyle olmalıydı,&rdquo; dedi adam şaşırarak. &ldquo;Makaslarda bir hata yapılmış olmalı. Burası güvenli mi acaba?&rdquo;</p>

  <p>&ldquo;Elbette ki güvenli!&rdquo; diye cevapladı Larry gülerek. &ldquo;Merak etmeyin! Yük peronundasınız, ana rayların güvenli şekilde dışına çıktınız. Burada trafik olmaz. Diğer taraftan talimat gelene kadar burada kalmanız daha iyi olur, sis berbat!&rdquo;</p>

  <p>&ldquo;En azından trafiği olmayan bir yan raya girdim, iyi,&rdquo; dedi makinist. Sondaki vagondan o sırada güvenlik görevlisi indi ve yanlarına geldi. Durumu garip buluyordu.</p>

  <p>&ldquo;Birileri makasları bozmuş,&rdquo; diye söylendi. &ldquo;Şimdi bütün bir gece burada kalacağız ve eşim beni yemeğe bekliyordu.&rdquo;</p>

  <p>&ldquo;Sis geçerse kahvaltıya yetişebilirsin en azından,&rdquo; dedi makinist, rahat bir tavırla.</p>

  <p>Ama güvenlik görevlisi aynı şeyi düşünmüyordu. Olanlar canını sıkmıştı.</p>

  <p>&ldquo;Pekâlâ beyler, gelin barakaya geçelim,&rdquo; dedi Larry. &ldquo;İçeride bir ocağımız var. İçecek sıcak bir şeyler yapabiliriz. Diğerlerini haberdar etmek için endişelenmeyin, ben sizin adınıza yaparım.&rdquo;</p>

  <p>&ldquo;Sen kimsin?&rdquo; diye sordu, keyifsiz güvenlik görevlisi.</p>

  <p>&ldquo;Kim, ben mi? Ben bu yük peronundan sorumlu kişiyim,&rdquo; dedi Larry, ustaca yalan söyleyerek. &ldquo;Merak etmeyin. Buraya geldiğiniz için şanslısınız. Eminim merkezden bu gece burada kalmanızı isteyeceklerdir. Geceyi geçirmeniz için bir şeyler ayarlayabilirim.&rdquo;</p>

  <p>Adamlar barakaya girdi. Camdan bir ışık göründü. Peter içeride olanları izlemek için cesurca cama doğru uzandı ve üç adamın üzerinde su kaynatılan ocağın etrafına dizilmiş olduklarını gördü.</p>

  <p>Dışarıda hummalı bir çalışma başladı. Zeb beyaz çizgili muşambayı bulmak için raylarda ilerledi. Geri geldiğinde aradıklarının yedinci vagon olduğunu diğerlerine söyledi.</p>

  <p>&ldquo;Kamyonu çalıştırıp vagonun yanına getireceğiz," dedi. &ldquo;Neyse ki tam da peronun başladığı yerde. Böylece malları kamyona kadar sırtlanmak zorunda kalmayacağız. Zaten çok ağırlar, bu iyi oldu.&rdquo;</p>

  <p>Kamyon çalıştı ve peronun sonuna dek ilerledi. Orada, yaklaşık yedinci vagonun yanında durdu. Dört çocuk sessizce sisin içinde saklanmış, bir iki dakikalığına olanları izledi.</p>

  <p>Adamlar tren yolunun ışıkları altında, vagonun üzerine kaplanmış muşambayı çözdü. Kısa bir süre sonra muşamba tamamıyla çıkartılmıştı. Jack bir anlığına muşambanın adamların anlaması için işaretlenen beyaz köşesini gördü.</p>

  <p>Sonra adamların nefes nefese tüm içerideki malları yüklemesi başladı. Vagonun içinden ne çıkıyordu peki? Çocuklar karanlıkta göremedi.</p>

  <p>&ldquo;Kurşun levhalar sanırım,&rdquo; diye fısıldadı Colin. &ldquo;Peter, polisi ne zaman arayacağız? Artık yapmamız iyi olmamız mı?&rdquo;</p>

  <p>&ldquo;Evet,&rdquo; diye onayladı, fısıldayarak Peter. &ldquo;Hadi. Şuradaki tuğla binanın içinde bir telefon olmalı. Bu öğlen kulübeye doğru giden telefon kablolarını görmüştüm. Camlardan biri aralık. Oradan gireriz. Scamper nerede? Hah, işte buradasın. Sakın ses çıkartma oğlum!&rdquo;</p>

  <p>Scamper bir harikaydı. Bütün akşamki şaşırtıcı olaylara tanık olduğu halde, ne havlamış, ne de sızlanmıştı. Dört çocuk telefona doğru ilerlerken Scamper, Peter&rsquo;ın dibinden ayrılmadı.</p>

  <p>Telefona ulaşmak için, kamyonun yanından geçmeleri gerekiyordu. Peter durdu ve dikkatlice dinledi. Kamyonda o sırada kimsecikler yoktu. Adamlar hâlâ vagondakileri boşaltıyordu anlaşılan,</p>

  <p>Peter diğer üç arkadaşını da şaşkına çevirerek yanlarından ayrılıp bir anda sürücü koltuğuna tırmandı, sonra da hemen indi.</p>

  <p>&ldquo;Sen ne yaptığını zannediyorsun?&rdquo; diye fısıldadı Jack.</p>

  <p>&ldquo;Anahtarı aldım!&rdquo; diye yanıtladı Peter, heyecanla. &ldquo;Artık kamyonla uzaklaşamazlar!&rdquo;</p>

  <p>&ldquo;Vay canına!&rdquo; dedi diğerleri, Peter&rsquo;ın bunu ne kadar da hızlı ve ustaca hallettiğine hayranlık duyarak. &ldquo;Çok zekice Peter!&rdquo;</p>

  <p>Küçük taş binaya gittiler. Kapı kilitliydi ama Peter&rsquo;ın söylediği gibi camlardan biri aralıktı. Camı yukarı kaldırıp iyice açmak kolay oldu. Peter içeriye girdi ve feneriyle çabucak telefonu bulmaya çalıştı. Ah, işte oradaydı. Güzel!</p>

  <p>Fenerini kapatıp ahizeyi kaldırdı. Karakolun numarasını çeviriverdi.</p>

  <p>&ldquo;İyi akşamlar?&rdquo;</p>

  <p>&ldquo;Polis karakolu mu?&rdquo; dedi Peter.</p>

  <p>İki saniye içerisinde karşı taraftan ses geldi. &ldquo;Evet, burası karakol.&rdquo;</p>

  <p>&ldquo;Müfettiş orada mı acaba?&rdquo; diye sordu Peter aceleyle. &ldquo;Lütfen ona arayanın Peter olduğunu söyleyin, onunla hemen konuşmam lazım.&rdquo;</p>

  <p>Bu garip konuşma, odasındaki Müfettiş&rsquo;e aktarıldı ve o da telefona geldi.</p>

  <p>&ldquo;Evet, efendim? Hangi Peter? Ah, Peter sensin! Nasılsın bakalım?&rdquo;</p>

  <p>Peter konuşmaya başladı. &ldquo;Efendim, şu anda tüm olanları anlatamıyorum ama altı-iki yük trenini ana raylardan ayırıp Kepley yakınlarındaki bir yük peronuna getirdiler. Ve burada vagonlardan birindeki kurşunları yakındaki bir kamyona yüklemeye çalışan bir çete var. Sanırım olaydan sorumlu adamın adı Yüzsüz Charlie efendim.&rdquo;</p>

  <p>&ldquo;Yüzsüz Charlie mi? Yüzsüz, sen o adamı nereden tanıyorsun?&rdquo; diye şaşkınca bağırdı Müfettiş. &ldquo;Neyse, şimdi konuşarak zaman kaybetmeyelim. Derhal oraya geliyorum. Onları kaybetmeyin, kendinize de dikkat edin. Bu çete çok tehlikeli. Yüzsüz Charlie ha, vay be!&rdquo;</p>

  <p><a id="a26"></a><a id="a27"></a><span class="t13">&nbsp;</span></p>
</body>
</html>
