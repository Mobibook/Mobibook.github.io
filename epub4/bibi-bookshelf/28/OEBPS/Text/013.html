<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Çok Garip</title>
</head>

<body>
  <h1 class="h11">Çok Garip</h1>

  <p>George şaşkına dönmüştü. Nasıl olur, adamlar hâlâ buradaydı! O halde Jack neredeydi? Ona ne olmuştu? Orada, fenerin ışığı altında şaşkınlıktan ağzı açık kaldı.</p>

  <p>&ldquo;İçeri gel,&rdquo; dedi diğer ses sabırsızca. &ldquo;Yüzsüz Charlie dediğini duyduk. Ondan bir mesaj mı getirdin?&rdquo;</p>

  <p>George şaşkınlığını üzerinden atamıyordu. Mesaj mı? Yüzsüz Charlie&rsquo;den mi? Nasıl yani, söylediği yalnızca bir şifreydi! Yalnızca bir köpeğin ismi! Adam ne demek istiyor olabilirdi ki?</p>

  <p>&ldquo;İçeri gelmeyecek misin?&rdquo; diye tekrar sordu adam. &ldquo;Senin derdin nedir oğlum? Korktun mu yoksa? Charlie&rsquo;den gelen bir aracıyı yemeyiz.&rdquo;</p>

  <p>George yavaşça odaya girerken zihni son sürat çalışıyordu. Charlie&rsquo;den bir aracı. Charlie diye biri olabilir miydi gerçekten, Yüzsüz Charlie? Bu adamlar onu Charlie&rsquo;nin yolladığını mı sanmıştı? Ne kadar da garip!</p>

  <p>&ldquo;Charlie&rsquo;den bir mesaj olamaz,&rdquo; dedi Zeb denen adam. &ldquo;Neden olsun ki? Bizden haber bekleyen o, öyle değil mi? Hadi oğlum, söylesene, Charlie seni son haberleri öğrenmen için mi yolladı?&rdquo;</p>

  <p>George yalnızca kafasını sallayabildi. Açıklamak istediği bir şey de yoktu zaten.</p>

  <p>Adamlar onun Charlie tarafından gönderildiğini sanmıştı. Belki de istedikleri gibi, gönderdikleri mesajı dinlerse daha fazla soru sormadan gitmesine izin verirlerdi.</p>

  <p>&ldquo;Charlie&rsquo;nin mesaj yollamak için neden aptal bir çocuk gönderdiğini anlayamıyorum,&rdquo; diye homurdandı Zeb. &ldquo;Kalemin var mı Larry? Bir not yazacağım.&rdquo;</p>

  <p>&ldquo;Ağzını açamayan ve hatta tek kelime bile edemeyen bir çocuk, bizim için harika bir aracı,&rdquo; dedi diğer düzgün konuşan adam. &ldquo;Charlie&rsquo;ye neye karar verdiğimizi söyle Zeb. Köşesinde beyaz işaret olan muşambaya dikkat etmesi gerektiğini unutmamasını söyle.&rdquo;</p>

  <p>Zeb fenerin ışığı altında defterine bir şeyler karaladı. Kâğıdı kopardı ve katladı. &ldquo;Al bakalım,&rdquo; dedi George&rsquo;a. &ldquo;Bunu Charlie&rsquo;ye götür ve ona bir daha Yüzsüz Charlie deme, anlaşıldı mı? Terbiyesiz çocukların kulaklarını çekerler, unutma! Arkadaşları ona istedikleri ismi takabilir ama sen değil.&rdquo;</p>

  <p>&ldquo;Hadi çocuğu rahat bırak,&rdquo; dedi Larry, &ldquo;Charlie şimdi nerede? Dalling&rsquo;de mi, yoksa Hammond&rsquo;da mı?&rdquo;</p>

  <p>George ne diyeceğini bilemedi. &ldquo;Dalling&rsquo;de,&rdquo; dedi, neden bahsettiğini bilmeden.</p>

  <p>Larry elli sent fırlattı. &ldquo;Şimdi toz ol!&rdquo; dedi. &ldquo;Buranın havasından korktun, öyle değil mi? Seni tepeden aşağı indirmemi ister misin?&rdquo;</p>

  <p>Zavallı George&rsquo;un istediği son şey olurdu bu. Kafasını iki yana salladı.</p>

  <p>Adam ayağa kalktı, &ldquo;Tamam, arkadaş istiyorsan hepimiz zaten gidiyoruz. Eğer istemiyorsan, toz ol.&rdquo;</p>

  <p>George toz oldu ama fazla uzağa değil. Yalnızca yandaki odaya geçti ve yeniden etrafını aydınlatan ayı görünce sevindi. Camı bulması için içerisi yeterince aydınlanmıştı. Sarsakça cama tırmandı çünkü titreyen bacaklarına hâkim olamıyordu.</p>

  <p>Kendini çalılıklara attı ve tam ortalarına gömüldü. Bu adamlar gerçekten gidiyorsa onlar ayrılıncaya kadar bekleyebilirdi. Sonra da geri dönüp Jack&rsquo;i bulabilirdi. Ona ne olmuştu acaba? Adeta sırra kadem basmıştı.</p>

  <p>Adamlar Tigger&rsquo;ın Ahırı&rsquo;ndan sessizce, konuşarak çıktı. Tam üzerlerinden, onları yerinden zıplatan bir baykuş öterek uçtu. Sonra George adamların gülüşmelerini duydu. Yavaşça tepeden aşağı indiler.</p>

  <p>George rahatlayarak bir oh çekti ve çalılıklardan çıkıp yeniden eve döndü. Hâlâ ne yapması gerektiğini tasarlıyordu. Şifreyi bir kez daha denemeli miydi? Geçen defa denediğinde şaşırtıcı sürprizlerle karşılaşmıştı. Belki de bu defa Jack&rsquo;e ismiyle seslenmek daha iyi olabilirdi.</p>

  <p>Ama tam öyle yapmadan önce, diğer odaya açılan kapının dışından birinin sesi duyuldu.</p>

  <p>&ldquo;Yüzsüz Charlie!&rdquo; dedi ses fısıltıyla.</p>

  <p>George tetikte bekledi ve cevap vermedi. Şifreyi söyleyen Jack miydi? Yoksa Yüzsüz Charlie&rsquo;yi bilen başka biri mi, kim olabilirdi?</p>

  <p>Sonra bir fener daha yandı ve ışığı George&rsquo;u aydınlattı. Ama bu defa, neyse ki Jack&rsquo;in feneriydi. Jack&rsquo;ten de bir rahatlama sesi duyuldu.</p>

  <p>&ldquo;Sensin George! Şifreyi söylediğimde ne diye cevap vermedin? Ben olduğumu tahmin etmeliydin.&rdquo;</p>

  <p>&ldquo;Jack! Nerelerdeydin? Az önce neler oldu tahmin edemezsin!&rdquo; dedi George. &ldquo;Alıp başını gidip beni burada bırakmamalıydın!&rdquo;</p>

  <p>&ldquo;O adamları dinlerken bir anda dolabın içine düştüm,&rdquo; diye cevap verdi Jack.</p>

  <p>&ldquo;Üzerime kapağı kapandı ve tek kelime bile duyamadım. O adamlar gelir bakar diye hareket bile edemedim. Ama sonunda bir şey duyamayınca kapağı kaldırdım ve senin nerede olduğunu merak ettim! Ben de şifreyi fısıldadım.&rdquo;</p>

  <p>&ldquo;Anladım,&rdquo; dedi George, memnun bir şekilde. &ldquo;Yani başıma gelenleri duyamadın ha? Adamlar&nbsp;<span class="t14">beni</span>&nbsp;buldu ve-&rdquo;</p>

  <p><span class="t14">&ldquo;Buldu</span>&nbsp;mu? Ne yaptılar?&rdquo; diye sordu Jack, müthiş bir şaşkınlıkla.</p>

  <p>&ldquo;Gerçekten çok garipti,&rdquo; dedi George. &ldquo;Ben de senin gibi şifreyi fısıldamıştım. Amacım seni bulabilmekti ama adamlar benim &lsquo;Yüzsüz Charlie&rsquo; diye seslendiğimi duyunca ve beni çağırıp ondan bir mesaj mı taşıyorum diye sordular.&rdquo;</p>

  <p>Jack duyduklarını tam olarak algılayamadı ve George üç adamın, Yüzsüz Charlie adıyla tanınan birini sorduklarını ve kendisini aracı sandıklarını detaylarıyla anlattı.</p>

  <p>&ldquo;Ve sonra da ona iletmem için bana bir mesaj verdiler,&rdquo; dedi George. &ldquo;Bir not. Cebime koydum.&rdquo;</p>

  <p>&ldquo;Hayır! Ciddi misin?&rdquo; diye heyecanla sordu Jack. &ldquo;İnanılmaz bir şey. Yeniden bir maceranın tam ortasındayız işte. Hadi nota bakalım.&rdquo;</p>

  <p>&ldquo;Hayır. Önce eve gidelim, orada okuruz,&rdquo; dedi George. &ldquo;Şu yıkıntı binadan bir an önce kurtulmak istiyorum, burayı hiç sevmedim. Bacadan üzerime bir baykuş indi ve neredeyse bayılacaktım. Hadi Jack, gerçekten gitmek istiyorum.&rdquo;</p>

  <p>&ldquo;Tamam, bekle biraz,&rdquo; dedi Jack bir anda hatırlayarak. &ldquo;Peki ya Susie ve Jeff? Onlar da buralarda bir yerde olmalı. Onları unutmayalım.&rdquo;</p>

  <p>&ldquo;Bu gece burada toplantı olduğunu nereden öğrendiklerini bir şekilde bulmalıyız,&rdquo; dedi George. &ldquo;Hadi onlara seslenelim Jack. Cidden, artık burada bizden başka kimse yok. Ben onları arayacağım!&rdquo;</p>

  <p>Ve yüksek bir sesle bağırdı: &ldquo;JEFF! SUSIE! ORTAYA ÇIKIN NEREDEYSENİZ!&rdquo;</p>

  <p>Sesi eski binanın içerisinde yankılandı ama cevap veren olmadı.</p>

  <p>&ldquo;Fenerle etrafa bakacağım,&rdquo; dedi Jack ve iki çocuk cesurca, her bir yıkık, boş odaya girdiler.</p>

  <p>Etrafta kimsecikler yoktu anlaşılan. Jack bir anda kaygılandı. Sonuçta Susie kardeşiydi. Ona ne olmuştu?</p>

  <p>&ldquo;George, mümkün olduğunca çabuk eve gidip anneme Susie&rsquo;nin ortadan kaybolduğunu haber vermeliyiz,&rdquo; dedi. &ldquo;Ve Jeff&rsquo;in de. Hadi çabuk! Başlarına bir şey gelebilir.&rdquo;</p>

  <p>Hemen Jack&rsquo;in evine döndüler. Ön bahçeden girerlerken Jack toplantıdan dönen annesini gördü. Derhal yanına koştu.</p>

  <p>&ldquo;Anne! Susie kayıp! Yok! Ah, anne, Tigger&rsquo;ın Ahırı&rsquo;na gitmişti ve şimdi orada değil!&rdquo; Annesi şaşkınlıkla Jack&rsquo;e baktı. Alelacele ön kapıyı açıp içeri girdi ve iki çocuk da onu izledi.</p>

  <p>&ldquo;Şimdi bana ne olduğunu hemen anlat,&rdquo; dedi. &ldquo;Ne demek istiyorsun? Susie neden dışarı çıktı? Neden?&rdquo;</p>

  <p>Üst katta bir kapı kapandı ve neşeli bir ses, &ldquo;Merhaba anne! Sen misin? Gelip Jeff&rsquo;in tren yoluna baksana! Ve lütfen bize saat geç diye kızma çünkü Jack ve George&rsquo;un geri dönmesini bekliyorduk.&rdquo;</p>

  <p>&ldquo;Susie burada,&rdquo; dedi annesi şaşırarak. &ldquo;Siz neden bahsediyorsunuz Jack? Ne kadar da aptalca bir şaka bu böyle!&rdquo;</p>

  <p>Gerçekten de, Susie ve Jeff üst kattaydı, üstelik tüm katın yerleri tren raylarıyla döşenmişti!</p>

  <p>Jack afallamış bir halde ve öfkeyle Susie&rsquo;ye baktı. Öyleyse hiç dışarı çıkmamış mıydı yani? Susie ise hınzırca Jack&rsquo;e güldü.</p>

  <p>&ldquo;İyi oldu!&rdquo; dedi haince. &ldquo;Afacan Beşler toplantısına kim casusluk yapmaya kalkıştı? Kim tüm anlattıklarımızı duyup da, hepsine inandı? Kim bu karanlıkta kalkıp taa Tigger&rsquo;ın Ahırı&rsquo;na kadar gitti? Kim aptalmış, kim-&rdquo;</p>

  <p>Jack bir anda köpürerek üzerine doğru ilerledi. Susie ise hemen gülerek annesinin arkasına saklandı.</p>

  <p>&ldquo;Jack, Jack!" diye bağırdı annesi. &ldquo;Şunu keser misin? Neler oldu burada? Susie sen de yat artık. Jeff, raylarını topla. Senin de gitme zamanın geldi. Annen neden hâlâ evde değilsin diye sormak için birazdan •arayacak. JACK! Ne dediğimi duymadın mı? Susie&rsquo;yi rahat bırak.&rdquo;</p>

  <p>Jeff raylarını toplamaya koyuldu, George da ona yardım etti. İkisi de Jack&rsquo;in annesinin kızgın halinden korkmuştu.</p>

  <p>Susie odasına koşup kapısını çarparak kapattı.</p>

  <p>&ldquo;Çok yaramaz,&rdquo; dedi öfkeyle Jack. &ldquo;O -o -o...&rdquo;</p>

  <p>&ldquo;Git ve banyonun suyunu aç,&rdquo; dedi annesi sertçe. &ldquo;İkiniz de akşam yemeğinizi yemeden yatacaksınız. Böyle bir davranışı kabul edemem.&rdquo;</p>

  <p>George ve Jeff rayları yerleştirdikleri kutular ellerinde, olabildiğince hızla evden ayrıldılar. George cebinde ne olduğunu unutmuştu. Yüzsüz Charlie diye birine kurşunkalemle karalama yazılan bir not! Hatta ne yazdığını bile okuyamamıştı. Ne hoş, ne hoş!</p>

  <p><a id="a14"></a><a id="a15"></a>&nbsp;</p>
</body>
</html>
