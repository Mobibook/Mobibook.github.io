<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="msonormal"><span class="font"><span class="calibre3"><br class="calibre4" id="calibre_pb_4" /></span></span></p>

    <p class="msonormal1"><a class="pcalibre pcalibre1" id="_Toc405067226"></a><a class="pcalibre pcalibre1" id="bookmark3"></a><span><span class="calibre10"><span class="calibre1">BÖLÜM 2</span></span></span></p>

    <p class="msonormal1"><span class="font"><span class="calibre10"><span class="calibre14">YoldA</span></span></span></p>

    <p class="msonormal1"><span class="calibre1"><!--[if !vml]--><img alt="" class="calibre15" src="../Images/image002.png" /></span></p>

    <p class="msonormal"><span class="font"><span class="calibre3">Gün ağarmadan bir saat önce kalkmıştım. Annem benden de önce kalkmış, en sevdiğim kahvaltıyı -pastırmalı yumurta— hazırlıyordu.</span></span></p>

    <p class="msonormal"><span class="font"><span class="calibre3">Son ekmek dilimimi almış, tabağıma bandırırken babam merdivenlerden indi. Vedalaşırken cebinden bir şey çıkarıp elime tutuşturdu. Bu, ona babasından ve babasına da babasından kalan bir çıra kutusuydu. Babamın sahip olduğu en değerli eşyalardan biriydi.</span></span></p>

    <p class="msonormal"><span class="font"><span class="calibre3">“Bunu almanı istiyorum oğlum,” dedi. “Yeni işinde işine yarayabilir. Yakın zamanda bizi ziyarete gel. Evden ayrılıyor olman, artık buraya dönmeyeceğin, bizi ziyaret edemeyeceğin anlamına gelmez.”</span></span></p>

    <p class="msonormal"><span class="font"><span class="calibre3">“Gitme vakti evlat,” dedi annem, son bir kez kucaklaşmak için bana doğru yürürken. “Girişte. Onu bekletme.”</span></span></p>

    <p class="msonormal"><span class="font"><span class="calibre3">Yaygara yapmayı sevmeyen bir aileydik ve vedalaşmamız çoktan bitmişti. Tek başına avluya doğru yürüdüm.</span></span></p>

    <p class="msonormal"><span class="font"><span class="calibre3">Hayalet giriş kapısının diğer yanındaydı, tan kızıllığının içinde duran kara bir siluet gibi görünüyordu.</span></span></p>

    <p class="msonormal"><span class="font"><span class="calibre3">Şapkası başında, dimdik duruyordu, taşıdığı alet sol elindeydi. Elimde taşıdığım küçük bohçamla ona doğru yürüdüm, çok tedirgindim.</span></span></p>

    <p class="msonormal"><span class="font"><span class="calibre3">İlginç bir şekilde, Hayalet giriş kapısını açıp avluya gir-_ di. “Pekâlâ delikanlı,” dedi, “Beni takip et! Devam etmek istediğimiz yolda yürümeye başlayabiliriz.”</span></span></p>

    <p class="msonormal"><span class="font"><span class="calibre3">Yola doğru yürümek yerine kuzeye, direk Cellat Tepesi’ne doğru yürümeye başladı. Kısa bir süre sonra kuzey otlağını geçiyorduk, kalbim çoktan deli gibi çırpınmaya başlamıştı. Sınır çitlerine ulaştığımızda Hayalet, yarı yaşında bir adamın atikliğiyle çitleri atladı, fakat ben donup kalmıştım. Ellerimi çitin üzerine koyarken ağaçların gıcırtılarını, dallarının üzerlerine asılan insanların etkisiyle eğilip bükülüşlerini çoktan duymaya başlamıştım.</span></span></p>

    <p class="msonormal"><span class="font"><span class="calibre3">“Sorun ne delikanlı?” diye sordu Hayalet, bana bakmak için arkasını dönerken. “Henüz kendi evinin önündeyken bir şeylerden korkuyorsan pek işime yaramazsın.”</span></span></p>

    <p class="msonormal"><span class="font"><span class="calibre3">Derin bir nefes alıp çitin diğer tarafına atladım. Biz ağır ağır yukarıya doğru tırmanıp ağaç gövdelerinde ilerlerken ağarmakta olan yeni günün ışıkları kararmaya başladı. Tırmandıkça hava soğuyor gibiydi ve kısa bir süre sonra tir tir titremeye başladım. İnsanı ürperten, sırtındaki tüylerin diken diken olmasına neden olan türden bir soğuktu. Doğru gitmeyen bir şeyler olduğuna dair bir uyarıydı. Daha önce de, bu dünyaya ait olmayan bir şey bana yaklaştığı sırada böyle hissetmiştim.</span></span></p>

    <p class="msonormal"><span class="font"><span class="calibre3">Doruğa ulaştığımızda, aşağıda onları görebildim. Yüzden az değildiler. Bazıları aynı ağacın dallarına asılmıştı.</span></span></p>

    <p class="msonormal"><span class="font"><span class="calibre3">Hepsi kalın deri kemerler takmış, büyük botlar giymişti. Elleri arkalarından bağlanmıştı ve son anlarında hepsi çok farklı davranmıştı. Bazıları asıldıkları dal kırılıp bükülene kadar umutsuzca çırpınmış, bazılarıysa ipin ucunda bir o tarafa bir bu tarafa bakarak dönüp durmuştu.</span></span></p>

    <p class="msonormal"><span class="font"><span class="calibre3">Bu manzarayı izlerken çok sert bir rüzgârın yüzüme vurduğunu hissettim; doğal olamayacak kadar soğuk ve sert bir rüzgârın... Ağaçlar eğildi, üzerlerindeki yapraklar kuruyup döküldü. Birkaç dakika içinde bütün dallar çırılçıplak kaldı. Rüzgâr hafifleyince Hayalet, elini omzuma koyup beni asılı adamlara doğru yürümem için yönlendirdi. Bize en yakın olan adamın otuz santim yakınına kadar geldik.</span></span></p>

    <p class="msonormal"><span class="font"><span class="calibre3">“Ona bak,” dedi Hayalet. “Ne görüyorsun?”</span></span></p>

    <p class="msonormal"><span class="font"><span class="calibre3">“Ölü bir asker,” diye cevap verdim. Sesim çatlamaya başlamıştı.</span></span></p>

    <p class="msonormal"><span class="font"><span class="calibre3">“Kaç yaşında gibi görünüyor?"</span></span></p>

    <p class="msonormal"><span class="font"><span class="calibre3">“En fazla on yedi...”</span></span></p>

    <p class="msonormal"><span class="font"><span class="calibre3">“Güzel, aferin delikanlı. Şimdi söyle, hâlâ korkuyor musun?”</span></span></p>

    <p class="msonormal"><span class="font"><span class="calibre3">“Biraz... Ona bu kadar yakın durmak istemiyorum.”</span></span></p>

    <p class="msonormal"><span class="font"><span class="calibre3">“Neden? Korkacak hiçbir şey yok. Hiçbir şey sana zarar veremez. Bunun onun için nasıl bir şey olduğunu bir düşün. Kendine değil, ona odaklan. Neler hissetmiş olabilir? En kötüsü ne olabilir?”</span></span></p>

    <p class="msonormal"><span class="font"><span class="calibre3">Kendimi askerin yerine koymaya ve bu şekilde ölmenin nasıl bir duygu olduğunu hayal etmeye çalıştım. Çekilen</span></span> <span class="calibre1"><span class="font">ıstırap ve nefes almak için bu kadar çaba sarf etmek korkunç olmalıydı. Ama bundan çok daha kötü bir şey olabilirdi...</span></span></p>

    <p class="msonormal"><span class="font"><span class="calibre3">“Artık öldüğünü ve bir daha asla eve dönemeyeceğini biliyordu. Ailesini bir daha asla göremeyeceğini de...” dedim Hayalet’e.</span></span></p>

    <p class="msonormal"><span class="font"><span class="calibre3">Sözcükler dudaklarımdan çıkarken içimi bir hüzün kapladı. Sonra birden dallarda sallanan adamlar bizi yalnız bırakarak tek tek kaybolmaya başladı ve yapraklar tekrar dallarda belirdi.</span></span></p>

    <p class="msonormal"><span class="font"><span class="calibre3">“Şimdi nasıl hissediyorsun kendini? Hâlâ korkuyor musun?”</span></span></p>

    <p class="msonormal"><span class="font"><span class="calibre3">Başımı salladım. “Hayır,” dedim, “Sadece üzüntü hissediyorum.”</span></span></p>

    <p class="msonormal"><span class="font"><span class="calibre3">“Aferin delikanlı, öğreniyorsun. Biz, yedinci oğulların yedinci oğullarıyız ve başkalarının göremediği şeyleri görmek gibi bir yetenekle donatılmışız. Fakat bu yetenek bazen bir lanete dönüşebilir. Eğer korkuyorsak, bazen bu korkuyla beslenen şeyler olabilir. Korku bizler için her şeyi daha kötü bir hale getirir. Asıl ustalık, görebildiğin şeye yoğunlaşmak ve kendin hakkında düşünmekten kaçınmaktır.”</span></span></p>

    <p class="msonormal"><span class="font"><span class="calibre3">“Çok korkunç bir manzaraydı delikanlı, ama onlar sadece hortlak,” dedi Hayalet. “Onlar için yapabileceğimiz pek bir şey yoktur ve vakitleri gelince kaybolurlar. Yaklaşık yüz yıl sonra hiçbiri kalmayacak.”</span></span></p>

    <p class="msonormal"><span class="font"><span class="calibre3">Ona, annemin bir keresinde bir şeyler yaptığını söyleyecek gibi oldum, ama söylemedim. Onunla çatışmak işimize kötü bir başlangıç yapmak olurdu.</span></span></p>

    <p class="msonormal"><span class="font"><span class="calibre3">“Eğer hortlak olsalardı çok daha farklı olurdu,” dedi Hayalet. “Ruhlarla konuşup onlara neyin ne olduğunu anlatabilirsin. Sadece ölü olduklarını fark etmelerini sağlamak bile çok büyük bir iyiliktir ve yollarına devam edebilmeleri için büyük bir adımdır. Genellikle bir hortlak, bu dünyada kapana kısılmış, neler olup bittiğini anlamayan ve ne yapacağını bilemeyen ruhtur. Bu yüzden ıstırap içindedirler. Ama diğerleri belirli bir amaç için buradadır ve sana söylemek istedikleri şeyler olabilir. Fakat hortlak, varlığının büyük bir bölümü daha iyi işler yapmak için uzaklaşmış olan ruh kırıntısıdır. İşte böyle delikanlı. Onlar sadece hortlak. Ağaçların değiştiğini gördün, değil mi?”</span></span></p>

    <p class="msonormal"><span class="font"><span class="calibre3">“Yapraklar dökülmüştü ve mevsim kıştı.”</span></span></p>

    <p class="msonormal"><span class="font"><span class="calibre3">“Ama, şimdi yapraklar eski hallerine döndü. Geçmişe ait bir şeye bakıyordun. Yeryüzünde gerçekleşen korkunç şeylerin hatırlatıcısı. Genellikle, eğer cesursan, seni göremezler ve hiçbir şey hissetmezler. Bir hortlak, sahibi oradan uzaklaşmış olmasına rağmen havuzun yüzeyinde asılı kalan bir yansıma gibidir. Ne dediğimi anlıyor musun?” Başımı salladım.</span></span></p>

    <p class="msonormal"><span class="font"><span class="calibre3">“Güzel, böylece bir şeyi açıklığa kavuşturduk. Zaman zaman ölülerle uğraşacağız, bu yüzden onlara alışsan iyi olur. Her neyse, haydi işe koyulalım. Gidecek çok yolumuz var. Al, bundan sonra bunu sen taşıyacaksın.”</span></span></p>

    <p class="msonormal"><span class="font"><span class="calibre3">Hayalet bana büyük deri çantasını verip arkasına bile bakmadan tepeye doğru yürümeye başladı. Doruğu aşıp ağaçların arasından geçerek yola doğru inerken onu takip ettim. Yol, yeşilli kahverengili tarlalar arasında güneye doğru kıvrıla kıvrıla ilerliyordu. Uzun, gri, dik bir yamaçtı.</span></span></p>

    <p class="msonormal"><span class="font"><span class="calibre3">“Çok seyahat ettin mi delikanlı?” dedi Hayalet arkaya doğru seslenerek. “Çok yer gördün mü?”</span></span></p>

    <p class="msonormal"><span class="font"><span class="calibre3">Ona daha önce babamın çiftliğinden on kilometre dahi uzaklaşmadığımı söyledim. Hayatım boyunca yaptığım en uzak yolculuk kasabanın bakkalına gitmek olmuştu.</span></span></p>

    <p class="msonormal"><span class="font"><span class="calibre3">Hayalet dişlerinin arasından bir şeyler mırıldanıp kafasını salladı; en azından verdiğim cevabın hiç hoşuna gitmediğini anlamıştım.</span></span></p>

    <p class="msonormal"><span class="font"><span class="calibre3">“Yolculuğun bugün başlıyor,” dedi. “Güneye, Horshaw adında bir köye gidiyoruz. Kuş uçuşuyla on kilometre uzaklıkta. Karanlık çökmeden oraya varmak zorundayız.”</span></span></p>

    <p class="msonormal"><span class="font"><span class="calibre3">Horshaw köyünü duymuştum. Bir vadi köyüydü. Eyaletin en büyük kömür yataklarına ve kendisini çevreleyen madenlere sahipti. Oraya gitmeyi hiç ummuyordum. Hayalet’in orada nasıl bir işi olabileceğini merak etmiştim.</span></span></p>

    <p class="msonormal"><span class="font"><span class="calibre3">Çok hızlı yürüyordu, adımları uzundu ve sanki hiç yorulmuyordu. Bir elimde küçük bohçam ve ıvır zıvırlarım, diğer elimde de onun, her dakika biraz daha ağırlaşan çantasıyla, ona yetişmeye çalışıyordum. Sonra, sanki bunlar yetmezmiş gibi bir de yağmur başladı.</span></span></p>

    <p class="msonormal"><span class="font"><span class="calibre3">Öğle vaktinden bir saat kadar önce Hayalet aniden durdu. Arkasını dönüp bana sert bir bakış fırlattı. O dakikaya kadar sadece on adım gerisindeydim. Ayaklarım çok acıyordu, hafiften aksamaya başlamıştım. Yol sertliğini kaybetmişti ve artık çamura dönüşüyordu. Tam ona yetiştiğim sırada ayağım çamura battı ve kaydım, az kalsın düşüyordum.</span></span></p>

    <p class="msonormal"><span class="font"><span class="calibre3">Sabırsızlanarak bana baktı. “Başın mı döndü delikanlı?” diye sordu.</span></span></p>

    <p class="msonormal"><span class="font"><span class="calibre3">Başımı salladım. Kolumla bir şeye dayanmak istiyordum, ama çantasını çamura koymak pek iyi bir fikir gibi görünmüyordu.</span></span></p>

    <p class="msonormal"><span class="font"><span class="calibre3">“Güzel,” dedi Hayalet, belli belirsiz bir gülümsemeyle. Şapkasından süzülen yağmur damlaları sakalına dökülüyordu. “Başı dönen bir adama asla güvenmemelisin. Bunu aklında tutsan iyi edersin.”</span></span></p>

    <p class="msonormal"><span class="font"><span class="calibre3">“Başım dönmüyor benim,” diye karşı çıktım.</span></span></p>

    <p class="msonormal"><span class="font"><span class="calibre3">“Dönmüyor mu?” diye sordu Hayalet fırça kaşlarını kaldırarak. “O halde sorun botlarında. Bu iş için pek uygun değiller.”</span></span></p>

    <p class="msonormal"><span class="font"><span class="calibre3">Babamın ve Jack’in botlarının aynısı olan botlarım, çiftliğin çamuru ve gübresi için elverişli ve dayanıklıydı, fakat onlara alışmak zaman alıyordu. Genellikle ayaklarının yeni bir çift bota alışması için iki hafta boyunca su toplamaları gerekirdi.</span></span></p>

    <p class="msonormal"><span class="font"><span class="calibre3">Hayalet’in ayaklarına baktım. Botları dayanıklı, kaliteli deriden yapılmıştı ve tabanlarında ekstra kauçuk vardı. Büyük olasılıkla bir servete mal olmuşlardı. Ama işi gereği bu kadar fazla yürüyüş yapan biri için bu servetin her kuruşuna değerdi. Botları yürüyüşüne göre şekil alıyordu ve eminim onları ayağına geçirdiği ilk günden beri çok rahattılar.</span></span></p>

    <p class="msonormal"><span class="font"><span class="calibre3">“Bu iş için iyi botlar gerekir,” dedi Hayalet. “Gitmemiz gereken yere bizi götürmeleri için ne yaratıklara ne de insanlara ihtiyacımız var. Kendi ayaklarına güvenirsen onlar seni asla yarı yolda bırakmaz. Bu yüzden, sonunda seni işe almaya karar verirsem sana da benimkiler gibi bir çift bot alacağım. O zamana kadar, bunlarla idare etmelisin.”</span></span></p>

    <p class="msonormal"><span class="font"><span class="calibre3">Öğle vaktinde kısa bir mola verdik ve yağmurdan korunmak için terk edilmiş bir ahıra girdik. Hayalet cebinden katlanmış bir kumaş parçası çıkarıp açtı. Kumaşın içinden büyük, sarı bir peynir kalıbı çıktı.</span></span></p>

    <p class="msonormal"><span class="font"><span class="calibre3">Bir parçasını koparıp bana verdi. Çok açtım, daha kötülerini de görmüştüm, bu yüzden peyniri bir lokmada mideme indirdim. Hayalet sadece küçük bir parça alıp geri kalan peyniri kumaşa tekrar sardı ve cebine soktu.</span></span></p>

    <p class="msonormal"><span class="font"><span class="calibre3">Yağmurdan korunduğumuz için Hayalet, şapkasını çıkardı ve böylece onu ilk defa açık ve net bir şekilde görebildim. Bütün yüzünü kaplayan sakalı ve bir celladı andıran gözleri dışında en dikkat çeken yeri çirkin, sivri ve bir gaga gibi kavisli olan burnuydu. Dudakları, kapalıyken bıyıkları ve sakalının ardında neredeyse tamamen kayboluyordu. Sakalları ilk bakışta gri görünüyordu, fakat fark etmemesi için elimden geldiğince normal davranarak yakından baktığımda sakalının, gökkuşağının pek çok rengini barındırdığını gördüm. Kırmızı, siyah, kahverengi ve en belirgin şekilde de gri gölgeler vardı, ama daha sonra anladım ki bütün bu renkler ışığa göre ortaya çıkıyordu.</span></span></p>

    <p class="msonormal"><span class="font"><span class="calibre3">Babam hep, “Zayıf bir çene, zayıf bir karakterdir,” derdi, ayrıca bazı insanların bu gerçeği gizlemek için sakal bıraktıklarını düşünürdü. Oysa Hayalet’e baktığınızda, uzun bir sakal bırakmış olmasına rağmen geniş bir çenesi ve ağzını açtığında peynir gevelemekten çok kırmızı et kemirmeye uygun sarı, keskin dişleri olduğunu görürdünüz.</span></span></p>

    <p class="msonormal"><span class="font"><span class="calibre3">Onu bir kurda benzettiğimi fark edince birden tüylerim diken diken oldu. Mesele sadece görünüşü değildi; bir çeşit yırtıcıydı, çünkü karanlıkta avlanıyordu ve sadece peynirle beslendiği için sürekli aç ve acımasızdı. Çıraklığımı tamamlarsam, sonunda ben de tıpkı onun gibi olabilirdim.</span></span></p>

    <p class="msonormal"><span class="font"><span class="calibre3">“Hâlâ aç mısın delikanlı?” diye sordu. Başımın döndüğünü hissedene kadar yeşil gözlerini benimkilere dikip baktı.</span></span></p>

    <p class="msonormal"><span class="font"><span class="calibre3">İliklerime kadar ıslanmıştım ve ayaklarım acıyordu, ama bunlar kızgınlığımın yanında hafif kalıyordu. Bu yüzden, belki biraz daha peynir teklif eder diye başımı salladım, ama o sadece başını sallayıp kendi kendine bir şeyler mırıldandı. Sonra, bana yine ters ters baktı.</span></span></p>

    <p class="msonormal"><span class="font"><span class="calibre3">“Açlık alışman gereken bir duygu olacak,” dedi. “Çalışırken pek yemek yemeyiz ve eğer çok zorlu bir işle karşılaşırsak, o iş bitene kadar hiçbir şey yemeyiz. Bizi karanlığa karşı daha dayanıklı kıldığı için oruç tutmak çok güvenlidir, bizi daha güçlü kılar. Bu yüzden sen de şimdiden alışmaya başlasan iyi edersin, çünkü Horshaw’a vardığımızda seni küçük bir sınava tabi tutacağım. Ve bunu yalnız yapacaksın. Böylece, özel yeteneklerle donatılmış olup olmadığını göreceğim.”</span></span></p>

    <p class="msonormal"><span class="font"><span class="calibre3">Kilise çanlarının sesi uzaktan duyulmaya başladığında Horshaw kasabasına varmıştık. Saat yedi olmuş, hava kararmaya başlamıştı. Sert bir yağmur yüzümüzü yalıyordu, fakat yine de bu köyde yaşamayı asla istemeyeceğime, hatta kısa bir ziyaret için bile olsa buraya uğramayı tercih etmeyeceğime kanaat getirmem için yeterince ışık vardı.</span></span></p>
  </div>
</body>
</html>
