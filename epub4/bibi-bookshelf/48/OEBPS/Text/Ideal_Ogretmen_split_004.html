<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İdeal Öğretmen</title>
  <link href="../Styles/page_styles.css" rel="stylesheet" type="text/css" />
  <link href="../Styles/Style0001.css" rel="stylesheet" type="text/css" />
</head>

<body class="calibre">
  <p class="calibre5" id="filepos28859"><span class="calibre2"><span class="bold"><b>Tatevo</b></span></span><br class="calibre8" /></p>

  <p class="calibre3">RAÇÎNSKİ idealleri uğruna kendi köyüne döndükten sonra hiç kimseden maddî ve manevî bir yardım görmedi. O zaman Eğitim Bakanlığı'nın başında Kont Deliyanof adında biri bulunuyordu. Deliyanof, saray ve çevresine yakın biriydi ve yaratılış itibariyle kaba bir adamdı. Rus Çarı'mn başlıca akıl hocalarından olan Pobenosofun peşinden hiç ayrılmaz bir kölesi gibiydi.</p>

  <p class="calibre6">Raçinski'nin köy okuluna öğretmen atanmak üzere vermiş olduğu dilekçeyi kendisine ilettikleri zaman Deliyanof şöyle bağırmıştı: "Ne? Raçinski köy öğretmeni mi olmak istiyor? Bu adam delirdi mi? Eğer ben onu çocukluğundan beri tanımamış olsaydım, 'Bu adam halkı devlete karşı ayaklandırmak istiyor,' derdim.</p>

  <p class="calibre6">Fakat ben Raçinski'yi tanırım. Onun siyasetle filan bir ilişkisi yoktur. O barış adamıdır.</p>

  <p class="calibre6">Bu adam köylerdeki sarhoş mujiklerin (köylülerin) arasında ne yapabilir ki. Rus köylerinde profesörlere değil, eli kamçılı jandarmalara ihtiyaç vardır. Halk gittikçe bozuluyor; durmaksızın dayak, kamçı ve baskı istiyor.</p>

  <p class="calibre6">Zavallı Raçinski ise, köylere öğretmen olarak gidecekmiş. Ne yapalım? Bir defa denesin bakalım! Yıl sonuna varmaz, gene kendiliğinden Moskova'ya döner."</p>

  <p class="calibre6">Bütün çiftlik ve arazi sahipleri yeni köy öğretmenini soğuk bir şekilde karşıladılar; yüzüne karşı şöyle dediler: "Siz galiba bizim köylülerimizin ahlâkını bozmaya geldiniz! Bizim köylülerimiz bilimi ne yapsınlar?</p>

  <p class="calibre6">Halkın esasen okumak falan istediği yok.</p>

  <p class="calibre6">Siz köylüleri tanımazsınız. Onlar kaba hayvanlardır.</p>

  <p class="calibre6">Bundan da kötüsü, yırtıcı hayvan gibidirler. Rus köylüsü yalnız sopadan anlar; okumak istemez. Köylülerimize bilim değil, meyhane lâzımdır, içki lâzımdır. Hele senin derin bilginden hiçbir şey anlamaz. Sen olmasan da, köylü toprağını nasıl süreceğini, ekinini nasıl ekip biçeceğini bilirler onlar.</p>

  <p class="calibre6">Haa! Şunu da dikkate almalısınız ki, bizim köylülerimiz tembeldirler; onları bir işe yönlendirebilmek için öküzü dürter gibi dürtmek gerek. Zevk ve eğlenceye gelince, köylülerin kendilerine özgü eğlenceleri vardır.</p>

  <p class="calibre6">İçkiye kavuşmak, onlar için en büyük mutluluktur."</p>

  <p class="calibre6">Bu sözleri dinlerken yüzünü dehşet ve korku kaplayan Raçinski, o çiftlik sahiplerine şöyle cevap verdi: "Sizde hiç utanma yok mu? Bu iğrenç sözleri kimin hakkında söylüyorsunuz? Kendinizin de içinde yaşadığı bu millet hakkında değil mi? Hem de bu sözleri kimin ağzından işitiyoruz? Halkın aydınları ve zengin seçkinleri sayılan sizlerden değil mi?</p>

  <p class="calibre6">Sizi besleyen bu köylüdür. O köylü ki, size medeniyetin bütün nimetlerini her vesile ile sunmak ve rahat bir hayat yaşatmak için hiçbir fedakârlığı esirgemiyor.</p>

  <p class="calibre6">Acaba Rusya'da bulunan yüz milyondan fazla halkın birçoğu nasıl bir hayat yaşıyor?</p>

  <p class="calibre6">İnsanların yollan yoktur! Nerede bir yol varsa, o da mutlaka bozuktur. Gidecek okulları da yoktur! Nerede bir okul varsa, o da kırık döküktür ve mutlaka birkaç yıldan fazla eğitim verememektedir. Halkın hastaneleri yoktur, hastalarına bakacak doktorları da yoktur. Hastalanan köylülerin tedavisine imkân yoktur.</p>

  <p class="calibre6">Yaratılış itibariyle akıllı, iyi yürekli ve asil karakterli olan bu yüz milyondan fazla halk, bu haliyle kendi vatanında öksüz gibidir.</p>

  <p class="calibre6">Bunları düşünen yok! Biz bu insanlara ne veriyoruz? Hiç milletimizi düşünüyor muyuz?</p>

  <p class="calibre6">Yüz milyonluk bir halk topluluğunun çoğunluğunun kaba, tembel, sarhoş, cahil, zalim ve ahlaken düşkün olduğu doğrudur, maalesef hayvan gibi yaşamaktadırlar. Fakat, eğitim görmemiş, aydınlatılmamış ve yetiştirilmemiş olan milyonlarca insanı, bundan sorumlu tutmak doğru mudur? Hiç şüphesiz bu bir millet için en büyük felâkettir. Fakat bu felâketin gerçek sebebi ve sorumlusu yine bizleriz.</p>

  <p class="calibre6">Bizim suçumuz onların suçunun çok çok üstündedir. Belki on kat daha fazladır. Bir defa şuna bakınız: Biz her nasılsa özel bir eğitim gördük. Bunun sayesinde birtakım haklara sahip olduk, büyük makamlara ve memuriyetlere geçtik. Fakat ondan sonra ne yaptık? Ne yapacağız? Uyuduk: Evet, sadece uyuduk! Eğitim ve öğretim gören insanların her biri, örneğin doktor, hâkim, subay, mühendis, avukat, memur, öğretmen., halkı için ışık saçan birer fener olmalıydı. Her bir fener de, ister dar bir sokağa, ister bir meydanlığa ya da kasabanın dışına konulmuş olsun, mutlaka bulunduğu yeri aydınlatmalıydı.</p>

  <p class="calibre6">Böyle olmalıydı ama olmadı..."</p>

  <p class="calibre6">Profesör Raçinski üzüntü ve heyecandan titreyen sesiyle, karşısındakilere cevap vermeye devam ediyordu: "Hepimiz on sene ya da daha fazla bir süreyle okullarda eğitim gördük. Büyük yazarların eserlerini okuduk. Orijinal sanatkârların yaptıkları tabloları ve heykelleri inceledik. Ruhu besleyen musikî parçalarını dinledik. Tiyatro sahnesinde ünlü oyuncuları seyrettik.</p>

  <p class="calibre6">Bunların her biri, biz farkında olmadığımız halde ruhumuzda bir kıvılcımı tutuşturmuş ve mutlaka bir heyecan uyandırmıştır. Biz şimdi bunların etkisi ve telkini altında bulunuyoruz. Buna rağmen, her birimiz canlı birer ışık saçan fener olacak yerde, uyuşmuş duruyoruz; basamakları kırık bir merdiven gibiyiz. Bu kusurumuzla birlikte masum halk kitlesine hücum ediyor ve onları aşağılıyoruz. Buna rağmen yine kendimizi uygar insanlardan saymaktan da geri durmuyoruz.</p>

  <p class="calibre6">Hollandalılar belli bir plân içinde çalışa çalışa, çiçek bahçelerini süsleyen binlerce çeşit çiçek yetiştirmişlerdir. Diğer tarafta, İsviçreliler fazla süt veren inekler; İngilizler gayet iyi koşan cins atlar ve iyi et ve süt veren koyunlar yetiştirmişlerdir.</p>

  <p class="calibre6">Yabancı uluslar, kendi ülkeleri içinde yetişen çiçekleri, atları, öküzleri ve koyunları terbiye ediyorlar. Bunları başka memleketlerdeki tarlalara, ormanlara ve çayırlara yayılacak şekle sokuyorlar. Toplumlarının bir parçası olan köylü ve işçilerinin bilgi ve becerilerini böylece yükseltip geliştiriyorlar.</p>

  <p class="calibre6">Biz ise ne yapıyoruz? Bırakın hayvanları terbiye etmenin, insanları eğitmenin yollarını ve çarelerini bile düşünmüyoruz.</p>

  <p class="calibre6">Beyler! Şurada, kendi aramızda samimi olarak konuşuyoruz! Herkes, kendi vicdanını kendine hâkim yapıp, kendi meşgul olduğu işi bir kez düşünsün. Şimdiye kadar neyi terbiye ve ıslah ettiğini, kimleri yükselttiğini düşünsün. Etrafımıza bakalım, içinde bulunduğumuz toplum derin bir bilgisizlik içinde yüzüyor. Size sorarım: Bu millet hangi millettir? Kendi milletimiz değil mi?.. Suç kimdedir?.."</p>

  <p class="calibre6">Tatevo köylüleri ve yakın çevredeki köylerin halkı da Raçinski'yi bu çiftlik sahiplerinden daha farklı bir şekilde karşılamadılar. Köylüler, yüzlerce yıldan beri aşağılanma ve aldatılmaktan başka bir şey görmediklerinden, insanlara karşı güvenleri kaybolmuştu. Köylüler aralarına yeni katılan insanlara karşı şüpheci bir gözle bakarlardı. Köy halkı dıştan bakıldığında sakin ve saygılı görünmekle beraber, ruhlarının derinliklerinde yabancılara karşı öfke ve kıskançlık taşırlardı. Rusya'da yüzlerce yıldan beri süren kölelik ve sefalet hayatı, bu insanların ruhlarını aşındırmış, biçimsiz bir hâle sokmuştu. Her bir köylü, mümkün mertebe bir şehirliye aldanmamaya, ve yine elinden geldiği kadar bir şehirliyi aldatmaya çalışıyordu.</p>

  <p class="calibre6">Tatevo'lular, kendi köylerinde yetişip de sonradan Moskova Üniversitesi'nde büyük bir bilim adamı olan Raçinski'nin, tekrar öğretmenlik, yapmak üzere kendi köylerine gelmek istediğini duymuşlar ve bu haber karşısında onlar da şaşırmışlardı.</p>

  <p class="calibre6">Köylüler kendi aralarında:</p>

  <p class="calibre6">"Köyümüzün bu akıllı çocuğu acaba bize nasıl bir tuzak kurmak istiyor?" diye konuşuyorlardı.</p>

  <p class="calibre6">Raçinski, kendi köyüne döndü. Etrafına köylüleri topladı. Onlara bu köyün çocuklarını okutmak istediğini söyleyince, onlardan şu cevabı aidi: "Sayın Profesör, biz hepimiz fakir insanlarız. Bize yapacağınız yardım karşılığında size verecek fazla bir paramız yok!.."</p>

  <p class="calibre6">Raçinski şöyle dedi:</p>

  <p class="calibre6">"Fakat ben sizden hiçbir ücret istemedim! Ben yalnız size hizmet etmek istiyorum" dedi.</p>

  <p class="calibre6">Bu sözleri dinleyen köylüler, bu defa kendi aralarında fısıldaşmaya başladılar: "Haa, şimdi mesele anlaşıldı. Şu bizim Raçinski'nin oğlu yok mu? O buraya gelmiş. Köyümüzde öğretmenlik yapacakmış, onun maksadı; 'Bakınız ben köy çocuklarını okuttum' diyerek, Rus Çarı'nın takdirini kazanıp, ondan makam ve madalya almaktır.."</p>

  <p class="calibre6">Köylülerin dedikodularını dinleyen köy muhtarı da bu sözlere şunları ekledi:</p>

  <p class="calibre6">"Ben öyle zannediyorum ki, bu bey buralarda yalnız gönlünü eğlendirmek istiyor. Şehirliler, kalabalık ve gürültülü yerlerde otura otura bu hayattan usanırlar.</p>

  <p class="calibre6">İşlerini biraz değiştirmek, biraz da kafalarını dinlendirmek için kırlarda yaşamaya, köylerde avcılık yapmaya gelirler. Bu adam da onlardan birisidir. Yalnız kendisi bilim adamı olduğu için, köylü çocuklarını okutmakla, gönlünü eğlendirmek istiyor. Varsın, okutsun da görelim."</p>

  <p class="calibre6">Diğer bir köylü:</p>

  <p class="calibre6">"Duyduğuma göre bu genç çok okumuş imiş. Hatta, okuya okuya aklını bile oynatmış..."</p>

  <p class="calibre6">İşte gerçek amacı hiçbir kimse tarafından tam olarak anlaşılamayan, ancak ideallerine güçlü bir inançla bağlı olan Raçinski, Tatevo Köyü'nde böyle bir ortama gelmişti.</p>

  <div class="mbppagebreak" id="calibre_pb_4"></div>
</body>
</html>
