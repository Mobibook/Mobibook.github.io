<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İdeal Öğretmen</title>
  <link href="../Styles/page_styles.css" rel="stylesheet" type="text/css" />
  <link href="../Styles/Style0001.css" rel="stylesheet" type="text/css" />
</head>

<body class="calibre">
  <p class="calibre5" id="filepos86509"><span class="calibre2"><span class="bold"><b>Çarlık Rusyası'nın Yıkılması</b></span></span></p>

  <p class="calibre3">ÇAR II. NİKOLA'NIN oğlu ve Rusya tahtının veliahtı yedi yaşını bitirmişti. İlk defa oruç tutacağından, gereken dinî töreni yapmak üzere Vasilef saraya davet edilmişti.</p>

  <p class="calibre6">Vasilef, veliaht ile sohbet ederken Çar ve Çariçe de yanlarında bulunuyordu. Vasilef in sözleri çok hoşlarına gittiğinden, Vasilef'den kendileri için özel ders ve sohbetler yapmasını istemişlerdi.</p>

  <p class="calibre6">İşte Raçinski'nin öğrencisi ve Tatevo köylüsünün oğlu şimdi Çar Nikola'nın manevî önderi olmuştu. Gerçi bu önderlik ve öğretmenlik sadece bir sözden ibaret kaldı. Vasilef, kontlara ve prenslere söylediği gibi Çar'a da halkının yoksulluk ve acılarından söz etmeye başlayınca Çar kızarak ve öfkeyle koltuğundan kalkarak: "Bir daha bu gazeteci gevezeliklerini benim huzurumda tekrar etmeyiniz!.." demişti.</p>

  <p class="calibre6">"Halkımın neye ihtiyacı olduğunu ben kendim çok daha iyi bilirim. Zamanı gelince ben halka gerekli olan şeyleri vereceğim. Fakat bunun henüz zamanı gelmemiştir. "</p>

  <p class="calibre6">Bu sözleri söyledikten sonra Çar, arkasını dönerek Vasilefe selâm bile vermeden salondan çıkıp gitmişti. O&nbsp;gün kralın yardımcılarından biri yanına yaklaşıp güya hiçbir şeyden haberi yokmuş gibi:</p>

  <p class="calibre6">"Çarımız bu gün bir şeyden canı sıkılmış gibi görünüyorlar. Yoksa birisi memleketin nasıl idare edileceğine dair kendisine akıl vermek kahramanlığında mı bulundu? Akıl ve nasihat verecekler; hem de kime? Ne kadar gülünç? Efendim bunlar çok safdil insanlardır.</p>

  <p class="calibre6">Kendilerini, Allah'ın kutsadığı bir zâttan daha akıllı zannediyorlar. Çar böyle nasihatler dinlemekten hiç hoşlanmaz," diye söyleniyordu...</p>

  <p class="calibre6">Vasilef, burada hakkın ve adaletin sesinin sağır duvarlara çarptığını anladı. Bundan sonra bir köşeye çekilerek ibadetle meşgul olmaya başladı.</p>

  <p class="calibre6">Bu durum ve şartlar altında bulunan Rusya'nın feci sonu kaçınılmazdı artık. Çok geçmeden 1917 ayaklanması oldu. Çar tahtından indirildi. Ardından tahta geçen Krenski ise, gerek akıl ve gerek ruh itibariyle yetersiz birisiydi ve gülünç bir şekilde Büyük Napoleon rolünü oynamaya kalkıştı. O da başarısız bir aktör olarak&nbsp;çok çabuk iktidar sahnesinden çekilip gitti.</p>

  <p class="calibre6">Rusya'nın idaresi ihtilâlcilerin eline geçti. Her tarafta takipler ve sorgular başladı. Meşhur bakteriyolog Zabolotni küçük bir tren istasyonunda sorgusuz sualsiz öldürüldü. Pop Aleksandır Vasilef de bu karışıklıklar sırasında büyük üzüntüler ve yıkımlar yaşadı.</p>

  <p class="calibre6">Profesör Raçinski bu kötü günleri hiç görmedi. Çünkü, bütün bunlar olup bitmeden önce, dünyadan ayrılmıştı. Ardında, geride kalanlara uzun yıllar örneklik edecek ve dersler çıkartılacak dopdolu bir ömür bırakarak...</p>

  <div class="mbppagebreak" id="calibre_pb_10"></div>
</body>
</html>
