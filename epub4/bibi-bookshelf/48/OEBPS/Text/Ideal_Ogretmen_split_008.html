<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İdeal Öğretmen</title>
  <link href="../Styles/page_styles.css" rel="stylesheet" type="text/css" />
  <link href="../Styles/Style0001.css" rel="stylesheet" type="text/css" />
</head>

<body class="calibre">
  <p class="calibre5" id="filepos72522"><span class="calibre2"><span class="bold"><b>Meşhur Kimyacı Zabolotni</b></span></span><br class="calibre8" /></p>

  <p class="calibre3">PROFESÖR RAÇİNSKİ'NİN bir diğer kabiliyetli öğrencisi Bogdanof Zabolotni idi. Bu çocuk sonraları sadece Zabolotni unvanıyla meşhur olmuştur. Raçinski'nin okulunu bitirdikten sonra, köyde babasının yanında kalmıştı. Raçinski'nin denetim ve gözetimi altında dört yıl çalıştıktan sonra Moskova'ya gitti; oradaki liselerin birinde çok başarılı bir bitirme sınavı verdi.</p>

  <p class="calibre6">Sıradan bir köylü çocuğunun bu sınavdaki başarısı, yıllarca Moskova ve çevresinde dillere destan olmuştu.</p>

  <p class="calibre6">On beş yaşındaki bir köylü çocuğu, hiç de kolay olmayan tabiat bilimleri sınavında üniversite öğrencilerinin bile zorlandıkları sorulara, gayet rahatlıkla doğru cevaplar vermişti.</p>

  <p class="calibre6">Smolenska'nın büyükleri, bu köylü çocuğu ile iftihar ediyorlardı. Bölgenin idarecileri eğitimine devamı etmesi için Zabolotni'ye gereken her türlü destek ve yardımı yaptılar. Bu genç, on dokuz yaşında üniversite eğitimini tamamladı. Altın madalyalar kazandı ve yüksek paralar ile ödüllendirildi. Eğitimini tamamlamak üzere devlet bursuyla Paris'e gönderildi. Genç bilgin, Pasteur'un meşhur tıp enstitüsünün en gözde ve en sevimli bir öğrencisi oldu. Üç yıl sonra meşhur bir bakteriyolog olarak yetişti. Pasteur'un teklifi ve ricası üzerine, Koleranın çıktığı yer olan Hindistan'da araştırma ve inceleme gezisine çıktı.</p>

  <p class="calibre6">Bütün Rus gazeteleri, daha önce aklını kaybetmiş&nbsp;gözüyle baktıkları deli Profesör Raçinski'nin eski öğrencilerinden olan yirmiüç yaşındaki bu köylü gencinin başarılarından uzun uzadıya söz etmeye başlayınca, bir zamanlar karşıt görüşte olan üniversite hocaları Raçinski'nin yaptığı işin büyüklüğünü ve önemini geç de olsa anlamaya başlamışlardı. Onlar kendi aralarında şimdi şöyle konuşuyorlardı:</p>

  <p class="calibre6">"Biz gerçekten Raçinski'ye anlamsız ve boş yere kızıyormuşuz. Bir zamanlar deli dediğimiz adam, köy çocukları arasından ne kadar büyük yetenekler bulup çıkardı."</p>

  <p class="calibre6">Profesör Raçinski'nin eğitip, topluma kazandırdığı kimseler, yalnız bu iki çocuktan ibaret değildi. Raçinski her yıl, gerek kendi köyünde ve gerek çevre köylerden gelen öğrenciler arasında değişik kabiliyetlere sahip zeki çocukları bulup keşfediyordu. Raçinski'nin on senelik köy öğretmenliği sırasında yetişen bu gençler, Moskova ve Petrograd Üniversitelerinde "Tatevolular"&nbsp;diye ün yapmışlardı. Her üniversite öğrencisi bu gençleri tanımış ve görüşmüş bulunmakla iftihar ederdi. Tatevolular arasında birçok mühendisler, makinacılar, doktorlar çıkmıştı. Bunlardan birkaçı da Yüksek İktisat Akademisini başarılı bir şekilde bitirdiler. İçlerinden kız öğrencilerden ikisi konservatuarda iyi bir eğitim gördü. Birisi Moskova Operası'nın ve diğeri de Petrograd Operası'nın çok ünlü birer yıldız sanatçısı oldular.</p>

  <p class="calibre6">Çamaşırcı bir kadının oğlu olan başka bir genç de, çeşitli okullarda eğitim görerek iki üniversitede birden bitirerek Ekonomi ve Politika profesörü oldu. Haftada üç gün Moskova Üniversitesi'nde ve üç gün de Petrograd Üniversitesinde dersler veriyordu. Bu zât, Rusya'nın teknoloji ve sanayiinin ne şekilde ilerleyip gelişmesi gerektiğine dair gazete ve dergilerde birçok aydınlatıcı yazılar yazdı. 1905 devriminden sonra devlet bakanlığında müsteşarlık görevine seçilmişti. Bir süre sonra maliye bakanı olacağından bile söz ediliyordu.</p>

  <p class="calibre6">Fakat çamaşırcı kadının oğlunun her devirde olduğu gibi burada da arkasında duracak kimseler bulunmadığından bakanlığa kadar yükselmesine imkân verilmedi.</p>

  <div class="mbppagebreak" id="calibre_pb_8"></div>
</body>
</html>
