<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İdeal Öğretmen</title>
  <link href="../Styles/page_styles.css" rel="stylesheet" type="text/css" />
  <link href="../Styles/Style0001.css" rel="stylesheet" type="text/css" />
</head>

<body class="calibre">
  <p class="calibre5" id="filepos62257"><span class="calibre2"><span class="bold"><b>Kendiliğinden Yetişen Elmaslar</b></span></span></p>

  <p class="calibre3">ARADAN on yıldan fazla zaman geçmişti. Profesör Raçinski, iki defa son sınıf öğrencilerine diploma vermişti. Bu süre içinde köyde çok çalışmış, belli bir plân ve metotla yaptığı işlere karşı gelen, birçok anlamsız ve boş engelleri aşmaya uğraşmıştı. Eğitim düşmanları tarafından yapılan ağır hakaret ve suçlamalara hedef olmuş, fakat bunların hepsine karşı sabırla göğüs germişti.</p>

  <p class="calibre6">En sonunda elde ettiği bu meyvelerden duyduğu zevk, çektiği üzüntülerin yüz kat üstünde idi. Raçinski şimdi, önceleri düşünüp hayal ettiğinden bile daha fazla mutlu idi.</p>

  <p class="calibre6">Yetiştirdiği öğrencilerinin günbegün gelişmelerini gördükçe, bu canlı çiçeklerin her gün biraz daha açılmaya başladıklarını izledikçe, Profesörün sevinci artıyor, geçmişte yaşadığı olumsuzlukların hepsini unutuyordu.</p>

  <p class="calibre6">Çocuklar okula ilk başladıkları zaman, ürkmüş hayvancıklar gibi, saklanacak köşe bucak ararlar; ürkek ve korkak bakışlarla etrafı süzerler; bin bir zorlukla ve kırık dökük cümlelerle ancak konuşabilirlerdi. Fakat Raçinski bunlarla altı ay ya da bir yıl uğraştıktan sonra çocuklar yavaş yavaş açılır, kendilerine gelirler; ahlâklı, terbiyeli bir tavır takınırlar, dilleri düzelir; gözleri parıldar, zihinlerinde zekâ şimşekleri çakmaya başlardı.</p>

  <p class="calibre6">Raçinski bu köylü çocuklarını seyrettikçe: "İşte canlı elmaslar, kıymetli mücevherler!" diye onlarla iftihar ederdi.</p>

  <p class="calibre6">"Bu elmaslar, buraya üzerleri çamurla pislenmiş&nbsp;olarak geliyorlar. İçlerindeki cevheri ortaya çıkarmak için, üstlerindeki çamur tabakasını temizlemek gerekiyor. Bu çocukların her birinde başka bir cevher bulunuyor."</p>

  <p class="calibre6">Gerçekte Profesör Raçinski, uğraştığı insanların arasında çok kabiliyetli ve çok akıllı çocukların bulunduğunu gayet iyi biliyordu. Halkın arasında, büyük adamların gizlenebileceğim ve bu kadar çok değerli insanın yetişebileceğini bazı kişiler bir türlü anlayamıyordu.</p>

  <p class="calibre6">Raçinski, öğretmenliğinin daha ilk yıllarında anlayış ve zekalarıyla kendisini hayrete düşüren üç erkek ile iki kıza rastlamıştı. Bunlardan birincisi Beloe Köyü'nden gelmiş olan Bogdanof isimli bir çocuktu. Bu çocuk, hobi olarak arkadaşlarının resimlerini yapıyordu. Fakat bu resimler, güzel sanatlar akademisinin usta ve seçkin sanatçılarının yaptıkları resimler kadar güzeldi. Bu durum elbette, Raçinski'nin gözünden kaçmamıştı.</p>

  <p class="calibre6">Kabiliyetli çocukların ikincisi, Zabolotni Köyü'nden gelmiş olan yine Bogdanof isimli bir başka çocuktu.</p>

  <p class="calibre6">Bunun da Kimya bilimindeki yeteneği hemen göze çarpıyordu. Bu iki öğrenciyi birbirinden ayırt edebilmek için birincisine <span class="italic">BogdenoJBielski</span> diğerine de <span class="italic">Bogdanof</span> <span class="italic">Zabolotni</span> derlerdi.</p>

  <p class="calibre6">Raçinski, yaratılış bakımından çok zeki olan bu çocuklarla çok iftihar eder onlarla övünürdü.</p>

  <p class="calibre6">Bogdanof Bielski, köy okulundan sonra liseyi de bitirdi. Bundan sonra ise, Leningrad'taki Güzel Sanatlar Akademisinde eğitimini tamamladı. Üniversiteyi bitirirken birincilik ödülünü kazandı. Eğitimini tamamlamak üzere İtalya'ya devlet bursuyla gönderildi.</p>

  <p class="calibre6">Daha sonra, Bogdanof Bielski, Rusların en büyük ressamlarından biri oldu. Bu sanatkârın yaptığı tablolar Leningrad ve Moskova Resim Müzelerinin en değerli tablolarının arasına girdi. Bogdanof Bielski'nin resimleri, defalarca basıldı ve çoğaltıldı.</p>

  <p class="calibre6">Sanatkâr ressam birkaç tablosunda kıymetli öğretmeni Raçinski'nin köy okulunda yaptığı çalışmalarını işlemiş ve kendisinin köy okulundaki eğitim yıllarını ve hatıralarını böylece tazelemiş ve o yılları unutulmaz kılmıştır. (Bu kitapta yer alan resimlerin tamamı, Bogdanof Bielski'ye aittir.) Raçinski'nin okulunda her gün birtakım oyunlar oynanırdı. Fakat bu oyunlar sadece futbol türünden ayakla oynanan oyunlar değildi. Bunlar bir çeşit beyin ve zihin sporlarıydı. Teneffüs ve dinlenme zamanlarında çocuklar, öğretmenlerinin etrafına toplanırlar, Matematik profesörü onlara Matematikten bazı problemler sorardı.</p>

  <p class="calibre6">Problemi sorduktan sonra:</p>

  <p class="calibre6">"Şimdi, bakalım hanginiz daha önce sonucu bulacak?" diye, onları düşünmeye, problemleri zihnen çözmeye özendirirdi. Eğer sorduğu sorunun birkaç yoldan çözümü mümkün ise, her çeşit çözüm yollarını tartışıp, bunların içinden, en kısa yolun hangisi olduğunu öğrencilerine gösterirdi.</p>

  <p class="calibre6">Profesör Raçinski öğrencilerine ruhlarında yer edecek bazı güzel ve ahlâkî sohbetleri yapmaktan da geri durmazdı.</p>

  <p class="calibre6">"Bazı kimseler küçük servetlerle yetinirler. Halbuki çok fazla kabiliyet sahibi olanlar, çok düşünmek ve çok çalışmak sayesinde çok daha fazlasını kazanabilirler.</p>

  <p class="calibre6">Yalnız her konuda olduğu gibi bu konuda da bir antrenman, bir ön hazırlık gerekir. Örneğin insanın bedenini güçlendirmek için çeşitli egzersizler yapılır. Kas ve adalelerini güçlendirmek için özel antrenmanlar olur da, insanların aklını, kalbini, ruhunu ve duygularını güçlendirmeye özgü çalışmalar neden olmasın ki?"</p>

  <p class="calibre6">Raçinski, köy okulunun programına öğrencileri ruhî yönden güçlendirme egzersizleri de koymuştu. Yeri geldikçe öğrencilerine şöyle sesleniyordu: "Bir kimse sana vurduğu zaman, öfkelenip sen de intikam almak için ona vurmak istediğinde kendini kaybetme. Yalnız düşmanına karşı değil, kendi nefsinin arzularına karşı da sağlam dur! Bir suçlama ile karşılaştığın zaman bile kendine hâkim olmayı bil!..</p>

  <p class="calibre6">At yarışlarını bilirsiniz... Bir yarışı kazanabilmek için iyi bir binicinin seçilmesi çok önemlidir. Ünlü biniciler yıllarca çalışarak, bindikleri atı idare etmenin inceliklerini öğrenirler. Siz de kendi kendinizi idare etmenin metotlarını öğrenin. Kalbinizin, duygularınızın, arzularınızın ve iradenizin dizginlerini sakın ama sakın elden bırakmayın.</p>

  <p class="calibre6">Kendinize zarar verecek alışkanlıklar edinmeyin!</p>

  <p class="calibre6">Çünkü bir insanda bir alışkanlık kökleşti mi, o insan artık o alışkanlığın kölesi olur. Sizler hiçbir kimsenin ve hiçbir şeyin kölesi olmayın!</p>

  <p class="calibre6">Eğer bir süre tembellik yakanıza yapışır ya da herhangi zarar verici bir oyun, bir eğlence sizi kendine çekmeye başlarsa, o anda duygularınıza ve olur olmaz isteklerinize hâkim olun. Hayatınıza en faydalı olabilecek bir şekilde çalışmaya ve hareket etmeye kendinizi mecbur bilin. Bir kötülük yaptığınıza inanıyorsanız, bunu kendi kendinize itiraf etmekten ve bunu telâfi etmekten çekinmeyin. İleriki yıllarda sizi utandıracak şeylerden şimdiden uzak durmakla manen güçlü olun."</p>

  <p class="calibre6">Profesör Raçinski ruhun eğitimi hakkındaki fikirlerini açıklamayı şöyle sürdürüyordu: "Askerlerin kahramanlık ve cesaretini herkes beğenir ve takdir eder. Kutsal sayılan şeyler için hayatını tehlikeye atan insanlara da kahraman denir. Fakat kahramanlık tamamen bundan ibaret değildir. İnsan hayatında bir de ahlâkî kahramanlık vardır. Utanmayı bilmek de insan için bir kahramanlıktır. Cesur ve güçlü bir insan olmanız gerekir. Bunu da, erdem ve ahlakınızı koruyarak gerçekleştirebilirsiniz.</p>

  <p class="calibre6">Bunlar ayrı ayrı şeylerdir. Meselâ siz hepiniz köylü çocuklarısınız. Çoğunuzun anası ve babası eğitim görmemiş insanlar. Siz ise, oldukça düzgün bir okulda ilk eğitiminizi görüyorsunuz. Burasını bitirdikten sonra da, yüksek okullara devam edeceksiniz. Kabiliyetiniz var ise, hayatta adım adım yükselerek en yüksek makamlara kadar çıkabilirsiniz. Siz o zaman aslınızı unutacak mısınız? Yoksa bazı makam sahiplerinin yaptığı gibi aslınızı ve soyunuzu belli etmekten, ana ve babalarınızı başkalarına tanıtmaktan utanacak mısınız?</p>

  <p class="calibre6">Böyle bir utanma duygusu hem yanlış ve hem de yalancı bir utanma duygusudur.</p>

  <p class="calibre6">Bir de gerçekten güzel ahlâklı kimseler de vardır ki, bunlar, her nasılsa, ahlâkı bozuk insanların arasına düşmüşlerdir. Onlar da bu saflıklarından utanarak, 'aman bu da ne geri kafalı insan,' demesinler diye, kendilerini ahlâksızların yanlışlarına uymak zorunda hissederler. Bu da yanlış bir davranıştır. Ruhun korkaklığı, insan iradesinin zayıflığını gösterir.</p>

  <p class="calibre6">Siz güçlü ve kuvvetli olunuz! Daha sert olsun diye demircilerin kızgın demiri dövdükleri ve suya soktukları gibi, siz de her zaman iradenizi güçlendirin! Kendinizi öyle basit işlere kaptırmayın. İradenizi ve ahlâkınızı sakın boş bırakmayın. Bu yolda, gereken egzersizleri yaparak duygularınızı en olumlu işlerle meşgul edin."</p>

  <p class="calibre6">Raçinski'nin okulunda yaptırılan ruh eğitim ve terbiyelerin birisi de akıl ve zihin hesaplan idi. Bu eğitim, öğrencilerin çok sevdikleri bir eğlence idi. O zaman yapılan bu çeşit eğlenceli dersler, çocukların ruhunda öyle derin ve etkili izler bırakmış olmalıdır ki, köy okulunu bitirdikten sonra güzel sanatlar akademisine devam ederek Rusya'nın en büyük ressamları arasına giren Bogdanof Bielski bu konuları ünlü tablo ve resimlerinde tek tek canlandırmıştır. O günleri en güzel bir şekilde unutulmamak üzere hafızalara kazımıştır.</p>

  <div class="mbppagebreak" id="calibre_pb_7"></div>
</body>
</html>
