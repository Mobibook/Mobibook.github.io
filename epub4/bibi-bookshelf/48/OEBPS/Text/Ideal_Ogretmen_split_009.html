<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İdeal Öğretmen</title>
  <link href="../Styles/page_styles.css" rel="stylesheet" type="text/css" />
  <link href="../Styles/Style0001.css" rel="stylesheet" type="text/css" />
</head>

<body class="calibre">
  <p class="calibre5" id="filepos76612"><span class="calibre2"><span class="bold"><b>Din Adamı Vasilef</b></span></span><br class="calibre8" /></p>

  <p class="calibre3">PROFESÖR RAÇİNSKİ'NİN köy okulunda, Aleksandır Vasilef isminde dikkatleri çeken bir öğrencisi daha vardı. Öğretmeni bu çocuğu çok severdi. Devamlı şekilde düşünceli ciddi ve çok defa oruçlu olan Şaşa (yani Vasilef) çok dindar bir çocuktu. Dört İncil'i de ezberlemişti. Bu çocuk bir din adamı olmak arzusunu taşıyordu.</p>

  <p class="calibre6">Şaşa, Raçinski'nin İlahiyat Fakültesine yerleştirdiği öğrencilerin üçüncüsü idi.</p>

  <p class="calibre6">Vasilef de İlahiyat okulunu bitirdikten sonra köyünde görev yapmak istemişti. Bu çocuğun sınavında, bir piskopos bile hazır bulunmuştu. Köylü çocuğunun verdiği başarılı cevapları dinleyen başpapaz: "Sen ilahiyat fakültesine gitmelisin," dedi. "Sendeki yeteneği bulup çıkaran öğretmen gayet yüksek bir eğitim sahibidir. Bu öğretmenin gibi sen de, yüksek öğrenim ve eğitim görmelisin. Ondan sonra da gönlünün arzu ettiği ve Allah'ın kısmet ettiği bir yere gidersin."</p>

  <p class="calibre6">"Ben geldiğim yere köylülerimin arasına gitmek ve orada çalışmak istiyorum" diye cevap verdi Vasilef.</p>

  <p class="calibre6">Piskopos ise:</p>

  <p class="calibre6">"Git ama, önce kendi duygularım geliştir de ondan sonra git! Din adamı ve din görevlisi olmak çok nazik ve incelik isteyen bir iştir. Öyle yarım yamalak bir eğitimle bu iş yapılamaz. Ben senin büyüğünüm. Bu sıfatla seni İlahiyat Fakültesine gönderiyorum. Bundan amacım sana büyük bir memurluk makamı kazandırmak ve toplumda yüksek bir yer sağlamak değildir.</p>

  <p class="calibre6">Ben yalnız sana daha çok lâzım olan bilgileri kazanman için seni oraya gönderiyorum" dedi.</p>

  <p class="calibre6">Vasilef, Petrograt'taki ilahiyat fakültesine girdi. Fakültenin daha birinci yılına devam ederken Petrograd civarındaki halkın yaşadığı mahalleleri dolaşır; fabrika işçilerinin toplandıkları yerlere gider, orada yüzlerce işçiyle görüşür ve halka seslenen konferanslar verirdi.</p>

  <p class="calibre6">Vasilef'in anlatım ve ifade şekli sade olmakla beraber, çok açık ve çok canlı idi. Halk ile konuşurken heyecana gelir, gözleri parlardı. Sohbetleri, çağlayan bir ırmak gibi ruhları okşar, kederli kalplere ümit ve teselli serperdi.</p>

  <p class="calibre6">Petrografin çeşitli semtlerinde yaşayan işçi tabakası, her Pazar günü Vasilef i kendi mahallelerine davet etmeye başlamışlardı. Bu bakımdan Vasilef kutsal günlerde çoğunlukla birkaç yerde birden konferans vermek zorunda kalıyordu.</p>

  <p class="calibre6">Vasilef, eğitimini tamamlamaya tam bir yıl varken fakülteyi bıraktı. Bunun nedenini soranlara şu cevabı veriyordu:</p>

  <p class="calibre6">"Ben, fakülteyi bitirmek ve sonunda bir diploma sahibi olmak istemiyorum. Fakülte zaten öğrencinin ruhuna fazla bir şey kazandırmıyor.</p>

  <p class="calibre6">Ömrümün üç yılını burada geçirdikten sonra anladım ki, ilahiyat denilen bilim, ruhsuz bir takım kuru sözlerden ibarettir. Bunu öğrenmek isteyen öğrenciye skolastik bilgilerden başka bir şey veremiyor."</p>

  <p class="calibre6">Vasilef şimdi gene köy papazı olmak sevdasına düşmüştü. Fakat bu sırada da Petrograt halkı yakasına yapışmış; kendisini bir türlü bırakmak istemiyordu. Bu haberi duyan fabrika işçileri aralarından heyetler seçerek Vasilef e gönderiyorlar: "Ne olur buradan gitmeyiniz," diye yalvarıyorlardı.</p>

  <p class="calibre6">Vasilef, sonunda 'Pop Aleksandır' unvanını alarak Petrografin kenar mahallelerinde bulunan küçük bir kilisenin papazlığını kabul etti.</p>

  <p class="calibre6">Tatevolu rahibin sohbetlerine fabrika işçileri ile birlikte mühendisler de devam etmeye başladılar. Hatta Çar'ın sarayına mensup bazı aristokratlar da sohbetlerine gelmeye başlamışlardı. Bu aristokratlar arasında prensesler, kontesler ve bakanlar da bulunuyordu.</p>

  <p class="calibre6">Bunlar Vasilef in sohbetleri hakkında şöyle diyorlardı: "İnsan, sizin sohbet ve konferanslarınızı dinlerken, temiz bir dağ havasını teneffüs eder gibi oluyor."</p>

  <p class="calibre6">Vasilef, sohbetlerinden birinde, kendisini heyecanla dinleyen topluluğa şunları söylüyordu:</p>

  <p class="calibre6"><span class="italic">"Hayatın bitmek bilmez binbir işlerinin arasında</span> <span class="italic">sahip olmamız gereken gerçek düşünceleri kaybediyoruz. Hiç durmaksızın en iyi yemek ve içecekleri, en rahat oturacak ve yatacak yerleri hazırlamayı düşünüyoruz. Hepimiz budalaca, giyinip süslenmeye ve değerli</span> <span class="italic">vaktimizi zevk ve eğlence içinde geçirmeye çalışıyoruz.</span></p>

  <p class="calibre6"><span class="italic">Memleketimizde artık maneviyatla uğraşan neredeyse</span> <span class="italic">hiç kimse kalmamış gibidir. Yarınlarımızı düşünen idealist insanlar kayboldu.</span></p>

  <p class="calibre6"><span class="italic">Herkesin aklında yalnız bir şey var, o da; nerede ve</span> <span class="italic">nasıl daha fazla kazanç sağlayabileceğini düşünmekten ibarettir. Herkes zevk ve sofaya dalmış bir haldedir. Şimdi insanlar, bir yangın ânında felâketzedelere</span> <span class="italic">yardım etmek yerine, yağmacılık yapıp, mal kaçıran</span> <span class="italic">soygunculara benziyorlar.</span></p>

  <p class="calibre6"><span class="italic">Kocaman Rus ülkesi ise, eski ve ahşap bir bina gibi, günden güne sallanmaya ve çökmeye başlıyor. Fakat insanı en çok üzen nokta şudur ki, bu manzara</span> <span class="italic">karşısında hiçbir kimsenin kalbi sızlamıyor, büyük bir</span> <span class="italic">felâkete ve çöküşe doğru hızla giden ülkemizi kurtarmak için hiç kimse ciddi birjdaliyette bulunmuyor. "</span></p>

  <p class="calibre6">Rusya'nın o zamanki hâli gerçekten çok kötüydü.</p>

  <p class="calibre6">Prensler ve önde gelen idareciler VasilePin yanına gelip, vatan topraklarının, ülke kaynaklarının, yer altı zenginliklerinin nasıl yağma ve talan edildiğini, ormanlarının ve arazilerinin ise yabancılara nasıl peşkeş&nbsp;çekilip, nasıl satıldığını anlatırlardı.</p>

  <p class="calibre6">Bu sözleri dinleyen VasilePin yani Pop Aleksandır'ın öfke ve hiddetten tüyleri ürperir: "Aman yâ Rabbi! Bu duruma karşı ne yapmalı?.."</p>

  <p class="calibre6">diyerek elleri ile başını döverdi. Gözlerini açmak lâzımdı. Ama kimin? Ve nasıl?</p>

  <p class="calibre6">Aleksandır, çocuklara ahlâk ve din dersi vermek üzere zengin ailelerin evlerine davet edildiği zaman bunu severek kabul ediyordu. Artık kendisi Rusya'nın seçkin aileleri arasında, aranan ve sorulan biri olmuştu. Çocuklarla sohbet etmek için, bir prensin veya bir kontun evine davet edilmediği tek bir gün yoktu.</p>

  <p class="calibre6">Pop Aleksandır da bu durumdan memnun oluyordu.</p>

  <p class="calibre6">Çünkü cahil kalmış ve unutulmuş olan milyonlarca halkın içinden çıkıp yetişmiş bir insan ve onların bir elçisi olmak sıfatıyla bu yüksek mevkilerde konuşmalarının bir etki yapabileceğini ümit ediyordu. Her fırsatı değerlendirerek toplumun ihtiyaçlarından, dertlerinden ve korkunç bilgisizliklerinden yakınırlardı. Halkın daha rahat çalışabilmesi için, onlara hürriyet verilmesi ve işçilerin dayanılması mümkün olmayan çalışma ve yaşama şartlarının mutlaka düzeltilmesi gerektiğinden bahsederdi:</p>

  <p class="calibre6">"Halk topluluğu, devletin temelidir," derdi. "Eğer temel çürük ise, devlet binası da zayıf demektir."</p>

  <p class="calibre6">Tatevo'lu din adamı, "Millet bu halden memnun değildir, için için kaynıyor!" sözleriyle kontları, prensleri ve diğer büyük memurları ikaz etmeye çalışıyordu.</p>

  <p class="calibre6">"Milyonlarca halkın yürekleri öfke ve kin ile doludur. Bir gün milletin, sabrı tükenebilir. İnsanların kalbinde biriken öfke ve intikam duyguları taştığında, suların taştığı gibi, birden bire patlar. Kendisini kuşatan bütün engelleri devirir. O zaman korkunç bir felâket olacaktır. Cahil olan halk bu durumlarda öyle taşkınlıklar ve vahşetler yapar ki, bu yaptığına sonra kendisi de pişman olur ama o zaman iş işten geçmiş olur."</p>

  <p class="calibre6">Pop Aleksandır'ın bu konuşmaları kontların ve prenslerin pek hoşuna gitmezdi. Bunları dinlemek istemezler ve yahut belli belirsiz bir gülümsemeyle karşılık verirlerdi:</p>

  <p class="calibre6">"Siz idealistsiniz. Fazla abartıyorsunuz. Hem halkın, gerçekten ne durumda olduğunu bilmiyorsunuz.</p>

  <p class="calibre6">Her millette halk tabakası cahildir vahşidir. Onlar parmaklık gerisinde ve kafesler içinde tutulmalıdır. Halkın yaşayışını düzeltmeye çalışmak ve bunu düşünmek boşuna bir gayrettir. Çünkü halkın durumu düzeldikçe, halk daha da bozulur. Onlar yoksulluk ve mahrumiyetlere katlanmaya alışmıştır. Yalnız ihtiyaçlar kendilerini zorladığı zaman çalışırlar. İhtiyacı kalmazsa, ahlâkı bozulur. İçki içmeye, kumar oynamaya ve başıboş gezmeye başlarlar."</p>

  <p class="calibre6">Vasilef, bu tür sözleri hemen her yerde, o kadar çok kişiden duymaktaydı ki... Ümidinin iyice zedelendiği bir gün, hanımına şöyle dedi:</p>

  <p class="calibre6">"Bu adamların hepsi sanki taştan birer duvar!.. Ne söylersem etki etmiyor. Kafaları sersem, kalpleri ise merhametsiz. Hepsi de gururlu mu gururlu!.. Ancak bir gün gelecek ve bu halkı isyan ettirecekler. O zaman hem kendilerini, hem de bütün Rusya'yı mahvedecekler! Büyük bir felâkete sürükleyecekler."</p>

  <p class="calibre6">Zaman onu ne kadar da haklı çıkardı...</p>

  <div class="mbppagebreak" id="calibre_pb_9"></div>
</body>
</html>
