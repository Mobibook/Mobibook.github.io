<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>İdeal Öğretmen</title>
  <link href="../Styles/page_styles.css" rel="stylesheet" type="text/css" />
  <link href="../Styles/Style0001.css" rel="stylesheet" type="text/css" />
</head>

<body class="calibre">
  <p class="calibre5" id="filepos50634"><span class="calibre2"><span class="bold"><b>Şeytan Şişede Gizli</b></span></span><br class="calibre8" /></p>

  <p class="calibre3">RAÇİNSKİ bu köyde aylarca ve yıllarca çalıştı. Her girişiminde her zaman başarılı olamadı. Çünkü kendi gayret ve ideali çok büyük olmakla beraber, giderilmesi gereken zorluklar da çok büyük ve çok çeşitli idi. Hayatının birçok dönemlerinde büyük acılar yaşadı. Ağır suçlamalarla karşı karşıya kaldı. Bazen yaşlı adamlar, ba-zen de çocuklar kendisini ümitsizliğe düşürüyorlardı.</p>

  <p class="calibre6">Bazı yanlışlıklar, yıllardan beri cehalet karanlığı içinde kalmış olan bu milletin içine öylesine işlemişti ki, köy halkının büyük bir kısmı sanki doğuştan hastalıklı idi.</p>

  <p class="calibre6">Su gibi tüketilen içki alışkanlığını görerek çok üzülüyordu. Burada erkekler gibi kadınlar da çok içki içiyorlardı. Kendileri yetmiyormuş gibi çocuklarını da sarhoş&nbsp;ediyorlardı. Bütün memlekette, körkütük sarhoş olmak, neredeyse millî bir gelenek hâlini almıştı.</p>

  <p class="calibre6">Meselâ bir eve misafir davet edildiği zaman, onları sarhoş edinceye kadar içki ikram etmemek büyük bir ayıp sayılıyordu.</p>

  <p class="calibre6">Dinî kutlama günlerinde ibadet edilmese de olurdu.</p>

  <p class="calibre6">Fakat hiçbir kutlama günü içkisiz geçmezdi. Dinî kutlama günleri ne kadar büyük ise, sarhoşluk da o oran-da büyük oluyordu. Bu günlerde köylüler, körkütük sarhoş oluncaya kadar içerler; hayvan gibi çamurların içinde yuvarlanırlar; birbirleriyle dövüşür, kavga ederlerdi.</p>

  <p class="calibre6">Matematik Profesörü Raçinski, alkoi bağımlılığının bir millete kaça mâl olduğunu hesap etmeye başlamış; ancak kendisinde bunu tamamlayacak gücü bulamamıştı. Bu hesapları yaparken içini korku kaplıyordu.</p>

  <p class="calibre6">Bazen gerçek bir dünyada böyle bir şeyin olamayacağına, kendisinin rüya gördüğüne inanmak istiyordu.</p>

  <p class="calibre6">Bu ince hesaplan yaparken kendi kendine düşüncelere daldı: "İnsanlığın bu hâli bir çeşit delilik ve çılgınlık belir-tisiydi. Bir yerde belki yangın çıkar diye itfaiye teşkilatları, yangın arabaları hazır şekilde bekletiliyordu. Hır-sız ve eşkiyalara karşı emniyet ve jandarma birlikleri görev yapıyorlardı. İnsanlara zarar veren hayvanlarla mücadele etmek için bile kuruluşlar vardı. Herhangi bir yerde yırtıcı hayvanlar beş on inek, birkaç koyun ya da kümes hayvanına zarar verseler bütün köylüler hemen silaha sarılıp bu yırtıcı hayvanları öldürmek için ava çıkıyorlardı.</p>

  <p class="calibre6">Fakat, alkol alışkanlığı gibi bir hastalığa karşı, insanların sağlığını, huzurunu ve ruhunu zehirlediği halde, onunla savaşmak için hiçbir tarafta duyarlı en küçük bir hareket bile görülmemekteydi."</p>

  <p class="calibre6">Profesör Raçinski, alkol hastalığının özellikle halk üzerinde açtığı derin yaranın boyutlarını araştırmayı büyük bir merakla sürdürüyordu. Bu amaçla bazı tıp kitaplarını okudu. Bu okuma ve araştırmaların sonucunda alkolün yol açtığı hastalıkların sayılamayacak kadar çok olduğunu gördü:</p>

  <p class="calibre6">"Sarhoş olan bir kimse şuurunu kaybeder. Ertesi gün baş ağrısından ızdırap çeker. Çünkü içtiği içki onun kanını zehirlemiştir. Sarhoşluk insanda halisünasyonlar meydana getirir. Alkol, kalpte, karaciğerde, böbreklerde, bağırsaklarda birçok hastalıklara neden olur."</p>

  <p class="calibre6">Raçinski, bundan sonra bir de hukuk ve ceza kitaplarını inceledi. Bu alanda alkolün doğurduğu daha başka zararları da gördü:</p>

  <p class="calibre6">"Bir toplumda işlenen suç ve cinayetlerin yarısından fazlası alkolikler ve alkol bağımlıları tarafından işlen-mekteydi. Acı gerçek buydu. Birçok kimseler hep alkol bağımlılığı yüzünden ya da alkol alabilmek için çalıyor, çırpıyor, israfa giriyor ve her türlü sahtekârlığa başvu-ruyordu. En azından bunlara benzer birçok ahlâksız-lıkları işlemekten geri durmuyordu."</p>

  <p class="calibre6">Raçinski; "Bunun böyle olması elbette çok normaldir," diyordu. Alkol insanın beyin hücrelerini, kalbini ve sinir hücrelerini zehirleyip öldürüyordu. Alkol almış&nbsp;bir insanın, doğru ve sağlıklı düşünmesi mümkün değildi.</p>

  <p class="calibre6">Aslında insanlar zaten yeteri kadar sağlıklı, temiz ve düzgün bir hayat yaşamak için fazla çaba göstermi-yorlardı. Bir de buna şişedeki şeytanın şaşırtıcı etkisi de eklenince, akıllarını tamamen kaybediyordu. Vücudun dengesi bozulunca, kendilerini alkolün cazibesin-den kurtaracak gücü bulamıyorlardı.</p>

  <p class="calibre6">İspirtonun içine bir kıvılcım düştü mü, bilirsiniz hemen tutuşur. İşte alkol bağımlısı bir beynin, bir kalbin içinde de kötülüğün ateşini tutuşturmak bu kadar kolay olmaktadır.</p>

  <p class="calibre6">Fakat alkolün insanlara verdiği zararların hepsi bunlardan ibaret değildir. Şeytan hâlâ şişenin içinde bekliyor, alkol bağımlılarının elinde avucunda ne varsa, hepsini alıyor; hatta üzerlerindeki son gömleğini, ellerinde tuttukları çocuklarının son lokmasını bile kapıyor. Bundan başka şişedeki şeytan, kendine köle et-tiği insanların ve bunların ailelerinin sağlığını, namusunu, vicdanını, sevinç ve mutluluğunu alıyor. İnsanlarda çalışma azmini ve duygusunu kırdığı gibi her türlü kazançtan da mahrum bırakıyor. Bir defa alkol ve içki üretimi için, ara yerde ne kadar emeklerin boş yere heba olduğunu bir düşününüz.</p>

  <p class="calibre6">Eğer zamanınız varsa bu kadar çeşit içkinin hazır-lanması için ne kadar yiyeceğin, içeceğin ve emeğin boş yere ziyan edildiğini rakamlarla tespit edebilirsiniz. Basit bir tahminle bu uğurda milyarlarca kilo buğday, çavdar, patates, arpa, üzüm, erik vb. harcandığı anlaşılır. Eğer insanların alkol bataklığına saçıp savurdukla-rı milyarlarca kilo ekmek, erik, incir ve üzümün hepsi bir araya toplansaydı hiçbir zaman dünyada açlık ya da yiyecek pahalılığı olmazdı. Bırakın insanları, hayvanları bile doyuncaya kadar besleyecek her çeşit yiyecek bulunabilirdi.</p>

  <p class="calibre6">İçinde alkol bulunan içecekleri mayalamak için, dünyada binlerce fabrika vardır. Bu fabrikalarda yüz binlerce işçi çalışmaktadır. İşte bu işçiler, insanların ihtiyacı olan milyonlarca ton gıdayı, bir taraftan zehire dönüştürüyorlar; diğer taraftan da, 'niçin dünyada yaşayan insanlara yiyecek ekmek bulunmuyor; niçin buğday, mısır, patates, pirinç fiyatları gittikçe yükseliyor; niçin insanlar açlıktan ölüyorlar?' diye hayattan yakınıyor ve şikâyet ediyorlar.</p>

  <p class="calibre6">Alkol üreten bunca fabrikalar yetmiyormuş gibi, birçok ülkede insanlar bu şeytan kazanını, bizzat kendileri kaynatırlar, içkilerini kendileri hazırlarlar. Eğer idareciler evlerdeki bu içki üretimini yasaklayacak ol-salar hemen itiraz edip, gürültü ve patırtı koparırlar.</p>

  <p class="calibre6">Devletlerin gücü, şişedeki şeytanın gücü ve kudreti kadar büyük değildir. Çünkü bu güç, yıkmak bozmak için harekete geçtiğinden, az bir kuvvetle çok zarar verir. Şişedeki şeytanın ordusu, dünyanın en kalabalık ordusudur. Bu ordu, her türlü iyilik ve güzelliğe karşı tam bir savaş halindedir. Bu ordunun hiçbir askeri, sa-vaş meydanından kaçmayı bile düşünmez.</p>

  <p class="calibre6">Şişedeki şeytanın bütçesi, tam olarak nedir bilin-mez. Çünkü şeytana uyanlar kullandıkları içkinin ver-gilerini eksiksiz öderler. Ancak aynı kişiler, başka insanlara ödemek zorunda oldukları borçlarını bir türlü ödemezler. Şeytan kendi alacaklarını her zaman ve eksiksiz tahsil eder. Eğer bu insanların ödeyecek paraları yoksa bile; ya çalarlar, ya öldürürler ya da kendilerinin ve ailelerinin namusunu şerefini satarlar; ne yapıp ederler ama şeytanın vergisini sonunda mutlaka verirler.</p>

  <p class="calibre6">Profesör Raçinski, bu acıklı durumları düşündükçe kızıyor ve kendi kendine şöyle diyordu-.</p>

  <p class="calibre6">"İşte binlerce yıldan beri, dünyanın her yerindeki masum halk toplulukları bu yollarda soyuluyor ve ah-lâk düşkünlüğüne uğruyor. Bu duruma ise, hiç kimse aldırış etmiyor. Ama bir yerde veba, kolera, sıtma, çiçek gibi bulaşıcı bir hastalık çıktı mı, herkesi bir telâştır alıyor; yurdun her yerinde kıyametler kopuyor-, çev-re baştan aşağıya dezenfekte edilip ilaçlanıyor. Hastalığın çıktığı yerlere hemen birçok doktor gönderilmeye başlanıyor. Salgına karşı amansız ve şiddetli bir mücadele açılıyor. Her tarafa "Sakın kaynatılmamış suları içmeyiniz! Salgın hastalık her türlü haşere ve fareler, ke-mirgenler ile geçer. Bunlarla savaşalım!" türünden ilânlar yapıştırılıyor. Bütün insanlığı tehdit eden içki ve alkol salgınına karşı ise, maalesef hiçbir mücadele verilmiyor.</p>

  <p class="calibre6">Raçinski devamlı bunları düşünüyordu:</p>

  <p class="calibre6">"Alkolün Rus toplumuna ne kadar çok zararları do-kunmuştur. Bir zaman bizim gece gündüz içen ayyaş&nbsp;çarlarımız vardı. Sarhoş bilim adamlarımız, edebiyatçılarımız, sanatkârlarımız vardı. Alkol yüzünden Rusya'da binlerce seçkin insanımızın hayatı mahvolmuştur. Bu insanlar sahip oldukları değerleri hep kaybetmişlerdir. Kıymetli bilgilerini yaşadıkları topluma verememişlerdir. İçki ve alkol, milyonlarca büyük adamın sağlığını bozmuştur. Şimdi yeni nesillerimiz zayıf, çe-limsiz ve yeteneksiz bir şekilde dünyaya geliyor. Halkımız her yıl milyonlarca ton içki içiyor. Gerçekten zengin olan topraklarımızın üzerinde yaşayan bu insanlar, şu anda dilenciden de beter bir fakirlik içindeler. Millet hem kendisini, hem de vatanını batırıyor."</p>

  <p class="calibre6">Raçinski içinden çıkamadığı ve çözüm de bulamadığı düşüncelerden kendini alamıyordu:</p>

  <p class="calibre6">"Bataklık bir zemin üstüne dayanıklı ve büyük bi-nalar yapılamayacağı gibi, genellikle alkolik ve ayyaş&nbsp;olan bir milletin de hayatında kalıcı bir düzen sağlamak mümkün değildir."</p>

  <p class="calibre6">"İyileştirme ve düzeltme işine öncelikle bütün bir milleti bu feci durumdan uyandırıp ayıltmakla başlamalıdır. Alkole alışkın olan ihtiyarlan ve yaşlıları bu yoldan döndürmek belki mümkün olmayabilir. Onlar yıllardır kendilerini alkol ile zehirlemişlerdir; şişedeki şeytanla savaşmaya takatleri yoktur. Fakat her ne şekilde olursa olsun, çocukları ve gençleri bu felâketin ağına kapılıp düşmekten mutlaka kurtarmalıyız."</p>

  <p class="calibre6">Ancak bundan sonradır ki, sağlıklı bir hayatın temel taşlarını atmak mümkün olabilir, böylelikle sağlam, kuvvetli ve uyanık bir nesil yetiştirebiliriz."</p>

  <p class="calibre6">Raçinski bu düşüncelerden hareketle, eski ve yeni bütün öğrencilerinin arasında uyanık, çalışkan bir nes-lin yetişmesine önderlik ve öğretmenlik etmiştir.</p>

  <div class="mbppagebreak" id="calibre_pb_6"></div>
</body>
</html>
