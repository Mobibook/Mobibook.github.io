<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="section5">
    <div class="calibre1">
      <div class="calibre1">
        <div class="calibre1">
          <h1 class="calibre21"><span class="font"><b class="calibre8"><span class="calibre18"><span class="calibre4"><br />
          <span style="font-size: 44px; line-height: 53px;">I</span></span></span></b></span></h1>

          <p class="calibre11"><span class="font"><span class="calibre13">O dönem, sürekli bir şölendi. <span>İnsanın kendinden geçmesi için evden çıkıp yolun karşısına geçmesi yeterliydi; her şey öylesine güzeldi ki, hele geceleri, herkes&#160;yorgunluktan eve ölü gibi döndüğünde bile, hâlâ bir şeylerin olmasını, bir yangının çıkmasını, evde bir bebeğin&#160;doğmasını ya da aniden güneşin doğup bütün insanların&#160;sokağa dökülerek kırlara, hatta tepelerin ardına kadar&#160;yürümesini beklerdi.</span> “Sağlıklısınız, gençsiniz,” diyorlardı, “gencecik kızlarsınız, bir tasanız yok, besbelli.” Hatta&#160;onlardan biri olan, hastaneden topal olarak çıkan, evde&#160;yiyecek lokması olmayan Tina bile, vara yoğa gülüyordu&#160;ve bir akşam ötekilerin peşinden koşarken, uyumanın&#160;eğlenceyi çalan bir sersemlik olduğunu söyleyerek, oracıkta durup ağlamaya başlamıştı.</span></span></p>

          <p class="calibre11"><span class="font"><span class="calibre13">Ginia da bu tür tasalara kapılsa bile hiç belli etmiyordu, ama birinin peşine takılıp onun evine gidiyor, onunla paylaşacak sözü kalmayana dek konuşuyor, konuşuyordu. Artık ne diyeceğini bilemez olunca, bunun&#160;yalnızlıktan bir farkı olmadığını düşünüp ayrılma zamanının geldiğini anladığında, tek başınalığını dert etmeden, huzur içinde eve dönüyordu. En güzel geceler ise&#160;doğal olarak cumartesilerdi, çünkü gece dansa gittiklerinde, ertesi sabah geç saatlere dek uyuyabileceklerini bilirlerdi. Ama mutlu olmak için daha azı da yetiyordu, bazı sabahlar Ginia işe gitmek için çıktığında, yürüyeceği iki adım yol onu sevindiriyordu. Ötekiler şöyle diyorlardı: “Geç dönersem, uykusuz kalıyorum, geç dönersem&#160;evdekiler başıma kakıyorlar.” Ama Ginia asla yorulmazdı, geceleri çalışan erkek kardeşini de, gündüzleri uyuduğu için yalnızca akşam yemeklerinde görebiliyordu. Öğle&#160;saatlerinde <span>(</span>o eve girdiğinde Severino yatakta döneniyor&#160;olurdu] Ginia, sofrayı kurar, evin seslerine kulak kabartarak, lokmaları yavaş yavaş çiğneyerek açlığını bastırırdı. Boş evlerinde hep olduğu gibi, zaman pek yavaş akardı ve Ginia lavaboda onu bekleyen bulaşıkları yıkayacak,&#160;biraz da temizlik yapacak zamanı bulur, sonra pencerenin altındaki divana uzanır, yandaki odadan gelen saatin&#160;tik taklarına dalar giderdi. Bazen iyice karanlık olsun ve&#160;kendini daha da yalnız hissetsin diye kepenkleri de indirirdi. Nasıl olsa Rosa saat üçte merdivenlerden iner,&#160;Severino’yu uyandırmamak için, Ginia kalkıp ses verene&#160;dek kapıyı yavaşça tıklatırdı. Sonra birlikte çıkarlar ve&#160;tramvaya binerlerdi.</span></span></p>

          <p class="calibre11"><span class="font"><span class="calibre13">Ginia ve Rosa’nın birlikte yürüdükleri o kısacık yoldan ve saçlarındaki İncili yıldızdan başka ortak hiçbir noktaları yoktu. Ama bir seferinde bir vitrinin önünden&#160;geçerlerken Rosa, "İki kardeş gibiyiz,” demişti ve Ginia, o&#160;yıldızın sıradan bir şey olduğunu anlamış ve kendi de bir&#160;işçiye benzemek istemiyorsa, şapka takması gerektiğini&#160;düşünmüştü. Hâlâ ana babasına bağımlı olan Rosa, kim&#160;bilir kaç para olan o şapkalardan alamazdı. Ginia’yı uyandırmak için geldiğinde, çok geç olmamışsa Rosa da içeri&#160;girerdi ve Ginia, ortalığı toplamasına onun da yardım etmesini isterdi<span>,,</span> bir yandan da bütün erkekler gibi evi derli&#160;toplu tutmak nedir bilmeyen Severino’ya gülerlerdi kıs&#160;kıs. Rosa da "Senin kocan,” diyerek bu şakayı sürdürürdü;&#160;ne var ki, Ginia çoğunlukla bunalır ve “Bir evin tüm sorumluluğunu yüklenip, bir erkeğe sahip olamamak hiç de hoş değil,” derdi. Aslında Ginia bunu şaka olarak söylerdi&#160;-çünkü o saatte evin sahibesi olarak yalnız kalmak en büyük keyfiydi- ama Rosa’ya da arada sırada artık çocuk&#160;olmadıklarını anımsatmak gerekirdi. Rosa sokakta bile&#160;nasıl davranılacağını bilemez, olur olmaz davranışlarda&#160;bulunur, kikirder, ikide bir arkasına bakardı. Ginia da ona&#160;çarpardı. Ama birlikte dansa gittiklerinde, Rosa gerekliydi, çünkü herkese sen diye hitap eder, öylesine delişmen&#160;hareketler yapardı ki, tüm çevredekiler, Ginia’nın daha&#160;nitelikli bir kız olduğunu fark ederlerdi. Yalnız yaşamaya&#160;başladıkları o güzelim yılda, Ginia kısa sürede, onu ötekilerden farklı kılan şeyin ev içinde de yalnız olması -Severino sayılmazdı- ve daha on altı yaşında, bir kadın gibi&#160;yaşayabilmesi olduğunu fark etti. Bu yüzden, saçına o yıldızı taktığı sürece onu eğlendiren Rosa ile birlikte gezmeye razı oldu. Bütün mahallede canı istediği zaman&#160;Rosa kadar şapşal olabilen kimse yoktu. Gülerek havaya&#160;bir bakışı vardı ki, herkesin ilgisini çekerdi; akşam boyunca komiklik olsun diye yapmayacağı, söylemeyeceği şey&#160;yoktu. Üstelik de bir horoz gibi kavga ederdi. “Neyin var&#160;Rosa?” derdi biri, orkestranın çalmasını beklerken. “Korkuyorum,” (gözleri yuvalarından fırlardı bunu söylerken);&#160;“Şu arkada gözlerini bana dikmiş bir ihtiyar gördüm, dışarıda beni bekliyor. Korkuyorum.” Öteki buna inanmazdı. "Deden olmalı. Aptal.” “O zaman gel, dans edelim.”&#160;“Hayır, çünkü korkuyorum.” Ginia iki tur döndükten&#160;sonra, ötekinin şöyle bağırdığını duyardı. “Sen terbiyesizin tekisin, cadının tekisin, yok ol ortalıktan. Fabrikaya&#160;geri dön!” Bunun üzerine Rosa güler, ötekileri de güldürürdü, ama Ginia, dans etmeyi sürdürürken, bir kızı bu&#160;duruma sokanın aslında fabrika olduğunu düşünürdü.&#160;Bunu anlamak için, tanışmak amacıyla bile bu şakalara&#160;başvuran teknisyenlere bakmak yeterliydi zaten.</span></span></p>

          <p class="calibre11"><span class="font"><span class="calibre13">Arkadan grubunda bunlardan biri varsa, gece inmeden kızlardan birinin öfkeleneceği, hatta daha sersem biriyse ağlayacağı kesindi. Rosa’ya yaptıkları gibi onunla&#160;da alay ederlerdi. Bu kızları kıra götürmeye uğraşırlardı.&#160;Bunlarla tartışmaya da olanak yoktu, hemen savunmaya&#160;geçmek gerekirdi. Ne var ki işin güzel bir yanı da vardı;&#160;bazı geceler şarkı söylerlerdi; hele ki uzun boylu, sarışın&#160;bir genç olan ve işsiz dolaşmasına karşın parmaklarında&#160;hâlâ kömür karası lekeler taşıyan Ferruccio gitarıyla gelirse, keyifler tamam olurdu. O kocaman ellerin böylesi-ne becerikli olması olanaksız gibi gelirdi insana ve Ginia&#160;bir tepeden hep birlikte inerlerken, onu koltuk altlarından tutan bu ellere, gitar çalarken bakmamaya özen gösterirdi. Rosa, Ferruccio’nun bir iki kez onun hakkında&#160;soru sorduğunu iletmişti, ama Ginia onu şöyle yanıtlamıştı: “Ona söyle, önce tırnaklarını temizlesin.” Bir sonraki karşılaşmalarında Ferruccio’nun güleceğini sanmıştı,&#160;ne var ki Ferruccio ona bakmamıştı bile.</span></span></p>

          <p class="calibre11"><span class="font"><span class="calibre13">Ne var ki günün birinde Ginia, iki eliyle mantosunu ilikleyerek atölyeden çıktı ve kapıda hoplayıp zıplayan&#160;Rosa’yı karşısında buldu. “Ne var?” “Fabrikadan kaçtım.”&#160;Tramvaya kadar kaldırımda beraber yürüdüler; Rosa, konuşmaz olmuştu. Canı sıkılan Ginia ise ne diyeceğini bilemiyordu. Tramvaydan inip eve yaklaştıkları sırada Rosa,&#160;fısıldayarak, ama keyifsizce gebe olduğunu sandığını söyledi. Ginia ona aptal, dedi ve köşede kavga ettiler. Rosa&#160;yalnızca korktuğu için böyle davrandığından konu hemen kapandı, ama bu arada Ginia ondan daha tedirgindi,&#160;çünkü kandırıldığını, ötekiler eğlenirken, kendinin küçük&#160;bir kız çocuğu gibi evde oturduğunu, hırs nedir tanımayan bu Rosa’nın bile neler becerdiğini düşünüp kuruyordu. “Ben daha değerliyim,” diyordu kendi kendine Ginia,&#160;on altı yaş çok erken. O kendini harcamak istiyorsa, kendi bileceği iştir. Böyle diyordu, ama bu düşünce aklına&#160;takıldıkça hüzünlenmeden edemiyordu, çünkü bütün&#160;ötekiler ona haber vermeden kırları boylamışlardı. Oysa&#160;yalnız yaşadığı halde, bir erkeğin eli bile onun yürek çırpıntılarını artırıyor, nefesini kesiyordu.</span></span></p>

          <p class="calibre11"><span class="font"><span class="calibre13">Bir öğleden sonra gene birlikte çıkarlarken, “O gün neden gelip bana anlatmıştın?” diye sordu Rosa’ya. “Ya&#160;kime söyleseydim ki? Çok heyecanlıydım.” “<span>Peki</span> bana&#160;neden daha önce söylemedin?” Rosa, şimdi sakin olduğundan gülüyordu, adımlarını yavaşlatarak, "Söylenmemesi daha iyidir, anlatmak uğursuzluk getirir,” dedi. Ginia ise şöyle düşünüyordu: “Aptalın teki. Şimdi gülüyor,&#160;ama o zaman kendini öldürmeyi düşünüyordu. Hâlâ bir&#160;kadın sayılmaz, işte o kadar.” Bu arada yalnızken de, yoldan gelip giderken de, hepsinin genç olduğunu, bir düzene girebilmek için hemen yirmi yaşlarına gelmeleri&#160;gerektiğini düşünüyordu.</span></span></p>

          <p class="calibre11"><span class="font"><span class="calibre13">Bütün bir akşam boyunca Ginia, Rosa’nın sevgilisi Pino’yu seyretti. Yamuk burunlu, bilardo oynamaktan&#160;başka bir şey bilmeyen, işi gücü olmayan, ağzını büzüp&#160;konuşan, ufak tefek bir gençti. Ginia, Rosa’nın onun ne&#160;kadar alçak biri olduğunu anlamasına karşın sinemaya&#160;neden hâlâ onunla geldiğini anlayamıyordu. Hep birlikte&#160;sandala bindikleri o pazar, Pino’nun pas tutmuş gibi görünen çilli sırtını görmüştü ya, bu hiç aklından çıkmıyordu. Şimdi olan biteni bildiğinden, o gün Rosa’nın onunla&#160;ağaçların altına indiğini anımsıyordu. Ne aptallık etmişti&#160;anlamamakla. Ama Rosa daha aptaldı ve sinema kapısında, bunu onun yüzüne bir kez daha söylemişti. Sandalla&#160;pek çok kez gezmişlerdi, gülüyor, çiftlerle dalga geçiyorlardı; Ginia ötekilere dikkat etmekten Rosa ile Pino arasında olup biteni fark etmemişti. O sıcak öğle saatinde&#160;teknede o ve topal Tina yalnız kalmışlardı. Rosa da <span>dahil</span>&#160;olmak üzere tüm ötekiler kıyıya inmişler, bağrışıp çağrışmışlardı. Tina iç eteğini ve bluzunu çıkartmamış, Ginia’ya, "Eğer kimse gelmezse ben de soyunup güneşlerim,”&#160;demişti. Ginia ona gözcülük edeceğini söylemiş ama kulaklarını kıyıdaki seslere ve sessizliğe dikmişti. Durgun&#160;suyun üstünde bir süre her şey suspus olmuştu.</span></span></p>

          <p class="calibre20"><span class="font"><span class="calibre13">Tina güneşin altında uzanmış, kalçalarına bir havlu sarmıştı. Ginia da kıyıya inip çıplak ayaklarla otların üstünde birkaç adım atmıştı. Bütün ötekileri peşine takan&#160;Amelia’nın sesi artık duyulmuyordu. Aptal Ginia da saklambaç oynadıklarını düşünüp onları aramamış ve sandala geri dönmüştü.</span></span></p>
        </div>
      </div>
    </div>
  </div>
</body>
</html>
