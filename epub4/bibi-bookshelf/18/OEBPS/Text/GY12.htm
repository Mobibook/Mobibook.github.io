<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p><span class="font"><span class="calibre14"><br class="calibre15" id="calibre_pb_10" /></span></span></p>

  <div class="section10">
    <div class="calibre1">
      <div class="calibre1">
        <div class="calibre1">
          <p class="calibre21"><span class="font"><b class="calibre8"><span class="calibre18"><span class="calibre4"> </span></span></b></span></p>

          <p class="calibre21"><span class="font"><b class="calibre8"><span class="calibre18"><span class="calibre4"> </span></span></b></span></p>

          <p class="calibre21"><span class="font"><b class="calibre8"><span class="calibre18"><span class="calibre4"> </span></span></b></span></p>

          <p class="calibre21"><span class="font"><b class="calibre8"><span class="calibre18"><span class="calibre4"> </span></span></b></span></p>

          <p class="calibre21"><span class="font"><b class="calibre8"><span class="calibre18">VI</span></b></span></p>

          <p class="calibre11"><span class="font"><span class="calibre13">Yağmur dinince iki kız, Rodrigues’le binanın giriş kapısında ayrıldılar. Sokak lambasının ışığında, Ginia hâlâ o kirli ve pencerelerinden yağmur süzülen odayı görebiliyordu. Guido pek çok kez şarap koymak ya da bir şey aramak için ışığı yakmıştı, ama Amelia, divanın üstünde, gözlerini yumarak ışığı söndürmesi için bağırıp çağırmıştı. Bu arada Rodrigues’in kızın ayaklarının dibinde, duvara doğru büzüşmüş, kımıldamadan yattığını görmüşlerdi.</span></span></p>

          <p class="calibre11"><span class="font"><span class="calibre13">“Bunların kimi kimsesi yok mu, kim süpürüp temizler odalarını,” dedi Ginia, eve doğru yalnız başlarına yürürlerken.</span></span></p>

          <p class="calibre11"><span class="font"><span class="calibre13">Amelia, Guido’nun ev anahtarını Rodrigues’e bırakmakta bir sakınca görmediğini söyledi buna karşılık.</span></span></p>

          <p class="calibre11"><span class="font"><span class="calibre13">"O tabloları, Guido mu yaptı?”</span></span></p>

          <p class="calibre11"><span class="font"><span class="calibre13">“Ben onun yerinde olsam, o Portekizlinin odayı bir başkasına kiralayıp tabloları da satacağından korkardım.”</span></span></p>

          <p class="calibre11"><span class="font"><span class="calibre13">“Sen Guido’ya mı poz verirdin?”</span></span></p>

          <p class="calibre11"><span class="font"><span class="calibre13">Amelia, daha gençken ve bir başkasına poz verirken Rodrigues ile nasıl tanıştığını anlatmaya koyuldu yürürlerken. Rodrigues, şimdi olduğu gibi çıkagelir, stüdyoda kahvedeymiş gibi oturur, bir köşeye çekilip bir ressama, bir doz verene bakar ve asla ağzını açmazdı. O zaman</span></span> <span class="calibre13"><span class="font"><span class="calibre13">bile beyaz kravat takardı. Aynı şeyi, Amelia’nın tanıdığı bir başka modele de yapardı.</span></span></span></p>

          <p class="calibre11"><span class="font"><span class="calibre13">"İyi ama o da resim yapmıyor mu?”</span></span></p>

          <p class="calibre11"><span class="font"><span class="calibre13">“Onun önüne çıplak oturacak gariban nerede var ki?” Ginia, Guido’nun resimlerini tekrar görmek istiyordu, çünkü biliyordu ki renkler ancak gün ışığında iyi anlaşılabilirdi. Rodrigues’in olmayacağından emin olsa, oraya yalnız gitmeye cesaret ederdi. Yukarı çıktığını, kapıyı çaldığını, asker pantolonlarıyla Guido’yu orada bulmayı ve buzları eritmek için ona gülümsemeyi hayal ediyordu. Bu ressamın güzelliği, ressama benzemeyişindeydi. Ginia, onun elini sıkarken, yüzündeki cesaret verici gülümsemeyi, karanlık odada yayılan sesini, ışığı yaktığı anlardaki yüzünü ve sanki Rodrigues ve Amelia’nın yanı sıra, onların da bir çift olduklarını dile getirirmişçesine bakışını anımsıyordu. Ama şimdi Guido yoktu ve ötekiyle hesaplaşmak gerekiyordu.</span></span></p>

          <p class="calibre11"><span class="font"><span class="calibre13">Ertesi günü kahveye gidince, Amelia’ya, Guido’nun hiç olmazsa pazar günleri serbest olup olmadığını sordu. “Bunu bir zamanlar öğrenebilirdim,” dedi Amelia. “Ama onu bir süredir gördüğüm yok.”</span></span></p>

          <p class="calibre11"><span class="font"><span class="calibre13">“Rodrigues bana istediğim zaman stüdyosuna gidebileceğimi söyledi.”</span></span></p>

          <p class="calibre11"><span class="font"><span class="calibre13">“Bak, bak,” dedi Amelia.</span></span></p>

          <p class="calibre11"><span class="font"><span class="calibre13">Ama günlerce onu da görmediler kahvede. “Var mısın bahse girelim, artık bir yatağı olduğundan, bize gösteri yapmak, bizleri kabul edebilmek için yeniden oraya gitmemizi bekliyor olmasın? Seninki de oradadır,” dedi Amelia.</span></span></p>

          <p class="calibre11"><span class="font"><span class="calibre13">“Boşver,” diye yanıtladı onu Ginia.</span></span></p>

          <p class="calibre11"><span class="font"><span class="calibre13">Tekrar düşününce Amelia’nın başkalarının önünde yatağa girip ışıkları söndürtmesi, o kadar da yüzsüz bir davranış sayılmazdı; zaten Guido ile Rodrigues de bunu dert etmemişlerdi. Ginia’yı rahatsız eden, bu oda yalnızca Guido’ya aitken Amelia’nın o yatakta neler yapmış olabileceği düşüncesiydi.</span></span></p>

          <p class="calibre11"><span class="font"><span class="calibre13">“Guido kaç yaşında,” diye sordu.</span></span></p>

          <p class="calibre11"><span class="font"><span class="calibre13">"Bir zamanlar benimle yaşıttı.”</span></span></p>

          <p class="calibre11"><span class="font"><span class="calibre13">Ne var ki Rodrigues ortalıkta görünmüyordu ve Ginia bir sabah siparişleri almaya çıktığında o akşamki sokaktan geçti. Yukarı bakınca, stüdyonun üçgen duvarlarını tanıdı. Fazla düşünmeden merdivenleri tırmandı -bitmek bilmiyorlardı- ama son koridora geldiğinde karşısına çıkan pek çok kapının hangisini çalacağını bilemedi. Guido’nun ünlü olmadığını anlamıştı, kapıda adı bile yazılı değildi; merdivenlerden inerken, bir ressam için o çiğ ışığın ne kadar korkunç bir şey olduğunu düşünerek ona acıdı. Amelia’yı gördüğünde ona bu ziyaretinden söz etmedi.</span></span></p>

          <p class="calibre11"><span class="font"><span class="calibre13">Bir gün konuşurlarken, insanların neden ressam olduklarını sordu ona. “Çünkü o tabloları satın alanlar var da ondan,” diye yanıtladı onu Amelia. “Ama herkesin resmi satılmıyor,” dedi Ginia, "ya hiç satamayan ressamlar ne yapar?”</span></span></p>

          <p class="calibre11"><span class="font"><span class="calibre13">"Bu da ötekiler gibi bir zevk,” dedi Amelia, “ama onlar aç kalıyor.”</span></span></p>

          <p class="calibre11"><span class="font"><span class="calibre13">“Bundan keyif aldıkları, tatmin oldukları için resim yapıyorlar demek,” dedi Ginia.</span></span></p>

          <p class="calibre11"><span class="font"><span class="calibre13">“Bundan zevk alıyorlar. Sen bir elbise diksen sonra bunu giymez misin? İçlerinde en kurnazı Rodrigues, çünkü kendine ressam havaları veriyor ama elinde şimdiye dek bir fırça gören olmamıştır.”</span></span></p>

          <p class="calibre11"><span class="font"><span class="calibre13">Tam da o gün kahveye geldiklerinde Rodrigues’in bir masada oturmuş, defterine resim çizmeye koyulduğunu gördüler. “Ne yapıyorsun?” diyen Amelia, kâğıdı önünden çekiverdi. Ginia da ona merakla bakıyordu, ama bütün görebildikleri bir erkeğin göğüs kafesine benzer bir şeydi. “Bu nedir, marul mu?” dedi Amelia. Rodrigues, ne evet ne de hayır dedi, kızlar delikanlının kâğıtla anı karıştırmaya başladılar; pek çok resim çizmişti. Kimi iskelet ağaca, kimi gözsüz bir yüze benziyordu, kara çizgilerle tarama yapılmıştı; bu yüzden de yüz mü peyzaj mı anlaşılamıyordu. “Bunlar geceleyin, incecik bir ışıkta çizilmişe benzeyen nesneler,” dedi Amelia. Rodrigues ona gülüyordu, ama Ginia öfkeden çok, bir acıma duygusuna kapılmıştı.</span></span></p>

          <p class="calibre11"><span class="font"><span class="calibre13">“Güzel hiçbir şey yok,” dedi Amelia, “benim böyle bir portremi yapsan, seninle selamı sabahı keserdim.” Rodrigues, hiçbir şey söylemeden bakıyordu ona. “Güzel bir model, senin elinde harcanır gider,” dedi Amelia. “Sen modellerini nerede buluyorsun? Burada mı?” "Ben model kullanmam,” dedi Rodrigues. "Ben kâğıda saygı duyarım.”</span></span></p>

          <p class="calibre11"><span class="font"><span class="calibre13">Bunun üzerine, Ginia, Guido’nun tablolarını yeniden görmek istediğini belirtti. Rodrigues, defterini cebine soktu ve onu yanıtladı: “Baş üstüne.”</span></span></p>

          <p class="calibre11"><span class="font"><span class="calibre13">Sonunda önlerindeki ilk pazar ikisi birlikte Guido’ya gittiler. Ginia, bu gezi için sabah ayininin bir bölümüne katılmadı. Aşağıdaki kapıda buluşmak üzere sözleşmişlerdi, ama arkadaşının gelmediğini gören Ginia merdivenleri tırmandı. Bu kez de koridordaki dört kapı arasında kararsızlık çekince, ne yapacağını bilemedi ve merdivenleri yarıya kadar indi gerisin geriye. Ne var ki sonra, sersemlik ettiğini düşünüp yukarı çıktı ve son kapıya kulağını dayadı. Bu sırada başka bir kapıdan, saçı başı dağınık, sabahlıklı bir kadın elinde bir kovayla dışarı çıktı. Ginia, hemen toparlanıp ona ressamın hangi dairede oturduğunu sordu. Kadın ona gözucuyla bile olsun bakmadı ve onu yanıtlamadı, koridor boyunca yürüdü gitti. Ginia kıpkırmızı olmuştu ve tir tir titriyordu, ortalık yeniden sessizliğe bürünene dek bekledi ve merdivenlerden aşağı uçarcasına indi.</span></span></p>

          <p class="calibre11"><span class="font"><span class="calibre13">Ana kapıdan arada sırada birileri girip çıkıyor, herkes ona bakıyordu. Ginia umutsuz bir şekilde dolaşıyordu, çünkü karşı kaldırımdaki kasabın çırağı pencere pervazına yaslanmış, fesat fesat onu gözlüyordu. Kapıcıya, ressamın hangi dairede oturduğunu sorabileceğini düşündüyse de, artık buna gerek kalmadığına ve Amelia’yı beklemenin daha doğru olacağına karar verdi. Neredeyse öğle olmuştu.</span></span></p>

          <p class="calibre11"><span><span class="font"><span class="calibre13">işin</span></span></span> <span class="font"><span class="calibre13">kötüsü, o öğleden sonrası için Amelia ile randevulaşmamışlardı ve bu yüzden yalnız kalacaktı. “Her şey, her şey ters gidiyor/' diye düşünüyordu. O anda kapının önünde beliriveren Rodrigues ona el salladı.</span></span></p>

          <p class="calibre11"><span class="font"><span class="calibre13">“Amelia, yukarıda,” dedi kayıtsız bir edayla ve “seni yukarıya çağırıyor.”</span></span></p>

          <p class="calibre11"><span class="font"><span class="calibre13">Ginia hiç konuşmadan onunla yukarı çıktı. Kapı gerçekten de o en sonuncuydu, ama o, içeriden hiçbir ses duymamıştı. Amelia, divana oturmuş, kahvedeymişçesine sigara tüttürüyordu. "Neden çıkmadın yukarıya?" dedi hemen sakince. Ginia ona aptal, dedi ama o ve Rodrigues, Ginia’nın merdivenleri çıkması gerektiğine öylesine inanmışlardı ki, onlarla kavga etmek yararsızdı. <span>Üstelik,</span> yukarıya gelip kapıyı dinlediğini söylemek, yüzlerine vurmak daha da beter olacaktı. Ama şu ikisinin sessiz sakin durmaları pek anlamlıydı, herhalde divanın dili olsa bir şeyler anlatırdı. “Beni aptal yerine koyuyorlar,” diye düşünen Ginia, Amelia’nın saçları dağınık mı, delikanlının bakışlarından bir şey yakalayabilir miyim, diye gözlemliyordu onları.</span></span></p>

          <p class="calibre11"><span class="font"><span class="calibre13">Amelia’nın şapkası -o tüllü olanı- masanın üzerine atılmıştı ve ayakta, sırtı pencereye dayalı duran Rodrigues onu alaycı bir edayla süzüyordu.</span></span></p>

          <p class="calibre11"><span class="font"><span class="calibre13">"Acaba tül, Ginia’ya da yakışır mı,” dedi Amelia aniden.</span></span></p>

          <p class="calibre11"><span class="font"><span class="calibre13">Ginia, yüzünü şöyle bir buruşturdu ve hiç kımıldamadan Amelia’nın başının üzerindeki tablolara bakmaya koyuldu. Ama o küçük renkler artık onu ilgilendirmiyordu. Burun deliklerini kaldırınca bu soğuk odada Amelia’ nın parfümünü duyuyordu. Odanın geçen sefer nasıl koktuğunu hiç anımsamıyordu.</span></span></p>

          <p class="calibre11"><span class="font"><span class="calibre13">Sonra, duvardaki resimlere bakarak odayı arşınlamaya başladı. Bir peyzaja ya da bir meyve tabağına dikiyordu gözlerini; sonra duruyor, gözlerini oradan ayırmaya cesaret edemiyordu; hiç kimse konuşmuyordu odada. Bazı kadın portreleri vardı: Bu yüzleri tanımıyordu. Odanın dibine geldiğinde bütün duvarı kaplayan o eprimiş ağır perdeyle yüz yüze geldi. Guido’nun bardakları bunun arkasından aldığını anımsadı ve hafif bir sesle “İzin verir misiniz?” diye sorduysa da onu işiten olmadı. Rodrigues o sırada bir şeyler söylemekteydi. Ginia bunun üzerine perdeyi şöyle bir aralayınca arkada dağınık bir yatak ve bir lavabo boşluğu gördü. Oraya da Ame-lia’nm parfümü sinmişti ve Ginia, şu köşecikte tek başına uyumanın ne güzel olacağım düşündü.</span></span></p>
        </div>
      </div>
    </div>
  </div>
</body>
</html>
