<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="section8">
    <div class="calibre1">
      <div class="calibre1">
        <div class="calibre1">
          <h1 class="calibre21"><span class="font"><b class="calibre8"><span class="calibre18"><span class="calibre4"><br />
          <b class="calibre8" style="font-family: Sylfaen, serif; font-size: 1em; text-indent: 22pt;"><span class="calibre18">IV</span></b><br /></span></span></b></span></h1>

          <p class="calibre11"><span class="font"><span class="calibre13">Bu kez poz verme sırası Amelia’da olduğundan, ertesi sabah gene oraya gittiler. “İşimi bir daha elimden almaya kalkarsan," dedi Amelia, “senin canına okurum. O haydut senin bir dondurmayla yetindiğini gördü, yüzünün hiç çizilmemiş, el değmemiş olduğu masalıyla senden yararlanıyor.” Ginia artık eskisi kadar sevinçli değildi&#160;ve uyanır uyanmaz, Amelia’nın çıplak resimleri arasında&#160;kalan portreleri ve onlar çizilirken yaşadığı yürek çarpıntısı gelmişti aklıma. O yüz çizimlerinin kendine armağan&#160;edileceği konusunda zayıf da olsa umudu vardı, ama bunu istemekteki asıl amacı resimlere sahip olmaktan çok,&#160;orada, ortalıkta kalacakları ve gelip giden tarafından görüleceği konusundaki kaygısıydı. Sakallı’nın, o göbekli&#160;şişko ihtiyarın, Amelia’nın bacaklarını, karnını, meme&#160;başlarını çizmiş, silmiş, karalamış olmasına bir türlü akıl&#160;erdiremiyordu. Artık onun yüzüne bakarken utanıyordu.&#160;O gri gözler ve o kurşunkalem onu da incelemiş, ölçmüş,&#160;gözden geçirmiş, bir aynadan daha yüzsüzce yansıtmış&#160;ve Amelia'ya kımıldamadan durmuş ya da taklalar atıp&#160;çene çalmıştı demek...</span></span></p>

          <p class="calibre11"><span class="font"><span class="calibre13">“Bu sabah sizi rahatsız etmeyeyim,” demişti arkadaşına tam kapıdan girerlerken.</span></span></p>

          <p class="calibre11"><span class="font"><span class="calibre13">“Dinle,” demişti Amelia da, “sen benim poz vermemi</span></span> <span class="calibre13"><span class="font"><span class="calibre13">görmek istiyor muydun, istemiyor muydun? Bundan sonra böyle terbiyeli aile kızları ile görüşmemeye çalışırım.”</span></span></span></p>

          <p class="calibre11"><span class="font"><span class="calibre13">Stüdyoda tüm pencereler ve perdeler ardına dek açılmıştı, Sakallı’yı beklerlerken onlara göz kulak olmak&#160;için yaşlı hizmetçi merdivenlerde görünüverdi. Ginia,&#160;Amelia’ya poz verirken nereye oturduğunu soruyordu,&#160;ama Amelia çoktan ihtiyarla çene çalmaya başlamıştı ve&#160;sabah esintisinin odayı serinlettiğini söyleyerek pencereleri kapattırıyordu. Kadın konuşmuyor ama homurdanıyordu, Amelia’nın alaycı gülüşlerine neden olacak, bıyıklı ve adeta küflü bir yüzü vardı.</span></span></p>

          <p class="calibre11"><span class="font"><span class="calibre13">Sakallı, sonunda önlüğünü giyerek geldi ve esip gürlemeye başladı, bunun üzerine şövalesini stüdyonun dibine taşıdılar, ortaya bir masa çıktı. Dipte bir sedir vardı, sonuncusu dışında tüm perdeleri kapattılar, öyle oldu ki,&#160;ışık yalnızca o köşeye yağmur gibi yağmaya başladı. Ginia bu karmaşada kendini fazla hissediyor, o yaşlı kadının uzaktan onu gözetlediğini sanıyordu.</span></span></p>

          <p class="calibre11"><span class="font"><span class="calibre13">İhtiyar çıkıp gidince, Amelia da divanın yanında soyundu; bu sırada Ginia, Sakallı’nın kocaman eline dikmişti gözlerini. Ressam bir elinin parmakları arasında kocaman bir kömür parçasını tutarken, bir eliyle de şövaleye beyaz bir kâğıt yerleştiriyordu. Sakallı, ona bakmadan oturmasını söylerken, Amelia’nın sesi işitildi. Ginia, gene poz veriyormuşçasma pencereden çatıları seyrediyor ve iyice aptal olduğunu düşünüyordu. Bütün&#160;gücünü toplayıp o yana döndü.</span></span></p>

          <p class="calibre11"><span class="font"><span class="calibre13">Aklına ilk gelen düşünce Amelia’nın üşüdüğü, Sakallı’nın kıza ancak gözucuyla baktığı ve odada rahatsızlık duyan tek kişinin, merakı yüzünden buraya gelen kendisinin olduğu idi. Esmer bir kız olan Amelia sanki&#160;pismiş gibi görünüyordu ve ona bakmak insanda acıma&#160;duygusu uyandırıyordu. Divanda oturmuş, kollarını bir&#160;iskemlenin sırtına dayamış, yüzünü gizlemişti. Kalçadan</span></span> <span class="calibre13"><span class="font"><span class="calibre13">topuğa, bacakları, koltuk altına kadar her yanı iyice gözler önündeydi.</span></span></span></p>

          <p class="calibre11"><span class="font"><span class="calibre13">Ginia, bir süre sonra sıkıldı. Sakallı’nın silip yeniden çizmesini, dikkatten kırışan alnını seyrediyor, Amelia ile&#160;gülüşüyor ama sıkılıyordu. Amelia ilk kez ayağa kalkıp&#160;gerinir, divandan düşmüş külotunu yerden alırken yeniden kalbi hızlı hızlı çarpmaya başladı, ama bu aptalca bir&#160;heyecandı, çünkü şu anda yalnız da olsalar, herkesin aynı&#160;yapıda olduğunu, Amelia’yı çıplak gören birinin, sanki&#160;onu da çıplak görmüş gibi olacağını düşündüğü için&#160;utandı. Artık iyice yerinde duramaz olmuştu.</span></span></p>

          <p class="calibre11"><span class="font"><span class="calibre13">Başını koluna yaslayan, Amelia’nın sesini duydu: "Merhaba Ginia.” Bu onu hoşnut etmek ve sakinleştirmek için yeterliydi. Bir an önce Amelia’nın ayak bileklerinin kızardığını fark etmişti, o da soyunsa oraları kızarık&#160;görünürdü herhalde. “Benim tenim daha taze,” diye geçirdi aklından. Sonra da yüksek sesle sordu: “Hiç renkli&#160;resmini yaptı mı?”</span></span></p>

          <p class="calibre11"><span class="font"><span class="calibre13">Sakallı onu yanıtladı: “Renklerle uğraşmak güçtür. Onlar güneşle pencereden girerler. Burada içeride hiç&#160;renk yoktur.” “Anladım,” dedi Amelia, “siz iyice cimrisiniz. Boyalar pahalıdır tabii.” “Renklere,” diye bağırdı ihtiyar “saygı duymayı öğrenmelisin, sen hiçbir şeyden anlamıyorsun. O makyajı silince hiçbir şeye de benzemiyorsun. Bu sarışında daha çok iş var.” Amelia omuzlarını&#160;silkti, ama başını kaldırmadı.</span></span></p>

          <p class="calibre11"><span class="font"><span class="calibre13">Derken kim bilir nereden gelen bir siren sesi, çatıların üzerinde yankılandı ve Ginia odanın içinde dolaşmaya başlayınca pencerenin önünde kendi portrelerini gördü, ama istemeye cesaret edemedi. Çizimleri karıştırırken, Amelia’nınkiler de çıktı ortaya ve yavaş yavaş bunlar arasında bir karşılaştırma yapmaya başladı. Bu jimnastikçi pozlarını veren gerçekten Amelia mıydı? Sakallı&#160;gibi bir adamın hâlâ kızların resmini yapıp onların bedenlerini incelemesi olacak şey miydi? Demek ki gerçekten ilgi duyuyordu bu işe.</span></span></p>

          <p class="calibre11"><span class="font"><span class="calibre13">Öğleden sonra çıktılar ve tekrar insan içine karışmak, giyimli olarak yürümek ve geceleri olmadığına göre, güneşin bir sonucu olan bütün bu renkleri görmek&#160;gerçekten pek hoştu. Amelia’nın da öfkesi geçmişti ve&#160;ona bir aperitif ısmarladı, ressamdan da bir daha söz etmediler.</span></span></p>

          <p class="calibre11"><span class="font"><span class="calibre13">Ginia, kendi divanına uzandığı o gün ve öteki öğleden sonraları bunu düşündü. Karanlıkta, Amelia’nın kara karnını, o kayıtsız yüzünü ve sarkan memelerini yeniden&#160;görür gibi oluyordu. Yani artık giyinik bir kadının resmini&#160;çizmenin anlamı kalmamış mıydı? Ressamlar bunları&#160;çıplak çizmek istiyorlarsa, başka amaçları olmalıydı. Peki,&#160;neden erkeklerin resmini yapmıyorlardı? Amelia bile o&#160;durumda, utanmazlaşıp bambaşka biri oluyordu. Ginia,&#160;neredeyse ağlayacak duruma geliyordu.</span></span></p>

          <p class="calibre11"><span class="font"><span class="calibre13">Ne var ki Amelia’ya bu konuda tek söz bile etmiyordu, şimdi arkadaşının da para kazanabilmesi, buluşabilmeleri ve sinemaya gidebilmeleri onu sevindiriyordu. Sonraları, Ginia bir çift çorap aldı ve saçlarını daha biçimli taramaya başladı. Ginia da artık onunla yürümekten gerçekten zevk almaya başladı çünkü yoldan geçenler dönüp dönüp bakıyorlardı. Yaz böyle bitti ve bir akşam Amelia şöyle dedi: “Senin Sakallı kırlara gidip renklerin peşine düşecek ve bağbozumu yapacak. Zaten canımı sıkmaya başlamıştı.”</span></span></p>

          <p class="calibre11"><span class="font"><span class="calibre13">İşte tam da o akşam Amelia’nın elinde yeni bir çanta vardı ve Ginia ona sordu: “Sana ayrılık armağanı mı verdi?”</span></span></p>

          <p class="calibre11"><span class="font"><span class="calibre13">“Bu mu?” dedi Amelia. “Güldürme beni. O, para ödememek için senin geri gelmeni istiyordu.”</span></span></p>

          <p class="calibre11"><span class="font"><span class="calibre13">Bunun üzerine, Amelia’nın bunu şimdiye dek söylememesi yüzünden tartışmaya başladılar, birbirlerine öyle</span></span> <span class="calibre13"><span class="font"><span class="calibre13">sözler ettiler ki, ikisi de kırıldı. “Bir sevgili buldu herhalde.” Ginia, yalnız başına eve dönerken böyle düşünüyordu. “Bir sevgili buldu ve bu armağanları o alıyor.” Sonunda, yalnızca Amelia’nın gelip kendinden özür dilemesi halinde onunla barışmaya karar verdi.</span></span></span></p>

          <p class="calibre11"><span class="font"><span class="calibre13">Gönülsüzce de olsa, can sıkıntısını yenmek için Ginia, eski arkadaşlarıyla buluşmaya başladı. Nasıl olsa, gelecek yaz on yedi yaşında olacaktı ve sanki artık o da Amelia kadar çok şey biliyordu. Hem de artık onu görmese bile böyleydi. Hâlâ serin olan o akşamlarda, Rosa’&#160;nın yanında Amelia rolü oynamayı denedi. Sık sık onun&#160;yüzüne gülüyor, yürüyüş yaparlarken ona diskur çekiyordu. Ona yeniden Pino’dan söz etti. Ama tepeye dansa&#160;götürmeye cesaret edemiyordu. Amelia'nın birini bulduğu kesindi, çünkü artık hiç ortalıkta görünmüyordu.&#160;“Bir kadının giyeceği olduktan sonra,” diye düşünüyordu&#160;Ginia, “havası yerinde olur. Önemli olan, kendini çıplak&#160;olarak gözler önüne sermemekte.” Ama bunlar Rosa ve&#160;Clara ya da hemen akıllarına kötülük gelen ve sarkıntılık&#160;etmek için fırsat kollayan erkek kardeşleriyle konuşulacak konular değildi ve Ginia artık anlamıştı ki bu dünyada Ferruccio ve Pino gibilerinden daha iyileri kesinlikle&#160;vardı. Onlarla buluştuğu akşamlar, dans ediyor, şakalaşıyor, -konuşuyorlardı da- ama Ginia bunun sandalla gezmeye çıkılan pazar günlerine benzeyen bir eğlence olduğunun farkındaydı: Devamı olmayan, çocukça, güneşin&#160;ve şarkıların bir sonucuydu, hani beline havlu sarıp, kadın taklidi yapan ve buna gülenlerin anladığı tarzdan bir&#160;eğlenceydi işte. Oysa şimdi pazarlan ve akşamları son&#160;derece sıkıcıydı, çünkü Ginia tek başına ne yapacağını&#160;bilmediğinden, gene onlara takılıyordu. Arada sırada eğlenebildiği tek yer, Bayan Bice’nin, bir müşterinin giysisine topluiğne takmak için yanma çağırdığı zamanlar çalıştığı atölyeydi. <span>Bazı sersem müşterilerin anlattığı olayları dinleyip onlara gülüyordu, ama daha da eğlencelisi hanımı, bu anlatılanlara inanıp da şöyle bir ciddi durdu&#160;mu, aynaların onu o kötücül yansıtışı idi. Bir kez gelen&#160;sarışın bir müşteri, altında otomobili olduğundan söz&#160;ediyordu, ama Ginia’ya göre, bu doğru olsa o hanım daha lüks bir terziye giderdi.</span> Genç, uzun boylu ve alyans&#160;taşımayan bir kadındı. Ginia, yalnızca külot ve sutyenle&#160;kaldığı zaman bile onun uzun ve endamlı bir kadın olduğunu düşündü. İşte, o poz verseydi, ortaya güzel bir tablo çıkardı ve belki de gerçekten o da bir modeldi, çünkü&#160;aynaların karşısında salınışı Amelia’nın hareketlerini andırıyordu. Günler sonra Ginia ona kesilen faturayı gördü, ama burada yalnızca soyadı yazılıydı ve müşteri bir&#160;daha görünmedi. Ginia için o sarışın, hep bir model olarak kaldı.</span></span></p>

          <p class="calibre11"><span class="font"><span class="calibre13">Ginia bir akşam Severino’nun, evlerine bir lamba getiren arkadaşının çağrısını kabul etti ve ertesi gün onun dükkânına uğradı. Bu da Severino gibi bir delikanlıydı,&#160;onu hiç heyecanlandırmıyordu, çünkü sürekli tulum giyiyordu ve birkaç yıl önce onunla şakalaşan küçük bir&#160;çocuktu. Şimdiyse Ginia’ya bakarken, dişlerinin arasından dilini çıkarıyordu nedense. Ginia’nm onun dükkânına&#160;gitmesinin nedeni, oradan Amelia’nın evinin kapısının&#160;görünmesiydi; ama Massimo denen çocuk, Ginia’nın neden buraya uğrayıp, çene çalıp onunla gülüştüğünün, ertesi gün gene geldiğinin farkında değildi tabii.</span></span></p>

          <p class="calibre11"><span class="font"><span class="calibre13">Mavi ve pembe lambalara bakıyorlar, Ginia eğleniyordu. Vitrinin önünden insanlar geçerken, Ginia ona, Amelia’nın gerçekte bembeyaz giyinip gezdiği doğru&#160;mu, diye sordu. “Kim bilir?” dedi Massimo. “Siz kızlar,&#160;hepiniz bir türlüsünüz. Bunu Severino daha iyi bilir.”&#160;“Ah, neden Severino peki?” “Severino,” dedi Massimo, “at&#160;gibilerden hoşlanır. Hani şu çorapsız gezen kızdan söz&#160;ediyoruz değil mi?” “Sana o mu söyledi?” diye sordu Ginia. “Sen onun kız kardeşisin ve bunu bilmiyor muydun?” diye yanıtladı onu Massimo gülerek; “Bunu Amelia’ya sorsana. Hep sizin eve geliyordu hani?”</span></span></p>

          <p class="calibre11"><span class="font"><span class="calibre13">İşte, Ginia bunu hiç düşünmemişti. Severino’nun, Amelia’dan hoşlanması, bunu birbirlerine söylemiş ve&#160;görüşüyor olma olasılıkları, Ginia’nın gününü mahvetti.&#160;Bu doğruysa, Amelia’nın bütün dostluğu sahteydi demek. “Ben gerçekte küçük bir kızım," diye düşünüyordu&#160;Ginia ve öfkesini dizginlemek için, onu çıplak gördüğünde nasıl tiksindiğini düşündü. “Ama bu gerçekten&#160;doğru mu?” diye düşünüyordu. Severino’nun birine âşık&#160;olma düşüncesi bile ona tuhaf geliyordu, ama Severino o&#160;kızı bir kez poz verirken görseydi ondan asla hoşlanmazdı. “Yoksa hoşlanır mıydı? Neden çıplağız ki sanki?” diye&#160;düşündü sonra, umutsuzlukla.</span></span></p>

          <p class="calibre11"><span class="font"><span class="calibre13">Akşama doğru, daha sakinleşmişti ve Massimo’nun konuşmuş olmak için konuştuğuna karar vermişti. Severino ile yemek yerlerken onun ellerine ve kırık tırnaklarına bakıyor ve Amelia’nın bambaşka şeylere alışık olduğunu anlıyordu. Sonra kısık ışığın altında yalnız kaldığında Amelia’nın onu almaya geldiği o güzel ağustos akşamlarını düşünürken, kapının arkasından Amelia’nın sesini&#160;işitti.</span></span></p>
        </div>
      </div>
    </div>
  </div>
</body>
</html>
