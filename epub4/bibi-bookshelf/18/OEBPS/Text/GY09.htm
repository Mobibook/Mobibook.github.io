<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="section7">
    <div class="calibre1">
      <div class="calibre1">
        <div class="calibre1">
          <h1 class="calibre21"><span class="font"><b class="calibre8"><span class="calibre18"><span class="calibre4"><br />
          <b class="calibre8" style="font-family: Sylfaen, serif; font-size: 1em; text-indent: 22pt;"><span class="calibre18">III</span></b><br /></span></span></b></span></h1>

          <p class="calibre11"><span class="font"><span class="calibre13">O akşamdan sonra, Amelia, sık sık onu alıp çıkmak ya da oturup çene çalmak için geldi Ginia’ya. Odaya girip yüksek sesle konuşmaya başlıyor, Severino’yu bir türlü uyutmuyordu. Rosa, öğleden sonraları Ginia’yı çağırmak için uğradığında, ikisini çıkmak üzere hazırlanmış&#160;olarak buluyordu. Amelia sigarasını bitiriyor -o da oradaysa- ve ona Pino’sundan söz etmiş olan Rosa’ya öğütler veriyordu. Anlaşılan kendi kapıcı dairesinden pek&#160;memnun değildi ve bütün gün yapacak başka şeyi de&#160;olmadığından, onların dostluğu ile yetiniyordu Amelia.&#160;Yalnızken dalga geçtikleri Rosa’nın anlattıklarına inanmazmış gibi yapıp yüzüne gülüyordu.</span></span></p>

          <p class="calibre11"><span class="font"><span class="calibre13">Ginia, Amelia’nın bu kadar şen olmasına karşın gerçekte zavallı bir şeytan olduğunu anladığı zaman onunla samimiyetini derinleştirdi. Ginia, artık bunu, onun gözlerine ya da pek kötü boyanmış ağzına baktığında bile&#160;görebiliyordu.</span></span></p>

          <p class="calibre11"><span class="font"><span class="calibre13">Amelia, çorapsız dolaşıyordu, bunun nedeni de çorabı olmamasıydı; sürekli o şık giysiyle geziyordu, ama bundan başka giysisi zaten yoktu. Ginia da şapkasız çıktığı zaman kendini daha çılgın hissettiğini fark etti. Bunu&#160;hemen anlayan Rosa’ya da şimdi sinir oluyordu, “insan&#160;giysisini yırtıp yatağa girecekse,” diyordu Rosa, “bari bunu</span></span> <span class="calibre13"><span class="font"><span class="calibre13">yaptığına değecek bir yaşantı sürmeli.” Ginia, Amelia’ya pek çok kez neden poz verme işine dönmediğini sormuştu, Amelia da ona yanıt olarak, insanın iş bulması için işsiz olmaması gerektiğini söylemişti.</span></span></span></p>

          <p class="calibre11"><span class="font"><span class="calibre13">Bütün gün bir şey yapmamak, serinlik inince gezintiye çıkmak, vitrinlere bakarken, herkesi kendine baktıracak denli şık olmak, herhalde güzel bir şey olmalıydı. “Böyle&#160;özgür olmak, beni yalnızca öfkelendiriyor,” diyordu Amelia. Ginia, onun hoşuna giden şeyleri anlatmasını dinlemek için üste para bile verebilirdi, çünkü gerçek samimiyet bir başkasının arzularını öğrenebilmektir ve arzular&#160;aynı olursa, o kişi artık pek heyecan uyandırmaz olur.&#160;Ama Ginia, akşamüstleri o sokak kemerlerinin altlarından&#160;geçerlerken, Amelia’nın da kendi baktığı şeylere baktığından emin değildi. Şu şapkayı ya da şu giysiyi çok beğendiğinden asla emin olamazdınız, her an Rosa’yla alay ettiği&#160;gibi gülebilirdi o vitrindekilere. Bütün gün yalnızken ne&#160;yapmak istediği konusunda bir şey anlatmazdı, bir şeyler&#160;söylese bile bunlarda ciddi değildi. “Hiç dikkat ettin mi,&#160;birini beklerken insanın önünden ne çok domuz suratlı ya&#160;da tavuk bacaklı insan geçiyor? <span>Çok eğlenceli bir şey bu.”&#160;</span>Amelia belki şaka yapıyordu ama belki de zamanını böyle&#160;geçiriyordu ve Ginia, o akşam onun resminin yapılışını&#160;seyretmek istediğini söylediğinde, Amelia’nın önünde&#160;kendini ne kadar küçük düşürdüğünü düşünüyordu.</span></span></p>

          <p class="calibre11"><span class="font"><span class="calibre13">Şimdi birlikte çıkarlarken, nereye gidileceğine Amelia karar veriyordu ve Ginia da onu hoşnut ederek, peşine takılıyordu. O dans salonuna gene gittiklerinde bir önceki kez o kadar çok eğlenen Ginia ne lambaları ne orkestrayı tanıyabildi, yalnızca açık balkon kapılarından gelen&#160;serinlik hoşuna gitti. <span>Aşağıya masaların yanma inecek kadar şık hissetmiyordu kendini ve bunu söylemek istiyordu, ama Amelia ona, sen diye hitap eden bir delikanlıyla&#160;konuşmaya dalmıştı ve müzik bittiği an bir başkası ortaya çıkıverdi; Amelia onlara el salladı ve dönerek şöyle dedi: “Bu tip senin peşinde mi?” Bunun üzerine Ginia, birisi&#160;tarafından tanınmaktan pek hoşnut oldu, ama delikanlı o&#160;anda yok oldu ve Ginia ile dans etmiş olan sevimsiz bir&#160;tip, onları fark etmeden yanlarından geçip gitti.</span> Ginia’ya&#160;öyle geliyordu ki, bir önceki akşam, ancak nefes almak&#160;için yerlerine oturabilmişlerdi, oysa bu akşam uzun süre&#160;pencerenin altında beklemek zorunda kaldılar ve en önce&#160;yerine oturan Amelia yüksek sesle şöyle dedi: “Bu da bir&#160;tür eğlence.” Tabii, o salonda bulunanların hiçbiri Amelia'dan daha da şık değildi ve pek çoğunun çorabı yoktu ama&#160;Ginia özellikle garsonların beyaz ceketlerine bakıyor ve&#160;dışarının otomobil dolu olduğunu düşünüyordu. Sonra&#160;bu kalabalığın arasında Amelia’nın ressamının da olacağını sanmakla aptallık ettiğini anladı.</span></span></p>

          <p class="calibre11"><span class="font"><span class="calibre13">O yıl havalar o kadar sıcak gidiyordu ki, her akşam çıkmak gerekiyordu ve Ginia, şimdiye dek yazın nasıl bir&#160;şey olduğunu anlamadığını düşünüp her akşam bulvarlarda gezinmenin keyfini çıkarıyordu. Bazen, bu yazın&#160;asla bitmeyeceğini sanıyor, bazen de mevsimin değişmesiyle bir şeyler yaşanacağını ve bugünlerin tadını çıkarmak gerektiğini düşünüyordu. Bu yüzden artık Rosa ile&#160;o eski dans salonuna ya da sinemalara gitmiyordu ama&#160;bazen tek başına çıkıp kent merkezindeki sinemalardan&#160;birine koşuveriyordu.</span></span></p>

          <p class="calibre11"><span class="font"><span class="calibre13">Amelia, böyle bir şey yapabiliyorsa, o neden başaramasındı ki?</span></span></p>

          <p class="calibre11"><span class="font"><span class="calibre13">Amelia bir akşam ona geldi ve tam çıkarlarken şöyle dedi: “Dün iş buldum.”</span></span></p>

          <p class="calibre11"><span class="font"><span class="calibre13">Ginia şaşırmadı. Bunu bekliyordu. Sakin sakin ne zaman başlayacağını sordu. “Bu sabah başladım bile,”&#160;dedi Amelia, “iki saat.” “Memnunsun,” dedi Ginia.</span></span></p>

          <p class="calibre11"><span class="font"><span class="calibre13">Sonra ona ne tablosu yaptıklarını sordu. “Tablo değil, benim resimlerimi yapıyor. Yüzümü çiziyor. Ben konuşuyorum ve o bir <span>profil</span> çiziktiriyor. Uzun süreli bir iş değil.” “Yani poz vermiyor musun?” dedi Ginia. "Sen ne&#160;sanıyorsun,” dedi Amelia, "poz vermek yalnızca çıplak&#160;soyunup öylece oturmak mıdır sence?”</span></span></p>

          <p class="calibre11"><span class="font"><span class="calibre13">"Yarın gene gidecek misin?” diye sordu Ginia.</span></span></p>

          <p class="calibre11"><span class="font"><span class="calibre13">Amelia, ertesi gün ve birkaç gün daha gitti oraya. Sonraki bir akşam, gülerek bunu anlatırken, ressamın hiç&#160;yerinde durmadığını ve kıza, böyle yürüyerek, dolaşarak&#160;resmini yapan bir ressam görüp görmediğini sorduğunu&#160;söylüyordu. "Bu sabah çıplak bir resmimi yaptı. Titiz ve&#160;parça parça çalışan ressamlardan bu,” diyordu. "Ama dört&#160;beş parça çizimi kâğıda döktükten sonra, sana gereksinmesi kalmayan tiplerden.” Ginia adamın nasıl biri olduğunu sordu, Amelia buna yanıt olarak, “Ufacık tefecik&#160;bir erkek,” diye yanıt verdi. “Nasıl buldun onu?” “Tamamen bir rastlantı oldu,” dedikten sonra ekledi Amelia,&#160;“yarın gel beni al.” Cumartesi öğleden sonra oraya birlikte gitmeye karar verdiler.</span></span></p>

          <p class="calibre11"><span class="font"><span class="calibre13">O öğleden sonrası, güneşin altında yürüdükleri yol boyunca Amelia, Ginia’yı güldürdü. Sarmal çıkan bir&#160;merdiveni tırmandıktan sonra loş bir salona girdiler, odanın ta dibindeki perdelerin arasından biraz gün ışığı süzülüyordu. Ginia’nın kalbi hızla çarpıyordu, merdivenin&#160;son basamaklarında duralamıştı. Amelia yüksek sesle,&#160;"Günaydın,” diye bağırmış ve loş ışığın altında odanın&#160;tam ortasına dek yürümüştü. Perdelerin arasından çıkan&#160;adam, -şişman ve kır sakallıydı- ellerini sallayarak, "Üzgünüm kızlar, bugün çıkmam gerekiyor,” dedi. Üzerinde&#160;beyaz, kocaman bir önlük vardı, dönüp perdeyi biraz&#160;aralayınca, önlüğün kirden sapsarı olduğu ortaya çıktı.&#160;“Bugün, kızlar, çalışmanın sırası değil. Bugün canım temiz hava çekiyor.”</span></span></p>

          <p class="calibre11"><span class="font"><span class="calibre13">Ginia, bulunduğu basamaktan kımıldamamıştı bile. Karşıdan vuran ışıkta, uzaktan Amelia’nın bacaklarını</span></span> <span class="calibre13"><span class="font"><span class="calibre13">görüyordu. Yavaşça, sanki kendine söylercesine, “Amelia, haydi gidelim,” diyordu.</span></span></span></p>

          <p class="calibre11"><span class="font"><span class="calibre13">“Benimle tanışmak isteyen küçük arkadaşın bu mu yoksa? Ama bu gerçekten küçük bir kızmış. Gel de ışıkta&#160;bir göreyim seni.”</span></span></p>

          <p class="calibre11"><span class="font"><span class="calibre13">Ginia, gönülsüzce son basamağı da çıktı, onun yaşlı mı, yoksa kurnaz mı olduğu belli olmayan gri ve meraklı gözlerini üzerinde hissediyordu. Amelia’nın da sesini&#160;işitti bu arada, o da sıkkın bir edayla, “Ama randevumuz&#160;vardı,” diyordu.</span></span></p>

          <p class="calibre11"><span class="font"><span class="calibre13">“Ne yapalım,” dedi öteki. “Ne yapalım? Sizler de yorgunsunuz. İnsan sakin kafayla çalışabilir. Sana dinlenmen için zaman verdiğim için sevinmiyor musun?”</span></span></p>

          <p class="calibre11"><span class="font"><span class="calibre13">Bunun üzerine Amelia gidip bir sandalyeye oturdu ve perdelerin loşluğunda, Ginia, bu ikisinin birbirine bakışmalarının ne kadar uzun sürdüğünü bilemedi. O adamın şaka yaptığını sanıyordu ama derdi onlarla değildi,&#160;hâlâ Amelia ile konuşuyor, kesik kesik, ona “Ne yapalım&#160;yani?” diyordu sürekli. Derken aniden o küçücük boyuyla geriye koşup perdeleri açtı. Kocaman boş odada taze&#160;kireç ve boya kokusu vardı.</span></span></p>

          <p class="calibre11"><span class="font"><span class="calibre13">“Terledik,” dedi Amelia, “bari bize serinletici bir şeyler ver. Değil mi Ginia?” O bunu söylerken, sakallı adam, yeniden dönüyor ve gökyüzünü gören büyük pencereleri&#160;açıyordu. Amelia, bacak bacak üstüne atmış, ona bakıp&#160;gülüyordu. Pencerenin önünde bir şövale, tuvalde ise, öylesine atılmış ve karıştırılmış renkler vardı. "Şimdi şöyle&#160;güzel ışık varken çalışmayacaksın da ne zaman çalışacaksın acaba?” dedi Amelia. “Eminim, beni başka bir modelle&#160;aldatıyorsun.” “Seni bütün dünya ile aldatıyorum,” diye&#160;bağırdı yere eğilen ressam. "Sen kendini bir bitkiden ya da&#160;bir attan daha mı değerli sanıyorsun? Ben gezinirken de&#160;çalışıyorum, ne sanıyorsun sen?” Bunu söylerken şövalenin altındaki bir kutuyu karıştırıp, eline geçen kâğıtları,</span></span> <span class="calibre13"><span class="font"><span class="calibre13">fırçaları, kutuları, havaya fırlatıyordu. Amelia, sandalyeden kalkıverdi, şapkasını çıkardı ve Ginia’ya döndü. “Neden arkadaşımın bir eskizini çizmiyorsun,” dedi gülerek. “Hiç kimseye poz vermedi şimdiye dek.”</span></span></span></p>

          <p class="calibre11"><span class="font"><span class="calibre13">Ressam döndü. “Şu anda yapmakta olduğum şey de o zaten,” dedi gülerek. “Yüzündeki anlatım, ilgimi çekiyor.”</span></span></p>

          <p class="calibre11"><span class="font"><span class="calibre13">Elindeki kurşunkalemle Ginia’nın çevresinde dolaşmaya başladı, başını öne eğmiş, sakalını kaşıyordu ve kızı bir kedi gibi inceliyordu. Ginia odanın ortasında kımıldamadan korkarak duruyordu. Sonra ona ışığa dönmesini söyledi ve gözünü kızdan ayırmadan, şövalenin telası&#160;üzerine bir kâğıt atarak çizmeye başladı. Gökte sarı bulutlar vardı, çatılar görünüyordu; Ginia, yüreği ağzında,&#160;gözlerini o çatılara dikmişti ve Amelia’nın odanın içinde&#160;üfleyip püfleyerek, bir şeyler söyleyerek dolaştığını işitiyor ama ondan yana bakmaya cesaret edemiyordu.</span></span></p>

          <p class="calibre11"><span class="font"><span class="calibre13">Amelia, onu resmi görmesi için çağırdığında, Ginia, loş ışığa alışabilmek için gözlerini kısmak zorunda kaldı.&#160;Sonra yavaşça kâğıda eğildi ve saçlarını tanıdı ama uykulu, duyarsız, sanki uykusunda konuşurmuşçasına ağzı&#160;açık yüzü hiç kendine benzetemedi. “Bu çok tuhaf," diyordu Sakallı, “gerçekten hiç kimse senin resmini yapmadı mı şimdiye dek?” Sonra onun şapkasını çıkarttı ve&#160;iskemleye oturup, Amelia ile konuşmasını söyledi.</span></span></p>

          <p class="calibre11"><span class="font"><span class="calibre13">Karşılıklı oturduklarında ikisini de gülme tutmuştu, adam bu arada kâğıtları dolduruyordu. Amelia birtakım&#160;hareketler yapıyor, poz vermeye uğraşmamasını söylüyordu ona.</span></span></p>

          <p class="calibre11"><span class="font"><span class="calibre13">“Çok merak uyandırıcı bir durum,” dedi gene Sakallı, ona yandan bakarak; “bu hiç çizilmemiş yüzde, çizgiler birbirini tutmuyor." Ginia, Amelia’ya bugün poz verip vermeyeceğini sordu ve Amelia, ona yüksek sesle, “Bugün seni yakaladı. Artık bırakmaz tabii,” dedi. Konuşmak zorunda olduklarından Ginia, geçen günlerde yapılmış olan çizimlerini görüp göremeyeceğini sordu. Bunun üzerine Amelia kalktı ve odanın köşesinde duran bir çantayı aldı. Bunu dizlerinin üstünde açıp "Bak,” dedi.</span></span></p>

          <p class="calibre11"><span class="font"><span class="calibre13">Ginia birkaç kâğıt karıştırdı, ne var ki dördüncü ya da beşinci kâğıtta ter bastı. Konuşmaya cesaret edemiyordu, çünkü adamın gri gözlerini üzerinde hissediyordu. Amelia da ona bakarak bekliyordu. Sonunda şöyle&#160;dedi: “Hoşuna gitti mi?”</span></span></p>

          <p class="calibre11"><span class="font"><span class="calibre13">Ginia gülümsemeye çalışarak yüzünü kaldırdı. “Seni tanıyamıyorum bu çizimlerde,” dedi. Sonra bunları birer&#160;birer arkadaşına geri verdi. Bu iş bittiğinde biraz daha&#160;rahatladı. Ne de olsa Amelia, şimdi karşısında giyinikti&#160;ve gülüyordu.</span></span></p>

          <p class="calibre11"><span class="font"><span class="calibre13">Bir aptal gibi şu soruyu sordu: "Bunları o mu çizdi?” Amelia, bundan bir anlam çıkartamayarak, sert bir sesle&#160;yanıtladı onu: “Herhalde ben çizmedim.”</span></span></p>

          <p class="calibre11"><span class="font"><span class="calibre13">Sakallı çalışmayı bitirdiği zaman Ginia, ışıktan gözlerinin kamaşmasını, gözlerini yumup öylece beklemek zorunda kalmayı diledi. Ama Amelia ona seslenerek yanma gelmesini söyledi ve Ginia o kocaman kâğıdın karşısında şaşırıp kaldı. Kâğıda öylece çizilivermiş pek çok&#160;yüz vardı; kimisi eğriydi, kimisinde hiç yapmadığı bir&#160;mimik görünüyordu, ama saçları, yanakları, burun delikleri gerçekti; gerçekten ona aittiler.</span></span></p>

          <p class="calibre11"><span class="font"><span class="calibre13">Gülmekte olan Sakallı’ya baktı ve az önceki gri gözlerin ve bakışların ona ait olması olanaksız gibi geldi.</span></span></p>

          <p class="calibre11"><span class="font"><span class="calibre13">Sonra, “Bir saat, bir saattir ve Ginia karnını doyurmak için çalışmak zorunda olan bir kızdır,” diye tutturan Amelia’ya öyle kızdı ki elinden gelse onu parçalardı. Buraya bir rastlantı sonucu geldiğini, onun mesleğini elinden almaya niyeti olmadığını söyledi. Sakallı, dişlerinin&#160;arasından gülüyor ve çıkmak zorunda olduğunu geveliyordu. “Gelin, size birer dondurma ısmarlayayım. Ama&#160;sonra kaçmam gerekiyor.”</span></span></p>
        </div>
      </div>
    </div>
  </div>
</body>
</html>
