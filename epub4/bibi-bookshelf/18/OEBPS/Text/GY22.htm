<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="section19">
    <div class="calibre1">
      <div class="calibre1">
        <div class="calibre1">
          <h1 id="sigil_toc_id_1" style="text-align: center;">XVI</h1>

          <p class="calibre11"><span class="font"><span class="calibre13">Ginia, "Rahatsız ediyor muyuz,” diye sorunca, Guido ona öyle gülünç bir bakışla baktı ki, kız ne yapacağını bilemedi. Şöminenin yanında bir yığın tahta vardı. Bu arada Amelia, divana gidip yerleşti ve içerisinin pek soğuk olduğunu sakince söyledi. "Bu insanın kanma bağlı,” diye homurdandı şöminenin yanındaki Rodrigues.</span></span></p>

          <p class="calibre11"><span class="font"><span class="calibre13">Ginia, ateş bile yaktıklarına göre, bu akşam kim bilir kimi bekliyorlar, diye düşünmeden edemedi. Daha dün, bu tahtalar yoktu. Bir an hiç kimse konuşmadı ve Ginia, Amelia’nın yüzsüzlüğünden utanıyordu. Tahtalar tutuşunca, Guido, dönmeden, Rodrigues’e, “Başardık,” dedi. Amelia, sersemin teki gibi gülmeye başladı, Rodrigues de şöyle bir yüzünü buruşturdu. Sonra Guido kalkıp ışığı söndürdü. Oda dans eden gölgelerle dolu, bambaşka bir yer oldu.</span></span></p>

          <p class="calibre11"><span class="font"><span class="calibre13">"Bizler hep kimsek, oyuz,” dedi Amelia divandan. <span>“Ne güzel burası.”</span></span></span></p>

          <p class="calibre11"><span class="font"><span class="calibre13">"Bir kestanemiz eksik,” dedi Guido. “Şarabımız var.”</span></span></p>

          <p class="calibre11"><span class="font"><span class="calibre13">Bunun üzerine Ginia, mutlulukla şapkasını çıkarttı ve herkese, köşedeki ihtiyar kadının kestane kebap sattığını söyledi.</span></span></p>

          <p class="calibre11"><span class="font"><span class="calibre13">“Bu iş Rodrigues’e düşer,” dedi Amelia.</span></span></p>

          <p class="calibre11"><span class="font"><span class="calibre13">Ama Ginia, onlara kaba davranılmadığı için öylesine</span></span></p>

          <p class="calibre11"><span><span class="font"><span class="calibre13">mutluydu</span></span></span> <span class="font"><span class="calibre13">ki, merdivenlerden aşağı koşuverdi. Soğukta bir süre dolaştı, çünkü ihtiyar kadın ortalıkta görünmüyordu, bu sırada, Amelia’nın hiç kimse için böyle bir şey yapmayacağını düşündü. Eve girdiğinde nefes nefeseydi. Dans eden odanın dibinde Rodrigues’in, bir zamanlar yaptığı gibi Amelia’nın ayaklarının ucuna kıvrıldığını gördü. Guido ayakta, kızıl gölgede durmuş, konuşup sigara tüttürüyordu.</span></span></p>

          <p class="calibre11"><span class="font"><span class="calibre13">Bardakları çoktan doldurmuş, tablolar hakkında çene çalıyorlardı. Guido, çizmek istediği tepeyi anlatıyor, bunu poposunu güneşe verip uzanmış bir kadın gibi resmetmeyi, kadınların tatlılığını ve doğallığını yansıtmayı düşündüğünü anlatıyordu. Rodrigues, “Bu yapıldı. Değiştir. Çoktan yapıldı,” dedi.</span></span></p>

          <p class="calibre11"><span class="font"><span class="calibre13">Bunun üzerine, bu resmin gerçekten yapılıp yapılmadığını tartışırlarken, kestaneleri yiyip kabuklarını şömineye atıyorlardı. Amelia ise, kabukları yere atıyordu. Guido bir anda, “İyi ama hiç kimse bu ikisini aynı resimde yapmadı,” dedi. “Ben bir kadın alıyorum ve onu duru bir gökyüzü altında bir tepe gibi seriyorum yere.”</span></span></p>

          <p class="calibre11"><span class="font"><span class="calibre13">“Sembolik resim. O zaman kadını çiz, tepeyi değil,” dedi Rodrigues öfkeyle.</span></span></p>

          <p class="calibre11"><span class="font"><span class="calibre13">Ginia hemen farkına varmadı ama gördü ki, Amelia, Guido’ya poz vermeyi öneriyor ve Guido da buna hayır demiyordu.</span></span></p>

          <p class="calibre11"><span class="font"><span class="calibre13">“Bu soğukta mı,” diye sordu Ginia.</span></span></p>

          <p class="calibre11"><span class="font"><span class="calibre13">Ona yanıt vermediler bile ve böyle bir durumda, ışıktan ve sobanın ısısından yararlanabilmek için divanı nereye koyabileceklerini tartıştılar.</span></span></p>

          <p class="calibre11"><span class="font"><span class="calibre13">"İyi <span>ama,</span> Amelia hasta,” dedi Ginia.</span></span></p>

          <p class="calibre11"><span class="font"><span class="calibre13">“Ne olmuş yani,” diye çıkıştı Amelia. “Benim işim kımıldamadan durmak.”</span></span></p>

          <p class="calibre11"><span class="font"><span class="calibre13">“Bu ahlaki bir tablo olacak," dedi Rodrigues. <span>“Dünyanın en ahlaki tablosu."</span></span></span></p>

          <p class="calibre11"><span class="font"><span class="calibre13">Gülüştüler, şuradan buradan söyleştiler ve Amelia, tedbiri elden bırakmamak için içki içmezken, sonunda bir bardak şarap istedi ve sonra bunu su ve sabunla yıkamanın mikrobu öldürmek için yeterli olacağını söyledi. Evde de böyle yaptığını anlattı ve Guido’ya o doktorun tedavisinden söz etti, iğneler hakkında şakalaştı ve Amelia, sonunda merak etmemesini çünkü cildinin sağlıklı olduğunu söyledi. Ginia öcünü almak için göğsündeki iltihabın geçip geçmediğini sorunca Amelia öfkelendi ve göğüslerinin, onunkilerden güzel olduğunu söyledi. Guido da, “Görelim öyleyse,” dedi. Herkes gülüşerek birbirne baktı. Amelia, bluzunun düğmelerini çözdü, sutyenini çıkarttı ve iki elinin arasında tutarak memelerini gösterdi. Işığı yakmışlardı ve Ginia ona kaçamak gözlerle bakarken, Amelia’nın gözlerinde takıldı kaldı, öyle zafer dolu, fesat bakışları vardı ki...</span></span></p>

          <p class="calibre11"><span class="font"><span class="calibre13">"Şimdi seninkileri görelim,” dedi Rodrigues.</span></span></p>

          <p class="calibre11"><span class="font"><span class="calibre13">Ama Ginia umutsuzca başını salladı ve Guido’nun karşısında bakışlarını yere eğdi. Uzun bir dakika geçti ve Guido hiç konuşmadı.</span></span></p>

          <p class="calibre11"><span class="font"><span class="calibre13">“Haydi,” dedi Rodrigues, “seninkilere de kadeh kaldıralım.”</span></span></p>

          <p class="calibre11"><span class="font"><span class="calibre13">Guido hâlâ susuyordu. Ginia aniden şömineye döndü ve ona, “Aptal,” dediklerini işitti.</span></span></p>

          <p class="calibre11"><span class="font"><span class="calibre13">Böylece ertesi gün Ginia atölyeye giderken, Amelia'nın çıplak olarak Guido’nun yanında olduğunu biliyordu. Bazı anlarda öleceğini hissediyordu. Sürekli, Amelia’ yı inceleyen Guido’nun bakışları geliyordu aklına. Tek umudu Rodrigues’in de orada olmasıydı.</span></span></p>

          <p class="calibre11"><span class="font"><span class="calibre13">Öğleden sonra, bir fatura götürmek için çıktı. Hemen stüdyoya koştu ve kapıyı kapalı buldu. Kulak kabarttıysa da içeriden hiç ses gelmedi. Merdivenleri inerken daha sakindi.</span></span></p>

          <p class="calibre11"><span class="font"><span class="calibre13">Saat yedide hepsinin kahvede olduğunu gördü. Guido kravatını takmıştı ve pek yakışıklıydı. Amelia ise sigara içerek onları dinliyordu. Ona sanki bir çocukmuş gibi, "Otur,” dediler. Geçmiş zamanlardan söz ediyorlar, Amelia, onlara kendi ressamlarını anlatıyordu.</span></span></p>

          <p class="calibre11"><span class="font"><span class="calibre13">“Ya sen bize ne anlatacaksın,” dedi Rodrigues, Ginia’nın kulağına eğilerek.</span></span></p>

          <p class="calibre11"><span class="font"><span class="calibre13">Ginia, hiç kımıldamadan, “Uslu dur,” dedi ona.</span></span></p>

          <p class="calibre11"><span class="font"><span class="calibre13">Sonra bir süre kemerlerin altında yürüdüler ve ayrılırlarken Guido’ya yemekten sonra görüşebilir miyiz, diye sordu. “Rodrigues var,” dedi Guido. Bunun üzerine Ginia, ona umutsuzca baktı. Dışarıda buluşmak üzere sözleştiler.</span></span></p>

          <p class="calibre11"><span class="font"><span class="calibre13">O akşam kar yağıyordu ve Guido, bir punç içmek için kahveye girmeyi önerdi. Onu tezgâha aldılar. Üşümüş olan Ginia, ona Amelia’nın bu soğukta nasıl poz verdiğini sordu. “Şömine ısıtıyor,” dedi Guido, "Hem o alışkın.”</span></span></p>

          <p class="calibre11"><span class="font"><span class="calibre13">"Ben dayanamazdım,” dedi Ginia.</span></span></p>

          <p class="calibre11"><span class="font"><span class="calibre13">“Kim senin dayanmanı istiyor ki?”</span></span></p>

          <p class="calibre11"><span class="font"><span class="calibre13">“Ah Guido, neden böyle davranıyorsun bana? Bunu Amelia, hasta olduğu için söylemiştim.”</span></span></p>

          <p class="calibre11"><span class="font"><span class="calibre13">Bir süre sonra çıktılar, Guido kızı, kolundan tutuyordu. Kar, ağızlarına, gözlerine doluyordu. “Dinle,” dedi Guido, “Biliyorum, bazı şeyler yapıyormuşsunuz. Bunda bir kötülük yok. Bütün kızlar öpüşmeyi sever. Yani keyfine bak.”</span></span></p>

          <p class="calibre11"><span class="font"><span class="calibre13">“Ama Rodrigues mi...” dedi Ginia.</span></span></p>

          <p class="calibre11"><span class="font"><span class="calibre13">“Hayır, siz hepiniz aynısınızdır. Eğer poz vermek istediğin Rodrigues ise, haydi, yarın gel. Ben sana bütün gün ne yaptığını sormuyorum.”</span></span></p>

          <p class="calibre11"><span class="font"><span class="calibre13">“Ama ben Rodrigues’e poz vermek istemiyorum ki.”</span></span></p>

          <p class="calibre11"><span class="font"><span class="calibre13">Kapıda böylece ayrıldılar ve Ginia eve kar altında döndü. Sadaka isteyen ve bundan başka hiçbir şey düşünmeyen dilencileri kıskandı.</span></span></p>

          <p class="calibre11"><span class="font"><span class="calibre13">Ertesi gün saat onda stüdyoya damladı. Kapıda Guido’ya işten ayrıldığını bildirdi.</span></span></p>

          <p class="calibre11"><span class="font"><span class="calibre13">"Gelen Ginia imiş,” diye seslendi Guido içeriye doğru.</span></span></p>

          <p class="calibre11"><span class="font"><span class="calibre13">Dışarıda, damların üstünde kar görünüyordu. Çıplak Amelia, yanan şöminenin yanma konmuş olan divana oturmuştu, omuzlarını büzerek, kapıyı kapatmaları için yalvardı.</span></span></p>

          <p class="calibre11"><span class="font"><span class="calibre13">"Demek bizi görmeye gelmek istedin,” dedi Guido şövalesine dönerek. "Kimi kıskanıyorsun?”</span></span></p>

          <p class="calibre11"><span class="font"><span class="calibre13">Ginia, suratını asarak ateşin yanma sokuldu. Ne Amelia’ya baktı ne de Guido’nun yanına gitti. Guido gelip, ateşe biraz daha tahta attı, soğukta durmak gerçekten bir işkence olmalıydı. Yanından geçerken Ginia’ nın ensesine şöyle bir vurdu ve Ginia başını sallarken, alev tutarmış gibi Amelia’nın dizini okşadı. Amelia, yan yatmış, kalçasını ateşe vermişti, Guido'nun pencere yanma dönmesini bekledi ve boğuk sesiyle fısıldadı: “Beni görmeye mi geldin?”</span></span></p>

          <p class="calibre11"><span class="font"><span class="calibre13">“Rodrigues çıktı mı,” diye sordu ona Ginia.</span></span></p>

          <p class="calibre11"><span class="font"><span class="calibre13">Guido pencerenin yanından yüksek sesle, “Dizini biraz kaldır,” dedi.</span></span></p>

          <p class="calibre11"><span class="font"><span class="calibre13">Bunun üzerine Ginia biraz cesaret etti ve dönüp kıskanarak Amelia’ya baktı ve ateşin yanında durmak çok sıcak geldiğinden, o köşeden uzaklaştı. Guido, şövalesinden arada bir bakıyor, ikisini birden süzüp gözlerini kâğıdına çeviriyordu.</span></span></p>

          <p class="calibre11"><span class="font"><span class="calibre13">Sonunda, "Giyinebilirsin, bitirdim,” dedi. Amelia, oturdu ve pardösüsünü omuzlarına çekti. “Oldu,” dedi gülerek Ginia’ya. Ginia, yavaş yavaş, şövalenin yanma gitti. Uzun bir şerit üzerine, Guido kömürle Amelia’nın bedeninin <span>profilini</span> çizmişti. Bunlar çok basit, bazı noktalarda birbiri içine girmiş çizgilerdi. Sanki Amelia bir su olmuştu ve kâğıdın üzerinden akmıştı. “Hoşuna gitti mi?” dedi Guido. Ginia, başıyla evet derken, Amelia’yı</span></span> <span class="calibre13"><span class="font"><span class="calibre13">tanımaya çalışıyordu. Guido ona gülüyordu.</span></span></span></p>

          <p class="calibre11"><span class="font"><span class="calibre13">Bunun üzerine, Ginia, yüreği ağzında şöyle dedi:</span></span></p>

          <p class="calibre11"><span class="font"><span class="calibre13">“Beni de çiz.”</span></span></p>

          <p class="calibre11"><span class="font"><span class="calibre13">Guido gözlerini ona çevirdi, “Poz mu vermek istiyorsun?” diye sordu.</span></span></p>

          <p class="calibre11"><span class="font"><span class="calibre13">“Soyunmak mı?”</span></span></p>

          <p class="calibre11"><span class="font"><span class="calibre13">Ginia, Amelia'ya doğru baktı ve “Evet,” dedi.</span></span></p>

          <p class="calibre11"><span class="font"><span class="calibre13">“Duydun mu? Ginia, çıplak poz vermek istiyor,” dedi Guido yüksek sesle.</span></span></p>

          <p class="calibre11"><span class="font"><span class="calibre13">Amelia, buna gülerek yanıt verdi. Divandan indi, pardösüsüne sarınarak, perdeye doğru koştu. "Orada ateşin yanında soyun, ben giyiniyorum,” dedi.</span></span></p>

          <p class="calibre11"><span class="font"><span class="calibre13">Ginia bir kez daha damlardaki kara baktı ve kekeledi. “Buna mecbur muyum?”</span></span></p>

          <p class="calibre11"><span class="font"><span class="calibre13">“Haydi,” dedi Guido, “birbirimizi tanıyoruz.”</span></span></p>

          <p class="calibre11"><span class="font"><span class="calibre13">Bunun üzerine Ginia, ateşin yanında yavaş yavaş soyundu, yüreğini saran öfke nedeniyle tir tir titriyordu, bir yandan da içeriye giyinmeye giden Amelia, onu görmüyor diye seviniyordu. Guido şövalesindeki kâğıdı çıkarttı ve bir başkasını taktı. Ginia, giysilerini parça parça divanın üstüne koyuyordu. Guido, gelip ateşi canlandırdı. “Çabuk ol,” dedi. “<span>Yoksa,</span> çok odunum gider. Cesaret,” diye bağırdı perdenin arkasından.</span></span></p>

          <p class="calibre11"><span class="font"><span class="calibre13">Ginia, çıplak kalınca Guido, onu gülümsemeden, bakışlarıyla tepeden tırnağa süzdü. Sonra elinden tuttu ve yere bir battaniye attı. “Bunun üzerinde dur ve ateşe doğru bak,” dedi. “Seni ayakta çizeceğim.”</span></span></p>

          <p class="calibre11"><span class="font"><span class="calibre13">Ginia ateşe dikili gözleriyle, acaba Amelia, perdenin arkasından çıkmış mıdır, diye merak ediyordu. Ateşin tenini yaktığını ve acıttığını hissetti. Bunun üzerine boynunu kımıldatmadan, damdaki kara bakmaya başladı.</span></span></p>

          <p class="calibre11"><span class="font"><span class="calibre13">“Kendini ellerinle örtme. Balkonun kenarına tutunuyormuşsun gibi, kaldır onları,” dedi Guido’nun sesi.</span></span></p>
        </div>
      </div>
    </div>
  </div>
</body>
</html>
