<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="section14">
    <div class="calibre1">
      <div class="calibre1">
        <div class="calibre1">
          <h1 class="calibre21"><span class="font"><b class="calibre8"><span class="calibre18"><span class="calibre4"><br />
          <b class="calibre8" style="font-family: Sylfaen, serif; font-size: 1em; text-indent: 22pt;"><span class="calibre18">X</span></b><br /></span></span></b></span></h1>

          <p class="calibre11"><span class="font"><span class="calibre13">Hiç konuşmadan hep birlikte çıktılar, Guido ile Rodrigues, onları tramvaya götürdü. Guido, beresini&#160;gözlerine kadar indirdiğinden, yabancı biri gibi görünüyordu, ama onun elini ellerinin arasına almış şöyle diyordu: “Sevgili Ginetta." Yürürken ayaklarının kaldırıma&#160;gömüldüğünü hissediyordu Ginia. Amelia da Ginia’nın&#160;koluna girmişti.</span></span></p>

          <p class="calibre11"><span class="font"><span class="calibre13">Tramvayı beklerlerken, bisikletten söz açıldı. Guido, Ginia’nın yanına gelip yavaşça, “Düşünceni değiştirirsen,&#160;yandın. Bir daha asla senin portreni yapmam,” dedi. Ginia ona gülümseyerek elini tuttu.</span></span></p>

          <p class="calibre11"><span class="font"><span class="calibre13">Tramvaya bindiklerinde Ginia, gözlerini vatmanın sırtına dikti, hiç konuşmuyordu. "Eve git ve yatağa gir,”&#160;dedi Amelia ona. “Çok şarap içtin.” “Sarhoş değilim,” dedi Ginia. “Sana eşlik etmemi ister misin?” diye sordu bu&#160;kez de Amelia “Beni rahat bıraksana sen.” Bunun üzerine Amelia, geçen sefer neler olduğunu anlattı, ama Ginia, tramvayın gürültüsüne kulak veriyordu.</span></span></p>

          <p class="calibre11"><span class="font"><span class="calibre13">Evde yalnız kalınca, kendini daha iyi hissetti; şimdi hiç olmazsa, kimsenin bakışları yoktu üzerinde. Yatağa&#160;oturup uzun bir süre yere dikti gözlerini. Sonra aniden&#160;soyundu, battaniyenin altına girip ışığı söndürdü.</span></span></p>

          <p class="calibre11"><span class="font"><span class="calibre13">Ertesi gün ortalık günlük güneşlikti <span>ama,</span> Ginia giyinirken, kendini hasta hissediyordu. Guido’nun üç saat önce kalkmış olduğunu düşünerek, aynada gülümsedi ve uzanıp kendini öptü. Sonra, Severino dönmeden evden çıktı.</span></span></p>

          <p class="calibre11"><span class="font"><span class="calibre13">Her zamanki gibi, yürümesi ve acıkması onu şaşırtıyordu, aklında tek bir şey vardı: Guido ile bundan böyle yanlarında o ikisi olmaksızın buluşmalıydı. Ama Guido&#160;ona yalnızca stüdyoya gelmesini söylemişti, dışarıda bir&#160;randevudan söz etmemişti. “Ondan gerçekten hoşlanmam gerekiyor,” diye düşündü Ginia, “yoksa hava alırım." Aniden yaz geri gelmişti sanki ve o koşmak, gülmek, eğlenmek istiyordu. Olup bitenler ona gerçek gibi&#160;görünmüyordu. Karanlıkta Amelia ile arasında hiçbir&#160;fark olmadığını ve Guido’nun da aynı şeyi hissedebileceğini düşündü. “Demek ki o konuşmamdan, bakışımdan,&#160;tavırlarımdan hoşlanıyor; arkadaşlığım hoşuna gidiyor.&#160;On yedi yaşımda olduğuma inanmadı, beni gözlerimden&#160;öptü, gerçekten bir kadın sayılırım artık.”</span></span></p>

          <p class="calibre11"><span class="font"><span class="calibre13">Bütün gün stüdyoyu düşünüp akşamı bekleyerek çalışmak çok keyifliydi. “Ben modelden de üstün sayılırım,” diye düşünüyordu. “Biz arkadaşız.” Amelia, Guido’&#160;nun resimlerinin nesinin güzel olduğunu anlamaktan&#160;âciz olduğu için ona acıyordu. Ama saat ikide onu almaya geldiğinde Ginia ona bir şey sormak istedi, ama bunu&#160;nasıl diyeceğini bilemedi. Bunu hele Guido’ya sormaya&#160;hiç mi hiç cesareti yoktu.</span></span></p>

          <p class="calibre11"><span class="font"><span class="calibre13">“Gördün mü birilerini,” dedi ona.</span></span></p>

          <p class="calibre11"><span class="font"><span class="calibre13">Amelia, omuz silkti.</span></span></p>

          <p class="calibre11"><span class="font"><span class="calibre13">“Dün sen ışıkları söndürünce, benim başım döndü ve bağırasım geldi. Yoksa bağırdım mı?”</span></span></p>

          <p class="calibre11"><span class="font"><span class="calibre13">Amelia onu ciddi ciddi dinliyordu. “Ben ışık falan söndürmedim,” dedi yavaşça. “Tek bildiğim senin ortadan kaybolduğun. Guido seni boğazlıyor sandım... Eğlendiniz mi hiç olmazsa?”</span></span></p>

          <p class="calibre11"><span class="font"><span class="calibre13">Ginia yüzünü buruşturdu, gözlerini uzak bir noktaya dikmiş, bakıyordu. Öteki durağa kadar yürümeyi sürdürdüler.</span></span></p>

          <p class="calibre11"><span class="font"><span class="calibre13">“Sen Rodrigues’i seviyor musun,” diye sordu Ginia.</span></span></p>

          <p class="calibre11"><span class="font"><span class="calibre13">Amelia içini çekti ve “Korkma,” dedi. “Ben sarışın erkeklerden hoşlanmam. Sarışın kadınlardan hoşlanabilirim ama.”</span></span></p>

          <p class="calibre11"><span class="font"><span class="calibre13">Bunun üzerine Ginia gülümsedi ve hiçbir şey söylemedi. Amelia ile böyle yürüyüp anlaştıklarını hissederek birlikte olmak onu mutlu ediyordu. Kemerlerin altında&#160;sessizce ayrıldılar ve Ginia köşede, ona bakarak, acaba&#160;kadın ressama poz vermeye gidiyor mudur, diye kendi&#160;kendine sordu.</span></span></p>

          <p class="calibre11"><span class="font"><span class="calibre13">Ginia, saat yedide stüdyoya gitti ve yüzü kıpkırmızı olmasın diye beş katı ağır ağır tırmandı. Yavaş çıkıyordu&#160;ama her seferinde iki basamak çıkıyordu. Guido orada&#160;değilse bile, bu onun suçu sayılmaz diye düşünüyordu&#160;bir yandan da. Ne var ki kapı açıktı. Guido onun adım&#160;seslerini işitince koridora çıktı. Ginia, şimdi gerçekten&#160;mutluydu.</span></span></p>

          <p class="calibre11"><span class="font"><span class="calibre13">Onunla konuşup pek çok şey söylemek istiyordu, ama Guido kapıyı kapatıp ilk iş olarak ona sarıldı. Pencerelerden hâlâ biraz ışık süzülüyordu ve Ginia, yüzünü&#160;onun omzuna saklamıştı. Gömleğinin altından teninin&#160;sıcaklığını hissediyordu. Divana oturdular, Ginia konuşmaksızın ağlıyordu.</span></span></p>

          <p class="calibre11"><span class="font"><span class="calibre13">Ağlarken de, “Ya Guido da ağlarsa,” diye düşünüp yüreğinin aleviyle bütün bedeninin eridiğini hissediyordu, bayılacak gibiydi. O anda dayanağının yanından çekildiğini fark etti, Guido’nun kalkmasıyla gözlerini açtı.&#160;Guido ayağa kalmış, meraklı gözlerle ona bakıyordu.&#160;Bunun üzerine ağlamayı kesti, sanki kalabalık karşısında&#160;ağlamış gibi utandı. Derken, gözlerine yeniden yaşlar&#160;doldu. “Bu kadar önemsiz bir şey için ağlamaya değmez,”&#160;dedi Guido.</span></span></p>

          <p class="calibre11"><span class="font"><span class="calibre13">"Mutluluğumdan ağlıyorum,” dedi Ginia.</span></span></p>

          <p class="calibre11"><span class="font"><span class="calibre13">“Pekâlâ,” dedi Guido, “ama bunu bir dahaki sefere hemen söyle.”</span></span></p>

          <p class="calibre11"><span class="font"><span class="calibre13">Ginia ona kendisi, tabloları, akşamları neler yaptığı konusunda pek çok soru soracaktı, <span>hatta,</span> onu sevip sevmediğini bile sormaya karar vermişti; ne var ki, bu yarım&#160;saat de böyle uçup gitmişti. Sonunda Ginia cesaretini&#160;toplayınca perdenin arkasına geçtiler. Bu ışıkta sanki&#160;herkes onları gözlüyor gibi geliyordu. Bir süre sonra&#160;Guido onu öperken, Ginia, dün canını çok acıttığını ve&#160;neredeyse çığlık çığlığa bağıracak gibi olduğunu söyledi&#160;usulcacık. Guido bunun üzerine ona daha yumuşak davranmaya başladı, onu okşayışlarıyla cesaretlendirip kulağına, "Göreceksin, geçecek. Canını acıttım mı?” diye soruyordu. Sonra o sıcaklık içerisinde orada uzanırlarken&#160;ona pek çok şey anlattı. Ona saygın bir kız olduğunu ve&#160;hiçbir şeyden kaygılanmaması gerektiğini söyledi. Ginia,&#160;karanlıkta onun elini tutup öptü.</span></span></p>

          <p class="calibre11"><span class="font"><span class="calibre13">Şimdi Guido’nun böyle yumuşak davranabildiğini öğrendikçe daha da cesaret kazanmıştı ve omzuna dayandığında, onu hep görmeyi arzu ettiğini fakat başkalarının yanında görüşmekten hoşlanmadığını dile getirdi.&#160;“Akşamları Rodrigues uyumaya buraya geliyor,” dedi&#160;Guido. “Onu damlarda yatmaya zorlamamı beklemiyorsun herhalde. Hem burası bir işyeri biliyorsun.” Ama Ginia ona, bir saatle, bir dakikayla bile yetineceğini, kendinin de çalıştığını, her gün bu saatte uğrayacağını, ama&#160;onu yalnız görmek istediğini anlattı. "Sivil yaşama geçtiğin zaman Rodrigues gene burada oturacak mı?” diye&#160;sordu sonra. “Seni resim yaparken görmeyi çok isterdim,&#160;ama ortalıkta hiç kimseler yokken.” Sonra da yalnızca bu&#160;şekilde ona poz vermeyi de kabul edebileceğini söyledi.&#160;Karanlıkta öylece yatıyorlardı ve Ginia, yavaş yavaş gecenin inmekte olduğunun farkında değildi. O akşam Severino işe aç karınla gitti, ama bu ilk kez başına gelmediğinden yakınmadı. Ginia, ancak Rodrigues gelince çıktı&#160;stüdyodan.</span></span></p>

          <p class="calibre11"><span class="font"><span class="calibre13">Terhisten önceki o son günlerde Guido akşamlarını tuval hazırlamakla, onları kurutmakla, şövalesini onarmakla ve ortalığı düzene koymakla geçirdi. Hiç dışarıya&#160;çıkmıyordu. Rodrigues ona bir süre daha yardım edecek&#160;gibi görünüyordu. Ama Rodrigues’in elinden tek gelen,&#160;ortalığı dağıtmak ve Guido’nun telaşı varken onu lafa&#160;tutmaktı. Ginia, Guido’nun temizlik yapmasına, stüdyoyu düzene koymasına yardım etmeye can atıyordu, ama&#160;Rodrigues’i gördükçe onların canım sıkacağını tahmin&#160;ediyor ve Amelia ile gezmeyi sürdürüyordu. Amelia’nın&#160;da bir şeyler çevirdiği aşikârdı; sarışın kızlar ve erkekler&#160;hakkında alaycı laflar ağzından düşmez olmuştu. Ama&#160;Ginia artık onu seviyordu ve duygularını saklamayı düşünmüyordu. Eve dönerlerken, onunla konuşmaya karar&#160;verdi. Ginia, Amelia’ya o kadın ressamla arasının düzelip düzelmediğini sordu. Amelia bunu anlamazdan geldi&#160;ve onu rahat bırakmasını söyledi. “<span>Hayır</span> canım,” dedi&#160;Ginia, “benden ne bekliyordun ki, ben hiç modellik yapmamıştım. Senin o işi kaybetmiş olmana üzüldüm.”&#160;“Memnun oldum,” dedi Amelia. “Sen bugünlerde aşkını&#160;buldun ya, her şey sana vız geliyor, ¡yi de ediyorsun. Ama&#160;ben senin yerinde olsam dikkatli davranırdım.” “Neden?”&#160;diye sordu Ginia.</span></span></p>

          <p class="calibre11"><span class="font"><span class="calibre13">“Severino ne diyor bu işe? Eniştesini seviyor mu,” diye sordu Amelia gülerek.</span></span></p>

          <p class="calibre11"><span class="font"><span class="calibre13">“Neden dikkatli olmalıymışım ki ben?”</span></span></p>

          <p class="calibre11"><span class="font"><span class="calibre13">“Benim yakışıklı ressamımı elimden alıyor, bir de neden diye soruyor musun?”</span></span></p>

          <p class="calibre11"><span class="font"><span class="calibre13">Bu söz üzerine Ginia yüreğine bir yumruk yemiş gibi oldu, şimdi Amelia’nın bakışlarını yürürken üstünde&#160;hissediyordu.</span></span></p>

          <p class="calibre11"><span class="font"><span class="calibre13">“Sen Guido’ya modellik yaptın mı,” diye sordu ona.</span></span></p>

          <p class="calibre11"><span class="font"><span class="calibre13">Amelia onun koluna girdi ve “Şaka yapıyordum,” dedi. Sonra, bir sessizlikten sonra, “Artık birer kadınız,&#160;böyle gezmemiz hoş değil, bir kızın ne demek olduğunu&#160;bilmeyen terbiyesizlerle elimizi kirletmemiz yakışık almaz, onlar ilk gördükleri kızın önünde sıraya girerler,&#160;öyle değil mi?”</span></span></p>

          <p class="calibre11"><span class="font"><span class="calibre13">“İyi ama sen Rodrigues’le çıkıyorsun,” dedi Ginia.</span></span></p>

          <p class="calibre11"><span class="font"><span class="calibre13">Amelia omuz silkip pufladı. "Bana bir tek şey söyle. Guido hiç olmazsa dikkat ediyor mu?”</span></span></p>

          <p class="calibre11"><span class="font"><span class="calibre13">“Bilmem,” dedi Ginia.</span></span></p>

          <p class="calibre11"><span class="font"><span class="calibre13">Amelia onu çenesinden tutarak durdurdu. "Yüzüme bak,” dedi. Bir bina girişinin gölgesindeydiler. Ginia direnmedi, çünkü söz konusu olan Guido idi ve o sırada&#160;Amelia, dudaklarına kaçamak bir öpücük kondurdu.</span></span></p>
        </div>
      </div>
    </div>
  </div>
</body>
</html>
