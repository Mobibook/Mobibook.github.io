<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p><span class="font"><span class="calibre14"><br class="calibre15" id="calibre_pb_9" /></span></span></p>

  <div class="section9">
    <div class="calibre1">
      <div class="calibre1">
        <div class="calibre1">
          <p class="calibre21"><span class="font"><b class="calibre8"><span class="calibre18"><span class="calibre4"> </span></span></b></span></p>

          <p class="calibre21"><span class="font"><b class="calibre8"><span class="calibre18"><span class="calibre4"> </span></span></b></span></p>

          <p class="calibre21"><span class="font"><b class="calibre8"><span class="calibre18"><span class="calibre4"> </span></span></b></span></p>

          <p class="calibre21"><span class="font"><b class="calibre8"><span class="calibre18"><span class="calibre4"> </span></span></b></span></p>

          <p class="calibre21"><span class="font"><b class="calibre8"><span class="calibre18">V</span></b></span></p>

          <p class="calibre11"><span class="font"><span class="calibre13">“Seni görmeye geliyordum,’’ dedi Amelia.</span></span></p>

          <p class="calibre11"><span class="font"><span class="calibre13">Ginia onu hemen yanıtlamadı.</span></span></p>

          <p class="calibre11"><span class="font"><span class="calibre13">“Hâlâ kızgınsın,” dedi Amelia bu kez. “Boşver. Kardeşin yok mu?”</span></span></p>

          <p class="calibre11"><span class="font"><span class="calibre13">“Şimdi çıktı.”</span></span></p>

          <p class="calibre11"><span class="font"><span class="calibre13">Amelia, eski giysisini giymişti ama saçlarına mercanlarla pek hoş bir biçim vermişti. Gidip divana oturdu ve hemen, “Çıkıyor muydun?” diye sordu. Ses tonu gene eskisi gibiydi, ama üşütmüşçesine kısık bir sesle konuşuyordu.</span></span></p>

          <p class="calibre11"><span class="font"><span class="calibre13">“Sen beni mi arıyorsun, Severino’yu mu?” diye sordu Ginia.</span></span></p>

          <p class="calibre11"><span class="font"><span class="calibre13">“Of, bu insanlar... Boşversene. Ben biraz oyalanmak istiyorum, sen de gelirsen iyi olur.”</span></span></p>

          <p class="calibre11"><span class="font"><span class="calibre13">Bunun üzerine Ginia çoraplarını değiştirdi, merdivenlerden aşağı koşuverdiler ve Amelia ona geçen ay neler yaptığını anlattırdı. “Ya sen neler yaptın?” diye sordu Ginia. “Ne yapmamı bekliyorsun ki<sup class="calibre23">7</sup>” diyordu Amelia gülerek. “Hiçbir şey yapmadım. Bu akşam da şöyle dedim: Gidelim bakalım, Ginia hâlâ Sakallı’yı düşünüyor mu?” Bu işten başka türlü sıyrılamazdı ama Ginia sevinmişti. “Bir kadeh içmeye gidelim mi?” diye sordu, Amelia.</span></span></p>

          <p class="calibre11"><span class="font"><span class="calibre13">İçkilerini içerlerken, Amelia, onu neden hiç aramadığını sordu. “Nerede olduğunu bilmiyordum." “Amma yaptın. Bütün gün kahvedeydim.” “Bunu hiç söylememiştin ki.”</span></span></p>

          <p class="calibre11"><span class="font"><span class="calibre13">Ertesi gün, Ginia onu bulmak için kahveye gitti. Burası revaklar altına kurulu, başka bir kahveydi, Ginia, Amelia’yı bulabilmek için çevresine bakındı. Amelia, sanki evindeymişçesine rahatça, yüksek ses tonuyla ona seslendi ve Ginia üzerindeki gri pardösü ve tüllü şapkasıyla bambaşka biri gibi görünen Amelia’ya döndü. Bacak bacak üstüne atmış, elini yumruk yapıp çenesine dayamış olan Amelia, poz verir gibiydi. “Demek gerçekten gelmek istiyormuşsun,” dedi gülerek.</span></span></p>

          <p class="calibre11"><span class="font"><span class="calibre13">“Beklediğin kimse yok mu,” diye sordu Ginia.</span></span></p>

          <p class="calibre11"><span class="font"><span class="calibre13">“Ben sürekli bekliyorum.” Amelia, bunu söylerken, bir eliyle de yanındaki boş iskemleyi gösteriyordu. “Benim işim bu. Bir ressamın önünde soyunabilmek için, kuyruğa girmek gerekiyor.”</span></span></p>

          <p class="calibre11"><span class="font"><span class="calibre13">Amelia’nın masasında bir gazete ve sigara paketi duruyordu. Demek ki bir şeyler kazanıyordu. “Bu şapka pek şık, ama seni yaşlı göstermiş,” dedi Ginia gözlerinin içine bakarak. “Zaten yaşlıyım,” dedi Amelia da. “Beğenmedin mi?”</span></span></p>

          <p class="calibre11"><span class="font"><span class="calibre13">Amelia bir divanda otururmuşçasına, aynaya dayanmıştı. O, ileriye, karşısındaki aynaya bakarken, Ginia da kendinin orada daha aşağıdan yansıdığını görüyordu. Ana kız gibi duruyorlardı. “Peki, hep burada mısın?” diye sordu Amelia’ya. “Ressamlar buraya mı geliyorlar?”</span></span></p>

          <p class="calibre11"><span class="font"><span class="calibre13">“Canları isteyince gelirler.” Bugün kimseler görünmedi. Sokak lambası yanmıştı, kafenin vitrininin önünden pek çok kişi gelip geçiyordu, içerisi duman altı olmuştu ama öyle parlak ve sakindi ki, gürültüler ve sesler, pek uzaktan gelir gibiydi. Ginia, salonun bir ucunda oturan ve garsonla konuşan iki kızı işaret ederek, “Onlar da model mi?” diye sordu.</span></span></p>

          <p class="calibre11"><span class="font"><span class="calibre13">“Tanımıyorum,” dedi Amelia ve sonra, “kahve mi içersin, bir aperitif mi alırsın?” diye sordu.</span></span></p>

          <p class="calibre11"><span class="font"><span class="calibre13">Ginia, kahvelere daima bir erkekle buluşulup çift olarak gidildiğini düşünürdü ve Amelia’nın bütün bir öğleden sonrasını burada, yalnız başına geçirmesine akıl erdiremiyordu. Ne var ki, atölyeden çıkıp kemerleri geçince gidecek bir yeri olması düşüncesi öylesine hoşuna gitti ki, ertesi gün gene uğradı. Amelia’nın onu görmekten sevinç duyacağından emin olsa, daha da eğlenceli olacaktı. Amelia bu kez onu pencereden görüp işaret etti ve dışarı çıktı. Birlikte bir tramvaya bindiler.</span></span></p>

          <p class="calibre11"><span class="font"><span class="calibre13">Amelia, o akşam pek konuşkan değildi. “Terbiyesiz ne çok insan var,” dedi yalnızca. "Birini mi bekliyordun?” diye sordu Ginia da.</span></span></p>

          <p class="calibre11"><span class="font"><span class="calibre13">Ayrılmadan önce, söz arasında ertesi akşam için sözleştiler ve Ginia, Amelia’nın onu görmekten memnun olduğuna inandı; bir şeyler ters gitmiş bile olsa, bunun nedeni başka olmalıydı.</span></span></p>

          <p class="calibre11"><span class="font"><span class="calibre13">“Nasıl oluyor bu iş? Bir ressam gelip sana, poz verir misin, diye soruyor mu?”</span></span></p>

          <p class="calibre11"><span class="font"><span class="calibre13">“Öyleleri de var, hiçbir şey sormayanları da,” diye açıkladı Amelia. “Onlar model istemezler.”</span></span></p>

          <p class="calibre11"><span class="font"><span class="calibre13">“Peki, neyin resmini yapıyorlar?"</span></span></p>

          <p class="calibre11"><span class="font"><span class="calibre13">“Biliyor musun, birisi, bizim ruj sürdüğümüz gibi resim yaptığım anlatırdı. Sen ruj sürerken, ne resmi yapıyorsan, ben de aynını yapıyorum işte, derdi.”</span></span></p>

          <p class="calibre11"><span class="font"><span class="calibre13">“Ama insan rujla dudaklarını boyar.”</span></span></p>

          <p class="calibre11"><span class="font"><span class="calibre13">“O da tuvalini boyuyor. Hoşça kal Ginia.”</span></span></p>

          <p class="calibre11"><span class="font"><span class="calibre13">Amelia, böyle gülmeden şaka yaptığı zaman, Ginia bir şeyler olacağından korkar, içi burkulur, kendini yapayalnız hissederek dönerdi evine. Neyse ki eve döner dönmez Severino’nun makarnasını pişirme telaşına düşer, yemek bittiğinde de her şey yoluna girerdi, çünkü gece indi mi, yalnız başına ya da Rosa ile çıkma zamanı</span></span> <span class="calibre13"><span class="font"><span class="calibre13">gelirdi. Bazen şöyle düşündüğü olurdu: “Bu benim yaşadığım da ne biçim bir hayat? Bir an bile durmuyorum,” Ama bu yaşantı hoşuna gidiyordu, çünkü böyle olunca öğleden sonraları yaşadığı huzurlu saatler ve akşamları Amelia’nın kahvesine uğrayarak dinlenmek ayrı bir tat kazanıyordu. Amelia olmasaydı daha özgür olurdu, ama bu özgürlük neye yarardı ki? Günlerin tadı giderek kaçıyordu, yolda yürümek bile keyif vermiyordu. Eğer bu kış bir şeyler olacaksa -Ginia böyle olacağını hissediyordu-bu, Amelia’nın yardımı ile olacaktı, o aptal Rosa ve Clara sayesinde değil.</span></span></span></p>

          <p class="calibre11"><span class="font"><span class="calibre13">Kahvede tanıdıklar edinmeye başladı. Sakallı’ya benzeyen bir bay vardı ve kızlar oradan ayrılırken, Amelia’yı eliyle selamlıyordu. Ona siz diye hitap ediyordu ve Amelia, Ginia’ya onun ressam olmadığını söylemişti. Kemerlerin önüne otomobiliyle gelen ve yanında son derece şık bir hanım bulunan uzun boylu genç, birkaç kez bara yanaşmıştı. Amelia onu tanımıyordu, ama ressam olmadığını söylüyordu. “Bunlar o kadar da çok değildir, ne sanıyorsun sen?” demişti Ginia’ya. "Gerçekten çalışanlar da kahveye gelmezler." Her şey bir yana, Amelia, oranın müdavimlerinden çok, garsonları tanıyordu, ama onların şakalaşmalarını dinlemekten hoşlanan Ginia, kimseyle fazla samimiyet kurmamaya özen gösteriyordu. Sık sık Amelia ile oturmuş olan ve bir kez yüzüne bile bakmadan Ginia'yı selamlayan tip, kıllı, beyaz kravatlı ve kapkara gözlü bir delikanlıydı, adı da Rodrigues’ti. Gerçekten de İtalyana benzemiyordu ve konuşması değişikti, Amelia ise ona bir çocuk gibi davranıyor, o bir lirasını kahvede harcayacağına cebinde tutsa, on gün sonra bir model tutacak parası olacağını söylüyordu. Ginia onu dinlerken çok eğleniyordu, ama öteki, o güvensiz sesiyle Amelia’ya güzel bir kadın ama şımarık bir çocukmuş gibi diller döküyordu. Kız buna gülüyorsa da bazen bundan sıkılıyor,</span></span> <span class="calibre13"><span class="font"><span class="calibre13">onu kovuyordu. Bunun üzerine Rodrigues masasını değiştiriyor, cebinden kurşunkalemini çıkartıp ona karşıdan bakarak yazmaya koyuluyordu. “Ona bakma,” diyordu Amelia. “Bu onun hoşuna gider.” Yavaş, yavaş, Ginia da ona fazla yüz vermemeye başladı.</span></span></span></p>

          <p class="calibre11"><span class="font"><span class="calibre13">Bir akşam birlikte çıktılar, bir amaçları yoktu. Gezmişler, sonra yağmur başlayınca bir sundurmanın altına sığınmışlardı. Hava soğuktu, ıslak çoraplarla durmak onları üşütmüştü. Amelia, şöyle dedi: “Guido evdeyse, ona gidelim mi?” “Guido da kim?” Amelia bu arada burnunu uzatıp gözlerini karşıdaki eve dikmişti. “Işık yanıyor, gel gidelim, orada ısınırız.” En az altı kat tırmanmışlar, nefes nefese çatı katına vardıklarında Amelia, “Korkuyor musun?” diye sormuştu ona.</span></span></p>

          <p class="calibre11"><span class="font"><span class="calibre13">“Neden korkayım ki,” diye sordu Ginia. “Sen tanımıyor musun onu?” Kapıya vurdukları sırada içeriden gülüşme sesleri geldi; bu boğuk ve sevimsiz gülüş, Ginia’ya Rodrigues'i anımsattı. Sonra ayak sesleri geldi kulaklarına, kapı aralandı ama karşılarında hiç kimseyi göremediler. “Girebilir miyim?” diye seslenen Amelia, içeri girdi.</span></span></p>

          <p class="calibre11"><span class="font"><span class="calibre13">Gerçekten de Rodrigues içerideydi ve çiğ bir ışığın altında, duvarın dibinde duran sedire uzanmıştı. Ama ayakta beyaz gömlekli, asker giysili, sarışın biri daha vardı ve gülerek kızlara bakıyordu. Ginia, gözlerini kamaştıran bu ışık karşısında kıstı gözlerini. Perdeler ve küçük tablolar üç duvarı da örtmüştü, dördüncü duvarın yerinde ise boydan boya pencere vardı.</span></span></p>

          <p class="calibre11"><span class="font"><span class="calibre13">Amelia, Rodrigues’e, yarı şaka yarı ciddi, “Her yerde karşıma sen mi çıkacaksın?” dedi. O da eliyle selam verip, homurdanarak şöyle dedi: “Guido, öteki kızın adı Ginia.” Bunun üzerine asker elini uzatıp, gülümseyerek ve nazik bir biçimde Ginia’yı da selamladı.</span></span></p>

          <p class="calibre11"><span class="font"><span class="calibre13">Ginia, burada rahat davranmak gerektiğini kavradı, Amelia ile Guido’nun başlarının üzerinden bakarak, duvardaki tabloları incelmeye koyuldu. Ağaçların ve tepelerin resmedildiği peyzajların arasında birkaç tane de portre vardı. Ama bitmemiş evlere özgü bir şey olan si-perliksiz ampul, ortalığı aydınlatmaktan çok, insanı körleştiriyordu. Burada, Sakallı’nın yerinde olduğu gibi perdeler asılı olmadığını fark etti, yalnızca dipteki odayı bölen kırmızı bir perde göze çarpıyordu. Ginia, oranın ayrı bir oda olduğunu düşündü.</span></span></p>

          <p class="calibre11"><span class="font"><span class="calibre13">Guido, "Bir şeyler içmek isterler mi?” diye sordu. Odanın ortasında duran büyük masanın üstünde bir şişe, birkaç da bardak vardı. "Buraya ısınmak için geldik,” dedi Amelia. “Dizlerimize dek suya battık.” Guido bardaklara kara bir şarap doldurdu, Amelia da oturmak üzere doğrulan Rodrigues’in bardağını götürdü, içerlerken, Amelia şöyle dedi: “Guido için üzgünüm ama şimdi sen kalk da bacaklarımı ısıtmak için oraya bir yerleşeyim. Yataklar kadınlar içindir. Ginia, sen de gel.” Ama Ginia istemedi, şarapla yeterince ısındığını söyleyerek bir iskemleye oturdu. Bunun üzerine Amelia ayakkabılarını ve ceketini çıkartarak battaniyenin altına giriverdi. Rodrigues divanın ucunda oturmayı sürdürdü.</span></span></p>

          <p class="calibre11"><span class="font"><span class="calibre13">“Siz konuşmaya devam edin,” dedi Amelia. “Beni yalnızca ışık rahatsız ediyor.” Elini uzatarak elektrik düğmesine bastı. “İşte oldu, şimdi bana bir sigara verin.”</span></span></p>

          <p class="calibre11"><span class="font"><span class="calibre13">Ginia, karanlıkta kalınca şaşkına döndü... Guido’nun da divana oturup kibrit aradığını anladı ve yarı karanlıkta kibritin ışığındaki iki yüzü seçti. Sonra karanlık geri geldi ve bir an için, kimseden ses seda duyulmadı. Pencerelerde yağmurun sesi vardı.</span></span></p>

          <p class="calibre11"><span class="font"><span class="calibre13">Birisi bir an için konuştu, ama Ginia hâlâ kendine gelemediğinden sözcükleri seçemedi. Guido’nun da karanlıkta dolaşarak sakin sakin sigara içtiğini fark etti. Sigaranın incecik ışığını görüyor, ayak seslerini işitiyordu. Sonra, Amelia ile öteki delikanlının tartıştıklarını duydu.</span></span></p>

          <p class="calibre11"><span class="font"><span class="calibre13">Sonra yavaş yavaş gözleri karanlığa alışınca masayı, ötekilerin karaltısını ve hatta duvardaki bir iki tabloyu görebilmeye başlayınca daha sakinleşti. Amelia, Guido’ya bir kez hastalandığında o divanda uyuduğu günü anımsatıyordu. “Ama o zaman bu ortağın yoktu," diyordu ona. “Ne yapıyorsun bunu? Çıplak soyuyor musun?"</span></span></p>

          <p class="calibre11"><span class="font"><span class="calibre13">Her şey o denli tuhaftı ki, Ginia, “Kendimi sinemada hissediyorum,” dedi.</span></span></p>

          <p class="calibre11"><span class="font"><span class="calibre13">“Ama burada bilet parası vermezsin,” dedi Rodrigues, kendine özgü ses tonuyla.</span></span></p>

          <p class="calibre11"><span class="font"><span class="calibre13">Guido hiç durmadan yürüyor, odayı bir baştan bir başa arşınlıyordu; koca ayakkabıları incecik yer döşemesini titretiyordu. Hepsi bir ağızdan konuşuyorlardı ama bir anda, Ginia, Amelia’nın sustuğunu fark etti -sigarasının ışığı görünüyordu- ve Rodrigues de susuyordu. Yalnızca Guido’nun sesi doldurmuştu odayı, o da Ginia’nın anlayamadığı bir şey anlatıyordu. Ginia, şimdi kulağını divana dikmişti. Yağmurdan süzülen bir elektrik ışığı pencereden içeriye giriyordu, işitilense yağmur damlalarının çatıları ve olukları aşarak akışıydı. Yağmurun ve erkeğin sesinin kesildiği anlarda sanki ortalık daha da soğumuş gibi oluyordu. İşte o zaman Ginia gözlerini karanlığa dikip Amelia’nın sigarasını seçmeye çalışıyordu.</span></span></p>
        </div>
      </div>
    </div>
  </div>
</body>
</html>
