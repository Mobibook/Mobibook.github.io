<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p><span class="font"><span class="calibre14"><br class="calibre15" id="calibre_pb_11" /></span></span></p>

  <div class="section11">
    <div class="calibre1">
      <div class="calibre1">
        <div class="calibre1">
          <p class="calibre24"><span class="font"><b class="calibre8"><span class="calibre18"><span class="calibre4"> </span></span></b></span></p>

          <p class="calibre24"><span class="font"><b class="calibre8"><span class="calibre18"><span class="calibre4"> </span></span></b></span></p>

          <p class="calibre24"><span class="font"><b class="calibre8"><span class="calibre18"><span class="calibre4"> </span></span></b></span></p>

          <p class="calibre24"><span class="font"><b class="calibre8"><span class="calibre18"><span class="calibre4"> </span></span></b></span></p>

          <p class="calibre24"><span class="font"><b class="calibre8"><span class="calibre18">VII</span></b></span></p>

          <p class="calibre11"><span class="font"><span class="calibre13">“Rodrigues, ona poz vermen için can atıyor,” dedi Ginia eve dönerlerken.</span></span></p>

          <p class="calibre11"><span class="font"><span class="calibre13">“Öyle mi?”</span></span></p>

          <p class="calibre11"><span class="font"><span class="calibre13">“Nasıl çevrende dönendiğini ve bacaklarına nasıl baktığını fark etmedin mi?"</span></span></p>

          <p class="calibre11"><span class="font"><span class="calibre13">“İstediği kadar baksın,” dedi Amelia.</span></span></p>

          <p class="calibre11"><span class="font"><span class="calibre13">“Guido’ya hiç poz vermedin mi?”</span></span></p>

          <p class="calibre11"><span class="font"><span class="calibre13">“Asla,” dedi Amelia bu kez.</span></span></p>

          <p class="calibre11"><span class="font"><span class="calibre13">Alanı geçerlerken, bir erkekle kol kola gezen Rosa’yı gördüler, ne var ki Rosa’nın kolundaki tip Pino değildi. Sanki topalmışçasına yapışmıştı delikanlının koluna ve Ginia şöyle dedi: “Baksana. Sanki birbirlerini yitirmekten korkuyorlar. Pek komik halleri var.” “Bu, insanın arzusuna bağlıdır,” diye yanıtladı onu Amelia, “insan sersemin teki olur ve canı isterse bir öyle yapar, bir böyle.”</span></span></p>

          <p class="calibre11"><span class="font"><span class="calibre13">Ginia, Guido’nun pek çok öğleden sonra stüdyoya gelip resim yaptığını öğrenmişti Rodrigues’ten. “O, gece bile resim yapar,” demişti Rodrigues. “Tuvalin önüne oturdu mu, gözlerinin ferini bir boğa gibi yitirir, bu yüzden tuvalini örtüp onu uzaklaştırmak gerekir.” Sonra gürültülü bir şekilde gülmeye başladı.</span></span></p>

          <p class="calibre11"><span class="font"><span class="calibre13">Ginia, kimseye bir şey söylemeksizin, Rodrigues’in kahvede olduğu bir öğleden sonrasını kollayarak, yalnız</span></span> <span class="calibre13"><span class="font"><span class="calibre13">başına stüdyoya gitti. Bu kez merdivenleri çıkarken yüreği başka bir nedenle atıyordu. Ama kapının önüne geldiğinde fazla düşünmeye gerek kalmadı. Kapı açıktı.</span></span></span></p>

          <p class="calibre11"><span class="font"><span class="calibre13">“Girin" dedi Guido.</span></span></p>

          <p class="calibre11"><span class="font"><span class="calibre13">Ginia, utanç içinde, kapıyı arkasından kapattı. Nefes nefese Guido’nun bakışlarının karşına dikildi. Belki de saatin etkisiydi ama güneş vuran kadife perde odayı kıpkırmızı yapmıştı. Guido, başı öne eğik yürüyerek ona, "Ne var?” diye sordu.</span></span></p>

          <p class="calibre11"><span class="font"><span class="calibre13">“Artık beni tanımaz mı oldun?”</span></span></p>

          <p class="calibre11"><span class="font"><span class="calibre13">Guido gene gömleğinin kollarını sıvamış, yeşil gri pantolonunu giymişti.</span></span></p>

          <p class="calibre11"><span class="font"><span class="calibre13">“Öteki de geldi mi,” diye sordu.</span></span></p>

          <p class="calibre11"><span class="font"><span class="calibre13">Bunun üzerine Ginia, yalnız olduğunu, Amelia’nın kahvede olduğunu söyledi. “Rodrigues bana gelip tabloları görebileceğimi söylemişti. Bir sabah daha geldik, ama sen yoktun.”</span></span></p>

          <p class="calibre11"><span class="font"><span class="calibre13">“Otur o zaman,” dedi Guido. "Bir işi tamamlamak üzereyim.”</span></span></p>

          <p class="calibre11"><span class="font"><span class="calibre13">Pencerenin yanma geri döndü ve bıçakla bir tahta tablayı kazımaya başladı. Divan o kadar alçaktı ki, Ginia oturunca, kendini düşüyor sandı. Ev sahibinin ona sen diye hitap etmesi kafasını karıştırmıştı, ama düşününce bu tiplerin, bütün bu ressamların, tamircilerin konuşmaya bu şekilde başladıklarına karar verdi ve kendi kendine güldü. Bu yumuşak ışığa gözlerini kısarak bakmak, hoşuna gitmişti.</span></span></p>

          <p class="calibre11"><span class="font"><span class="calibre13">Guido, Amelia hakkında bir şeyler söyledi. “Biz arkadaşız,” dedi ona Ginia, “ama ben terzi atölyesinde çalışıyorum.”</span></span></p>

          <p class="calibre11"><span class="font"><span class="calibre13">Oda giderek kararmaya başladığından Ginia ayağa kalkıp, tablonun birine bakmak için başını çevirdi. Saydam ve sulu sulu duran kavun dilimlerinin resmiydi bu. Ginia girdiği anda odayı kaplayan ve perdenin renginden yansıyan pembe ışığın bu tabloda da yansıtıldığını fark etti. O zaman anladı ki resim yapmak için bu tip şeyleri bilmek gerekir; ne var ki bu düşündüklerini Guido’ya söylemeye cesaret edemedi. Guido onun peşinden geldi ve resimleri onunla birlikte seyretmeye başladı.</span></span></p>

          <p class="calibre11"><span class="font"><span class="calibre13">“Bunların tümü eski şeyler,” diyordu arada bir.</span></span></p>

          <p class="calibre11"><span class="font"><span class="calibre13">“Ama çok güzel hepsi,” dedi Ginia. Her an bir elin sırtına konacağından telaşlanan kızın yüreği ağzındaydı. Güzel hepsi, dedi ve yana çekildi. Guido tablolara bakmayı sürdürdü ve kımıldamadı.</span></span></p>

          <p class="calibre11"><span class="font"><span class="calibre13">Guido bir sigara yakarken, Ginia masaya dayanıp bu portrelerin kime ait olduklarını ve Amelia’nın hiç resmini yapıp yapmadığını sordu. "O da modellik yapıyor,” dedi sonradan. Ama Guido buna müthiş şaşırarak, hiç duymadığını söyledi. "Ben onu poz verirken bile seyrettim,” dedi Ginia. <span>“Bu da iyi.</span> Hangi ressamdı bu?” “Adını bilmiyorum, ama poz verdi işte.” “Çıplak mı?” diye sordu Guido. “Evet.”</span></span></p>

          <p class="calibre11"><span class="font"><span class="calibre13">Bunun üzerine Guido gülmeye başladı. “Tam mesleğini bulmuş, her zaman bayılmıştır bacaklarını göstermeye. <span>Peki</span> sen de model misin?” “Hayır, ben atölyede çalışıyorum,” dedi Ginia telaşla.</span></span></p>

          <p class="calibre11"><span class="font"><span class="calibre13">Ne var ki Guido, portresini yapmak istemediği için biraz alınmıştı. Profili Sakallı’nm hoşuna gitmişti; Guido, neden düşünmemişti bunu? “Amelia, pek çok hikâye anlatır,” dedi Ginia, “ayrıca, her gün başka telden çalar. Ne istediğini anlamak zordur.”</span></span></p>

          <p class="calibre11"><span class="font"><span class="calibre13">“Bir zamanlar, onunla birlikte olmak eğlenceliydi," dedi Guido neşeyle. “Bu stüdyo neler gördü neler.”</span></span></p>

          <p class="calibre11"><span class="font"><span class="calibre13">“Hâlâ da görmeye devam ediyor,” dedi Ginia. Amelia ve Rodrigues hiç zaman yitirmiyorlar.</span></span></p>

          <p class="calibre11"><span class="font"><span class="calibre13">Guido ona biraz ciddi, biraz gülerek baktı. Akşam inmişti bile ve yüzündeki ifadeyi ancak görebiliyordu. Ginia ondan bir yanıt beklediyse de bunu alamadı. Uzun bir sessizlikten sonra Guido, “Ginetta, senden hoşlanıyorum. Biliyor musun senden hoşlanıyorum, çünkü sigara <span>içmiyorsun</span>. Sigara içen kızların hepsi bin bir türlü sorun yaratırlar,” dedi.</span></span></p>

          <p class="calibre11"><span class="font"><span class="calibre13">"Burada, o ressam atölyelerine ait boya kokusu yok,” dedi Ginia.</span></span></p>

          <p class="calibre11"><span class="font"><span class="calibre13">Guido ayağa kalktı ve ceketini giymeye koyuldu. “Bu terebentin kokusudur. Güzel bir kokudur." Ginia ne diyeceğini bilemeden erkeği karşısında buldu, eli ense-sindeyken, kız gözlerini sersemce, fal taşı gibi açtı, bir yandan ayağının topuğuyla masaya vuruyordu. Kıpkırmızı olmuştu ve ona sarılan Guido’nun, “Senin koltuk altlarındaki koku, terebentin kokusundan da güzel,” dediğini duydu.</span></span></p>

          <p class="calibre11"><span class="font"><span class="calibre13">Ginia, onu hızla itti, kapıyı bulup koşarak kaçtı. Tramvay durağına gelinceye kadar da durmadı. Yemekten sonra, o gün öğleden sonra olanları düşünmemek için sinemaya gitti.</span></span></p>

          <p class="calibre11"><span class="font"><span class="calibre13">Ama olanları düşündükçe, canı oraya geri dönmeyi daha çok istiyordu. Bu noktada daha çok umutsuzluğa kapılıyordu: Bu yaştaki bir kadına yakışmayacak kadar gülünç bir şey yaptığını biliyordu. Bütün umudu, Guido’ nun ona kızmış olması ve bu yüzden bir daha sarılmak istemeyeceğiydi. Kendi kendine kızmasının bir nedeni de şuydu, o gün Guido merdiven boşluğundan seslenerek ona bir şeyler söylemişti, ama kız onun geri dönmesini isteyip istemediğine kulak vermemişti. Akşam boyunca, sinemanın karanlığında bunları düşünürken, yüreği burkuluyordu ve her an oraya geri döneceğini hissediyordu. Biliyordu ki, onu yeniden görme, özür dileme ve aptallık ettiğini itiraf etme arzusuyla aklını kaçırmak üzereydi.</span></span></p>

          <p class="calibre11"><span class="font"><span class="calibre13">Ginia ertesi gün oraya gitmediyse de koltuk altlarım yıkadı ve güzel kokular süründü. Şimdi, erkeği heyecanlandıranın kendisi olduğundan emindi, ama arada bir de kendinde bu cesareti bulup oraya gittiği için sevinç duyuyordu, çünkü bir erkeğin neye âşık olduğunu artık anlamıştı. “Bunlar Amelia’nın iyi bildiği şeylerdir,’’ diye düşünüyordu, “ama o, bunları öğrenebilmek için kendini harcamış.”</span></span></p>

          <p class="calibre11"><span class="font"><span class="calibre13">Kahveye gittiğinde Amelia ve Rodrigues’in birlikte olduklarını gördü. Girdiği anda, Amelia’nın yüz ifadesinden, her şeyi bildiğini sanarak korktu, ama Amelia son derece sakin davrandı, yorgun ve sıkkın olduğunu söyleyen Ginia, bir yandan Guido’nun sesini düşünüyor, bir yandan da Rodrigues’in her zamanki saçmalıklarını dinliyordu. Şimdi anlamıştı pek çok şeyi: Rodrigues’in, konuşurken Amelia’nın üzerine eğilmesini, gözlerini bir kedi gibi kısmasını, Amelia’nın ona yaptığı işveleri, şimdi an-lamlandırabiliyordu. “Amelia da erkek gibi, hatta Guido’ <span>dan</span> bile beter,” diye düşünürken güleceği geliyordu.</span></span></p>

          <p class="calibre11"><span class="font"><span class="calibre13">Ertesi gün stüdyoya gitti. Sabah, atölyede Bayan Bice, öğleden sonra evde kalabileceklerini, çünkü tatil olduğunu söylemişti istemeye istemeye. Eve geldiğinde, toplantıya gitmek için gömleğini değiştiren Severino'yu buldu. Bu ulusal bir bayramdı, dışarıda bayraklar asılıydı ve Ginia ona, “Acaba askerler de izinli midir bugün?” diye sordu. “Bıraksalar ben de uyuyacaktım,” dedi Severino. Ama Ginia, sevinç içinde Amelia’yı da, Rosa’yı da beklemeden çıktı evden. Sonra, stüdyonun kapısında, Amelia ile gelmediği için pişmanlık duydu.</span></span></p>

          <p class="calibre11"><span class="font"><span class="calibre13">Kendi kendine, “Amelia’yı aramak için uğramıştım,” dedi ve yavaş yavaş tırmandı merdivenleri. Gerçekten Amelia’nın orada olmayacağını biliyordu, çünkü bu saatte arkadaşı kahvede olurdu. Ne var ki kapının önüne geldiğinde, içeriden Rodrigues’in sesini işitti.</span></span></p>
        </div>
      </div>
    </div>
  </div>
</body>
</html>
