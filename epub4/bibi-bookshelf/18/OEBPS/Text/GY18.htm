<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="section15">
    <div class="calibre1">
      <div class="calibre1">
        <div class="calibre1">
          <h1 class="calibre21"><span class="font"><b class="calibre8"><span class="calibre18"><span class="calibre4"><br />
          <b class="calibre8" style="font-family: Sylfaen, serif; font-size: 1em; text-indent: 22pt;"><span class="calibre18">XII</span></b><br /></span></span></b></span></h1>

          <p class="calibre11"><span class="font"><span class="calibre13">Yola çıkmadan bir akşam önce Guido’yu son kez gördüğünde Ginia erkeğin hoşuna gittiği <span>tarzda</span> sevişmenin ölümcül bir şey olduğunu anladı, hatta Guido&#160;onun yüzünü seçebilmek için perdeyi araladığında, Ginia onun ellerini tutarak bunu engelledi. Sonra Rodrigues geldiğinde Ginia, iki erkeği baş başa çene çalmaları&#160;için bırakırken, evli olmamanın anlamını kavradı. Geceyi ve gündüzü birlikte geçirebilmek bambaşka bir şeydi.&#160;Merdivenlerden allak bullak inerken artık bambaşka biri&#160;olduğuna inanmıştı ve bunu herkesin de fark ettiğini sanıyordu. “İşte bu yüzden,” diye düşünüyordu, “sevişmek&#160;yasaklanmış, bu yüzden.” Acaba Rosa ile Amelia da bu&#160;yollardan geçmişler miydi, diye merak etmekten alamıyordu kendini. Vitrinlere bakarken, bir sarhoş gibi yürüdüğünü, bir gölge gibi gelip geçen pek çok öteki insandan bir farkı olmadığını düşündü. Şimdi neden bütün&#160;aktrislerin gözlerinde o yumruk yemiş anlatımın görüldüğünü anlamıştı. Ama insanı gebe bırakan bu olmamalıydı, çünkü onların hiçbirinin çocuğu yoktu.</span></span></p>

          <p class="calibre11"><span class="font"><span class="calibre13">Severino çıkar çıkmaz Ginia kapıyı kilitleyip aynanın karşısında soyundu. Gözlerine, her şey aynı görünüyordu, ama bu olanaksızdı. Teninin bedeninden ayrıldığını hissediyordu ama hâlâ serin bir ürperti bedenini</span></span> <span class="calibre13"><span class="font"><span class="calibre13">sarıyordu. Değişmemişti, her zamanki gibi solgun ve bembeyazdı. “Guido burada olsa,” diye düşündü, “bana&#160;bakmasına izin verirdim. Ona şimdi gerçek bir kadın olduğumu söylerdim.”</span></span></span></p>

          <p class="calibre11"><span class="font"><span class="calibre13">Pazar günü gelip çatınca bunu Guido'suz geçirmek ona pek zor geldi. Amelia, onu görmeye gelince sevindi,&#160;çünkü artık ondan korkmasına gerek yoktu, şimdi aklında fikrinde Guido olduğundan, onun söylediklerini ciddiye almak zorunda da değildi. Onun öylece konuşmasına ses etmiyor, kendi sırrını düşünüyordu. Zavallı Amelia ise, şimdi ondan da yalnızdı.</span></span></p>

          <p class="calibre11"><span class="font"><span class="calibre13">Amelia bile nereye gideceğini bilemiyordu. Soğuk ve karanlık bir öğleden sonrasıydı, her yan pustan nem&#160;içindeydi, insanın canı maç seyretmeye bile gitmek istemiyordu. Amelia evde oturmak, divana uzanıp kahvesini&#160;içmek istediğini söyledi. Ama Ginia şapkasını takıp ona,&#160;“Çıkalım. Tepeye gitmek istiyorum,” dedi.</span></span></p>

          <p class="calibre11"><span class="font"><span class="calibre13">Amelia, hayret verici bir şekilde, ona uyuyordu, o gün tembelliği üstündeydi. Zaman kazanabilmek için&#160;tramvaya bindiler, ama neden zaman kazanmak istediklerini de bilmiyorlardı. Ginia, bir şeyler söylüyor, yürüyor,&#160;yolları seçiyor ve sanki bir bildiği varmış gibi davranıyordu. Yokuşa vurduklarında yağmur çiselemeye başlayınca&#160;Amelia, gitmek istemediğini söylemeye başladı.</span></span></p>

          <p class="calibre11"><span class="font"><span class="calibre13">“Bu yalnızca yere inen sis yüzünden,” diyordu Ginia, “bir şey değil.”</span></span></p>

          <p class="calibre11"><span class="font"><span class="calibre13">Şimdi bomboş yolda, parkın ağaçları altındaydılar ve sanki bu dünyanın dışına çıkmış gibiydiler, hendeklerdeki&#160;suyun çağıltısından ve arkalarında kalan yoldan gelen&#160;tramvayların uğultusundan başka ses yoktu. Soğuk olmaktan çok, ıslak ve duru bir havaydı içlerine çektikleri,&#160;çürümüş yaprakların kokusu duyuluyordu. Amelia yavaş&#160;yavaş kendine geliyordu ve asfaltın üstünde kol kola sıçrayarak, insanın bu havada tepeye çıkması için deli olması gerektiğini söylüyorlar ve âşıkların bile buna yeltenmediklerinden dem vuruyorlardı.</span></span></p>

          <p class="calibre11"><span class="font"><span class="calibre13">Yanlarından geçen gösterişli bir otomobil, az ileride yavaşladı.</span></span></p>

          <p class="calibre11"><span class="font"><span class="calibre13">"Şu bizim olsaydı,” dedi Amelia. Otomobilden çıkan gri bir kol onları çağırdı.</span></span></p>

          <p class="calibre11"><span class="font"><span class="calibre13">“Sizi çıkarabilir miyim,” dedi esmerce bir tip, arabaya ulaştıklarında.</span></span></p>

          <p class="calibre11"><span class="font"><span class="calibre13">“Binelim mi arabaya, Amelia,” diye fısıldadı Ginia, kıkırdayarak. “Bence bu bizi şeytanın yuvasına götürüp,&#160;orada yaya bırakır,” dedi Amelia.</span></span></p>

          <p class="calibre11"><span class="font"><span class="calibre13">Kızlar, yayan devam ederlerken, sürücü de onların adımlarınca yavaşlayarak, peşlerinden geldi. Bir sürü saçma söz ediyor, klakson çalıp duruyordu. “Ben gidiyorum,” dedi Amelia, "affedersin, ama ayakkabılarımın eskimesinden iyidir.”</span></span></p>

          <p class="calibre11"><span class="font"><span class="calibre13">“Sarışın gelmiyor mu?” Adam sıska mı sıska ve kırk yaşlarındaydı.</span></span></p>

          <p class="calibre11"><span class="font"><span class="calibre13">Bunun üzerine, Amelia ortaya, Ginia da sıkışık durumda kapıya yaslanarak yerleştiler arabaya. Sıska adam direksiyonun altında kaybolmuştu, ama gene de bir başlangıç olarak kolunu Amelia’nın omzuna attı. O kara ve&#160;kemikli eli kulağının dibinde gören Ginia, “Bana dokunacak olursa, onu ısırırım,” diye geçirdi aklından. Ama&#160;hemen yola koyuldular. Şakağında çirkin bir yara izi olan&#160;adamın <span>profilinden</span> tamamen yola konsantre olduğu anlaşılıyordu. Yanağını pencereye dayayan Ginia, Guido’&#160;nun burada olmadığı o yedi günü hep gezerek, yolculuk&#160;ederek geçirmenin ne hoş olacağını düşündü.</span></span></p>

          <p class="calibre11"><span class="font"><span class="calibre13">Oysa bu gezi hemencecik sona erdi. Adam, kızlara dönerek, ağzındaki karamelayı da düşürmeden, “İnmek&#160;istediğiniz yer burası mı?” diye sordu.</span></span></p>

          <p class="calibre11"><span class="font"><span class="calibre13">Bunun üzerine Ginia, “Siz isterseniz kahveye de gidin. Ben yaya dönerim,” dedi.</span></span></p>

          <p class="calibre11"><span class="font"><span class="calibre13">Amelia ona dik dik baktı. “Delilik olur bu," dedi, öteki de, "Ben yaya dönerim,” diye yineledi, “Siz iki kişisiniz ve birbirinize yetersiniz.”</span></span></p>

          <p class="calibre11"><span class="font"><span class="calibre13">“Aptal,” diye fısıldadı Amelia, inerlerken. “Anlamadın mı, bu konuşmuyor ama parasını ödüyor.” Ne var ki Ginia arkasını dönüp seslendi: “Her şey için teşekkürler.&#160;Siz arkadaşımı eve götürün.”</span></span></p>

          <p class="calibre11"><span class="font"><span class="calibre13">Yola çıktığı zaman, sisin sessizliğinde durup motorun yeniden çalışıp çalışmadığına kulak verdi. Sonra kendi kendine güldü ve inmeye koyuldu. “Ah, Guido&#160;bunu bağışlarsın,” diye düşünüyordu, vadiye bakarak, soğuğun ve kırların kokusunu içine çekiyordu. Guido da&#160;şimdi, kendi tepelerinde, çıplak toprakların ortasındaydı.&#160;Belki de evinde, ateşin başına oturmuş, stüdyoda yaptığı&#160;gibi sigara içerek ısınmaya çalışıyordu. Bunun üzerin Ginia durdu, çünkü perdenin arkasındaki o ılık ve karanlık&#160;köşe gelmişti aklına ve kendini oracıkta gibi hissetmişti.&#160;“Ah, Guido, dön haydi,” diyordu ellerini ceplerinde yumruk yaparak.</span></span></p>

          <p class="calibre11"><span class="font"><span class="calibre13">Eve döndüğünde pek geç olmamıştı ama saçları hâlâ ıslaktı, çoraplarına çamur sıçramıştı ve yorulmuştu. Ayakkabılarını çıkartıp sıcak yatağına uzandı ve Guido&#160;ile dertleşti. Güzel otomobili düşünüyor, Amelia ile alay&#160;ediyor, o adamı daha önceden tanıyor olabileceğini geçiriyordu aklından.</span></span></p>

          <p class="calibre11"><span class="font"><span class="calibre13">Severino döndüğünde, ona atölyede çalışmaktan bıktığını söyledi.</span></span></p>

          <p class="calibre11"><span class="font"><span class="calibre13">“Sen de değiştir işini,” dedi kardeşi sakince. “Ama lütfen benim öğünlerimi atlatma. Daha uygar çalışma&#160;saatleri bul.”</span></span></p>

          <p class="calibre11"><span class="font"><span class="calibre13">“Çok iş var yapacak.”</span></span></p>

          <p class="calibre11"><span class="font"><span class="calibre13">“Annem hep senin evde oturman gerektiğini söylerdi. Bu kazandığın para için değmez.”</span></span></p>

          <p class="calibre11"><span class="font"><span class="calibre13">Ginia ayağa fırladı. “Bu yıl mezarlığa gitmedik.”</span></span></p>

          <p class="calibre11"><span class="font"><span class="calibre13">“Ben gittim,” dedi Severino. “Yalan söyleme. Bunu sen de pekâlâ biliyorsun.”</span></span></p>

          <p class="calibre11"><span class="font"><span class="calibre13">Ginia, ağzından baklayı çıkarmak üzereydi. Kazandığı o azıcık para olmasa, sırtına giyecek bir şey bulamaz, ellerini koruyacak bulaşık eldivenlerini alamazdı. Parfüm, şapka, krem, Guido’ya armağanlar alınamazdı ve&#160;Rosa gibi basit bir işçi olurdu. Ona yetmeyen, zamandı.&#160;Sabahları yapılabilecek bir iş gerekiyordu ona.</span></span></p>

          <p class="calibre11"><span class="font"><span class="calibre13">Öte yandan, çalışmanın da hoş yanları vardı. Evde kalsa ya da sokaklarda gezinse, bu Guido'suz günlerde,&#160;aklını saran düşüncelerle nasıl başa çıkardı? <span>Oysa,</span> yarın&#160;atölyeye dönecekti ve günü geçip gidecekti. Hemen eve&#160;koşup Severino’ya güzel bir yemek hazırladı ve bugünlerde ona iyi davranmaya karar verdi, çünkü ona öğünleri atlatmak zorunda kalacağı günler olacaktı nasıl olsa.</span></span></p>

          <p class="calibre11"><span class="font"><span class="calibre13">Amelia ortalıkta görünmüyordu. Birkaç akşam, Ginia tam çıkmak üzereyken kendi kendine bunu yapmayacağına söz verdiğini anımsayıp evde oturuyordu. Amelia’nın gelip onu aramasını umuyordu. Bir kez, bir&#160;giysi dikmek isteyen ve ona model göstermek isteyen&#160;Rosa uğradı, ama Ginia ona ne diyeceğini bilemedi. Pino’dan söz ettiler ama Rosa, Pino’nun onu değiştirdiğini&#160;kabul etmiyordu. <span>Oysa,</span> yakınıyor, ölesiye sıkıldığından&#160;dem vuruyor ve ısrarla, “Ne istiyorsun ki, insan evlenince&#160;huzurlu olur," diye direniyordu.</span></span></p>

          <p class="calibre11"><span class="font"><span class="calibre13">Ginia, sürekli Guido’yu düşünmenin ona uyku bile uyutmadığını ayrımsadı ve bazen dönmesi gerektiğini&#160;anlamadığı için ona kızıyordu. “Acaba pazartesiye döner&#160;mi?” diye düşünüyordu. “Belki de dönmez.” Yalnızca kız&#160;kardeşi olan ve onu bütün gün görebilen Luisa’dan özellikle nefret ediyordu. Bir ara stüdyoya gidip Rodrigues’e&#160;Guido’nun sözünü tutup tutmayacağını sormayı bile geçirdi aklından.</span></span></p>

          <p class="calibre11"><span class="font"><span class="calibre13">Ne var ki bunun yerine kahveye gitti ve orada Amelia’yı gördü. “Nasıl geçti/’ dedi, “pazar günün?” Sigara tüttüren Amelia ona gülümsemedi bile ve yavaşça, “İyi&#160;geçti,” dedi. “Seni eve bıraktı mı?” "Elbette,” dedi Amelia.</span></span></p>

          <p class="calibre11"><span class="font"><span class="calibre13">Sonra da sordu: “Sen neden kaçtın?”</span></span></p>

          <p class="calibre11"><span class="font"><span class="calibre13">"Alındı mı?”</span></span></p>

          <p class="calibre11"><span class="font"><span class="calibre13">“Daha neler,” dedi Amelia ona dik dik bakarak. "Yalnızca komik, şu minik kız,” dedi. “Neden kaçtın peki?"</span></span></p>

          <p class="calibre11"><span class="font"><span class="calibre13">Ginia kızardığını hissetti. “Dinle, ağzındaki o karamelayla pek gülünçtü.”</span></span></p>

          <p class="calibre11"><span class="font"><span class="calibre13">“Sersem,” dedi Amelia.</span></span></p>

          <p class="calibre11"><span class="font"><span class="calibre13">“Ya Rodrigues?”</span></span></p>

          <p class="calibre11"><span class="font"><span class="calibre13">“Şimdi gitti.”</span></span></p>

          <p class="calibre11"><span class="font"><span class="calibre13">Eve birlikte döndüler ve Amelia ona, "Bu akşam sana geleceğim,” dedi.</span></span></p>

          <p class="calibre11"><span class="font"><span class="calibre13">O akşam ikisi de çıkmaktan söz etmediler. Ginia bulaşıkları yıkayıp bitirince, divanın kenarına ilişti, Amelia uzanmıştı divana çünkü.</span></span></p>

          <p class="calibre11"><span class="font"><span class="calibre13">Bir süre konuşmadan oturdular, sonra Amelia o boğuk sesiyle fısıldadı: “Komik, şu minik kız.” Ginia başını sallayarak öte yana baktı. Amelia, elini uzatıp onun saçlarını okşadı. “Beni rahat bırak,” dedi Ginia.</span></span></p>

          <p class="calibre11"><span class="font"><span class="calibre13">Amelia derin derin iç geçirdi ve dirseğine dayanarak doğruldu.</span></span></p>

          <p class="calibre11"><span class="font"><span class="calibre13">“Sana âşığım,” dedi boğuk sesiyle.</span></span></p>

          <p class="calibre11"><span class="font"><span class="calibre13">Bunun üzerine Ginia ona sertçe baktı. “Ama seni öpemem. Frengi oldum,” dedi.</span></span></p>
        </div>
      </div>
    </div>
  </div>
</body>
</html>
