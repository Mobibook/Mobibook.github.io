<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">9</h1>

    <p>Rabia zerzevat<a class="si-noteref epub-type_noteref" href="#f616" id="backlink-616">616</a> sepetini sallaya sallaya sabahleyin Sinekli Bakkal Sokağı’na saptı. Bir solukta sokağın ortasına vardı, dükkânın karşısına dikildi. “İstanbul Bakkaliyesi” levhası yenilenmişti ve dükkânın kapısında biri durmuş, başını kaldırmış levhaya bakıyordu. Acayip bir mahlûktu. Bir çocuk gibi, fakat kılığı çocuk değil. Arkasında penbe bir cüppe,<a class="si-noteref epub-type_noteref" href="#f617" id="backlink-617">617</a> başında abanî bir sarık...<a class="si-noteref epub-type_noteref" href="#f618" id="backlink-618">618</a> Arkasında ayak sesi duyunca birdenbire döndü ve Rabia orta yaşlı bir cüce ile burun buruna geldi. Buruşuk yüzünde tabiî komiklerin mahzun<a class="si-noteref epub-type_noteref" href="#f619" id="backlink-619">619</a> gözleri vardı.</p>

    <p>— Tevfik, müşteri geldi.</p>

    <p>İçeriye seslendi. Uzun boylu bir adam, basık kapıdan geçebilmek için başını eğdi ve o eski sokakta beklemediği sevimli, küçük müşteriyle yüz yüze geldi. Altın gözlerin yeşil mevceleri parıl parıl yanıyor, beyaz örtünün içindeki yüz, Tevfik’in izah edemeyeceği<a class="si-noteref epub-type_noteref" href="#f620" id="backlink-620">620</a> bir heyecanla kıpkırmızı olmuştu.</p>

    <p>Dükkândan çıkıveren bu adama Rabia derhal ısınmıştı. Sıcak kestane rengi gözlere gözlerini dikmiş, uzun kumral bıyıkların altında gülen ağızla o da beraber gülüyordu.</p>

    <p>— Daha dükkân pek hazır değil ama, zarar yok. Buyurun bakalım, küçükhanım. Bir siftah edelim... İnşaallah ayağınız uğurlu gelir!</p>

    <p>Rabia, fasulye ve soğan taşan sepeti kaldırdı, gösterdi:</p>

    <p>— Bu sabah alışveriş bitti.</p>

    <p>— Vah vah, yarın sabah bizden alırsınız.</p>

    <p>— Her sabah, her sabah...</p>

    <p>Çocuğun sesindeki heyecan Tevfik’i biraz şaşırttı.</p>

    <p>Hafızasında bir kasırga esti. Bu kız kime benziyordu? Emine’ye... Gerçi dudakları kısık, gözleri küçük değil ama, yüzünün darlığı, teninin pürüzsüzlüğü... Kendi kızı bu yaşta olmalı. Bekçi Ramazan Ağa’nın sesi, kulaklarında hâlâ çınlıyor:</p>

    <p>— Kızın çok büyüdü, Tevfik! Hafız oldu.</p>

    <p>— Babanın adı ne, kızım?</p>

    <p>— Kız Tevfik.</p>

    <p>Birçok şey birden oldu. Cüce kapıya dayanmış ağlıyordu. Tevfik, Tuna Nehri gibi taşmıştı, tayfun gibi kızının etrafında dönüyor, kapıp kollarıyla kaldırıyor, dükkânda aşağı yukarı divane<a class="si-noteref epub-type_noteref" href="#f621" id="backlink-621">621</a> gibi dolaştırıyor, arada bir bırakıyor, biraz yüzüne baktıktan sonra tekrar kapıyor, nöbet gelmiş deli gibi sayıklıyor, ağlıyordu.</p>

    <p>Biraz sükûn bulunca<a class="si-noteref epub-type_noteref" href="#f622" id="backlink-622">622</a> Rabia ile cüceyi bir sabun sandığına oturttu, kendisi aralarında, bir kolu birinin belinde, bir kolu ötekinin omzunda ikisini birden sıkıyor, ikisini de sıra ile şapır şapır öpüyordu. Bu mesut badirede<a class="si-noteref epub-type_noteref" href="#f623" id="backlink-623">623</a> en kendisine hâkim olan gene Rabia idi.</p>

    <p>Tevfik’in çocuk ruhu, cücenin çarpık ve bî-çâre<a class="si-noteref epub-type_noteref" href="#f624" id="backlink-624">624</a> vücudu, hacet isteyen,<a class="si-noteref epub-type_noteref" href="#f625" id="backlink-625">625</a> sevgi bekleyen iki zavallı kimsesiz... Rabia ikisine birden sahip çıktı.</p>

    <p>Tevfik oturur oturmaz sürgünde geçen hasret ve gurbet yıllarını anlatmaya başladı. Sırasız ve karmakarışık bir hikâye, fakat o kadar canlı ki Rabia kendini o yılları babasıyla beraber geçirmiş zannediyordu. İlk senelerin sefaletinde<a class="si-noteref epub-type_noteref" href="#f626" id="backlink-626">626</a> birkaç para edinebilmek için pazaryerlerinde halkı eğlendirmiş, bazân yapyalnız, kafasını sokacak bir damdan mahrum,<a class="si-noteref epub-type_noteref" href="#f627" id="backlink-627">627</a> ekmekçi dükkânları önünde gözleri ve ağzı sulanarak aç ve avare<a class="si-noteref epub-type_noteref" href="#f628" id="backlink-628">628</a> dolaşmış...</p>

    <p>Hikâyesinin bu kısmıyla kızın şen gözlerinin yaşardığını gören Tevfik, sergüzeştinin<a class="si-noteref epub-type_noteref" href="#f629" id="backlink-629">629</a> başka bir safhasına<a class="si-noteref epub-type_noteref" href="#f630" id="backlink-630">630</a> atladı.</p>

    <p>— Zâti Bey Gelibolu’ya Mutasarrıf<a class="si-noteref epub-type_noteref" href="#f631" id="backlink-631">631</a> olunca sürgünlerin yüzü güldü. Ben derhal yanına kapılandım, başımı bir yere soktum, sırtım esvap,<a class="si-noteref epub-type_noteref" href="#f632" id="backlink-632">632</a> midem sıcak yemek buldu. Fakat hepsini alnımın teriyle kazandım ha! Evin içinde de, dışında da gece gündüz çalıştım.</p>

    <p>— Ne iyi adam, Allah razı olsun, fakat Padişah’tan korkmadı mı?</p>

    <p>— Ne bileyim, şekerim. Öteki sürgünler mahsus<a class="si-noteref epub-type_noteref" href="#f633" id="backlink-633">633</a> yapıyor, dediler. Güya<a class="si-noteref epub-type_noteref" href="#f634" id="backlink-634">634</a> sürgünlere iyi muamele ederse, Jön’lerden olacak diye korkar, ona memuriyet<a class="si-noteref epub-type_noteref" href="#f635" id="backlink-635">635</a> verirmiş. Güya İstanbul’da daha evvel yüksek bir memurmuş, mutasarrıflık bir nevi sürgünlükmüş... Miş, miş, miş... Anlarsın ya, iş içinde iş.</p>

    <p>Tevfik, bu karışık lâkırdıları daha iyi anlatmak için bir de göz kırptı ama, Rabia gene bir şey anlamadı. Bununla beraber lâkırdı kesilmesin diye, anlamış gibi başını sallıyordu.</p>

    <p>— Gündüz tulumbadan su çeker, çocukları mektebe götürür getirirdim, zerzavat bile ayıklardım. Fakat gece oldu mu, haydi yemiş bahçelerine... Sabaha kadar vur patlasın, çal oynasın...</p>

    <p>— Ee, sonra?</p>

    <p>Tevfik sustu, bu gecelerin açık ve galiz<a class="si-noteref epub-type_noteref" href="#f636" id="backlink-636">636</a> eğlencelerini nasıl kızına anlatabilirdi. Kendi kendine:</p>

    <p>— Çiçek bozuğu<a class="si-noteref epub-type_noteref" href="#f637" id="backlink-637">637</a> bir Çingene çengi<a class="si-noteref epub-type_noteref" href="#f638" id="backlink-638">638</a> karısı vardı, surat düşkünü ama, şeytan mı şeytan.</p>

    <p>Rabia, Emine’yi hatırlatan kuru bir sesle:</p>

    <p>— Çingene demek, fenâ kadın, demektir, diyordu. Tevfik’in yüzü bulutlandı:</p>

    <p>— Öyle, deme Rabia, göğsünde insan yüreği taşıyan, orada bir o, Çingene vardı. O olmasa, ben ne olurdum? Bir köpek, efendileri eğlendirmek için burnuna halka takılıp oynatılan bir ayı... Beni bir o, insan yerine koydu.</p>

    <p>— Öyle ise fenâ kadın değil. Fakat sen ne vakit geldin, Tevfik?</p>

    <p>Kendini bildi bileli babasından herkes ona Tevfik diye bahsetmişti, ona da babasını adıyla çağırmak tabiî<a class="si-noteref epub-type_noteref" href="#f639" id="backlink-639">639</a> geliyordu. Fakat öyle sevimli bir Tevfik deyişi vardı ki, her defasında babası, kızı sıkıyor, saçlarını öpüyordu:</p>

    <p>— Seni nasıl İstanbul’a bıraktılar?</p>

    <p>— Zâti Bey’in Dâhiliye Nazırı<a class="si-noteref epub-type_noteref" href="#f640" id="backlink-640">640</a> olduğunu duymadın mı?</p>

    <p>— Ha... Ha...</p>

    <p>— Beni o getirdi. Biraz da para verdi.</p>

    <p>— Bu vakte kadar ne yapıyordun?</p>

    <p>— İş aradım. Bizim Zuhurî kolu<a class="si-noteref epub-type_noteref" href="#f641" id="backlink-641">641</a> parçalanmış... Arkadaşların birçoğu aktör olmuş. Ha... Ha... Ha... Nasıl oyun bu? Söyleyeceklerini kitaplardan öğreniyorlar. Bir türlü aklım ermedi. Oyuncu diyeceğini kendi hemen bulup uydurmazsa, bilmezse, ezberden sûre<a class="si-noteref epub-type_noteref" href="#f642" id="backlink-642">642</a> okur gibi oynamaz mı?</p>

    <p>Tevfik eski arkadaşlarının dağılmalarına, bilhassa tiyatronun tahta barakaları içinde tercüme eserler oynamalarına kızıyordu. Başka âlemin, yabancı hayatların bizim halkta alaka uyandıracağına bir türlü akıl ermiyordu. Herhalde en eski arkadaşı, orta oyununun meşhur cücesi Rakım’ı bulduğuna çok seviniyordu. Artık ölünceye kadar ondan ayrılmayacaktı. Cüceyi derhal dizinin üstüne çıkardı, yeni baştan Rabia’ya:</p>

    <p>— İşte senin altı parmak amcan, diye takdim etti.</p>

    <p>Cücenin gözleri Rabia’ya çarpıklığı, sakatlığı, çirkinliği için af diliyor gibi, biraz muhabbet<a class="si-noteref epub-type_noteref" href="#f643" id="backlink-643">643</a> dileniyor gibi geldi. Ne kadar Sarman’ın sarı gözlerine benziyordu. Kollarını cücenin boynuna doladı, iki yanağından öptü. Fakat cüce bunu derhal alaya vurdu. Rabia’nın öptüğü yerleri ovuyor, gevrek gevrek gülüyordu. Söyleyecek şey kalmayınca Rabia fırladı, dükkânı teftişe<a class="si-noteref epub-type_noteref" href="#f644" id="backlink-644">644</a> koyuldu. Burnunu her çuvala, her kutuya sokuyor, kokluyordu.</p>

    <p>— Artık biz dükkânı açacağız. Belki Rakım Amca ile para biriktirir de ikilik bir orta oyunu kumpanyası<a class="si-noteref epub-type_noteref" href="#f645" id="backlink-645">645</a> yaparız. Bu ramazan geceleri Karagöz oynatacağız. İnsan biraz gevezelik etmezse dili paslanıyor.</p>

    <p>Rabia, Tevfik’in dükkânındaki hayatını beraber yaşayacakmış gibi dinliyor, rafların düzeni için öğüt veriyordu. Eğer Rakım sebze sepetini devirip de soğanlar yere yuvarlanmasalar, Rabia, bu tatlı rüyadan hiç uyanmayacaktı. Eyvah, öğle yaklaşmıştı... Çarşıdan vaktinde döndüğü günler bile Emine söylenirdi, bugün ne diyecekti? Sepeti kaptı, dükkândan fırladı, hem koşuyor, hem başı arkaya çevrilmiş sesleniyordu:</p>

    <p>— Yemekten sonra gene gelirim.</p>

    <p>Tevfik dükkânın kapısında durdu, elini salladı, Rabia köşeyi döndükten epeyce sonra, hâlâ elini sallıyordu.</p>

    <p>Rabia geldi ve temizlik başladı. Entarisinin peşleri<a class="si-noteref epub-type_noteref" href="#f646" id="backlink-646">646</a> kuşağına sokulu, bir çıplak ayak tahta fırçasının üstünde, öteki çıplak ayak yerde; bir el belde, öteki muvazene<a class="si-noteref epub-type_noteref" href="#f647" id="backlink-647">647</a> yapmak için havada, dükkânın üstündeki odayı ovmaya başladı. Rakım da yalınayak, elinde paslı, delik bir kova, bahçedeki kuyudan su taşıyor, Rabia’nın gösterdiği yere döküyor, bahçe ile ev arasında mekik dokuyordu.</p>

    <p>Dükkânda Karagöz takımını bitirmekle meşgul Tevfik, arada bir sesleniyor... Üçü de çocuk gibi mesut.<a class="si-noteref epub-type_noteref" href="#f648" id="backlink-648">648</a></p>

    <p>Senelerin yığdığı pislik, kir ve tozla uğraşan Rabia’nın kalbi su gibi hafifti. Ömründe ilk defa etrafını çeviren memnuat<a class="si-noteref epub-type_noteref" href="#f649" id="backlink-649">649</a> duvarı dibine kadar yıkılmıştı. Güya bir el, kalbinin bağlarını çözmüş, ona, “İstediğin kadar gül, oyna, sevin ve yaşa!” demişti.</p>

    <p>O sabah öğle vakti eve dönünce, Emine’den çok şiddetli bir azar yemişti. Canına sokacak kadar sevimli, tatlı bulduğu babasıyla ilk mülâkattan<a class="si-noteref epub-type_noteref" href="#f650" id="backlink-650">650</a> sonra, anası ona birdenbire çok sevimsiz gelmiş, içini kinle doldurmuştu. Emine ne sorduysa, geç kalmasının sebebini ne kadar anlamak istediyse o, o kadar inatçı bir sükûtla mukabele etmişti.<a class="si-noteref epub-type_noteref" href="#f651" id="backlink-651">651</a> Eğer İmam vaktinde yetişmese, belki Emine onu dövecekti. Fakat bu inat, Emine’nin çenesini açmış, kızın ne kadar kusuru varsa babasından geldiğini söylerken, Tevfik’e ağzını açmış, gözünü yummuştu. İlk defa Rabia anasının gözlerine isyanla bakmış, “Ben de, babam da fenâyız... Ne yapacaksın... Bırak, babama gideyim!” diye haykırmıştı.</p>

    <p>— Baban mı? Hele bir İstanbul’a ayak bassın, selâmlıkta Padişah’ın arabasının altına yatar, vükelanın kapılarını aşındırır, o herifin ne kepaze<a class="si-noteref epub-type_noteref" href="#f652" id="backlink-652">652</a> olduğunu anlatırım. Tekrar cehennemin bucağına<a class="si-noteref epub-type_noteref" href="#f653" id="backlink-653">653</a> sürdürmezsem bana Emine demesinler!</p>

    <p>Rabia, bundan ürkmüş, dudakları mühürlenmişti.</p>

    <p>Babasının döndüğünü Emine’ye sezdirmemek için doğru konağa gitmeye karar vermişti. Fakat gene dayanamamış, konağın kapısından dönmüş, dükkâna gelmişti.</p>

    <p>Şimdi tahtaları âdetâ parçalayacak gibi şiddetle ovarken düşünüyordu. Babasının geldiğini Emine’den saklamak kâbil değildi.<a class="si-noteref epub-type_noteref" href="#f654" id="backlink-654">654</a> O halde? Çocuk, Sabiha Hanım’ı, bu tehlikeye karşı biricik selâmet<a class="si-noteref epub-type_noteref" href="#f655" id="backlink-655">655</a> yeri, diye hatırladı. Ona anlatacak, iltica edecek.<a class="si-noteref epub-type_noteref" href="#f656" id="backlink-656">656</a> Hemen o gece söyleyecekti. Öğleden sonra konağa gitmediğinin kim farkına varabilirdi, o, akşam yemeğine gider, yemekten sonra Sabiha Hanım’ın odasında içini dökerdi.</p>

    <p>O akşam Sabiha Hanım’ın misafirleri olduğu için Rabia bir şey söylemedi. Ertesi akşam cesaret edemedi. Emine’nin pek az sokağa çıkması, belki komşuların eve pek seyrek gelmesi, Tevfik’in geldiğinden onu haberdar etmedi. Konak, Rabia’nın öğleden sonra gelmemesine dikkat etmedi. Bir hafta bu vaziyet devam etti.</p>

    <p>Bu meşhur haftanın her gününde öğleden sonra Rabia gitti, dükkânın üstündeki evi temizledi, mutfağa çekidüzen verdi. Babası, cüce, o, birbirlerine pek alışmışlar, senelerden beri beraber yaşıyormuş gibi teklifsiz olmuşlardı. Arada, bu vaziyetten Emine haberdar olursa ne olacağını düşünüyorlar, keyifleri kaçıyordu. Fakat Rakım Amca, Rabia’ya anasıyla babası arasında intihap<a class="si-noteref epub-type_noteref" href="#f657" id="backlink-657">657</a> hakkı olduğunu anlatıyor, Rabia babasını tercih etmeye yemin ediyor, Tevfik’in yüzü gülüyordu.</p>

    <p>Rabia’nın bu sergüzeşti<a class="si-noteref epub-type_noteref" href="#f658" id="backlink-658">658</a> keşfedilmeden bir gün evvel üçler, en şen saatlerini yaşadılar. Artık ev hazırdı, dükkân badana olmuş, temizlenmiş, mallar yerli yerine dizilmiş, raflar süslenmiş, tavana renkli kâğıtlardan kesilmiş, askılar asılmıştı.</p>

    <p>Tevfik’in Karagöz takımı da hazırdı. Üçler, bahçede perde yerini, fener yerini tespit ettiler. Ramazan yaza geliyordu. Geceleri Allah’ın kandilleri sarkan koyu lacivert kubbe, dünyanın günahkârlarına gülecek, İstanbul’un ılık ve tatlı havasında bin bir minare mahyalarını<a class="si-noteref epub-type_noteref" href="#f659" id="backlink-659">659</a> sallandıracaktı.</p>

    <p>Tevfik:</p>

    <p>— Rakım, lâzım gelen şamatayı yapmak için tefimiz yok, dedi.</p>

    <p>Rabia atıldı:</p>

    <p>— Ben konaktan getiririm. Ben, hem şarkı söyler, hem tef çalarım. Hem de ne güzel çalarım, bayılırsın.</p>

    <p>Genç baba, gözlerini kıstı, kızının çalımına güldü.</p>

    <p>Fakat birdenbire yeisle başını salladı:</p>

    <p>— Sen bir hafızsın Rabia, bu maskara türküleri nasıl söylersin. “Yâr bana bir eğlence, yâr” diye bağıran hafız nerede görülmüş?</p>

    <p>— Bir kere tef çaldığımı dinle de sonra söyle... Ben Vehbi Dede’nin talebesiyim.</p>

    <p>— Orası işi bozuyor ya... Senin usulün sokak çocuklarına, mahalle Karagözcüsü’ne gelmez.</p>

    <p>Rabia sırıttı, mutfağa daldı. Bir dakika sonra elinde teneke kahve tepsisinden bir tef, uzun parmakları üstünde dolaşıyor, çalıyordu. Babası tepsiyi elinden kaptı, avazı çıktığı kadar bağırarak:</p>

    <p>— Ben sana demedim mi sevme dokuz yâr, diye hem söylüyor, hem de en şamatalı usulüyle tepsi çalıyordu. Sonra tepsiyi fırlattı; kızına:</p>

    <p>— Ben sana bir maymun alsam da, sen de sokaklarda oynatsan nasıl olur! Sende bu istidat<a class="si-noteref epub-type_noteref" href="#f660" id="backlink-660">660</a> varken, pencerelerden başına çil kuruş yağar, biz de ekmek parası ediniriz.</p>

    <p>Babasının bu şakası, ona, pencereden maymun seyrettiği günleri hatırlattı. Sokaktaki çocuk alayına iltihak<a class="si-noteref epub-type_noteref" href="#f661" id="backlink-661">661</a> için ne kadar içi sızlamış, cama yapışan burnu yamyassı oluncaya kadar gözleri macuncu Çingene’yi seyretmişti.</p>

    <p>Eğildi, yerden tepsiyi aldı. Birdenbire maymun oynatan bir Çingene oluvermişti. Tepsiye sert, sert, tam tam vuruyor, başı bir tarafta, göğsü ilerde, bir ayağı muhayyel<a class="si-noteref epub-type_noteref" href="#f662" id="backlink-662">662</a> bir maymunu tekmeleyerek, oynatarak bahçede dolanıyordu. Rakım, çocuğun sanatkâr temsiline<a class="si-noteref epub-type_noteref" href="#f663" id="backlink-663">663</a> dayanamadı. O da hemen bir maymun oluverdi. Dört ayak yürüyor, gözleri dört dönüyor, maymun gibi çığrıyor, güya atılan fındıkları kaparak, dişleriyle kırarak kabuklarını Tevfik’in suratına fırlatıyor, Çingene’nin bir tarafından öbür tarafına, yan yan taklak atıyordu.</p>

    <p>O hafta, böyle kahkahalı, oyunlu bir sahne ile kapandı.</p>

    <p>Rabia’nın o hafta derslerine gelmediğini ancak perşembe günü Kâhya Kadın, Vehbi Dede’den öğrendi. Çocuğu her akşam sofrada ve yemekten sonra da Hanımefendi’nin odasında görüyordu. O kadar çalışkan ve uslu bir kız dersten kaçamaz... O halde mutlak Emine onu evde alıkoyuyor. Hemen başını örttü, İmam’ın evine gitti.</p>

    <p>İkindi vaktiydi. Şükriye Hanım kapıyı çalarken çamaşır çivitleyen<a class="si-noteref epub-type_noteref" href="#f664" id="backlink-664">664</a> Emine’nin zaten kulağı tetikte... Zihni, Rabia’nın son günlerde tavrının<a class="si-noteref epub-type_noteref" href="#f665" id="backlink-665">665</a> başkalığıyla meşgul...</p>

    <p>Sabunlu elleriyle kapıyı açıp da Kâhya Kadın selâm sabahtan evvel yekten<a class="si-noteref epub-type_noteref" href="#f666" id="backlink-666">666</a> ona, Rabia’yı niçin öğleden sonra dersten alıkoyduğunu sorunca şaşırdı.</p>

    <p>— Rabia konakta değil mi?</p>

    <p>— Yooo... Bir haftadır öğlelerden sonra gelmiyor.</p>

    <p>Emine’nin gözleri küçüldü, iki batıcı iğne ucu, dudakları büzüldü, bir tek dar çizgi oldu ve Kâhya Kadın’a, aklına ve ağzına geleni söyledi.</p>

    <p>Kız, geçen cuma, pazardan geç geldiğinden beri, esasen içine kurt düşmüştü. Kim bilir nasıl bir felâkete uğramıştı. Tüüü... Yazıklar olsun! Elin fukarasının ehl-i ırz<a class="si-noteref epub-type_noteref" href="#f667" id="backlink-667">667</a> bakire evlâdını terbiye edeceğiz diye konağa alıp da nasıl böyle sokaklara salıveriyorlardı? Hanımefendi ha!</p>

    <p>Şükriye Hanım, Rabia’nın henüz çocuk denilecek çağda olduğunu söyleyince bütün bütün köpürdü. Memeleri koynunda elma gibi, âdet görmesi yaklaşmış koskocaman kız! Biricik evlâdını böyle sokaklara salan Sabiha Hanım’ın düzgününden, allığından, rastığından, seviciliğinden<a class="si-noteref epub-type_noteref" href="#f668" id="backlink-668">668</a> ve daha nelerinden tutturdu. Kâhya Kadın’a, çanak yalayıcı, boynuzlu karı, diye bağırdı.</p>

    <p>Eğer bu patırtıdan, ikindi uykusu başına sıçrayan İmam aşağı koşmasa, iki kadın, avluda saç saça, baş başa dövüşeceklerdi.</p>

    <p>Şükriye Hanım, Rabia’nın öğlelerden sonra nerelerde dolaştığını anlamadan konağa döndü. Fakat Hanımefendi’nin odasına ayak bastığı andan itibaren bir curcunadır başladı. Rabia, orada, Sabiha Hanım’a nihayet babasının avdetini<a class="si-noteref epub-type_noteref" href="#f669" id="backlink-669">669</a> anlatıyordu. Derken Emine konağa geldi. Eğer bütün bu vak’alarda Sabiha Hanım soğukkanlılığını ve idaresini göstermese maazallah<a class="si-noteref epub-type_noteref" href="#f670" id="backlink-670">670</a> bir felâket olacaktı.</p>

    <p>Ağzı köpürerek Sabiha Hanım’a tam bir cephe hücumuna geçen Emine, Tevfik’in avdetini duyunca, pattadak düştü, bayıldı. Ayılır ayılmaz, biricik çocuğunu o soytarıya vermektense eliyle boğmak için Rabia’nın gırtlağına atıldı. Bütün konak, Emine’yi zaptetmeye uğraşırken, Sabiha Hanım İmam’a haber yolladı. Mabeyn kapısında<a class="si-noteref epub-type_noteref" href="#f671" id="backlink-671">671</a> İmam’la müzakereden<a class="si-noteref epub-type_noteref" href="#f672" id="backlink-672">672</a> sonra, aldıkları karar şu oldu:</p>

    <p>Şeriat,<a class="si-noteref epub-type_noteref" href="#f673" id="backlink-673">673</a> zaten bu yaşta çocuğa, anasına veyahut babasına gitmek için hakk-ı hıyai<a class="si-noteref epub-type_noteref" href="#f674" id="backlink-674">674</a> vermişti. İşi mahkemeye düşürmektense Selim Paşa’yı hakem yapıp işi dostane<a class="si-noteref epub-type_noteref" href="#f675" id="backlink-675">675</a> halletmek daha münasip<a class="si-noteref epub-type_noteref" href="#f676" id="backlink-676">676</a> değil miydi?</p>

    <p>İmam, derhal kabul etti. Esasen Tevfik’in Dâhiliye Nazırı Zâti Bey’den himaye görmesi<a class="si-noteref epub-type_noteref" href="#f677" id="backlink-677">677</a> siyasî rakibi olan Selim Paşa’nın gözüne girmek, kendisine acındırmak, mümkün olursa bu rekabeti hafifçe körükleyip Paşa’dan bir külâh kapmak...<a class="si-noteref epub-type_noteref" href="#f678" id="backlink-678">678</a> Bu, İmam’a, en muvafık<a class="si-noteref epub-type_noteref" href="#f679" id="backlink-679">679</a> bir şekil gibi göründü. Hem davanın halline<a class="si-noteref epub-type_noteref" href="#f680" id="backlink-680">680</a> kadar Rabia’yı Hanımefendi’nin konakta alıkoyması, işin en muvafık tarafıydı.</p>

    <p>Cuma selâmlığından sonra karısı ile uzun bir müzakereden sonra Paşa, selâmlığa çıktı ve evvelâ İmam’ı kabul etti. O gün Hacı İlhami Efendi, gözleri yaşlı, boynu bükük bir ihtiyar manzarası veriyordu. Dedi ki:</p>

    <p>— Paşamızın vereceği kararı, şeriat hükmü gibi kabule âmâdeyim.<a class="si-noteref epub-type_noteref" href="#f681" id="backlink-681">681</a> Çocuğun babasını isteyeceğinden korkuyorum. Asıl yandığım şey, bu kadar emek ve zahmetten sonra kepaze herifin masum kızı, Zâti Bey gibi sarhoş ve bîedep<a class="si-noteref epub-type_noteref" href="#f682" id="backlink-682">682</a> bir adamın evine götürmesi olacak.</p>

    <p>Paşa’nın gür kaşları birbirine karıştı:</p>

    <p>— Rabia’yı Zâti Bey’in konağına götürmemesini Tevfik’e söylerim. Götürürse, kız, bir daha bizim konağa ayak basamaz.</p>

    <p>İmam, ellerini oğdu, sesini alçalttı:</p>

    <p>— Şurasını da arz edeyim ki mahalleli, Tevfik’in nereden para bulup dükkân açtığına hayrette... Herkes, Zâti Bey’e hafiye<a class="si-noteref epub-type_noteref" href="#f683" id="backlink-683">683</a> yazılmış diyor. Sinekli Bakkal’da bizim gibi fukaralara hafiyelik edecek değil ya...</p>

    <p>Paşa güldü. İmam’ın manevrasını<a class="si-noteref epub-type_noteref" href="#f684" id="backlink-684">684</a> derhal anlamıştı.</p>

    <p>— Politikayı büyüklere bırak, İmam Efendi. Kendi işine bak.</p>

    <p>İmam, kendince ince bulduğu siyasette bu defalık ısrar etmedi. Asıl maksadını, endişesini, Paşa’yı müteessir<a class="si-noteref epub-type_noteref" href="#f685" id="backlink-685">685</a> eden bir çıplaklıkla açtı:</p>

    <p>— Çocuk babasına giderse, hafızlıktan kazancı da elden gidecek. Biz o kadar para, emek sarf ettik.<a class="si-noteref epub-type_noteref" href="#f686" id="backlink-686">686</a> Hem çocuğun getirdiği varidat<a class="si-noteref epub-type_noteref" href="#f687" id="backlink-687">687</a> kesilirse yarı aç, yarı tok kalacağız. Malûm ya, dünyada Allah korkusu kalmadı. Benim gibi fukara bir imamla, mahalleli, her ilmühaber için bezirgân<a class="si-noteref epub-type_noteref" href="#f688" id="backlink-688">688</a> gibi pazarlık ediyor.</p>

    <p>Kâhya Efendi, bu aralık, Rabia’yı, sonra Tevfik’i odaya aldı.</p>

    <p>Paşa, evvelâ çocuğa dedi ki:</p>

    <p>— Kızım, işte baban, işte büyükbaban, hangisinin yanında oturmak istersin?</p>

    <p>— Babamın yanında, Efendim.</p>

    <p>— Büyükbaban sana emek verdi, bunca yıl seni himaye etti.<a class="si-noteref epub-type_noteref" href="#f689" id="backlink-689">689</a> Babanın yanında bir kadın da yok. Sen şimdilik büyükbabanın yanında kal, babanı istediğin zaman gider, görürsün.</p>

    <p>Rabia birdenbire Tevfik’in elini yakaladı:</p>

    <p>— Babamın benden başka kimsesi yok, Efendim.</p>

    <p>— Kızına bakmaya iktidarın<a class="si-noteref epub-type_noteref" href="#f690" id="backlink-690">690</a> var mı, Tevfik? Rabia atıldı:</p>

    <p>— Dükkân açıyoruz, Paşa Efendi, herkes bizden alışveriş edecek, siz de edersiniz, değil mi?</p>

    <p>Kızın gözlerinden damla damla yaşlar akıyordu.</p>

    <p>İmam, partiyi kaybediyordu. Yutkundu:</p>

    <p>— Kızın kazancına göz dikti de, aklını çeldi, bunca senedir evlâdını bir kere aradı sordu mu?</p>

    <p>Tevfik ilk defa ağzını açtı:</p>

    <p>— Rabia’nın kazançları gene İmam’a verilsin, Efendim! Ben kızıma bakarım.</p>

    <p>Bu teklif şayan-ı kabul<a class="si-noteref epub-type_noteref" href="#f691" id="backlink-691">691</a> görüldü. Paşa, Rabia’yı hareme<a class="si-noteref epub-type_noteref" href="#f692" id="backlink-692">692</a> yolladı, İmam’ı savdı,<a class="si-noteref epub-type_noteref" href="#f693" id="backlink-693">693</a> fakat Tevfik’i alıkoydu.</p>

    <p>— Kızının tahsili ile ben hayli meşgul oldum,<a class="si-noteref epub-type_noteref" href="#f694" id="backlink-694">694</a> Tevfik... Devamına müsaade edecek misin?</p>

    <p>— Emredersiniz Paşam.</p>

    <p>— O halde benim de bir şartım var. Kızını Zâti Bey’in konağına götürmeyeceksin.</p>

    <p>— Allah esirgesin.</p>

    <p>Demek, Zâti Bey’in ahlakının düşüklüğü, Tevfik gibi bir serseriye bile çirkin geliyordu. Paşa öksürdü:</p>

    <p>— Doğru söyle Tevfik. Zâti Bey, sana, mahallede bir vazife<a class="si-noteref epub-type_noteref" href="#f695" id="backlink-695">695</a> verdi mi?</p>

    <p>— Nasıl vazife efendim?</p>

    <p>Tevfik’in yüzündeki hayret samimiydi.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f616">
      <a class="si-backref" href="#backlink-616">616</a>. Sebze.
    </div>

    <div class="si-footnote html5_aside epub-type_footnote" id="f617">
      <a class="si-backref" href="#backlink-617">617</a>. Uzun, yenleri geniş, düğmesiz giysi.
    </div>

    <div class="si-footnote html5_aside epub-type_footnote" id="f618">
      <a class="si-backref" href="#backlink-618">618</a>. Kavuk, fes gibi başlıkların üzerine sarılan tülbent, abanî veya şala verilen ad.
    </div>

    <div class="si-footnote html5_aside epub-type_footnote" id="f619">
      <a class="si-backref" href="#backlink-619">619</a>. Hüzünlü.
    </div>

    <div class="si-footnote html5_aside epub-type_footnote" id="f620">
      <a class="si-backref" href="#backlink-620">620</a>. Anlatamayacağı.
    </div>

    <div class="si-footnote html5_aside epub-type_footnote" id="f621">
      <a class="si-backref" href="#backlink-621">621</a>. Çılgın.
    </div>

    <div class="si-footnote html5_aside epub-type_footnote" id="f622">
      <a class="si-backref" href="#backlink-622">622</a>. Sakinleşince.
    </div>

    <div class="si-footnote html5_aside epub-type_footnote" id="f623">
      <a class="si-backref" href="#backlink-623">623</a>. Birdenbire ortaya çıkan durumda.
    </div>

    <div class="si-footnote html5_aside epub-type_footnote" id="f624">
      <a class="si-backref" href="#backlink-624">624</a>. Zavallı.
    </div>

    <div class="si-footnote html5_aside epub-type_footnote" id="f625">
      <a class="si-backref" href="#backlink-625">625</a>. İstekte bulunan.
    </div>

    <div class="si-footnote html5_aside epub-type_footnote" id="f626">
      <a class="si-backref" href="#backlink-626">626</a>. Düşkünlüğünde.
    </div>

    <div class="si-footnote html5_aside epub-type_footnote" id="f627">
      <a class="si-backref" href="#backlink-627">627</a>. Yoksun.
    </div>

    <div class="si-footnote html5_aside epub-type_footnote" id="f628">
      <a class="si-backref" href="#backlink-628">628</a>. İşsiz güçsüz.
    </div>

    <div class="si-footnote html5_aside epub-type_footnote" id="f629">
      <a class="si-backref" href="#backlink-629">629</a>. Serüveninin.
    </div>

    <div class="si-footnote html5_aside epub-type_footnote" id="f630">
      <a class="si-backref" href="#backlink-630">630</a>. Bölümüne.
    </div>

    <div class="si-footnote html5_aside epub-type_footnote" id="f631">
      <a class="si-backref" href="#backlink-631">631</a>. Sancak yöneticisi.
    </div>

    <div class="si-footnote html5_aside epub-type_footnote" id="f632">
      <a class="si-backref" href="#backlink-632">632</a>. Giysi.
    </div>

    <div class="si-footnote html5_aside epub-type_footnote" id="f633">
      <a class="si-backref" href="#backlink-633">633</a>. Bilerek.
    </div>

    <div class="si-footnote html5_aside epub-type_footnote" id="f634">
      <a class="si-backref" href="#backlink-634">634</a>. Sözümona.
    </div>

    <div class="si-footnote html5_aside epub-type_footnote" id="f635">
      <a class="si-backref" href="#backlink-635">635</a>. Memurluk.
    </div>

    <div class="si-footnote html5_aside epub-type_footnote" id="f636">
      <a class="si-backref" href="#backlink-636">636</a>. Kaba.
    </div>

    <div class="si-footnote html5_aside epub-type_footnote" id="f637">
      <a class="si-backref" href="#backlink-637">637</a>. Çiçek hastalığından yüzünde izler kalan.
    </div>

    <div class="si-footnote html5_aside epub-type_footnote" id="f638">
      <a class="si-backref" href="#backlink-638">638</a>. Çalgı eşliğinde oynamayı meslek edinmiş kadın.
    </div>

    <div class="si-footnote html5_aside epub-type_footnote" id="f639">
      <a class="si-backref" href="#backlink-639">639</a>. Doğal.
    </div>

    <div class="si-footnote html5_aside epub-type_footnote" id="f640">
      <a class="si-backref" href="#backlink-640">640</a>. İçişleri Bakanı.
    </div>

    <div class="si-footnote html5_aside epub-type_footnote" id="f641">
      <a class="si-backref" href="#backlink-641">641</a>. Orta oyunu takımı.
    </div>

    <div class="si-footnote html5_aside epub-type_footnote" id="f642">
      <a class="si-backref" href="#backlink-642">642</a>. Kuran’ın bölünmüş olduğu 114 bölümden her biri.
    </div>

    <div class="si-footnote html5_aside epub-type_footnote" id="f643">
      <a class="si-backref" href="#backlink-643">643</a>. Sevgi.
    </div>

    <div class="si-footnote html5_aside epub-type_footnote" id="f644">
      <a class="si-backref" href="#backlink-644">644</a>. İncelemeye.
    </div>

    <div class="si-footnote html5_aside epub-type_footnote" id="f645">
      <a class="si-backref" href="#backlink-645">645</a>. Tiyatro topluluğu.
    </div>

    <div class="si-footnote html5_aside epub-type_footnote" id="f646">
      <a class="si-backref" href="#backlink-646">646</a>. Bazı giysilerin bol olması için yanlarına eklenen kumaş parçası.
    </div>

    <div class="si-footnote html5_aside epub-type_footnote" id="f647">
      <a class="si-backref" href="#backlink-647">647</a>. Denge.
    </div>

    <div class="si-footnote html5_aside epub-type_footnote" id="f648">
      <a class="si-backref" href="#backlink-648">648</a>. Mutlu.
    </div>

    <div class="si-footnote html5_aside epub-type_footnote" id="f649">
      <a class="si-backref" href="#backlink-649">649</a>. Güvenlik.
    </div>

    <div class="si-footnote html5_aside epub-type_footnote" id="f650">
      <a class="si-backref" href="#backlink-650">650</a>. Görüşmeden.
    </div>

    <div class="si-footnote html5_aside epub-type_footnote" id="f651">
      <a class="si-backref" href="#backlink-651">651</a>. Karşılık vermişti.
    </div>

    <div class="si-footnote html5_aside epub-type_footnote" id="f652">
      <a class="si-backref" href="#backlink-652">652</a>. Rezil.
    </div>

    <div class="si-footnote html5_aside epub-type_footnote" id="f653">
      <a class="si-backref" href="#backlink-653">653</a>. Bir yerine.
    </div>

    <div class="si-footnote html5_aside epub-type_footnote" id="f654">
      <a class="si-backref" href="#backlink-654">654</a>. Olası değildi.
    </div>

    <div class="si-footnote html5_aside epub-type_footnote" id="f655">
      <a class="si-backref" href="#backlink-655">655</a>. Güvenlik.
    </div>

    <div class="si-footnote html5_aside epub-type_footnote" id="f656">
      <a class="si-backref" href="#backlink-656">656</a>. Sığınacak.
    </div>

    <div class="si-footnote html5_aside epub-type_footnote" id="f657">
      <a class="si-backref" href="#backlink-657">657</a>. Seçim.
    </div>

    <div class="si-footnote html5_aside epub-type_footnote" id="f658">
      <a class="si-backref" href="#backlink-658">658</a>. Macerası.
    </div>

    <div class="si-footnote html5_aside epub-type_footnote" id="f659">
      <a class="si-backref" href="#backlink-659">659</a>. Ramazan gecelerinde, camilerde iki minare arasına gerilen ipler üzerinde kandillerle (sonradan elektrik ampulleriyle) yazılan yazı veya resim.
    </div>

    <div class="si-footnote html5_aside epub-type_footnote" id="f660">
      <a class="si-backref" href="#backlink-660">660</a>. Yetenek.
    </div>

    <div class="si-footnote html5_aside epub-type_footnote" id="f661">
      <a class="si-backref" href="#backlink-661">661</a>. Katılmak.
    </div>

    <div class="si-footnote html5_aside epub-type_footnote" id="f662">
      <a class="si-backref" href="#backlink-662">662</a>. Varsaydığı.
    </div>

    <div class="si-footnote html5_aside epub-type_footnote" id="f663">
      <a class="si-backref" href="#backlink-663">663</a>. Oyununa.
    </div>

    <div class="si-footnote html5_aside epub-type_footnote" id="f664">
      <a class="si-backref" href="#backlink-664">664</a>. Çamaşırı, beyazlaşsın diye çivitle yıkayan.
    </div>

    <div class="si-footnote html5_aside epub-type_footnote" id="f665">
      <a class="si-backref" href="#backlink-665">665</a>. Halinin.
    </div>

    <div class="si-footnote html5_aside epub-type_footnote" id="f666">
      <a class="si-backref" href="#backlink-666">666</a>. Birdenbire.
    </div>

    <div class="si-footnote html5_aside epub-type_footnote" id="f667">
      <a class="si-backref" href="#backlink-667">667</a>. Namuslu.
    </div>

    <div class="si-footnote html5_aside epub-type_footnote" id="f668">
      <a class="si-backref" href="#backlink-668">668</a>. Kendi cinsinden olanlara cinsel ilişkiye girmekten zevk almasından.
    </div>

    <div class="si-footnote html5_aside epub-type_footnote" id="f669">
      <a class="si-backref" href="#backlink-669">669</a>. Dönüşünü.
    </div>

    <div class="si-footnote html5_aside epub-type_footnote" id="f670">
      <a class="si-backref" href="#backlink-670">670</a>. Tanrı korusun.
    </div>

    <div class="si-footnote html5_aside epub-type_footnote" id="f671">
      <a class="si-backref" href="#backlink-671">671</a>. Eski konaklarda harem ile selamlık arasındaki dairenin kapısında.
    </div>

    <div class="si-footnote html5_aside epub-type_footnote" id="f672">
      <a class="si-backref" href="#backlink-672">672</a>. Görüştükten.
    </div>

    <div class="si-footnote html5_aside epub-type_footnote" id="f673">
      <a class="si-backref" href="#backlink-673">673</a>. İslam hukuku.
    </div>

    <div class="si-footnote html5_aside epub-type_footnote" id="f674">
      <a class="si-backref" href="#backlink-674">674</a>. Seçme hakkı.
    </div>

    <div class="si-footnote html5_aside epub-type_footnote" id="f675">
      <a class="si-backref" href="#backlink-675">675</a>. Dostça.
    </div>

    <div class="si-footnote html5_aside epub-type_footnote" id="f676">
      <a class="si-backref" href="#backlink-676">676</a>. Uygun.
    </div>

    <div class="si-footnote html5_aside epub-type_footnote" id="f677">
      <a class="si-backref" href="#backlink-677">677</a>. Korunması.
    </div>

    <div class="si-footnote html5_aside epub-type_footnote" id="f678">
      <a class="si-backref" href="#backlink-678">678</a>. Düzen, dalavere ile bir işin başına geçmekten çıkar sağlamak.
    </div>

    <div class="si-footnote html5_aside epub-type_footnote" id="f679">
      <a class="si-backref" href="#backlink-679">679</a>. Uygun.
    </div>

    <div class="si-footnote html5_aside epub-type_footnote" id="f680">
      <a class="si-backref" href="#backlink-680">680</a>. Sonuçlanmasına.
    </div>

    <div class="si-footnote html5_aside epub-type_footnote" id="f681">
      <a class="si-backref" href="#backlink-681">681</a>. Hazırım.
    </div>

    <div class="si-footnote html5_aside epub-type_footnote" id="f682">
      <a class="si-backref" href="#backlink-682">682</a>. Edepsiz.
    </div>

    <div class="si-footnote html5_aside epub-type_footnote" id="f683">
      <a class="si-backref" href="#backlink-683">683</a>. Haberci.
    </div>

    <div class="si-footnote html5_aside epub-type_footnote" id="f684">
      <a class="si-backref" href="#backlink-684">684</a>. Yönlendirmesini.
    </div>

    <div class="si-footnote html5_aside epub-type_footnote" id="f685">
      <a class="si-backref" href="#backlink-685">685</a>. Üzen.
    </div>

    <div class="si-footnote html5_aside epub-type_footnote" id="f686">
      <a class="si-backref" href="#backlink-686">686</a>. Harcadık.
    </div>

    <div class="si-footnote html5_aside epub-type_footnote" id="f687">
      <a class="si-backref" href="#backlink-687">687</a>. Gelir.
    </div>

    <div class="si-footnote html5_aside epub-type_footnote" id="f688">
      <a class="si-backref" href="#backlink-688">688</a>. Tüccar.
    </div>

    <div class="si-footnote html5_aside epub-type_footnote" id="f689">
      <a class="si-backref" href="#backlink-689">689</a>. Korudu.
    </div>

    <div class="si-footnote html5_aside epub-type_footnote" id="f690">
      <a class="si-backref" href="#backlink-690">690</a>. Gücün.
    </div>

    <div class="si-footnote html5_aside epub-type_footnote" id="f691">
      <a class="si-backref" href="#backlink-691">691</a>. Uygun.
    </div>

    <div class="si-footnote html5_aside epub-type_footnote" id="f692">
      <a class="si-backref" href="#backlink-692">692</a>. Konakta kadınların yaşadığı bölüme.
    </div>

    <div class="si-footnote html5_aside epub-type_footnote" id="f693">
      <a class="si-backref" href="#backlink-693">693</a>. Gönderdi.
    </div>

    <div class="si-footnote html5_aside epub-type_footnote" id="f694">
      <a class="si-backref" href="#backlink-694">694</a>. Uğraştım.
    </div>

    <div class="si-footnote html5_aside epub-type_footnote" id="f695">
      <a class="si-backref" href="#backlink-695">695</a>. Görev.
    </div>
  </div>
</body>
</html>
