<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">11</h1>

    <p>Sabiha Hanım yattığı yerden Selim Paşa’ya Peregrini’nin Müslüman olduğunu, Rabia’yı alacağını anlattı. Gerçi Rabia henüz kendisi gelip söylememişti ama, Penbe’yi göndermişti.</p>

    <p>Akşamdı. Lâmbalar yanmıştı ve Paşa o gün çok yorgun dönmüş, odasına çıkmadan doğru karısının odasına gelmişti.</p>

    <p>— Kız, din değiştirmeye değer. Allah mesut etsin, dedi, sonra tecessüsle sordu: Rabia, sana eskiden böyle bir temayülü<a class="si-noteref epub-type_noteref" href="#f1573" id="backlink-1573">1573</a> olduğunu hissettirdi mi?</p>

    <p>— Şimdi aklıma geliyor. Şu kadarcık yumurcaktı. Sekiz sene falan oluyor. Bana bir gün bir Müslüman kızı bir Hıristiyan’a varırsa ne olur, diye sormuştu. O zamandan herifte gözü varmış. Ama kızı beğendim. Aklına koyduğu şeyi mutlak yapıyor. Müslüman olmadan varamayacağını anlayınca, kırk yıllık kart gâvuru imana getirdi.</p>

    <p>— Çok tuhaf. Bilâl gibi yakışıklı bir oğlanı istemedi de, bu tahtakurusu gibi yaşlı başlı herifi istedi. Kadınların haline akıl ermiyor vesselâm.</p>

    <p>Lâkırdılarının mevzuu hemen o dakika Bilâl ile beraber odaya giriverdi. Rabia, Bilâl’e sofada rast gelmiş, durmuş, biraz konuşmuştu. Çocukluklarında geçen o eski hadiseden sonra ilk defa yüz yüze gelmişlerdi. Bilâl biraz kızarmış, fakat Rabia tabiî<a class="si-noteref epub-type_noteref" href="#f1574" id="backlink-1574">1574</a> görünmüştü, hattâ eski günlerden daha çok lütufkâr.<a class="si-noteref epub-type_noteref" href="#f1575" id="backlink-1575">1575</a> O gün şeytana rast gelse, iltifat edecek kadar içi etrafına karşı müsamaha<a class="si-noteref epub-type_noteref" href="#f1576" id="backlink-1576">1576</a> ile dolmuştu. Çünkü Vehbi Efendi’nin ziyaretinden sonraki pazar gününe tesadüf ediyordu. Yani hayatının yeni ve mesut şekli tespit edildikten iki gün sonra.</p>

    <p>Selim Paşa da, zaptiyedeki elim<a class="si-noteref epub-type_noteref" href="#f1577" id="backlink-1577">1577</a> vak’adan sonra Rabia’yı ilk defa görüyordu. Kızın yüzünde herhalde o acı hatıraya ait bir şey yoktu. Rabia’nın kini tamamen erimişti. Çünkü henüz bir gün evvel ayrılmışlar gibi geldi, Paşa’nın elini öptü.</p>

    <p>— Tebrik ederim, Rabia. Sinekli Bakkal’a yeni bir komşu getiriyormuşsun... Allah mübarek etsin.</p>

    <p>Gözlerini eski günlerdeki gibi kıstı. Kaşları gene eğlenirken dik tüyleri, kirpi gibi kabaran kaşlar; burnunun ucu ona tevcihatların<a class="si-noteref epub-type_noteref" href="#f1578" id="backlink-1578">1578</a> sebebini anlatırken uzadığı, kıvrıldığı gibi, sevimli ve tatlı günlerinden biri.</p>

    <p>Rabia içinden, “Bizi köpek gibi dairesinden atan o yüreksiz, zalim Zaptiye Nazırı’nın bu olduğuna kim inanabilir? Demek dairesine girerken yüreğini kapının üstüne asıyor, çıkarken alıp, göğsüne takıyor,” diyordu.</p>

    <p>Sabiha Hanım Bilâl’e, Peregrini’nin Müslüman oluşunu, Rabia ile evleneceğini anlatıyordu. Rabia kulak kabarttı.</p>

    <p>— Belki Rabia’nın düğünü sizinkinden evvel olacak, Bilâl.</p>

    <p>Bilâl’in kaşları çatıldı, burnunun kanatları titredi. Bir şey söylememek için dişlerini sıktığı çenesinin iki tarafının oynayışından belli oluyordu. Buna rağmen ağzından istihfafkâr<a class="si-noteref epub-type_noteref" href="#f1579" id="backlink-1579">1579</a> bir, “Ha, şu adam mı?” suali kaçtı.</p>

    <p>— Şu adamdan, maksadın ne, küçükbey? Beğenmedin mi?</p>

    <p>Karşı karşıya birbirinin gözlerinin içine mütekâbil hiddetle<a class="si-noteref epub-type_noteref" href="#f1580" id="backlink-1580">1580</a> bakıyorlardı. Selim Paşa onları dövüşmeye hazırlanan iki genç horoza benzetti ve daha dövüş başlamadan zaferin kimin tarafında kalacağını kestirmişti.</p>

    <p>Bilâl’in içini yakan şey, Rabia’nın evlenmesi kadar lakaydisi.<a class="si-noteref epub-type_noteref" href="#f1581" id="backlink-1581">1581</a> Kızın kafasından mâziye<a class="si-noteref epub-type_noteref" href="#f1582" id="backlink-1582">1582</a> ait her iz kazınmış gibi. Gerçi Bilâl de uzun zamanlar Rabia’yı unuttuğuna inanmıştı. Fakat onu görür görmez kalbi gene atıyor, rengi kızarıyordu. Halbuki Rabia onun ne kadar değişmiş olduğuna bile dikkat etmemişti. Bilâl ne kadar boylanmış, nasıl zarif giyiniyordu. Nasıl eski ham vilayet delikanlısından bambaşka, bunları görmemiş gibiydi.</p>

    <p>Bilâl’in beyaz kirpikli mavi gözleri, Rabia’nın yeşil benekli bal gözleri iki elektrik cereyanı gibi birbirine çarptı. Bilâl’in gözleri kavga meydanından ric’at etti.<a class="si-noteref epub-type_noteref" href="#f1583" id="backlink-1583">1583</a> Silahları müsavi<a class="si-noteref epub-type_noteref" href="#f1584" id="backlink-1584">1584</a> değildi. Rabia’nın ona zaafı<a class="si-noteref epub-type_noteref" href="#f1585" id="backlink-1585">1585</a> yok. Bilâl, onun hayatında bir defa gelip geçmiş, bir tek noktada temas edip ayrılan düz bir hat gibi. Rabia, Bilâl’in hayatında düz bir hattı<a class="si-noteref epub-type_noteref" href="#f1586" id="backlink-1586">1586</a> mütemadiyen aşağıdan, yukarıdan saran bir helezon gibi...</p>

    <p>On dakika evvel onu sofada mütevazı kıyafetiyle görünce, bu kıza vaktiyle âşık olduğunu ve hâlâ arada içi yandığını düşünerek kendi kendisine gülmüştü. Kalbi daha kuvvetle, eski günlerdeki gibi ceketinin üstünden hareketi görünecek kadar kuvvetle atıyordu.</p>

    <p>— Affedersiniz, Rabia Hanım. Bir maksatla<a class="si-noteref epub-type_noteref" href="#f1587" id="backlink-1587">1587</a> söylemedim. Ben de tebrik ederim. İnşaallah çok mesut olursunuz. (Sabiha Hanım’a döndü). Müsaadenizle ben gideyim, anne. Siz konuşmak istersiniz.</p>

    <p>— Odadan çıkmanıza hacet yok,<a class="si-noteref epub-type_noteref" href="#f1588" id="backlink-1588">1588</a> Bilâl Bey. Gizli bir şey konuşacak değiliz. Hanımefendi’ye babamdan bugün gelen bir mektubu getirdim. Onu okuyup hemen gideceğim.</p>

    <p>Bilâl, minderin yanına bir sandalye çekti. İskemle getirdi, konsolun<a class="si-noteref epub-type_noteref" href="#f1589" id="backlink-1589">1589</a> üstündeki gümüş şamdanlardan birini yaktı, Rabia’nın önündeki iskemlenin üstüne koydu. İstiyordu ki Rabia onun, Paşa’nın evindeki hâkim mevkiini<a class="si-noteref epub-type_noteref" href="#f1590" id="backlink-1590">1590</a> anlasın, kıskansın. İstiyordu ki vaktiyle kahve ocağında uşakların iş buyurduğu Bilâl, şimdi mühim bir adamdır. Bilhassa Rabia’nın, onun ne kadar terbiyeli, kendine hâkim, kadınlara karşı nazik olduğuna dikkat etmesini istiyordu.</p>

    <p>Rabia, koynundan kâğıtları çıkarırken Bilâl onun sandalyesinin arkasında, ince ensesine yapışan nemli tülbende bakıyor, birer ipek yılan gibi kızın başına dolanan kumral örgülere eliyle dokunmak istiyor. Fakat bir taraftan da Bayram Ağa’nın yeğeni eski Bilâl, o örgüleri didik didik etmek, ince, sıcak boynu canı çıkıncaya kadar sıkmak istiyor.</p>

    <p>Evlenir evlenmez ona, taşrada bir memuriyet vereceklerine, Sinekli Bakkal’ın tehlike mıntıkasından<a class="si-noteref epub-type_noteref" href="#f1591" id="backlink-1591">1591</a> uzaklaşacağına memnun... Yoksa...</p>

    <p>Rabia, Sabiha Hanım’a okuyacağı parçaları dikkatle intihap etmek<a class="si-noteref epub-type_noteref" href="#f1592" id="backlink-1592">1592</a> için evvelâ kendisi mektubu baştan başa gözden geçirdi. Kâğıtların birkaçını iskemlenin üstüne bıraktı. Ötekileri okumaya başladı.</p>

    <p>Tevfik, Hilmi Bey’in Şam’daki hayatını hayli teferruatlı<a class="si-noteref epub-type_noteref" href="#f1593" id="backlink-1593">1593</a> anlatıyordu. Çok değişmişti. Görseler tanıyamayacaklardı. Şam’ın ücra bir yerinde, büyük bahçeli bir evde oturuyordu. Çok idareli, çok mütevazı bir hayat geçiriyorlardı. Hattâ evinin sebzesini kendisi bahçesinde yetiştiriyor. Dürnev Hanım, o alafranga, şımarık genç kadın yemek pişiriyor, çamaşır yıkıyor.</p>

    <p>Şam’daki sürgünlerin arasında Hilmi, bir baba, bir büyük kardeş vaziyetindeydi. Derdi olan ona koşuyor ve Hilmi Bey onlara muavenet<a class="si-noteref epub-type_noteref" href="#f1594" id="backlink-1594">1594</a> edebilmek için kendi nafakasından bile kesiyordu. Artık eski şık, Hilmi Bey’den eser kalmamıştı. Sakal salıvermiş, mintan<a class="si-noteref epub-type_noteref" href="#f1595" id="backlink-1595">1595</a> giyiyor.</p>

    <p>Bu mintan lâkırdısı nedense herkese en çok tesir yapan kelime oldu. Bilâl içinden, “Aptal,” dedi “at, araba, mevki, servet elinin altında iken gidip Şam’da soğan, sarmısak yetiştirmek!” Sabiha Hanım’ın boğazı tıkandı. Selim Paşa’nın gözleri biraz bulandı. Eli, karısının omzuna gitti, teskine<a class="si-noteref epub-type_noteref" href="#f1596" id="backlink-1596">1596</a> çalıştı.</p>

    <p>Rabia kâğıtları topladı. Fakat koynuna koymadan Sabiha Hanım yalvarmaya başladı:</p>

    <p>— Azıcık daha oku Rabiacığım. Tevfik, kendisi ne âlemde?</p>

    <p>İhtiyar kadının gözleri kâğıtlara, Hilmi’nin bir parçası imiş gibi hasretle bakıyor. Rabia tekrar okumaya başladı.</p>

    <p>Tevfik tıpkı İstanbul’daki gibi Karagöz oynatıyordu.</p>

    <p>Şam pazarlarında onu, herkes tanıyordu. Arapçası pek âlimane<a class="si-noteref epub-type_noteref" href="#f1597" id="backlink-1597">1597</a> değildi ama, çatra patra<a class="si-noteref epub-type_noteref" href="#f1598" id="backlink-1598">1598</a> meramını<a class="si-noteref epub-type_noteref" href="#f1599" id="backlink-1599">1599</a> anlatıyordu. En büyük ihtirası hayvan taklidi yapmakta, hayvanları insan gibi konuşturmakta. Esasen İstanbul’da en parlak numarası sokak köpeklerine aitti. Şam’da “develerin hacca gidişi” diye bir numarası vardı ki onu dinlemek için kibar Şamlılar bile Tevfik’in kahvesine geliyorlardı.</p>

    <p>— Hilmi Bey’in evi, kendi evim gibi. Hele akşamları Dürnev Hanım’ın bulaşıklarına yardım ederken kendimi Sinekli Bakkal’da sanıyorum. Elim değdikçe Hilmi Bey’e de bahçede yardım ediyorum. Bahçede Berede Çayı’na bakan bir çardağımız var. Güneş batarken altına kuruluyor, yeşillikler arasından çağlayan sulara bakıyoruz. Arada bir çakıştırıyoruz da... O zaman sizleri, Sinekli Bakkal’ı özlüyorum. Gözümde tütüyorsunuz. Hilmi Bey’i meraklandırmaktan korkmasam, “Gurbet elde gene akşam oluyor!” diye bangır bangır bağıracağım. Çarşıda, İstanbul yârânı<a class="si-noteref epub-type_noteref" href="#f1600" id="backlink-1600">1600</a> hiç yakamı bırakmaz. Bazıları çok sefil. Bir lokma ekmeğe el avuç açıyorlar. Hep cami avlularında, kahve peykelerinde pinekler, bitlenir, dururlar. Birçoğu sürüleli kaç yıl olduğunu bilmiyor, kimisi niçin sürüldüğünü bile bilmiyor. Arada bir, hepsini toplayıp işkembeci dükkânına götürüyorum.</p>

    <p>Rabia mektubu birdenbire kesti, kâğıtları topladı, koynuna koydu. Sabiha Hanım için için ağlıyordu. Rabia’nın gözleri kupkuru, yüzü gergin, fakat tavrı, sesi serin ve sakin. Selim Paşa’da da, Bilâl’de de kızın vakarı, iradesi derin bir hürmet uyandırdı. Rabia mütebessim, ayağa kalktı. Belli etmeden Paşa’nın yüzünü tetkik ediyordu. İhtiyarın elmacık kemikleri kızarmış; fakat o kadar.</p>

    <p>Rabia okurken o, zihninde yirmi sene süren resmî hayatında imparatorluğun dört köşesine saman gibi savurduğu sürgünlerin sayısını hesap ediyordu. Belki binlerce, hem de Şam’dan daha ne kadar uzak, nasıl otsuz, ocaksız, kızgın çöllere sürmüştü. Şimdiye kadar birini ayrı bir ferd, âdetâ bir insan diye düşünmemişti. O, devlet değirmeninin çarhını çevirmekle mükellefti. Ne yaptıysa vazife diye yapmıştı. Vicdanı gene muazzep<a class="si-noteref epub-type_noteref" href="#f1601" id="backlink-1601">1601</a> değildi. Fakat şimdi kalbi sızlıyordu. Hilmi, Tevfik, içinden, “Bu ağustos, Efendimiz’in otuz birinci senesi, cülûsta<a class="si-noteref epub-type_noteref" href="#f1602" id="backlink-1602">1602</a> avf-ı umumiye<a class="si-noteref epub-type_noteref" href="#f1603" id="backlink-1603">1603</a> benzer bir şey olursa inşaallah Şam sürgünlerini listeye koyayım,” dedi. Ve merdiven başına kadar Rabia ile beraber geldi.</p>

    <p>— Cülûsta mutlak babanı getirtirim, Rabia. Düğününden evvel olmasını isterdim ama... Düğün ne vakte?</p>

    <p>— Nisanın sonuna doğru. Eksik olmayın, Paşa Efendi.</p>

    <p>Omuzları siyah yeldirmesinin içinde biraz eğilmiş, başı önünde merdivenleri ağır ağır indi. Paşa, karısının odasına dönmeden merdivenlerden tutuna tutuna yukarıya, odasına çıktı.</p>

    <p>Rabia’nın evlenmesini Sinekli Bakkal’ın çeşmebaşı, mahalle kahvesi, husûsî evleri her an münakaşa ederken, Sabit Beyağabey’in genç külhanilerinin içlerinde haset<a class="si-noteref epub-type_noteref" href="#f1604" id="backlink-1604">1604</a> uyandı. Vay canına! Kendileri türbe penceresi önünden geçer gibi önlerine bakarak yanından geçtikleri bu genç, bu afacan hafız, nasıl olmuştu da yüzü buruşuk, moruk bir herifle evlenmeye razı olmuştu.</p>

    <p>Sabit Beyağabey maiyetindeki,<a class="si-noteref epub-type_noteref" href="#f1605" id="backlink-1605">1605</a> Osman’a muvafık olmayan temayülleri hisseder etmez kararını aldı. Onları başına topladı. Şaka etmediğini, itiraz kabul etmeyeceğini gösteren tavrıyla kolunun altından iki metre öteye tükürdü. Uzun bıyıklarını kadife koluna yavaş yavaş silerken kısık gözleri genç haşarıları süzdü.</p>

    <p>— Rabia Abla’nın kocasına hepimiz Osman Amca diyeceğiz, anlaşıldı mı?</p>

    <p>Anlaşıldı. Bu bir emirdi. Ve herhangi kanundan daha sarih ve emin bir şekilde Osman’ı, Sinekli Bakkal mahalle tosunlarının şerrinden<a class="si-noteref epub-type_noteref" href="#f1606" id="backlink-1606">1606</a> muhafazaya kadir bir emirdi. Rabia Abla’nın kocası kim olursa olsun Sinekli Bakkal’da her türlü el ve dil taarruzundan masundu.<a class="si-noteref epub-type_noteref" href="#f1607" id="backlink-1607">1607</a></p>

    <p>Bu nokta halledilince genç külhaniler Rabia Abla’ya verecekleri düğün hediyesini münakaşa ettiler.<a class="si-noteref epub-type_noteref" href="#f1608" id="backlink-1608">1608</a> Mahalle tulumbasının bir modelini yaptırıp götürmeye karar verdiler. Kolu sahiden yaldızlı, sandığı kırmızı boyalı olacak ve üstüne altın yaldızla takımlarının armasını yazdıracaklar: “Toz koparan, yürek yakan!”</p>

    <p>Düğün hazırlığını Kanarya eline aldı. Fakat eski hanımı Sabiha Hanım’ın ne kadar mütehakkim<a class="si-noteref epub-type_noteref" href="#f1609" id="backlink-1609">1609</a> ve alıngan olduğunu bildiğinden teferruatına<a class="si-noteref epub-type_noteref" href="#f1610" id="backlink-1610">1610</a> kadar ondan akıl soruyor, arabası haftada birkaç defa Selim Paşa’nın konağının önünde duruyordu. Hanımefendi’nin eski halayığının efendi karısı olarak konakta tekrar görünüşü tabiî konak halkında büyük bir heyecan tevlit etti.<a class="si-noteref epub-type_noteref" href="#f1611" id="backlink-1611">1611</a> Fakat o, eski kapı yoldaşlarına çok kibirsiz ve tatlı davrandı. O geldiği zaman yalnız iki kişi, Kanarya’nın etrafını alan kalabalığa iltihak edemezlerdi. Biri selâmlığa muvakkaten<a class="si-noteref epub-type_noteref" href="#f1612" id="backlink-1612">1612</a> sürülen Bilâl, öteki –şayet evde ise– odasına kapanan Selim Paşa. Kanarya, Nejad Efendi’nin mutaassıp<a class="si-noteref epub-type_noteref" href="#f1613" id="backlink-1613">1613</a> olmadığını, kendisinin Efendi’nin dostlarına baş açık çıktığını, binaenaleyh Selim Paşa’nın odasına kapanmasına mahal olmadığını<a class="si-noteref epub-type_noteref" href="#f1614" id="backlink-1614">1614</a> Sabiha Hanım’a sarahatle söyledi. Fakat gene Selim Paşa odasına kapanmakta, Sabiha Hanım vasıtasıyla eski halayığına hürmet ve tazimlerini<a class="si-noteref epub-type_noteref" href="#f1615" id="backlink-1615">1615</a> göndermekte devam etti.</p>

    <p>Rabia’nın evi, dükkândan tavan arasına kadar badana oluyor, tavanları, kapıları boyanıyordu. Osman’ın alışık olduğu hayat tarzını düşünerek, Kanarya yukarıdaki iki odayı Avrupai bir üslupla döşemeyi teklif etti. Sabiha Hanım itiraz etti. Rabia, tabiî olarak Sabiha Hanım’ın fikrini terviç etti.<a class="si-noteref epub-type_noteref" href="#f1616" id="backlink-1616">1616</a> Kavgaya ramak kalan uzun münakaşalardan sonra uzlaştılar, iki tarafı da memnun edecek bir hal sureti buldular. Mutfağın üstündeki oda gene Rabia’ nın yatak ve oturma odası, Osman’ın piyanosu oraya girecek. Adam, vakitli vakitsiz piyano çalıyor. Sokak üstünde olsa mahalleli rahatsız olacak. Oraya Osman için bir de rahat koltuk konacak, fakat uzun minder gene yerinde kalacak Bereket versin oda geniş. İki kişilik bir de karyola konulacak, Osman yerde yatamaz. Rabia evvelâ köpürdü:</p>

    <p>— Yooo, işte buna gelemem. Minareye çıkmış gibi olurum. Başım döner, uyuyamam.</p>

    <p>İki kadın bir oldular, onun ağzının payını verdiler. Adamcağız kırk senelik âdetlerinden oluyor, onun için dinini bile terk ediyor, bu ne hodbinlik!<a class="si-noteref epub-type_noteref" href="#f1617" id="backlink-1617">1617</a></p>

    <p>Rabia, “haydi olsun”, dedi. Fakat dünya bir araya gelse namaz kıldığı odaya resim koyduramaz. Kanarya bunu kabul etti. Osman’ın bir iki sevgili tablosunu sokak üstündeki odaya koymaya razı oldu. Ve sokak üstündeki odaya biraz daha fazla Avrupai bir şekil verilmesine Rabia muvafakat etti.<a class="si-noteref epub-type_noteref" href="#f1618" id="backlink-1618">1618</a> Fakat gözlerini açıyor, “Aman beni mahalleye kepaze edecek kadar ileri gitmeyin,” diye yalvarıyordu.</p>

    <p>Tavan arasında bir yer bölünecek, Rakım’a oda yapılacak. Onun bahçe üstündeki küçük odasını Penbe işgal edecek.</p>

    <p>Yemek odası... Yemek odası gene eski mutfak. Nerelerine yetmiyor? Geniş, ferah. Yerlere kırmızı tuğla döşemişler, ocak öyle süslü olmuş ki... Yalnız ortaya bir masa konulacak, muşamba örtülecek. Çatal, bıçak, tabak âdeti tesis edilecek.<a class="si-noteref epub-type_noteref" href="#f1619" id="backlink-1619">1619</a> İsterse Penbe ile Rakım elleriyle yesinler, Rabia misafirliklerde çatal, bıçak kullanmıyor mu, evde de kullanıversin. Sininin, sahanların ilgasına<a class="si-noteref epub-type_noteref" href="#f1620" id="backlink-1620">1620</a> üç kadın ittifakla<a class="si-noteref epub-type_noteref" href="#f1621" id="backlink-1621">1621</a> karar verdi.</p>

    <p>Son müşkülat<a class="si-noteref epub-type_noteref" href="#f1622" id="backlink-1622">1622</a> ve ihtilaf,<a class="si-noteref epub-type_noteref" href="#f1623" id="backlink-1623">1623</a> Rabia’nın gelinlik entarisinde çıktı. Kanarya muasır<a class="si-noteref epub-type_noteref" href="#f1624" id="backlink-1624">1624</a> bir kıyafete taraftardı. Beyaz entari, duvak ve limon, portakal çiçekleri. Aman Allah esirgeye. Sabiha Hanım, mor kadife üstüne gümüş telle susam çiçekleri işlenmiş bir entari istiyor. Taç, duvak, tel hepsi olmalı. Gelinlik entarisi esasen onun hediyesi, kim ne karışır? Gâvurun gözü gelin görsün. Sabiha Hanım’ın fikri kabul edildi. Hem bu bahse Rabia’yı pek karıştırmak istemediler. Ne olsa gelin olacak kızda biraz hayâ,<a class="si-noteref epub-type_noteref" href="#f1625" id="backlink-1625">1625</a> biraz edeb lâzımdı. O bu mesele üzerine ağzını açınca “Sen hele bir sus!” diyorlardı. Fakat Rabia düğün yaptırmamakta ısrar etti. Babası sürgünde iken hiç kâbil mi?<a class="si-noteref epub-type_noteref" href="#f1626" id="backlink-1626">1626</a> Yalnız bir nikâh. Sinekli Bakkal halkının beklediği pilavı, zerdeyi, düğün yemeğini konakta yiyeceklerdi.</p>

    <p>Bütün bu hazırlıklar esnasında Rabia, bir şey olmuyormuş gibi derslerine devam etti. Babasına sürgünde gene o bakacak, evin masrafını tamamen görmese bile, Penbe’ye, Rakım’a o bakacak. Osman’a zengin diye varmıyor. Onurunu, vakarını, benliğini ancak çalışmak sayesinde muhafaza edebilir, fakat bütün bu pratik fikirler gündüz düşünülüyor, geceleri nihayetsiz hulyâlar var.</p>

    <p>Hazırlıklar uzadıkça, Osman da, kendi odasında geceleri aşağı yukarı dolaşıyor, düşünüyor, söyleniyor. Rabia’yı çok özlemişti. Fakat Vehbi Efendi’ye nikâh oluncaya değin Sinekli Bakkal’a gitmeyeceğini söylemişti. Ekseri yüksek sesle kendi kendine konuşuşlarında diyordu ki:</p>

    <p>— Ben gene bir dinin çerçevesine giriyorum ha... Hem de gene bir kadın eliyle. Fakat bana sükûn<a class="si-noteref epub-type_noteref" href="#f1627" id="backlink-1627">1627</a> veren, içimde sulh tesis eden bir din. İlk defa dimağım, ruhum, kalbim birbirleriyle uzlaşmışlar gibi birbirlerini de, beni de kemirmiyorlar. Acaba bu geçici bir mütareke<a class="si-noteref epub-type_noteref" href="#f1628" id="backlink-1628">1628</a> mi? Ne de olsa Sinekli Bakkal’ın taşına, toprağına tapınıyorum. Gerçi orada yeni bir cemaatin an’anesine uymak lâzım. Fakat öyle basit ve insani an’aneler ki. Hem orada herkesin evi, bahçesi birer husûsî ve kapalı kale gibi. En fakir adam, kurûn-ı vustâî<a class="si-noteref epub-type_noteref" href="#f1629" id="backlink-1629">1629</a> bir derebeyi gibi evinde hür...</p>

    <p>— Her gün mor salkım çardağının altında hava alan kadınlarla konuşacağım. Her gece Rabia’nın beyaz yatağında yatacağım. Sabahları yan yana uyanacağız. Günlerimizi el ele geçireceğiz. İyi günler... İyi geceler. Belki de çocuklarımız olacak. Biri büyükbabası gibi komik olsun. Adını Tevfik koruz. Öteki benim gibi... Yok yok, anası gibi sanatkâr olsun. Belki de bir mahalle bakkalı olur. Olsun.</p>

    <p>— Rakım’ı dükkânda alıkoyarız. Ah, sevgili Rakım. Hayatımıza bir sirk çeşnisi<a class="si-noteref epub-type_noteref" href="#f1630" id="backlink-1630">1630</a> veriyor. Penbe yemeğimizi pişirir. Karabiber gibi keskin, kara karı! Bir panayır yeri kadar canlı...</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1573">
      <a class="si-backref" href="#backlink-1573">1573</a>. İlgisi, eğilimi.
    </div>

    <div class="si-footnote html5_aside epub-type_footnote" id="f1574">
      <a class="si-backref" href="#backlink-1574">1574</a>. Her zamanki gibi.
    </div>

    <div class="si-footnote html5_aside epub-type_footnote" id="f1575">
      <a class="si-backref" href="#backlink-1575">1575</a>. İyi muamele eden.
    </div>

    <div class="si-footnote html5_aside epub-type_footnote" id="f1576">
      <a class="si-backref" href="#backlink-1576">1576</a>. Hoşgörü.
    </div>

    <div class="si-footnote html5_aside epub-type_footnote" id="f1577">
      <a class="si-backref" href="#backlink-1577">1577</a>. Acıklı.
    </div>

    <div class="si-footnote html5_aside epub-type_footnote" id="f1578">
      <a class="si-backref" href="#backlink-1578">1578</a>. Verilen rütbelerin.
    </div>

    <div class="si-footnote html5_aside epub-type_footnote" id="f1579">
      <a class="si-backref" href="#backlink-1579">1579</a>. Küçümseyen.
    </div>

    <div class="si-footnote html5_aside epub-type_footnote" id="f1580">
      <a class="si-backref" href="#backlink-1580">1580</a>. Karşılıklı öfkeyle.
    </div>

    <div class="si-footnote html5_aside epub-type_footnote" id="f1581">
      <a class="si-backref" href="#backlink-1581">1581</a>. İlgisizliği.
    </div>

    <div class="si-footnote html5_aside epub-type_footnote" id="f1582">
      <a class="si-backref" href="#backlink-1582">1582</a>. Geçmişe.
    </div>

    <div class="si-footnote html5_aside epub-type_footnote" id="f1583">
      <a class="si-backref" href="#backlink-1583">1583</a>. Geri çekildi.
    </div>

    <div class="si-footnote html5_aside epub-type_footnote" id="f1584">
      <a class="si-backref" href="#backlink-1584">1584</a>. Eşit.
    </div>

    <div class="si-footnote html5_aside epub-type_footnote" id="f1585">
      <a class="si-backref" href="#backlink-1585">1585</a>. Düşkünlüğü.
    </div>

    <div class="si-footnote html5_aside epub-type_footnote" id="f1586">
      <a class="si-backref" href="#backlink-1586">1586</a>. Çizgiyi.
    </div>

    <div class="si-footnote html5_aside epub-type_footnote" id="f1587">
      <a class="si-backref" href="#backlink-1587">1587</a>. Amaçla.
    </div>

    <div class="si-footnote html5_aside epub-type_footnote" id="f1588">
      <a class="si-backref" href="#backlink-1588">1588</a>. Gerek yok.
    </div>

    <div class="si-footnote html5_aside epub-type_footnote" id="f1589">
      <a class="si-backref" href="#backlink-1589">1589</a>. Duvar kenarına yerleştirilen, üstüne ayna ve başka süs eşyası konulan, çekmeceli, yüksek mobilya.
    </div>

    <div class="si-footnote html5_aside epub-type_footnote" id="f1590">
      <a class="si-backref" href="#backlink-1590">1590</a>. Yerini.
    </div>

    <div class="si-footnote html5_aside epub-type_footnote" id="f1591">
      <a class="si-backref" href="#backlink-1591">1591</a>. Bölgesinden.
    </div>

    <div class="si-footnote html5_aside epub-type_footnote" id="f1592">
      <a class="si-backref" href="#backlink-1592">1592</a>. Seçmek.
    </div>

    <div class="si-footnote html5_aside epub-type_footnote" id="f1593">
      <a class="si-backref" href="#backlink-1593">1593</a>. Ayrıntılı.
    </div>

    <div class="si-footnote html5_aside epub-type_footnote" id="f1594">
      <a class="si-backref" href="#backlink-1594">1594</a>. Yardım.
    </div>

    <div class="si-footnote html5_aside epub-type_footnote" id="f1595">
      <a class="si-backref" href="#backlink-1595">1595</a>. Yakasız, uzun kollu erkek gömleği.
    </div>

    <div class="si-footnote html5_aside epub-type_footnote" id="f1596">
      <a class="si-backref" href="#backlink-1596">1596</a>. Yatıştırmaya.
    </div>

    <div class="si-footnote html5_aside epub-type_footnote" id="f1597">
      <a class="si-backref" href="#backlink-1597">1597</a>. Bilgilice.
    </div>

    <div class="si-footnote html5_aside epub-type_footnote" id="f1598">
      <a class="si-backref" href="#backlink-1598">1598</a>. Az çok, yalan yanlış.
    </div>

    <div class="si-footnote html5_aside epub-type_footnote" id="f1599">
      <a class="si-backref" href="#backlink-1599">1599</a>. Derdini.
    </div>

    <div class="si-footnote html5_aside epub-type_footnote" id="f1600">
      <a class="si-backref" href="#backlink-1600">1600</a>. Dostları.
    </div>

    <div class="si-footnote html5_aside epub-type_footnote" id="f1601">
      <a class="si-backref" href="#backlink-1601">1601</a>. Sıkıntılı, acılı.
    </div>

    <div class="si-footnote html5_aside epub-type_footnote" id="f1602">
      <a class="si-backref" href="#backlink-1602">1602</a>. Tahta oturma töreni.
    </div>

    <div class="si-footnote html5_aside epub-type_footnote" id="f1603">
      <a class="si-backref" href="#backlink-1603">1603</a>. Genel affa.
    </div>

    <div class="si-footnote html5_aside epub-type_footnote" id="f1604">
      <a class="si-backref" href="#backlink-1604">1604</a>. Kıskançlık.
    </div>

    <div class="si-footnote html5_aside epub-type_footnote" id="f1605">
      <a class="si-backref" href="#backlink-1605">1605</a>. Yanındaki.
    </div>

    <div class="si-footnote html5_aside epub-type_footnote" id="f1606">
      <a class="si-backref" href="#backlink-1606">1606</a>. Kötülüğünden.
    </div>

    <div class="si-footnote html5_aside epub-type_footnote" id="f1607">
      <a class="si-backref" href="#backlink-1607">1607</a>. Korunmuştu.
    </div>

    <div class="si-footnote html5_aside epub-type_footnote" id="f1608">
      <a class="si-backref" href="#backlink-1608">1608</a>. Tartıştılar.
    </div>

    <div class="si-footnote html5_aside epub-type_footnote" id="f1609">
      <a class="si-backref" href="#backlink-1609">1609</a>. Hükmeden.
    </div>

    <div class="si-footnote html5_aside epub-type_footnote" id="f1610">
      <a class="si-backref" href="#backlink-1610">1610</a>. Ayrıntısına.
    </div>

    <div class="si-footnote html5_aside epub-type_footnote" id="f1611">
      <a class="si-backref" href="#backlink-1611">1611</a>. Doğurdu.
    </div>

    <div class="si-footnote html5_aside epub-type_footnote" id="f1612">
      <a class="si-backref" href="#backlink-1612">1612</a>. Geçici olarak.
    </div>

    <div class="si-footnote html5_aside epub-type_footnote" id="f1613">
      <a class="si-backref" href="#backlink-1613">1613</a>. Tutucu.
    </div>

    <div class="si-footnote html5_aside epub-type_footnote" id="f1614">
      <a class="si-backref" href="#backlink-1614">1614</a>. Gerek olmadığını.
    </div>

    <div class="si-footnote html5_aside epub-type_footnote" id="f1615">
      <a class="si-backref" href="#backlink-1615">1615</a>. Saygılarını.
    </div>

    <div class="si-footnote html5_aside epub-type_footnote" id="f1616">
      <a class="si-backref" href="#backlink-1616">1616</a>. Destekledi.
    </div>

    <div class="si-footnote html5_aside epub-type_footnote" id="f1617">
      <a class="si-backref" href="#backlink-1617">1617</a>. Bencillik.
    </div>

    <div class="si-footnote html5_aside epub-type_footnote" id="f1618">
      <a class="si-backref" href="#backlink-1618">1618</a>. Kabul etti.
    </div>

    <div class="si-footnote html5_aside epub-type_footnote" id="f1619">
      <a class="si-backref" href="#backlink-1619">1619</a>. Oluşturulacak.
    </div>

    <div class="si-footnote html5_aside epub-type_footnote" id="f1620">
      <a class="si-backref" href="#backlink-1620">1620</a>. Kaldırılmasına.
    </div>

    <div class="si-footnote html5_aside epub-type_footnote" id="f1621">
      <a class="si-backref" href="#backlink-1621">1621</a>. Oybirliğiyle.
    </div>

    <div class="si-footnote html5_aside epub-type_footnote" id="f1622">
      <a class="si-backref" href="#backlink-1622">1622</a>. Güçlükler.
    </div>

    <div class="si-footnote html5_aside epub-type_footnote" id="f1623">
      <a class="si-backref" href="#backlink-1623">1623</a>. Anlaşmazlık.
    </div>

    <div class="si-footnote html5_aside epub-type_footnote" id="f1624">
      <a class="si-backref" href="#backlink-1624">1624</a>. Çağdaş.
    </div>

    <div class="si-footnote html5_aside epub-type_footnote" id="f1625">
      <a class="si-backref" href="#backlink-1625">1625</a>. Utanma.
    </div>

    <div class="si-footnote html5_aside epub-type_footnote" id="f1626">
      <a class="si-backref" href="#backlink-1626">1626</a>. Mümkün mü?
    </div>

    <div class="si-footnote html5_aside epub-type_footnote" id="f1627">
      <a class="si-backref" href="#backlink-1627">1627</a>. Huzur.
    </div>

    <div class="si-footnote html5_aside epub-type_footnote" id="f1628">
      <a class="si-backref" href="#backlink-1628">1628</a>. Ateşkes.
    </div>

    <div class="si-footnote html5_aside epub-type_footnote" id="f1629">
      <a class="si-backref" href="#backlink-1629">1629</a>. Ortaçağlı.
    </div>

    <div class="si-footnote html5_aside epub-type_footnote" id="f1630">
      <a class="si-backref" href="#backlink-1630">1630</a>. Tadı.
    </div>
  </div>
</body>
</html>
