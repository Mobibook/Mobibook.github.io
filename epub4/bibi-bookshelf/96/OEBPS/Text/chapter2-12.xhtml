<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">12</h1>

    <p>Bilâl Hıdırellez günü evlendi. Rabia o sabah uzaklardan gelen darbuka, zilli maşa sesleriyle uyandı. Sokaklarda gene ordu geçer gibi uğultu, oyuncakçıların çevirdikleri kaynanazırıltıları, öttürdükleri düdükler. Köşedeki kahvede zurnanın hımhım nağmeleri, dünbeleğin tamtamları. Nisanın ılık havasında, hayat genç bir âşık nabzı gibi gümbür gümbür atıyor. Tevfik şimdi nerede? Hani beraber yemek pişirdikleri o günler... Bahçeden mutfağa beyaz, penbe çiçek yaprakları yağdığı gün!</p>

    <p>Penbe, artık köhne göbeğini yalnız çardağın altında çalkalıyor, ikide birde Rabia’ya bahçeden takılıyor:</p>

    <p>— Eski yavuklun evleniyor Rabia. Kız, kalk giyin, tak takıştır, diyor.</p>

    <p>Rabia mayısın ilk günü evlendi. Sinekli Bakkal kadınlarının küçük kâğıtlara mâniler yazıp çömleğe koyup, ağaç diplerinde çalıp söyledikleri gün.</p>

    <p>Nikâh öğleden evvel, dükkânın üstündeki odada kıyıldı. Vehbi Efendi Rabia’nın, Eskici Fehmi Efendi Osman’ın vekili idiler. Şahitler arasında Sabit Beyağabey de vardı. Rakım misafirlere şerbet ikram etti.</p>

    <p>O akşam konak, kıyamet gibi kalabalıktı. Haremde kadınlara, Sabiha Hanım akşam yemeği verdi.</p>

    <p>Selâmlıkta da sofralar kurulmuştu. Sinekli Bakkal’ın bütün erkekleri davetliydi. Paşa, bir tarafına Osman’ı, bir tarafına eskici Fehmi Efendi’yi aldı. Ağabey’le Rakım Paşa’nın karşısında oturdular. Vehbi Efendi ayrı bir sofraya riyaset etti.<a class="si-noteref epub-type_noteref" href="#f1631" id="backlink-1631">1631</a> O, kızın babası rolünü yapıyordu.</p>

    <p>Selim Paşa keyifliydi, mültefitti,<a class="si-noteref epub-type_noteref" href="#f1632" id="backlink-1632">1632</a> gayet iyi konuşuyordu. Osman’a “Damat Bey” diye hitap ediyor, evlilik hayatına dair ölçülü, edepli şakalar, nükteler savuruyor, zarif hikâyeler söylüyor. Bekârlar havlularını ağızlarına kapayarak kıs kıs gülüyorlar. Evliler Osman’ın başına geleceklere acıyorlarmış gibi başlarını sallıyorlar. Yemek sonuna doğru Paşa mahalleliye hitaben, yeni komşularına dair ciddi dostane temennilerde<a class="si-noteref epub-type_noteref" href="#f1633" id="backlink-1633">1633</a> bulundu. Davetlilerden derin bir uğultu gibi sesler çıktı.</p>

    <p>Yatsı namazında Vehbi Dede, imamet etti.<a class="si-noteref epub-type_noteref" href="#f1634" id="backlink-1634">1634</a> Her rekatta en kısa sûreler intihap etti.<a class="si-noteref epub-type_noteref" href="#f1635" id="backlink-1635">1635</a> Fakat ekserisi Sûre-i Nisa ve Sûre-i Nur’dan bilerek ve zemine<a class="si-noteref epub-type_noteref" href="#f1636" id="backlink-1636">1636</a> uyan sûreler. Üslûbu bu gece her vakitten ziyade mistik ve lirikti. Yeni Müslüman olmuş bir mûsikî-şinâsın düğün gününe bundan daha münasip<a class="si-noteref epub-type_noteref" href="#f1637" id="backlink-1637">1637</a> bir hatime<a class="si-noteref epub-type_noteref" href="#f1638" id="backlink-1638">1638</a> olabilir miydi?</p>

    <p>Paşa’nın kâhyası fenerini yaktı, mahalleli yeni güveyi evine götürdü. Herkesin elinde bir fener vardı. Sabit Beyağabey Takımı fenerlerini savurdular, öksürdüler. Fakat alelade bir güveyi götürürken yaptıkları açık şakaları birbirlerinin kulaklarına fısıldamakla iktifa ettiler.<a class="si-noteref epub-type_noteref" href="#f1639" id="backlink-1639">1639</a> Osman kapıdan girip kapı kapanıncaya kadar cemaat Rabia’nın evinin kapısında bekledi.</p>

    <p>— Mübarek olsun, mübarek olsun...</p>

    <p>Ayak sesleri, bir iki öksürük, sonra, sokak uykusuna daldı.</p>

    <p>Penbe, elinde lâmba, dükkânda bekliyordu. Arkasında kırmızı canfes entarisi,<a class="si-noteref epub-type_noteref" href="#f1640" id="backlink-1640">1640</a> kulaklarında uzun mercan küpeler ve ilk defa başında örtü yok. Artık Osman, evin efendisi...</p>

    <p>Rabia’nın odasına kadar Penbe lâmba gösterdi. Kapıyı açınca:</p>

    <p>— Allah dirlik düzenlik versin, diyerek güveyin arkasını sığadı.</p>

    <p>Gelin piyanoya dayanmış bekliyordu. Üstü gümüş susam çiçekleri işlenmiş mor kadife entarisinin içinde bir baş daha uzanmıştı. Telli duvağının arkasında yüzü pek seçilmiyor, uzun boynu mor kadifenin içinden, antika bir vazodan çıkan zanbak sapı gibi...</p>

    <p>Osman durduğu yerde kaldı. Kızı kurûn-ı vustâî bir üstâdın tahayyül ettiği bir Meryem Ana resmine benzetti. Gözleri yaşardı. Penbe eliyle bir daha omzuna dokundu, yerde yayılı duran seccadeyi gösterdi. Elbet, elbet! Bu kadar büyük bir sevinç eşiğinde duran bir erkeğin Halik’ine<a class="si-noteref epub-type_noteref" href="#f1641" id="backlink-1641">1641</a> şükretmesi lâzım değil miydi?</p>

    <p>Çingene kapıyı kapadı, gitti. Osman karısına doğru yürüdü.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1631">
      <a class="si-backref" href="#backlink-1631">1631</a>. Başkanlık etti.
    </div>

    <div class="si-footnote html5_aside epub-type_footnote" id="f1632">
      <a class="si-backref" href="#backlink-1632">1632</a>. İltifat ediyordu; güler yüzlüydü.
    </div>

    <div class="si-footnote html5_aside epub-type_footnote" id="f1633">
      <a class="si-backref" href="#backlink-1633">1633</a>. Dileklerde.
    </div>

    <div class="si-footnote html5_aside epub-type_footnote" id="f1634">
      <a class="si-backref" href="#backlink-1634">1634</a>. İmamlık yaptı.
    </div>

    <div class="si-footnote html5_aside epub-type_footnote" id="f1635">
      <a class="si-backref" href="#backlink-1635">1635</a>. Seçti.
    </div>

    <div class="si-footnote html5_aside epub-type_footnote" id="f1636">
      <a class="si-backref" href="#backlink-1636">1636</a>. Yerine.
    </div>

    <div class="si-footnote html5_aside epub-type_footnote" id="f1637">
      <a class="si-backref" href="#backlink-1637">1637</a>. Uygun.
    </div>

    <div class="si-footnote html5_aside epub-type_footnote" id="f1638">
      <a class="si-backref" href="#backlink-1638">1638</a>. Son.
    </div>

    <div class="si-footnote html5_aside epub-type_footnote" id="f1639">
      <a class="si-backref" href="#backlink-1639">1639</a>. Yetindiler.
    </div>

    <div class="si-footnote html5_aside epub-type_footnote" id="f1640">
      <a class="si-backref" href="#backlink-1640">1640</a>. Üzerinde desen bulunmayan, ince dokunmuş, parlak, tok, ipekli kumaştan yapılmış elbise.
    </div>

    <div class="si-footnote html5_aside epub-type_footnote" id="f1641">
      <a class="si-backref" href="#backlink-1641">1641</a>. Yaradanına.
    </div>
  </div>
</body>
</html>
