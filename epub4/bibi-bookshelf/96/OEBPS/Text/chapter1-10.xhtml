<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">10</h1>

    <p>Üçlerin dükkân hayatı, ertesi olmayan bir bayrama benziyordu. Onlara göre, kırık kaldırımlı, pis kokulu, karanlık Sinekli Bakkal, yalnız neşe ile gümbür gümbür atan canlı bir kâinatın<a class="si-noteref epub-type_noteref" href="#f696" id="backlink-696">696</a> ruhu, merkezi oluvermişti. Onlar hayatla kedi yavrularının ipek yumaklarla oynadıkları gibi oynuyorlar, ipeklerin bir gün ellerine, ayaklarına dolaşabileceğini akıllarına hiç getirmiyorlardı.</p>

    <p>“İstanbul Bakkaliyesi” gene o semtin en işlek alışveriş yeri olmuş, müşterilerin sayısı, Emine’nin zamanındakini çoktan aşmıştı.</p>

    <p>Üçlerin reisi Rabia, dimağı<a class="si-noteref epub-type_noteref" href="#f697" id="backlink-697">697</a> ve nazımı<a class="si-noteref epub-type_noteref" href="#f698" id="backlink-698">698</a> da Cüce Rakım’dı. Ramazana bir hafta kala dükkânın teklifsiz ve daimî bir misafiri hâsıl oldu ki o da cümbüşe, neşeye çok ilave ediyordu. Bu, Gelibolu’dan dönen Çengi Penbe idi. Sabiha Hanım’ı eğlendirmek bahanesiyle konağa postu sermiş, her gün bir defa Sinekli Bakkal’a yollanıyor, köşede kadınlarla şakalaşıyor, çocuklarla dil dalaşı ettikten sonra dükkâna dalıyordu.</p>

    <p>Rakım mal almaya, Rabia konağa gitmişti. Gün cumartesi, vakit ikindiydi. Tevfik dükkânda yalnız otururken uzun boylu bir Mevlevî dedesi başını eğdi, dükkâna girdi.</p>

    <p>— Rabia Hanım’ın babası Tevfik Efendi’nin dükkânı burası mı?</p>

    <p>— Ben, Tevfik bendeniz...</p>

    <p>— Ben, Rabia Hanım’ın mûsikî hocasıyım. Sizinle konuşmak istiyorum.</p>

    <p>— Siz, siz Vehbi Dede’siniz galiba.</p>

    <p>Mevlevî güldü:</p>

    <p>— Söylemek istediğim şey şu: Ramazanlarda ben ders vermem. Konağa pek de gitmem. Rabia Hanım için bir istisna<a class="si-noteref epub-type_noteref" href="#f699" id="backlink-699">699</a> yapmak istiyorum. Çünkü ben otuz senedir bu kadar istidatlı<a class="si-noteref epub-type_noteref" href="#f700" id="backlink-700">700</a> bir talebeye tesadüf etmedim.<a class="si-noteref epub-type_noteref" href="#f701" id="backlink-701">701</a> Burada müsait<a class="si-noteref epub-type_noteref" href="#f702" id="backlink-702">702</a> yer varsa perşembe akşamları gelip ders vereceğim.</p>

    <p>Bu, Rabia’nın mûsikî derslerinin konaktan Tevfik’in evine nakli<a class="si-noteref epub-type_noteref" href="#f703" id="backlink-703">703</a> demek, bu, Dede’nin Rabia’ya ücretsiz ders vermesi demek... Tevfik’in iftihardan göğsü kabardı, gözleri yaşardı:</p>

    <p>— Bizim için ne lütuf! Bahçemizde dinlenip bir kahve içmez misiniz?</p>

    <p>— Başka bir gün gelirim, işinizden alıkoymayayım.</p>

    <p>— Hayır Efendim, bu saatlerde alışveriş olmaz.</p>

    <p>Tevfik dükkânın arka kapısını açtı, Dede’yi toplu ve temiz bir mutfaktan geçirerek bahçeye çıkardı. Cevizin altındaki hasıra oturttu, önüne tütün kesesi bıraktıktan sonra kahve pişirmeye gitti.</p>

    <p>Bahçe, Tevfik’in biricik severek, özenerek çalıştığı yerdi. Cevizin ötesinde sık sık incir, badem, elma, ayva ağaçları var. Duvarın öteki dibinde patlıcan, domates, soğan, salata tarlası... Dede yüzünü eve çevirdi. Mutfağın ve çardağın üstündeki asma yapraklarına bürünmüş pencere batı güneşiyle kana boyanmış gibi. Çardağın yanlarına, mutfağın kapısına sarılan hanımelleri ve yasemin akşamın ağır havasında bayıltıcı bir koku neşrediyorlar.<a class="si-noteref epub-type_noteref" href="#f704" id="backlink-704">704</a> Etrafta soldaki akasyaların dallarında öten güvercinlerden başka ses yok. Tam bir İstanbul bahçesi. Dede kendini, kendi bahçesinde farz edebilirdi.<a class="si-noteref epub-type_noteref" href="#f705" id="backlink-705">705</a></p>

    <p>Tevfik’in getirdiği kahveyi yavaş yavaş içerken, evin sahibini de tetkik ediyor,<a class="si-noteref epub-type_noteref" href="#f706" id="backlink-706">706</a> onu pek kendisine yakın buluyordu. Mütemadiyen söyleyen bu çocuk yüzlü adam, Allah’ın serseri çocuklarından biriydi. Dede, onların türlü türlülerini görmüştü. Onlar sergüzeştle dolu fırtınalı hayatlarını yaşarken ekseri dünyanın zevkini de, cefasını da bir tekkenin eşiğinde bırakıp erenler<a class="si-noteref epub-type_noteref" href="#f707" id="backlink-707">707</a> sürüsüne giren eski âşinâlarıydı.<a class="si-noteref epub-type_noteref" href="#f708" id="backlink-708">708</a> Vehbi Dede, dükkândan ayrılırken, Tevfik’e, tarikatın müstakbel<a class="si-noteref epub-type_noteref" href="#f709" id="backlink-709">709</a> “can”ı<a class="si-noteref epub-type_noteref" href="#f710" id="backlink-710">710</a> gibi bakıyordu.</p>

    <p>İki hafta sonra, bir öğle vakti Rakım dükkânda yalnızken Vehbi Dede’den çok başka bir yabancı daha geldi. Cüce, Sinekli Bakkal’da böyle bir adam tanımadığı için gözlerini açtı, yabancıyı süzdü. Siyah harmanili,<a class="si-noteref epub-type_noteref" href="#f711" id="backlink-711">711</a> üç köşeli kocaman şapkalı, kısa boylu, çevik tavırlı bir ecnebi<a class="si-noteref epub-type_noteref" href="#f712" id="backlink-712">712</a> idi.</p>

    <p>Sinekli Bakkal civarı Hıristiyanları şapka giymedikleri için Rakım, bunu bambaşka, Beyoğlulu bir müşteri, belki de bir seyyah<a class="si-noteref epub-type_noteref" href="#f713" id="backlink-713">713</a> olarak teşhis etti:<a class="si-noteref epub-type_noteref" href="#f714" id="backlink-714">714</a></p>

    <p>— Ne istiyorsunuz, Sinyor?</p>

    <p>Sıkılganlık nedir bilmeyen Peregrini buraya epeyce sıkılarak girmişti. Gerçi Katolik dünyasının aforoz ettiği<a class="si-noteref epub-type_noteref" href="#f715" id="backlink-715">715</a> bu sabık<a class="si-noteref epub-type_noteref" href="#f716" id="backlink-716">716</a> rahip, on beş senedir ömrünü Müslümanlar arasında geçiriyordu. Fakat onun Türk ve Müslüman dostları hep alafranga<a class="si-noteref epub-type_noteref" href="#f717" id="backlink-717">717</a> ve zengin bir âlemde yaşarlardı. Hattâ Saray’a bile muntazaman giren bu adama şimdiye kadar fakir ve orta halli Müslümanların evi kapalı bir kale gibi gelmişti. Fakat pek başka içtimaî bir sınıftan gelen bu sanatkâr, çekinerek girdiği bu yeni küçük dükkânla şiddetle alâkadar olmaya başladı. Oraya renkli malları, Ramazan’a mahsus bir itinâ<a class="si-noteref epub-type_noteref" href="#f718" id="backlink-718">718</a> ile yerleştiren gözde, en eski medeniyetli bir şehir evlâdının zevki vardı. Gözleri bir lastik top gibi sıçrayarak dolaşan cüce ile tavana asılan yeşil kırmızı şeritli güllaç tekerlekleri arasında dolaşırken Rakım sordu, gene sordu:</p>

    <p>— Ne istiyorsunuz, Sinyor?</p>

    <p>Parmağıyla güllaçları gösterdi:</p>

    <p>— Bundan almak istiyorum, bir tane kırmızı, bir tane de yeşil şeritlisinden ...</p>

    <p>Oraya hiç de bir şey almak maksadıyla gelmemişti.</p>

    <p>Fakat lâkırdıya zemin bulmak için bu fenâ bir vesile<a class="si-noteref epub-type_noteref" href="#f719" id="backlink-719">719</a> değildi.</p>

    <p>Rakım güllaçları sararken birdenbire kaşları çatıldı.</p>

    <p>Herifin kıyafetiyle güllaç arasında bir münasebet yoktu. Sonra kıyafetiyle söylediği Türkçe arasında da bir münasebet yoktu. O halde?</p>

    <p>Yoksa herif bir hafiye miydi? Bazân tebdil-i kıyafet<a class="si-noteref epub-type_noteref" href="#f720" id="backlink-720">720</a> de gezdikleri söyleniyordu.</p>

    <p>Sesindeki emniyetsizlik<a class="si-noteref epub-type_noteref" href="#f721" id="backlink-721">721</a> pek aşikâr,<a class="si-noteref epub-type_noteref" href="#f722" id="backlink-722">722</a> sert sert sordu:</p>

    <p>— Sen bunu pişirmesini bilir misin?</p>

    <p>— Hayır. Bizim aşçı Rum’dur. Belki o da bilmez, fakat bu beyaz yuvarlakları hep almak istiyorum. Sen, bana nasıl piştiğini tarif eder misin?</p>

    <p>Peregrini’nin cebinden not defteri çıktı. Yazarken anlatmaya başladı:</p>

    <p>— Ben Selim Paşa’nın oğlunun piyano hocasıyım.</p>

    <p>— Ya...</p>

    <p>Rakım nefes aldı.</p>

    <p>— Vehbi Dede benim dostumdur. Rabia Hanım’ı da Hilmi Bey’in odasında dinledim. İki perşembedir gelmiyorlar. Rabia Hanım’ın babası gelmiş dediler. Artistmiş, siz de artiste benziyorsunuz, onun babası mısınız?</p>

    <p>— Artist ne demektir bilmiyorum ama babası değilim. Ben onun amcasıyım.</p>

    <p>Durdu.</p>

    <p>Kıyafetinin acayipliğine rağmen bu kadar güzel Türkçe söyleyen bu herife ısınmıştı. Sesi biraz acı, biraz alaylı ilave etti:</p>

    <p>— Arada biraz da Rabia’nın maymunu oluveriyorum. Kız yaman şey. Vehbi Dede, ramazanlarda ders vermezken sade onun için perşembe akşamları buraya geliyor.</p>

    <p>Peregrini küçük iskemleyi çekti, oturdu.</p>

    <p>— Rabia Hanım camilerde mukabele okuyormuş, acaba hangilerinde?</p>

    <p>— Bugün Ayasofya’da, cumartesi günleri Fatih’te, perşembe günleri Valide Camii’nde, başka günler Sinekli Bakkal Mescidi’nde. Avuç avuç para kazanıyor. Fakat paralar hep İmam’a gider. Paşa öyle söyledi. Biz burada bakkallık ediyoruz, bu Ramazan Karagöz oynatıyoruz. Şükür geçiniyoruz.</p>

    <p>Biraz durdu, sonra gözleri parlayarak:</p>

    <p>— Tevfik gibi hayalciyi<a class="si-noteref epub-type_noteref" href="#f723" id="backlink-723">723</a> dünyanın bir tarafında bulamazsın, Sinyor. Akşamları gelmek istersen, ben seni bedava sokarım.</p>

    <p>— Hemen yarın akşam gelirim, dostum.</p>

    <p>Bunu tehalükle<a class="si-noteref epub-type_noteref" href="#f724" id="backlink-724">724</a> söylemişti. Şimdi oturduğu yerde gözleri sokağa dalmış, kapının önünü kara bulut gibi almış mütemadiyen vızıldayan kara sinekleri dinliyordu. Karşıki evler kara çatıları altında uyuyor gibi, bu saati mutlak oruçlu mahalleli yataklarında geçiriyor olacak, çünkü sokaktan bir kul<a class="si-noteref epub-type_noteref" href="#f725" id="backlink-725">725</a> geçmiyor.</p>

    <p>Peregrini’nin içini kapalı ve gizli bir kıta keşfetmişlerin sevinci bürümüştü. Sevimli, husûsî, teklifsiz ve insanî bir kıta! Bu dünyayı en evvel Rabia’nın Kuran okuyuşundan sezmişti. O dakika bu dükkânın ve sokağın haricindeki<a class="si-noteref epub-type_noteref" href="#f726" id="backlink-726">726</a> her şey sun’idir,<a class="si-noteref epub-type_noteref" href="#f727" id="backlink-727">727</a> yabancıdır. Ona öyle geldi ki bu dar sokak sakinleri için dünyada bir tek maddî kıymet yoktur, onlar yalnız kalbe ve ma’nevî servetlere, güzelliklere kıymet verirler!</p>

    <p>Bu kararını verir vermez içinde Rabia’yı Ayasofya’ nın tarihî dekorları içinde dinlemek arzusu uyandı. Dudaklarından yüzünün her çizgisine sirayet eden<a class="si-noteref epub-type_noteref" href="#f728" id="backlink-728">728</a> garip bir tebessümle:</p>

    <p>— Gelecek hafta Rabia Hanım Ayasofya’da okurken beni götürür müsünüz?</p>

    <p>Rakım’ın gözleri zihninde küfrün<a class="si-noteref epub-type_noteref" href="#f729" id="backlink-729">729</a> en husûsî alemi<a class="si-noteref epub-type_noteref" href="#f730" id="backlink-730">730</a> olan üç köşeli şapkaya kaydı.</p>

    <p>— Cemaat ibadet ederken ecnebi ziyaretçilere alışık değildir.</p>

    <p>Rakım’ın gözlerinin istikametini<a class="si-noteref epub-type_noteref" href="#f731" id="backlink-731">731</a> takip eden Peregrini başından şapkasını çıkardı yere attı.</p>

    <p>— Ben şapkasız giderim. Evde bir fesim var. Hem bir daha bu mahalleye şapkalı gelmeyeceğim. Ben dinî hislere çok hürmet ederim... Ben, ben vaktiyle bir nevi derviştim.</p>

    <p>— Yoksa vaktiyle Müslüman’dın da sonradan gâvur mu oldun? Tevekkeli bizim dilimizi böyle konuşmuyorsun.</p>

    <p>Peregrini Rakım’ın sade, iptidaî<a class="si-noteref epub-type_noteref" href="#f732" id="backlink-732">732</a> âdetâ bir panayır oyuncusu olduğunu unutmuştu. Onunla hiç anlayamayacağı âdetâ felsefî münakaşalara<a class="si-noteref epub-type_noteref" href="#f733" id="backlink-733">733</a> girivermeyi tabiî bulmuştu.</p>

    <p>— Hayır, Müslüman değilim. Hani manastırlara kapanan papazlar yok mu, onlardanım. Fakat şimdi daha ziyade Müslümanım. On beş yıldır aranızda yaşıyorum. Dil, din, millet bunlar insanların ruh ikliminden<a class="si-noteref epub-type_noteref" href="#f734" id="backlink-734">734</a> başka bir şey değil. Garbın ruh iklimi bana çok soğuk geldi, şark ikliminde sükûn ve şifa<a class="si-noteref epub-type_noteref" href="#f735" id="backlink-735">735</a> arıyorum...</p>

    <p>Peregrini sustu. Rakım kendi kendine “Herif neler karıştırıyor?” diyordu. Fakat söylemeye tekrar başlayınca o da gözlerini açtı, dinledi.</p>

    <p>— Hiçbir dine mensup<a class="si-noteref epub-type_noteref" href="#f736" id="backlink-736">736</a> değilim. Fakat eğer bir din edinmek istersem mutlak Müslüman olurdum. İslam’ın yarattığı cemaatteki ferdi kendime daha yakın buluyorum. Manastırdan kaçalı, Papa’nın aforozuna uğrayalı on beş yıl oluyor...</p>

    <p>— Kaçtın ha? Vay ana...</p>

    <p>— Şimdi ben bir şeye inanmam. Fakat, din bir illet<a class="si-noteref epub-type_noteref" href="#f737" id="backlink-737">737</a> gibi insanın kanına bir defa girerse bir daha çıkmıyor. Dindar adamları çok severim, din lâkırdısı etmeye bayılırım. Camiler, kiliseler, bütün dua edilen yerlerin etrafında dolaşırım. Sen de dindar mısın, dostum?</p>

    <p>— Elhamdülillah Müslüman’ım. Fakat din lâkırdısını hiç sevmem. Kiliselerden ürkerim, camide içim sıkılır. Vaaz dinlersem uyurum. Sofu adamlardan umacı<a class="si-noteref epub-type_noteref" href="#f738" id="backlink-738">738</a> gibi korkarım. Hiç namaz kılmadım. Rabia’nın babası da öyle...</p>

    <p>— Ramazan’da da kılmaz mısın?</p>

    <p>— Hayır, yalnız kızın hatırı için yalancıktan ikimiz de oruç tutuyoruz.</p>

    <p>— Mesela nasıl?</p>

    <p>Rakım güldü; bu manastır kaçkını eski gâvura içini dökmekten lezzet alıyordu.</p>

    <p>— Gece Rabia ile beraber sahur yiyoruz, niyet ediyoruz. Ertesi gün o camiye gidinceye kadar bir şey yemiyoruz. Yiyecek aramıyoruz ama bu kâfir tütün yok mu? Neyse o camiye gider gitmez tabakalar<a class="si-noteref epub-type_noteref" href="#f739" id="backlink-739">739</a> açılıyor, sigaralar tellendiriliyor. Dükkânda öteden beriden çimleniyoruz.<a class="si-noteref epub-type_noteref" href="#f740" id="backlink-740">740</a> Akşam Rabia ile beraber gene oruç bozuyor, iftar ediyoruz.</p>

    <p>— Tuhaf, tuhaf...</p>

    <p>— Bazân kız şüphelenir. Oruçlu erkekler bizde tiryaki, aksi olur, biz hep neşeliyiz. Neyse ben arife günü Rabia’nın hatırı için sahiden oruç tutacağım.</p>

    <p>— Niçin kendi ruhunun selâmeti için değil, dedi.</p>

    <p>Cüce sırıttı. Acı, mütekallis<a class="si-noteref epub-type_noteref" href="#f741" id="backlink-741">741</a> bir sırıtış.</p>

    <p>— Çocuklar oruç tutar mı? Maymunlar hele hiç tutmaz. Allah beni maymunla çocuk arasında bir mahlûk diye yarattı. Benden ne namaz ne niyaz<a class="si-noteref epub-type_noteref" href="#f742" id="backlink-742">742</a> ne oruç...</p>

    <p>Bu ziyaretten sonra Vehbi Dede’nin geldiği perşembe akşamları Peregrini de geliyordu. Pek tabiî olarak üstâdı, Hilmi ve iki daimî arkadaşı da takip ediyorlardı. Dükkânın üstündeki fakir odada on sekizinci asır cereyanlarını<a class="si-noteref epub-type_noteref" href="#f743" id="backlink-743">743</a> andıran münakaşalar olmaya başladı.</p>

    <div class="double html5_section">
      <p>Rabia’nın ruhunda yeni hayatının ne tesir yaptığını anlamak için yüzünü çok yakından ve çok derin tetkik etmek lâzımdı. Fakat bu zahmete değer bir tetkik olurdu. Çünkü eski ve yeni hayatı üst üste konulan fakat tamamen birbirini bozamayan iki medeniyet tabakası<a class="si-noteref epub-type_noteref" href="#f744" id="backlink-744">744</a> gibi görünüyordu.</p>

      <p>Yaşamak arzuları, içinde bir barut mahzeni gibi sıkışıp kalan çocuğun yüzündeki ifade tamamen silinmemişti. O, üçlerin reisi, evin kadını sıfatıyla vazifesini yaparken, bunlardan zevk almasına rağmen, bunları biraz da oyun gibi telakki etmesine rağmen gene tavrı sakin ve ciddiydi.</p>

      <p>Eski Rabia’nın yüzü: Ağzının iki tarafında iki derin çizgi, kaşlarının arasında derin bir hat, ince yüzünü kaplayan gamlı bir durgunluk. Bu çizgiler tamamen silinmeden, simanın<a class="si-noteref epub-type_noteref" href="#f745" id="backlink-745">745</a> mânâsı değişmeden yeni hayat, izlerini bu eski şahsiyetin üzerine resmetmeye başladı. Ve yeni yüzü şu idi: Göz kuyruklarında sık gülmekten hâsıl olan<a class="si-noteref epub-type_noteref" href="#f746" id="backlink-746">746</a> kırışıklar, gözlerin içinde mütemadiyen yanan mes’ut ışıklar, gülerken burnunun üstünde beliren sevimli buruşukluk. Kendini yeni hayatın âzâdeliğine<a class="si-noteref epub-type_noteref" href="#f747" id="backlink-747">747</a> terk ettiği zaman eski yüzünün alâmetleri<a class="si-noteref epub-type_noteref" href="#f748" id="backlink-748">748</a> zayıflar, gözlerinin ağır ifadesi, dudak kenarlarındaki, kaşların ortasındaki çizgiler düzelir. Fakat geçmiş günlere hatırası döner dönmez her eski alâmet olanca vuzuhu ile<a class="si-noteref epub-type_noteref" href="#f749" id="backlink-749">749</a> tekrar meydana çıkar. Güya yeni hayatının şen maskesi şeffaf bir ipek peçe gibi eski hayatın gamlı simasının üstüne örtülüvermişti. İşte bu zıt şeylerin o genç yüzde imtizacı<a class="si-noteref epub-type_noteref" href="#f750" id="backlink-750">750</a> bunun bütün muammalığını,<a class="si-noteref epub-type_noteref" href="#f751" id="backlink-751">751</a> bütün büyü gibi tesir eden başkalığını teşkil ediyordu.<a class="si-noteref epub-type_noteref" href="#f752" id="backlink-752">752</a></p>

      <p>Rabia’yı en çok tahlil eden,<a class="si-noteref epub-type_noteref" href="#f753" id="backlink-753">753</a> yüzünün günden güne aldığı mânâyı gözden kaçırmayan evvelâ Peregrini oldu. Zıt tesirlerin bu küçük yüzde çarpışmasını insan, boğa güreşini seyreden bir İspanyol ihtirasıyla takip ediyordu. Kızın tabiatında riyazete temayül<a class="si-noteref epub-type_noteref" href="#f754" id="backlink-754">754</a> vardı, ma’nevî bir perhizkârlık<a class="si-noteref epub-type_noteref" href="#f755" id="backlink-755">755</a> vardı, süratle düşünüp salim kararlar almak kâbiliyeti vardı. Bunlar hep ilk senelerin çetin mücadelesi, sıkı terbiyesi ve İmam’la Emine’den gelen irsî<a class="si-noteref epub-type_noteref" href="#f756" id="backlink-756">756</a> tesirlerin muhassalasının<a class="si-noteref epub-type_noteref" href="#f757" id="backlink-757">757</a> eseriydi. O kadar nefret ettiği anasından ona hayli kuvvetli şeyler geçmişti. Kalbinin bir tarafında kendine ıstırap<a class="si-noteref epub-type_noteref" href="#f758" id="backlink-758">758</a> verenleri hiç affedemeyen bir kuruluk vardı, kindardı.</p>

      <p>Rabia’nın güneşli, neşeli tarafları, sanat istidadı Tevfik’den geliyordu. On bir yıldan fazla gece gündüz din, ahret diye her şeyin fevkinde<a class="si-noteref epub-type_noteref" href="#f759" id="backlink-759">759</a> iki mefhum<a class="si-noteref epub-type_noteref" href="#f760" id="backlink-760">760</a> öğretmeye çalışmışlardı. Fakat o, fikirlerinden ziyade insanlara, yaşayan şeylere bağlı, sevdiği vakit ölüme kadar sever, en küçük şefkat tecellisiyle<a class="si-noteref epub-type_noteref" href="#f761" id="backlink-761">761</a> kalbi atar bir kadın olacaktı.</p>

      <p>Bu karışık canlı muammanın her unsurunu laboratuvarda çalışan bir âlim<a class="si-noteref epub-type_noteref" href="#f762" id="backlink-762">762</a> tecessüsü ile arayan Peregrini onunla fırsat düştükçe konuşur, sualler sorar, küçük gözleri kızın yüzünü delip dimağına<a class="si-noteref epub-type_noteref" href="#f763" id="backlink-763">763</a> batmak istiyormuş gibi Rabia’nın gözlerine bakardı. Fakat onu en çok hayran eden kızın mûsikîye olan istidadıydı. Kulakları her sadâyı<a class="si-noteref epub-type_noteref" href="#f764" id="backlink-764">764</a> tam muhafaza ediyor, emsalsiz<a class="si-noteref epub-type_noteref" href="#f765" id="backlink-765">765</a> sesi her sadâyı tam veriyor ve zevki herhangi üstâdı tatmin edecek kadar dürüst ve salim. Bunun için Peregrini her yeni kompozisyonunu<a class="si-noteref epub-type_noteref" href="#f766" id="backlink-766">766</a> evvelâ ona çalar, onun fikrini ciddiyetle sorar, dinlerdi.</p>

      <p>Vehbi Dede de Rabia ile meşguldü. Fakat alakasını Peregrini gibi göstermiyordu. O, Peregrini gibi kızı tahlile<a class="si-noteref epub-type_noteref" href="#f767" id="backlink-767">767</a> uğraşmıyor, Rabia’nın meyillerini<a class="si-noteref epub-type_noteref" href="#f768" id="backlink-768">768</a> fıtratının icabı<a class="si-noteref epub-type_noteref" href="#f769" id="backlink-769">769</a> diye olduğu gibi kabul ediyordu. Dede, tecrübe neticesiyle her insanın binbir zıt şeyden yoğrulmuş bir halita<a class="si-noteref epub-type_noteref" href="#f770" id="backlink-770">770</a> olduğunu biliyordu. Coşkun ve sıcak kalbi bu kızın çok şükür ki taşkınlıklarını tadil edecek,<a class="si-noteref epub-type_noteref" href="#f771" id="backlink-771">771</a> ihtiraslarına<a class="si-noteref epub-type_noteref" href="#f772" id="backlink-772">772</a> baskı olacak dürüst bir muhakemesi,<a class="si-noteref epub-type_noteref" href="#f773" id="backlink-773">773</a> perhizkâr temayülleri de vardı. Dede, onu kendine bir nevi ruhanî evlât, fikirlerini, felsefesini sadeleştirip halka yayacak müstakbel mürit telâkki etmeye başlamıştı. Onun için Rabia’yı düşünürken kendi kendine “Kalbinin şevki ve sevgisi sönmemeli fakat riyazete,<a class="si-noteref epub-type_noteref" href="#f774" id="backlink-774">774</a> sade hayatta kabiliyeti de muhafaza edilmeli,” derdi.</p>
    </div>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f696">
      <a class="si-backref" href="#backlink-696">696</a>. Dünyanın.
    </div>

    <div class="si-footnote html5_aside epub-type_footnote" id="f697">
      <a class="si-backref" href="#backlink-697">697</a>. Aklı.
    </div>

    <div class="si-footnote html5_aside epub-type_footnote" id="f698">
      <a class="si-backref" href="#backlink-698">698</a>. Düzenleyicisi.
    </div>

    <div class="si-footnote html5_aside epub-type_footnote" id="f699">
      <a class="si-backref" href="#backlink-699">699</a>. Ayrıcalık.
    </div>

    <div class="si-footnote html5_aside epub-type_footnote" id="f700">
      <a class="si-backref" href="#backlink-700">700</a>. Yetenekli.
    </div>

    <div class="si-footnote html5_aside epub-type_footnote" id="f701">
      <a class="si-backref" href="#backlink-701">701</a>. Rastlamadım.
    </div>

    <div class="si-footnote html5_aside epub-type_footnote" id="f702">
      <a class="si-backref" href="#backlink-702">702</a>. Elverişli.
    </div>

    <div class="si-footnote html5_aside epub-type_footnote" id="f703">
      <a class="si-backref" href="#backlink-703">703</a>. Aktarılması.
    </div>

    <div class="si-footnote html5_aside epub-type_footnote" id="f704">
      <a class="si-backref" href="#backlink-704">704</a>. Yayıyorlar.
    </div>

    <div class="si-footnote html5_aside epub-type_footnote" id="f705">
      <a class="si-backref" href="#backlink-705">705</a>. Sayabilirdi.
    </div>

    <div class="si-footnote html5_aside epub-type_footnote" id="f706">
      <a class="si-backref" href="#backlink-706">706</a>. İnceliyor.
    </div>

    <div class="si-footnote html5_aside epub-type_footnote" id="f707">
      <a class="si-backref" href="#backlink-707">707</a>. Evliyalar.
    </div>

    <div class="si-footnote html5_aside epub-type_footnote" id="f708">
      <a class="si-backref" href="#backlink-708">708</a>. Tanıdıklarıydı.
    </div>

    <div class="si-footnote html5_aside epub-type_footnote" id="f709">
      <a class="si-backref" href="#backlink-709">709</a>. Gelecekteki.
    </div>

    <div class="si-footnote html5_aside epub-type_footnote" id="f710">
      <a class="si-backref" href="#backlink-710">710</a>. Tarikat kardeşi.
    </div>

    <div class="si-footnote html5_aside epub-type_footnote" id="f711">
      <a class="si-backref" href="#backlink-711">711</a>. Pelerinli.
    </div>

    <div class="si-footnote html5_aside epub-type_footnote" id="f712">
      <a class="si-backref" href="#backlink-712">712</a>. Yabancı.
    </div>

    <div class="si-footnote html5_aside epub-type_footnote" id="f713">
      <a class="si-backref" href="#backlink-713">713</a>. Gezgin.
    </div>

    <div class="si-footnote html5_aside epub-type_footnote" id="f714">
      <a class="si-backref" href="#backlink-714">714</a>. Tanımladı.
    </div>

    <div class="si-footnote html5_aside epub-type_footnote" id="f715">
      <a class="si-backref" href="#backlink-715">715</a>. Dinden çıkardığı.
    </div>

    <div class="si-footnote html5_aside epub-type_footnote" id="f716">
      <a class="si-backref" href="#backlink-716">716</a>. Eski.
    </div>

    <div class="si-footnote html5_aside epub-type_footnote" id="f717">
      <a class="si-backref" href="#backlink-717">717</a>. Avrupai.
    </div>

    <div class="si-footnote html5_aside epub-type_footnote" id="f718">
      <a class="si-backref" href="#backlink-718">718</a>. Özen.
    </div>

    <div class="si-footnote html5_aside epub-type_footnote" id="f719">
      <a class="si-backref" href="#backlink-719">719</a>. Bahane.
    </div>

    <div class="si-footnote html5_aside epub-type_footnote" id="f720">
      <a class="si-backref" href="#backlink-720">720</a>. Kıyafet değiştirerek.
    </div>

    <div class="si-footnote html5_aside epub-type_footnote" id="f721">
      <a class="si-backref" href="#backlink-721">721</a>. Güvensizlik.
    </div>

    <div class="si-footnote html5_aside epub-type_footnote" id="f722">
      <a class="si-backref" href="#backlink-722">722</a>. Açık.
    </div>

    <div class="si-footnote html5_aside epub-type_footnote" id="f723">
      <a class="si-backref" href="#backlink-723">723</a>. Karagöz ve Hacivat oynatıcısı.
    </div>

    <div class="si-footnote html5_aside epub-type_footnote" id="f724">
      <a class="si-backref" href="#backlink-724">724</a>. İstekle, heyecanla.
    </div>

    <div class="si-footnote html5_aside epub-type_footnote" id="f725">
      <a class="si-backref" href="#backlink-725">725</a>. İnsan.
    </div>

    <div class="si-footnote html5_aside epub-type_footnote" id="f726">
      <a class="si-backref" href="#backlink-726">726</a>. Dışındaki.
    </div>

    <div class="si-footnote html5_aside epub-type_footnote" id="f727">
      <a class="si-backref" href="#backlink-727">727</a>. Yapaydır.
    </div>

    <div class="si-footnote html5_aside epub-type_footnote" id="f728">
      <a class="si-backref" href="#backlink-728">728</a>. Yayılan.
    </div>

    <div class="si-footnote html5_aside epub-type_footnote" id="f729">
      <a class="si-backref" href="#backlink-729">729</a>. Tanrı’nın varlığı ve birliği gibi dinin temellerinden sayılan inançları inkâr etme.
    </div>

    <div class="si-footnote html5_aside epub-type_footnote" id="f730">
      <a class="si-backref" href="#backlink-730">730</a>. Göstergesi.
    </div>

    <div class="si-footnote html5_aside epub-type_footnote" id="f731">
      <a class="si-backref" href="#backlink-731">731</a>. Yönünü.
    </div>

    <div class="si-footnote html5_aside epub-type_footnote" id="f732">
      <a class="si-backref" href="#backlink-732">732</a>. İlkel.
    </div>

    <div class="si-footnote html5_aside epub-type_footnote" id="f733">
      <a class="si-backref" href="#backlink-733">733</a>. Tartışmalara.
    </div>

    <div class="si-footnote html5_aside epub-type_footnote" id="f734">
      <a class="si-backref" href="#backlink-734">734</a>. Diyarından.
    </div>

    <div class="si-footnote html5_aside epub-type_footnote" id="f735">
      <a class="si-backref" href="#backlink-735">735</a>. İyilik.
    </div>

    <div class="si-footnote html5_aside epub-type_footnote" id="f736">
      <a class="si-backref" href="#backlink-736">736</a>. Bağlı.
    </div>

    <div class="si-footnote html5_aside epub-type_footnote" id="f737">
      <a class="si-backref" href="#backlink-737">737</a>. Hastalık.
    </div>

    <div class="si-footnote html5_aside epub-type_footnote" id="f738">
      <a class="si-backref" href="#backlink-738">738</a>. Korkunç, hayalî yaratık.
    </div>

    <div class="si-footnote html5_aside epub-type_footnote" id="f739">
      <a class="si-backref" href="#backlink-739">739</a>. Tütün, sigara kutusu.
    </div>

    <div class="si-footnote html5_aside epub-type_footnote" id="f740">
      <a class="si-backref" href="#backlink-740">740</a>. Atıştırıyoruz.
    </div>

    <div class="si-footnote html5_aside epub-type_footnote" id="f741">
      <a class="si-backref" href="#backlink-741">741</a>. Gerilmiş.
    </div>

    <div class="si-footnote html5_aside epub-type_footnote" id="f742">
      <a class="si-backref" href="#backlink-742">742</a>. Dua.
    </div>

    <div class="si-footnote html5_aside epub-type_footnote" id="f743">
      <a class="si-backref" href="#backlink-743">743</a>. Akımlarını.
    </div>

    <div class="si-footnote html5_aside epub-type_footnote" id="f744">
      <a class="si-backref" href="#backlink-744">744</a>. Katmanı.
    </div>

    <div class="si-footnote html5_aside epub-type_footnote" id="f745">
      <a class="si-backref" href="#backlink-745">745</a>. Yüzünün.
    </div>

    <div class="si-footnote html5_aside epub-type_footnote" id="f746">
      <a class="si-backref" href="#backlink-746">746</a>. Ortaya çıkan.
    </div>

    <div class="si-footnote html5_aside epub-type_footnote" id="f747">
      <a class="si-backref" href="#backlink-747">747</a>. Başıboşluğuna.
    </div>

    <div class="si-footnote html5_aside epub-type_footnote" id="f748">
      <a class="si-backref" href="#backlink-748">748</a>. İzleri.
    </div>

    <div class="si-footnote html5_aside epub-type_footnote" id="f749">
      <a class="si-backref" href="#backlink-749">749</a>. Açıklığıyla.
    </div>

    <div class="si-footnote html5_aside epub-type_footnote" id="f750">
      <a class="si-backref" href="#backlink-750">750</a>. Karışımı.
    </div>

    <div class="si-footnote html5_aside epub-type_footnote" id="f751">
      <a class="si-backref" href="#backlink-751">751</a>. Bilinmezliğini.
    </div>

    <div class="si-footnote html5_aside epub-type_footnote" id="f752">
      <a class="si-backref" href="#backlink-752">752</a>. Oluşturuyordu.
    </div>

    <div class="si-footnote html5_aside epub-type_footnote" id="f753">
      <a class="si-backref" href="#backlink-753">753</a>. İnceleyen.
    </div>

    <div class="si-footnote html5_aside epub-type_footnote" id="f754">
      <a class="si-backref" href="#backlink-754">754</a>. İlgi duyma.
    </div>

    <div class="si-footnote html5_aside epub-type_footnote" id="f755">
      <a class="si-backref" href="#backlink-755">755</a>. Perhize uygunluk.
    </div>

    <div class="si-footnote html5_aside epub-type_footnote" id="f756">
      <a class="si-backref" href="#backlink-756">756</a>. Genetik.
    </div>

    <div class="si-footnote html5_aside epub-type_footnote" id="f757">
      <a class="si-backref" href="#backlink-757">757</a>. Bileşkesinin.
    </div>

    <div class="si-footnote html5_aside epub-type_footnote" id="f758">
      <a class="si-backref" href="#backlink-758">758</a>. Acı.
    </div>

    <div class="si-footnote html5_aside epub-type_footnote" id="f759">
      <a class="si-backref" href="#backlink-759">759</a>. Üstünde.
    </div>

    <div class="si-footnote html5_aside epub-type_footnote" id="f760">
      <a class="si-backref" href="#backlink-760">760</a>. Kavram.
    </div>

    <div class="si-footnote html5_aside epub-type_footnote" id="f761">
      <a class="si-backref" href="#backlink-761">761</a>. Belirtisiyle.
    </div>

    <div class="si-footnote html5_aside epub-type_footnote" id="f762">
      <a class="si-backref" href="#backlink-762">762</a>. Bilim adamı.
    </div>

    <div class="si-footnote html5_aside epub-type_footnote" id="f763">
      <a class="si-backref" href="#backlink-763">763</a>. Zihnine.
    </div>

    <div class="si-footnote html5_aside epub-type_footnote" id="f764">
      <a class="si-backref" href="#backlink-764">764</a>. Sesi.
    </div>

    <div class="si-footnote html5_aside epub-type_footnote" id="f765">
      <a class="si-backref" href="#backlink-765">765</a>. Benzersiz.
    </div>

    <div class="si-footnote html5_aside epub-type_footnote" id="f766">
      <a class="si-backref" href="#backlink-766">766</a>. Bestesini.
    </div>

    <div class="si-footnote html5_aside epub-type_footnote" id="f767">
      <a class="si-backref" href="#backlink-767">767</a>. Çözümlemeye.
    </div>

    <div class="si-footnote html5_aside epub-type_footnote" id="f768">
      <a class="si-backref" href="#backlink-768">768</a>. Eğilimlerini.
    </div>

    <div class="si-footnote html5_aside epub-type_footnote" id="f769">
      <a class="si-backref" href="#backlink-769">769</a>. Yaradılıştan var olan.
    </div>

    <div class="si-footnote html5_aside epub-type_footnote" id="f770">
      <a class="si-backref" href="#backlink-770">770</a>. Birden çok öğeden oluşmuş karmaşık bir bütün.
    </div>

    <div class="si-footnote html5_aside epub-type_footnote" id="f771">
      <a class="si-backref" href="#backlink-771">771</a>. Değiştirecek.
    </div>

    <div class="si-footnote html5_aside epub-type_footnote" id="f772">
      <a class="si-backref" href="#backlink-772">772</a>. Tutkularına.
    </div>

    <div class="si-footnote html5_aside epub-type_footnote" id="f773">
      <a class="si-backref" href="#backlink-773">773</a>. Akıl yürütmesi.
    </div>

    <div class="si-footnote html5_aside epub-type_footnote" id="f774">
      <a class="si-backref" href="#backlink-774">774</a>. Nefsin isteklerini kırmaya.
    </div>
  </div>
</body>
</html>
