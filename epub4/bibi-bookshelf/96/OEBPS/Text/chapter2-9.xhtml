<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">9</h1>

    <p>Feleğin çarkı dönüyor. İnsanlara kısmet dağıtıyor, talihlerini<a class="si-noteref epub-type_noteref" href="#f1489" id="backlink-1489">1489</a> tespit ediyor. Fakat Selim Paşa’nın bostan kuyusundaki su çeken tahta dişli, köhne, gıcırtılı dolap değil. İstenildiği gibi yavaşlattırılan bir tahta çarh değil. Demirden, çelikten bir çarh. Yüzbinlerce beygir kuvvetiyle, durup dinlenmek bilmeyen, aman aralık vermeyen, kafa, yürek demeyip dişleriyle kemirip, ezip geçen çarh!</p>

    <p>Rabia kendini böyle bir kör kudretin elinde, böyle korkunç bir talih çarhının dişleri arasında hissediyor.</p>

    <p>Kader, bir Müslüman kızının gönlünü bir kâfire vermiş. Kâfirin de anası ölmüş, ortadan kaybolmuş. Belki bir daha dönmeyecek. Kim demiş feleğin çarhı kördür, sağırdır, kemirdiği gönül, ezdiği kafa bir tesadüf eseridir. Hayır, hayır. Her şeyde bir hikmet vardır. Peregrini’nin anasının ölümü, Rabia’ya gökten gönderilen bir alâmet. Tövbe etmesi, istiğfar etmesi<a class="si-noteref epub-type_noteref" href="#f1490" id="backlink-1490">1490</a> gönlünün günahını çıkarıp atması için onu ikaz eden ilahî alâmet. Rabia’yı samedaniyet<a class="si-noteref epub-type_noteref" href="#f1491" id="backlink-1491">1491</a> imtihan ediyor. İmanının kudretini, salâbetini<a class="si-noteref epub-type_noteref" href="#f1492" id="backlink-1492">1492</a> deniyor.</p>

    <p>Rabia, hayatta her olan şeyi, görünmeyen gizli bir kuvvete atfedecek hilkatlerden<a class="si-noteref epub-type_noteref" href="#f1493" id="backlink-1493">1493</a> biriydi. Ölçüleri hiçbir zaman zâhirî<a class="si-noteref epub-type_noteref" href="#f1494" id="backlink-1494">1494</a> olamazdı. Onun yaşadığı dünya bir ruh dünyası! Beşerin<a class="si-noteref epub-type_noteref" href="#f1495" id="backlink-1495">1495</a> gözle görülen, elle tutulan bütün eserleri, bütün işledikleri bir gölge, asıl arkada hayata hâkim olan membaın<a class="si-noteref epub-type_noteref" href="#f1496" id="backlink-1496">1496</a> gölgesi. Bu, dimağındaki ilk izler, ilk teşekküllerden<a class="si-noteref epub-type_noteref" href="#f1497" id="backlink-1497">1497</a> vücuda gelen kanaatiydi.<a class="si-noteref epub-type_noteref" href="#f1498" id="backlink-1498">1498</a></p>

    <p>Muhakemesini<a class="si-noteref epub-type_noteref" href="#f1499" id="backlink-1499">1499</a> en evvel terbiye eden imam ve onun katı, gaddar ilahiyyatı<a class="si-noteref epub-type_noteref" href="#f1500" id="backlink-1500">1500</a> bile maddeye istinat etmiyordu.<a class="si-noteref epub-type_noteref" href="#f1501" id="backlink-1501">1501</a> Onun Rabia’ya tanıttığı ilk Halik’i<a class="si-noteref epub-type_noteref" href="#f1502" id="backlink-1502">1502</a> Kahhar,<a class="si-noteref epub-type_noteref" href="#f1503" id="backlink-1503">1503</a> Müntakim<a class="si-noteref epub-type_noteref" href="#f1504" id="backlink-1504">1504</a> – fakat Halik. Bütün insanı sevinçleri, sevgileri kıskanır. Ve Peregrini hayatından kaybolunca şuurunun alt tabakasındaki bu korkunç itikat<a class="si-noteref epub-type_noteref" href="#f1505" id="backlink-1505">1505</a> yavaş yavaş yükseldi. Bu eski inanışının tesiri altında bir hayli inledikten sonra, onları tadil eden,<a class="si-noteref epub-type_noteref" href="#f1506" id="backlink-1506">1506</a> zehrini gideren, daha yeni bir tesirle teselli bulmaya çalıştı. Büyükbabasının kuru naslarını insanîleştiren Vehbi Efendi’nin telkin ettiği,<a class="si-noteref epub-type_noteref" href="#f1507" id="backlink-1507">1507</a> seven ve müşfik<a class="si-noteref epub-type_noteref" href="#f1508" id="backlink-1508">1508</a> bir kuvvete yüzünü çevirdi. Fakat birdenbire hurdahaş<a class="si-noteref epub-type_noteref" href="#f1509" id="backlink-1509">1509</a> olan büyük dileğine hangi cepheden baksa aynı neticeye varıyordu. Peregrini’nin annesinin ölümü ona göklerden gelen bir alâmet. Onu seven bir Halik, günahtan halas etmek<a class="si-noteref epub-type_noteref" href="#f1510" id="backlink-1510">1510</a> için bu ölümü vaktinde yapmıştı. Şimdi tövbeden, ibadetten başka çare yok.</p>

    <p>İki uzun ay kızın kafasında, bu içini parça parça eden mücadele hüküm sürdü. Bereket versin günleri doluydu. Şehrin her köşesinde talebesi vardı. Şehrin bir başından öteki başına koşuyor, akşamları bitap,<a class="si-noteref epub-type_noteref" href="#f1511" id="backlink-1511">1511</a> soluk alamayacak kadar yorgun ve sesi kısık eve dönüyordu.</p>

    <p>Rakım’la Penbe, onun sessizliğini, somurtkanlığını yorgunluğuna atfediyor<a class="si-noteref epub-type_noteref" href="#f1512" id="backlink-1512">1512</a>, kendi haline bırakıyorlardı.</p>

    <p>İki kaşının arasında, eskiden sade düşünce dakikalarında peyda olan, şakûlî hat<a class="si-noteref epub-type_noteref" href="#f1513" id="backlink-1513">1513</a> oraya yerleşmişti. Gözleri çetin bir bilmece halletmeye uğraşanların uzak, fakat sabit bakışlarıyla doluydu. Penbe ile Rakım derslerinden bazılarını bırakması için ısrar ettiler. Omuzlarını silkti.</p>

    <p>Kızın geceleri, tahammül edemeyecek kadar fenâ geçiyordu. Kitap okumaya başladı. Derslerinden dönerken Babıâli’ye,<a class="si-noteref epub-type_noteref" href="#f1514" id="backlink-1514">1514</a> yahut Bayezid sahaflarına uğruyor, koltuğunda bir alay kitap, eve geliyordu. Artık geceyarılarına kadar odasında gaz yanıyor, Penbe homurdanıyor, homurdanıyor. Fakat inatçı kıza lâf anlatamıyordu. Çok zaman Penbe dalıp uyandığı zaman hâlâ Rabia’nın kitap yapraklarını çevirdiğini duyuyor. Bazân da tanyeri ağarıncaya kadar okuyor.</p>

    <p>Uykuya dalınca da Rabia pek dinlenemiyordu. Gözünü kapadığı andan açtığı ana kadar rüya görmek esasen onun âdetiydi. Fakat şimdiki rüyalarının ekserisi<a class="si-noteref epub-type_noteref" href="#f1515" id="backlink-1515">1515</a> birer kâbustu. Onun benliğini vücuda getiren zıd kuvvetler mütemadiyen birbiriyle çarpışıyordu. Şuurunun<a class="si-noteref epub-type_noteref" href="#f1516" id="backlink-1516">1516</a> alt tabakasında en korkunç ve karanlık düşünceler, hatıralar yavaş yavaş yükseliyorlar ve hepsinin üstünde Emine’nin başı görünüyordu. Bu, Rabia’nın en çok ürktüğü hayaldi. Bir hortlak görmüş gibi kalbi gümbür gümbür atıyor. Ne kadar çirkin bir rüyaydı. Her zaman Rabia’nın gözleri anasının ağzına bakıyor, tüyleri ürperiyor. Yüzün bir tarafından öbür tarafına uzanan, kısık, mor dudaklar. Bir tek, yeni kapanmış bıçak yarası gibi. Bazân bu ağız açılıyor, Rabia daha çok korkuyor. Ağzın tavanı da, içinden çıkarılan ve Rabia ile eğlenen dil de bir timsah dili gibi paslı, beyaz. İmam da bu rüyalardan pek eksik olmazdı. Onu, hep kendi odasında, köşe minderinde görür. Başında beyaz gecelik takkesi, vaktiyle Rabia’yı o kadar korkutan cehenneme ve ukubete<a class="si-noteref epub-type_noteref" href="#f1517" id="backlink-1517">1517</a> dair ne kadar ayet varsa kalın, kudretli sesiyle, tecvitli,<a class="si-noteref epub-type_noteref" href="#f1518" id="backlink-1518">1518</a> gunneli<a class="si-noteref epub-type_noteref" href="#f1519" id="backlink-1519">1519</a> üslubuyla okurdu.</p>

    <p>Sabahları, “Belki,” diyor, “Emine’nin ruhu Fatiha istiyor. Elâlemin ölüsünün ruhuna Yasin okuyorum da anamı unutuyorum. Belki çektiğim hep anama isyanımdan.”</p>

    <p>Rüyasında onu tazip eden<a class="si-noteref epub-type_noteref" href="#f1520" id="backlink-1520">1520</a> ruhu teskin<a class="si-noteref epub-type_noteref" href="#f1521" id="backlink-1521">1521</a> için akşamları Yasin okumayı âdet edindi. Dükkânın üstündeki odanın köşe penceresinin önüne oturur. Emine’yi tabut içinde geçerken gördüğü yerde okurdu. Mahalle, onun sesinin o kadar yanık çıktığını hatırlayamıyordu. Sokak satıcılarına kadar gelen geçen, pencerenin altında durur, onu dinlerdi.</p>

    <p>Çok bunaldığı geceler nadiren Vehbi Efendi de rüyasına giriyordu. Kestane rengi gözlerindeki merhamet, azıcık sükûn verirdi. Harmanisine<a class="si-noteref epub-type_noteref" href="#f1522" id="backlink-1522">1522</a> sarılmış ayakta dururken, Rabia onun dizlerine atılır, çocukluğunda yaptığı gibi ellerini bulup öpmeye çalışır, yavaş yavaş, “Ne vakit gelecek, söyle de artık dönsün,” diye yalvarırdı.</p>

    <p>Fakat Vehbi Efendi onu ziyarete geldiği günler, hiçbir türlü ona, Peregrini’den haber sormaya cesaret edemiyordu. İkisi de birbirlerine unutturmak istedikleri bir ölünün lâkırdısını ağızlarına almamaya karar vermiş gibiydiler.</p>

    <p>Bir ay, iki ay, üç ay geçti. Bahar, yaz, güz, kış birbirini kovaladı. Nihayet bir bahar daha başlamak üzereydi. Ve Rabia’nın içine sükûn gelmişti. Eğer kendini tahlil etse<a class="si-noteref epub-type_noteref" href="#f1523" id="backlink-1523">1523</a> bu sükûnun ümitsizlikten, Peregrini’yi unuttuğundan hâsıl olmadığını<a class="si-noteref epub-type_noteref" href="#f1524" id="backlink-1524">1524</a> anlayacaktı.</p>

    <p>Şuuru bu şekilde olmasa bile, artık mâzi olan gecelerinde vasıl olduğu<a class="si-noteref epub-type_noteref" href="#f1525" id="backlink-1525">1525</a> bir kanaat ve bir karar vardı. Kanaat: Yaşamanın herhangi ilahiyata müstenit<a class="si-noteref epub-type_noteref" href="#f1526" id="backlink-1526">1526</a> mütalaalardan,<a class="si-noteref epub-type_noteref" href="#f1527" id="backlink-1527">1527</a> naslardan daha kıymetli ve tabiî olması. Karar: Gönlünün binbir kolundan biri mutlak bir gün Peregrini’yi yakalayacak. Onu Müslüman edecek, onunla evlenecek.</p>

    <p>Mart ayının son günlerinde bir sabah Peregrini Sinekli Bakkal’a çıkageldi.</p>

    <p>Rakım o kadar sevinmişti ki dükkânda çocuk gibi sıçrıyordu. Peregrini gideli ağızlarının tadı kaçmıştı. Çok şükür bir kederleri yoktu. Fakat Rabia âdetâ ihtiyarlamış, somurtkan, titiz olmuştu. Belki bu şen herif biraz eski neşelerini yerine getirirdi.</p>

    <p>Peregrini’nin yanakları çökmüş, şakaklarındaki kırlar biraz daha çoğalmıştı. Fakat gözleri kor gibi sıcak ve belki o gözlerin mânâsından dolayı gençleşmiş görünüyordu. Rakım’a, eski verdiği ehemmiyeti vermedi. Belki onu İstanbul’dan ayıran aile kederinden dolayı taziyet etmediği<a class="si-noteref epub-type_noteref" href="#f1528" id="backlink-1528">1528</a> için.</p>

    <p>— Allah sana çok ömürler versin, kusura bakma, başın sağ olsun, demeyi unuttum. Bir senedir meydanda yoksun. Ne âlemdesin?</p>

    <p>Gözleri, zihninin meşgul olduğu bir şeyde. Yarım ağız:</p>

    <p>— Eksik olma, Rakım, dedi. Sonra tehalükle<a class="si-noteref epub-type_noteref" href="#f1529" id="backlink-1529">1529</a>, “Rabia Hanım’ı bir iş için görmek istiyorum,” cümlesini ilave etti.</p>

    <p>— Hay hay. Odasında. Mutfağın üstündeki oda. Teyze çamaşır yıkıyor. Haber vermek lâzım değil. Çık, kapıyı vur.</p>

    <p>— Re sol, la sol, re sol, la sol...</p>

    <p>Omuzlarında atkı Rabia, bir dizini dikmiş, talebesinden biri için nota kâğıdına bir vazife hazırlıyor. Arada atkısını çekiyor, kurşun kalemini tükürüklüyor.</p>

    <p>— Re sol, la sol, re sol, la sol... La sol! Gireceksen gir, Amca. Kapı vurmak da nereden çıktı. Re sol, la sol, re sol, la...</p>

    <p>Yerinden fırladı. Kapı vurmayı, onun zihnini karıştırmayı o kâfir cüceye gösterecekti. Peregrini’yi karşısında görünce, itiyadın<a class="si-noteref epub-type_noteref" href="#f1530" id="backlink-1530">1530</a> kuvveti, şaşkınlığına rağmen, ona atkısını örttürdü.</p>

    <p>Peregrini yüzündeki ciddiyete rağmen gülmekten kendini alamadı:</p>

    <p>— Ben sizin saçınızı hiç görmedim mi, Rabia Hanım?</p>

    <p>— Gördünüz, gördünüz ama, Efendi’nin yanında baş örtmek âdet olmadığı için.</p>

    <p>— Efendi’den bugün bahsetmeyelim. Ben sizi çok mühim bir mesele için görmeye geldim.</p>

    <p>— Öyle mi, buyurun. Pencerenin önüne.</p>

    <p>Patiska örtülü uzun minderin köşesini gösterdi. Kendisi öteki başında bir uca ilişti. Peregrini’nin yüzü çok ciddi, çok endişeli.</p>

    <p>— Başınız sağ olsun... Vehbi Efendi’den duydum.</p>

    <p>Mümkün olduğu kadar sesine, yüzüne, başın sağ olsuna gidenlerin takındığı sun’i matemi koymak istedi. Muvaffak olamadı. Damarlarındaki genç kanı, şeytan akıntısı gibi cevelân ediyordu.<a class="si-noteref epub-type_noteref" href="#f1531" id="backlink-1531">1531</a> Hayatın istikbalde alacağı şekli bu dakikanın tesbit edeceğini biliyordu.</p>

    <p>— Çok yalnız kaldım, Rabia Hanım.</p>

    <p>— Allah sabırlar versin.</p>

    <p>Bunu, kâfi<a class="si-noteref epub-type_noteref" href="#f1532" id="backlink-1532">1532</a> derecede ciddi bir sesle söyledi. Dizlerinin üstüne koyduğu ellerine bakıyor, fakat kirpiklerinin altından bal rengi gözleri Peregrini’yi tetkik ediyor.</p>

    <p>Piyanist bir senelik derunî mücadeleden sonra vasıl olduğu<a class="si-noteref epub-type_noteref" href="#f1533" id="backlink-1533">1533</a> kararı kıza nasıl söyleyeceğini günlerce ezberlemişti. Bu dakika, aklına bir tek kelimesi gelmiyordu.</p>

    <p>— Ben sizsiz yaşayamayacağımı anladım, sizinle evlenmek istiyorum!</p>

    <p>Hay şeytan hay! Bu ne biçim izdivaç<a class="si-noteref epub-type_noteref" href="#f1534" id="backlink-1534">1534</a> teklifi?</p>

    <p>Rabia’nın ipek kirpikleri birdenbire kalktı. Gözlerindeki samimiyet ve cür’et<a class="si-noteref epub-type_noteref" href="#f1535" id="backlink-1535">1535</a> Peregrini’yi şaşırttı.</p>

    <p>— Bana da sizsiz yaşamak çok güç geldi. Fakat nasıl evlenebiliriz? (Biraz durdu, Peregrini’nin bir şey söylemesini bekledi.) Dinlerimiz ayrı.</p>

    <p>— Böyle şeylere ehemmiyet verilmeyen bir yere gideriz. Siz Müslüman kalınız. Ben hiçbir dinin çerçevesine girmek istemiyorum.</p>

    <p>Renksiz fakat kat’î bir sesle cevap verdi:</p>

    <p>— O halde kâbil<a class="si-noteref epub-type_noteref" href="#f1536" id="backlink-1536">1536</a> değil.</p>

    <p>Başını pencereye çevirmişti. Yüzünde bir damla kan kalmamıştı. Fakat sesinde, her şeyi etraflı düşünmüş ve kararını ona göre almışların vuzuhu<a class="si-noteref epub-type_noteref" href="#f1537" id="backlink-1537">1537</a> vardı. Bu, Rabia’ya talihin son darbesi gibi geldi. Kafasının içinde vaziyetini göz kamaştıran bir aydınlık içinde görüyordu.</p>

    <p>Rabia’nın bir ruh iklimi<a class="si-noteref epub-type_noteref" href="#f1538" id="backlink-1538">1538</a> vardı ki oradan kendini koparmak imkânı yoktu. Peregrini Müslüman olsa bile onu başka yerlere, başka bir hayata götürmek isteyecekti. Halbuki Sinekli Bakkal ona, aşkından da, hattâ dininden de kuvvetli göründü. Kökleri orada, kendini oradan koparırsa, köksüz bir ot gibi kuruyacak.</p>

    <p>Halbuki Peregrini böyle bir cevap ihtimalini<a class="si-noteref epub-type_noteref" href="#f1539" id="backlink-1539">1539</a> de düşünmüş, kararını ona göre vermişti. Rabia’nın köklerinin bu kadar sağlam olması onu cazip<a class="si-noteref epub-type_noteref" href="#f1540" id="backlink-1540">1540</a> yapan şeylerden biri değil miydi? Onu yabancı bir toprağa dikip yeniden filiz saldırmak imkânı yoktu. Halbuki Peregrini’nin kendisi ezelî<a class="si-noteref epub-type_noteref" href="#f1541" id="backlink-1541">1541</a> serseri. Bütün maniaları<a class="si-noteref epub-type_noteref" href="#f1542" id="backlink-1542">1542</a> atlayıp kıza ulaşmak ona düşüyor. Rabia’yı alacaksa yalnız onun dinini kabul etmek kifayet etmeyecekti.<a class="si-noteref epub-type_noteref" href="#f1543" id="backlink-1543">1543</a> Onun yaşadığı sokakta, evde, aynı tarzda yaşamak lâzımdı. Bütün bunları gözüne aldıktan sonra, Sinekli Bakkal’a gelmişti. Rabia, eski sevgililerine benzemeyen bir sevgiliydi. Onlara karşı içinde en bariz şey hırs, cinsî iptila! Rabia’ya onu bağlayan bağ, vaktiyle onu anasına bağlayan bağ kadar sağlam. Bütün bir hayatın tatmin edemeyeceği, geçiremeyeceği bir rabıta. Kızın kafasındaki salâbet,<a class="si-noteref epub-type_noteref" href="#f1544" id="backlink-1544">1544</a> kalbindeki doğruluk onda huşûa<a class="si-noteref epub-type_noteref" href="#f1545" id="backlink-1545">1545</a> yakın bir hürmet uyandırıyor. Rabia’nın fakir muhitindeki insanî kıymetleri kendi zengin, medenî ve sanatkâr muhitindeki kıymetten yüz defa esaslı, devamlı ve elzem<a class="si-noteref epub-type_noteref" href="#f1546" id="backlink-1546">1546</a> addediyordu.</p>

    <p>Başka başka dinlerin, harsların, medeniyetlerin mahsulü oldukları halde gene Rabia ile onun anası arasında müşterek noktalar, benzeyişler buluyordu.</p>

    <p>Rabia oturduğu yerden hiç kımıldamamıştı. Dâimâ önüne bakıyordu. Çocukluğunda, bilhassa hayatına Tevfik girmeden evvel, dudaklarının kenarlarında dâimâ duran çizgiler, kaşlarının arasındaki şakûlî hat<a class="si-noteref epub-type_noteref" href="#f1547" id="backlink-1547">1547</a> derinleşmiş, yüzü sapsarı. Fakat ıstırabını göstermemek için o kadar kuvvetli bir irade harekete geçmiş ki... Rabia’nın genç yüzü üstünde Peregrini şimdiye kadar görmediği bir ıstırap maskesi gördü. Kafasına inen darbeye o kadar vakarla, cesaretle mukabele ediyordu ki, Peregrini’nin gözlerinden birdenbire yaşlar boşaldı:</p>

    <p>— Rabia, Rabia, dinin, dinim. İstediğin yerde, istediğin gibi yaşamaya razıyım. Beni kabul eder misin?</p>

    <p>— Evet.</p>

    <p>Kalktı. Kızın elini öptü, başına koydu. Vehbi Efendi’ye gidecek, Müslüman olmanın husûsî<a class="si-noteref epub-type_noteref" href="#f1548" id="backlink-1548">1548</a> ve resmî şeraitini<a class="si-noteref epub-type_noteref" href="#f1549" id="backlink-1549">1549</a> tespit ettirecek. Yavaş yavaş:</p>

    <p>— Vehbi Efendi bana bir gün ecdadımın<a class="si-noteref epub-type_noteref" href="#f1550" id="backlink-1550">1550</a> belki Müslüman olduğunu ve benim de aslıma ric’at etmem<a class="si-noteref epub-type_noteref" href="#f1551" id="backlink-1551">1551</a> ihtimalini<a class="si-noteref epub-type_noteref" href="#f1552" id="backlink-1552">1552</a> belki şaka olarak söylemişti. Onu bilmem ama sana, evine, vatanına, anasının bucağına dönen bir serseri gibi dönüyorum. Ne zaman evlenebiliriz? Ne zaman beni evine... Evime alırsın? Ne kadar çabuk olursa, o kadar iyi. Kapıdan çıkarken döndü:</p>

    <p>— Bir kere annem beni dünyaya getirdi, bir kere de sen, bambaşka bir dünyaya beni getiriyorsun Rabia. Yeni adım ne?</p>

    <p>— Osman.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1489">
      <a class="si-backref" href="#backlink-1489">1489</a>. Şanslarını.
    </div>

    <div class="si-footnote html5_aside epub-type_footnote" id="f1490">
      <a class="si-backref" href="#backlink-1490">1490</a>. Tövbe etmesi.
    </div>

    <div class="si-footnote html5_aside epub-type_footnote" id="f1491">
      <a class="si-backref" href="#backlink-1491">1491</a>. Tanrısallık.
    </div>

    <div class="si-footnote html5_aside epub-type_footnote" id="f1492">
      <a class="si-backref" href="#backlink-1492">1492</a>. Manevi kudretini.
    </div>

    <div class="si-footnote html5_aside epub-type_footnote" id="f1493">
      <a class="si-backref" href="#backlink-1493">1493</a>. Yaratıklardan.
    </div>

    <div class="si-footnote html5_aside epub-type_footnote" id="f1494">
      <a class="si-backref" href="#backlink-1494">1494</a>. Apaçık.
    </div>

    <div class="si-footnote html5_aside epub-type_footnote" id="f1495">
      <a class="si-backref" href="#backlink-1495">1495</a>. İnsanın.
    </div>

    <div class="si-footnote html5_aside epub-type_footnote" id="f1496">
      <a class="si-backref" href="#backlink-1496">1496</a>. Kaynağın.
    </div>

    <div class="si-footnote html5_aside epub-type_footnote" id="f1497">
      <a class="si-backref" href="#backlink-1497">1497</a>. Belli bir varlık ve biçim kazanmalardan.
    </div>

    <div class="si-footnote html5_aside epub-type_footnote" id="f1498">
      <a class="si-backref" href="#backlink-1498">1498</a>. Düşüncesiydi.
    </div>

    <div class="si-footnote html5_aside epub-type_footnote" id="f1499">
      <a class="si-backref" href="#backlink-1499">1499</a>. Akıl yürütmesini, yargılamasını.
    </div>

    <div class="si-footnote html5_aside epub-type_footnote" id="f1500">
      <a class="si-backref" href="#backlink-1500">1500</a>. Felsefenin Allah’tan ve Allah’la ilgili mevzulardan bahseden kısmı.
    </div>

    <div class="si-footnote html5_aside epub-type_footnote" id="f1501">
      <a class="si-backref" href="#backlink-1501">1501</a>. Dayanmıyordu
    </div>

    <div class="si-footnote html5_aside epub-type_footnote" id="f1502">
      <a class="si-backref" href="#backlink-1502">1502</a>. Yaratan, yoktan var eden; Allah.
    </div>

    <div class="si-footnote html5_aside epub-type_footnote" id="f1503">
      <a class="si-backref" href="#backlink-1503">1503</a>. Kahreden, kahredici Allah’ın sıfatlarından.
    </div>

    <div class="si-footnote html5_aside epub-type_footnote" id="f1504">
      <a class="si-backref" href="#backlink-1504">1504</a>. İntikam alan, öç alan; Allah.
    </div>

    <div class="si-footnote html5_aside epub-type_footnote" id="f1505">
      <a class="si-backref" href="#backlink-1505">1505</a>. İnanış.
    </div>

    <div class="si-footnote html5_aside epub-type_footnote" id="f1506">
      <a class="si-backref" href="#backlink-1506">1506</a>. Değiştiren.
    </div>

    <div class="si-footnote html5_aside epub-type_footnote" id="f1507">
      <a class="si-backref" href="#backlink-1507">1507</a>. Aşıladığı.
    </div>

    <div class="si-footnote html5_aside epub-type_footnote" id="f1508">
      <a class="si-backref" href="#backlink-1508">1508</a>. Şefkatli, sevecen.
    </div>

    <div class="si-footnote html5_aside epub-type_footnote" id="f1509">
      <a class="si-backref" href="#backlink-1509">1509</a>. Paramparça.
    </div>

    <div class="si-footnote html5_aside epub-type_footnote" id="f1510">
      <a class="si-backref" href="#backlink-1510">1510</a>. Kurtarmak.
    </div>

    <div class="si-footnote html5_aside epub-type_footnote" id="f1511">
      <a class="si-backref" href="#backlink-1511">1511</a>. Yorgun.
    </div>

    <div class="si-footnote html5_aside epub-type_footnote" id="f1512">
      <a class="si-backref" href="#backlink-1512">1512</a>. Veriyor.
    </div>

    <div class="si-footnote html5_aside epub-type_footnote" id="f1513">
      <a class="si-backref" href="#backlink-1513">1513</a>. Düşey çizgi.
    </div>

    <div class="si-footnote html5_aside epub-type_footnote" id="f1514">
      <a class="si-backref" href="#backlink-1514">1514</a>. Yüce kapı. Osmanlı İmparatorluğu döneminde İstanbul’da sadaret (başbakanlık), dahiliye ve hariciye nezaretleri (içişleri ve dışişleri bakanlıkları) ile Şûrayı Devlet (Danıştay) dairelerinin bulunduğu yapı. Metinde: İstanbul’da bu çevredeki basın ve yayın kuruluşları.
    </div>

    <div class="si-footnote html5_aside epub-type_footnote" id="f1515">
      <a class="si-backref" href="#backlink-1515">1515</a>. Çoğunluğu.
    </div>

    <div class="si-footnote html5_aside epub-type_footnote" id="f1516">
      <a class="si-backref" href="#backlink-1516">1516</a>. Bilincinin.
    </div>

    <div class="si-footnote html5_aside epub-type_footnote" id="f1517">
      <a class="si-backref" href="#backlink-1517">1517</a>. Cezaya.
    </div>

    <div class="si-footnote html5_aside epub-type_footnote" id="f1518">
      <a class="si-backref" href="#backlink-1518">1518</a>. Kelimelerin söylenişinde, seslerin çıkaklarına, uzunluk ve kısalıklarına göre okunması.
    </div>

    <div class="si-footnote html5_aside epub-type_footnote" id="f1519">
      <a class="si-backref" href="#backlink-1519">1519</a>. Genizden gelen ses.
    </div>

    <div class="si-footnote html5_aside epub-type_footnote" id="f1520">
      <a class="si-backref" href="#backlink-1520">1520</a>. Azaba sokan.
    </div>

    <div class="si-footnote html5_aside epub-type_footnote" id="f1521">
      <a class="si-backref" href="#backlink-1521">1521</a>. Yatıştırmak.
    </div>

    <div class="si-footnote html5_aside epub-type_footnote" id="f1522">
      <a class="si-backref" href="#backlink-1522">1522</a>. Bütün vücudu saran, kolsuz bir çeşit üst giysisi.
    </div>

    <div class="si-footnote html5_aside epub-type_footnote" id="f1523">
      <a class="si-backref" href="#backlink-1523">1523</a>. Çözümlese.
    </div>

    <div class="si-footnote html5_aside epub-type_footnote" id="f1524">
      <a class="si-backref" href="#backlink-1524">1524</a>. Doğmadığını.
    </div>

    <div class="si-footnote html5_aside epub-type_footnote" id="f1525">
      <a class="si-backref" href="#backlink-1525">1525</a>. Ulaştığı.
    </div>

    <div class="si-footnote html5_aside epub-type_footnote" id="f1526">
      <a class="si-backref" href="#backlink-1526">1526</a>. Dayanan.
    </div>

    <div class="si-footnote html5_aside epub-type_footnote" id="f1527">
      <a class="si-backref" href="#backlink-1527">1527</a>. Düşüncelerden.
    </div>

    <div class="si-footnote html5_aside epub-type_footnote" id="f1528">
      <a class="si-backref" href="#backlink-1528">1528</a>. Başsağlığı dilemediği.
    </div>

    <div class="si-footnote html5_aside epub-type_footnote" id="f1529">
      <a class="si-backref" href="#backlink-1529">1529</a>. Atılarak.
    </div>

    <div class="si-footnote html5_aside epub-type_footnote" id="f1530">
      <a class="si-backref" href="#backlink-1530">1530</a>. Alışkanlığın.
    </div>

    <div class="si-footnote html5_aside epub-type_footnote" id="f1531">
      <a class="si-backref" href="#backlink-1531">1531</a>. Dolaşıyordu.
    </div>

    <div class="si-footnote html5_aside epub-type_footnote" id="f1532">
      <a class="si-backref" href="#backlink-1532">1532</a>. Yeteri.
    </div>

    <div class="si-footnote html5_aside epub-type_footnote" id="f1533">
      <a class="si-backref" href="#backlink-1533">1533</a>. Ulaştığı.
    </div>

    <div class="si-footnote html5_aside epub-type_footnote" id="f1534">
      <a class="si-backref" href="#backlink-1534">1534</a>. Evlenme.
    </div>

    <div class="si-footnote html5_aside epub-type_footnote" id="f1535">
      <a class="si-backref" href="#backlink-1535">1535</a>. Cesaret.
    </div>

    <div class="si-footnote html5_aside epub-type_footnote" id="f1536">
      <a class="si-backref" href="#backlink-1536">1536</a>. Mümkün.
    </div>

    <div class="si-footnote html5_aside epub-type_footnote" id="f1537">
      <a class="si-backref" href="#backlink-1537">1537</a>. Aydınlığı, açıklığı.
    </div>

    <div class="si-footnote html5_aside epub-type_footnote" id="f1538">
      <a class="si-backref" href="#backlink-1538">1538</a>. Diyarı.
    </div>

    <div class="si-footnote html5_aside epub-type_footnote" id="f1539">
      <a class="si-backref" href="#backlink-1539">1539</a>. Olasılığını.
    </div>

    <div class="si-footnote html5_aside epub-type_footnote" id="f1540">
      <a class="si-backref" href="#backlink-1540">1540</a>. Çekici.
    </div>

    <div class="si-footnote html5_aside epub-type_footnote" id="f1541">
      <a class="si-backref" href="#backlink-1541">1541</a>. Doğuştan.
    </div>

    <div class="si-footnote html5_aside epub-type_footnote" id="f1542">
      <a class="si-backref" href="#backlink-1542">1542</a>. Engelleri.
    </div>

    <div class="si-footnote html5_aside epub-type_footnote" id="f1543">
      <a class="si-backref" href="#backlink-1543">1543</a>. Yeterli olmayacaktı.
    </div>

    <div class="si-footnote html5_aside epub-type_footnote" id="f1544">
      <a class="si-backref" href="#backlink-1544">1544</a>. Sağlamlık.
    </div>

    <div class="si-footnote html5_aside epub-type_footnote" id="f1545">
      <a class="si-backref" href="#backlink-1545">1545</a>. Yüreğini kaplayan bir korkuya.
    </div>

    <div class="si-footnote html5_aside epub-type_footnote" id="f1546">
      <a class="si-backref" href="#backlink-1546">1546</a>. Çok gerekli.
    </div>

    <div class="si-footnote html5_aside epub-type_footnote" id="f1547">
      <a class="si-backref" href="#backlink-1547">1547</a>. Yukarıdan aşağıya çizgi.
    </div>

    <div class="si-footnote html5_aside epub-type_footnote" id="f1548">
      <a class="si-backref" href="#backlink-1548">1548</a>. Özel.
    </div>

    <div class="si-footnote html5_aside epub-type_footnote" id="f1549">
      <a class="si-backref" href="#backlink-1549">1549</a>. Resmî şartlarını.
    </div>

    <div class="si-footnote html5_aside epub-type_footnote" id="f1550">
      <a class="si-backref" href="#backlink-1550">1550</a>. Atalarımın.
    </div>

    <div class="si-footnote html5_aside epub-type_footnote" id="f1551">
      <a class="si-backref" href="#backlink-1551">1551</a>. Dönmem.
    </div>

    <div class="si-footnote html5_aside epub-type_footnote" id="f1552">
      <a class="si-backref" href="#backlink-1552">1552</a>. Olasılığını.
    </div>
  </div>
</body>
</html>
