<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">17</h1>

    <p>Bir hafta sonra Sabiha Hanım dedi ki:</p>

    <p>— Rabia, sana kısmet çıktı, Paşa yarın Tevfik’le konuşacak.</p>

    <p>O, Çingene Penbe’nin bakla falını taklit ederek mırıldandı:</p>

    <p>— Paşa mı desem... Bey mi desem...</p>

    <p>— Şaka demiyorum. Galip Bey seni istiyor. O ne surat, maymun? Daha iyisini nerede bulacaksın? Babası zengin, ne kaynana ne görümce var; bir evin bir kadını olacaksın.</p>

    <p>Rabia askın bir suratla:</p>

    <p>— Ben koca istemiyorum, dedi.</p>

    <p>O akşam Rabia’nın gözlerinin etrafındaki siyah halkalara dikkat eden Tevfik, bahçede yemek yerlerken sordu:</p>

    <p>— Hasta mısın, Rabia?</p>

    <p>— Galip Bey beni istiyormuş, Paşa yarın seninle konuşacak.</p>

    <p>Surat asmak bu defa Tevfik’e düştü. İçini karıştıran, gözlerini yakan gözyaşlarının birbirine benzemez saikleri<a class="si-noteref epub-type_noteref" href="#f943" id="backlink-943">943</a> vardı. Gözünü, gönlünü ısıtan biricik Rabia’nın, onun harap evini bırakıp gitmesi... Hem de koskocaman bir konağa gidip Tevfik’in sınıfından ayrılması. Bütün bunların üstünde bir de gene karar almak mecburiyeti. Gözünün ucuyla kızın yüzünü tetkik ederek sordu:</p>

    <p>— Sen ne dersin?</p>

    <p>O, kat’î<a class="si-noteref epub-type_noteref" href="#f944" id="backlink-944">944</a> bir sesle cevap verdi:</p>

    <p>— Hanımefendi’ye ben olmaz, dedim.</p>

    <p>Tevfik’in yüzünde güneş açtı. Vay şeytan vay! O yaşta nasıl çabucak karar veriyordu. Gözleri Rakım’ın, ikisini de süzen büyük gözlerine değdi:</p>

    <p>— Sen ne dersin, Amca Bey?</p>

    <p>— Ben Galip Bey’in öyle birdenbire atılacak bir kısmet olmadığını derim.</p>

    <p>— Cüce Amca, demek benim bu evden gittiğimi istiyorsun?</p>

    <p>— Çocukluk etme, Rabia. Sen çeyizsiz, çimensiz bir kızsın. Hanın, hamamın yok. Bir tek Cüce Amcan var... Galib’e varırsan beni çeyiz halayığı<a class="si-noteref epub-type_noteref" href="#f945" id="backlink-945">945</a> diye beraber alırsın. Galip gibi istediğin kalıba sokacağın kocayı bir daha bulamazsın. Başkası, belki beni eve bile sokmaz.</p>

    <p>— Vay domuz cüce, vay. Hep kendi çıkarına bakıyorsun ha!</p>

    <p>Tevfik, Rakım’ın arkasına bir yumruk indirdi. Fakat üçler, ayrılık tehlikesi geçirmiş üçüz kardeşler gibi birbirlerine sokuldular. Ve bu vak’a Rabia’nın konaktaki vaziyetinde ilk değişikliği yaptı. Galip ve Şevki orada iken Rabia artık Hilmi’nin odasına çıkmıyordu.</p>

    <div class="margin-top html5_section">
      <p>Cuma günü Bilâl, mektep üniformasıyla gül fidanlarını çapalamaya çıktı. Rabia ile konakta ilk tesadüfü orada olmadı mıydı? Kız mutlak oraya gelecekti. Üniformasını da çıkaramazdı. Kızın ince parmakları kollarının, yakasının şeritlerini saymıştı ve... Parmaklarının ucu dudaklarına dokunmuştu. O temasın arkasından geçirdiği ürpermeyi on yedi yaşının bütün şiddetiyle tekrar yaşarken amcası göründü. Kısa dudağı yukarıya çekildi, hırlar gibi güldü. Cici bici ceketle gül fidanı çapalandığını kim görmüştü?</p>

      <p>Oğlan, ceketi attı, kollarını sıvadı. Amcasının gözleri önünde çapaya sarıldı.</p>

      <p>Bayram Ağa çekilmiş, fakat o hâlâ çapalıyordu.</p>

      <p>Uzun, beyaz boynunun üstünde çilli yüzü kıpkırmızı, alnından terler akıyor, arada birde fidanların arasından gözleri birini arıyordu.</p>

      <p>— Hanımefendi, gül istiyor.</p>

      <p>Sesi, ciddi fakat dudakları gülüyor, burnunun üstünde o cazip kırışık var. Gülleri beraber kestiler, parmakları bidüziye birbirine karıştı. O günün saadeti ondan ibaret kaldı.</p>

      <p>Bilâl, konuşmak için gene ne kadar kafasını yorduysa, nafile oldu. Bir tek kelime bulup söyleyemedi. Fakat Rabia, ondan konuşmak beklemiyordu. Bilâl, ona, gelip geçen bir bahar günü gibi! Ondan, sıhhati, biraz vahşi güzelliği, biraz da ilk kendi yaşında temas ettiği insan olduğu için, hoşlanıyor.</p>

      <p>Rabia, gülleri koklayarak gittikten sonra Bilâl muvaffak olamayanların yeisini duydu. Onun Rabia’ya, incizabı<a class="si-noteref epub-type_noteref" href="#f946" id="backlink-946">946</a> öyle iptidaî<a class="si-noteref epub-type_noteref" href="#f947" id="backlink-947">947</a> maddî bir gençlik hissi değildi. O, hiç de Rabia’nın farz ettiği<a class="si-noteref epub-type_noteref" href="#f948" id="backlink-948">948</a> gibi ham, kafasız değildi. Tahlil etmeyi bilmese bile gene karışık derin hisleri vardı.</p>

      <p>Rabia, ona göre, hem nefret edip hem bayıldığı, olgun ve erişmiş bir şehrin bir nevi sembolü idi. Onun konuşuşunda, bakışındaki başkalığın, asırların yarattığı yüksek bir medeniyetin eseri olduğunu, kemiklerinde hissediyordu.</p>

      <p>O sene Bilâl, mektebinde hayatı azıcık tadar gibi olmuş, kadın denilen sırra biraz temas etmişti. Onun spordaki kâbiliyeti, Rumelili, hattâ Bulgar talebe gruplarının başında ona hâkim bir vaziyet vermişti. Kendinden yaşlı talebe ile dolaşırken, birkaç Beyoğlu metaı<a class="si-noteref epub-type_noteref" href="#f949" id="backlink-949">949</a> Rum, Yahudi kadın tanımıştı. Birinin evine bile bir defa gitmişti. Ve bu temas onda kadın hakkında pek kat’i kanaatler<a class="si-noteref epub-type_noteref" href="#f950" id="backlink-950">950</a> hâsıl etmişti.<a class="si-noteref epub-type_noteref" href="#f951" id="backlink-951">951</a> Ona göre iki cins kadın vardı: Beyoğlu’nun orospuları ve aile kızları... Birincileri para ile alınır, ikincileri nikâhla. Rabia ikinci kısımdandı. Onun için Rabia ile mutlak evlenmeyi kurmuştu. Rabia’yı bir gün alacak ve ona kendinin ne şayan-ı hayret<a class="si-noteref epub-type_noteref" href="#f952" id="backlink-952">952</a> bir erkek olduğunu gösterecek...</p>

      <p>Cumaları bahçede buluştukça, kıza, kendisinin adî bir mektep talebesi olmadığını anlatmaya çalışıyordu. Koruda bülbüller öterken, dallarda bahar çiçekleri beyaz alevler gibi güneşle yanarken o, hep ciddi bahisler açmaya uğraşıyordu. Ciddi bahisler de, Bilâl’e göre, istikbalde sahip olacağı at, araba, konak, uşak, halayık... Oğlanın içi güldür güldür işleyen, bin beygirlik bir dinamo gibi, kafası patlamaya müheyya<a class="si-noteref epub-type_noteref" href="#f953" id="backlink-953">953</a> bir barut mahzeni gibi... İçindeki kudret hissi, hâkimiyet arzusu taşıp etrafındakileri boğacak gibi coşkun... O, bir an istikbalinin harikuladeliğinden şüphe etmiyor. Bir bu kanaati Rabia’nın kafasına sokabilse...</p>

      <p>Rabia’ya gelince, onun Bilâl’e karşı beslediği his, geçici bir sevk-ı tabîî tecellisi,<a class="si-noteref epub-type_noteref" href="#f954" id="backlink-954">954</a> bir ağaçtan bir ağaca koşan bir kuşun rabıtası...<a class="si-noteref epub-type_noteref" href="#f955" id="backlink-955">955</a></p>

      <p>İnce parmakları –ikisi için de bir itiyat<a class="si-noteref epub-type_noteref" href="#f956" id="backlink-956">956</a> haline gelen– ısrarla oğlanın yakasında dolaşırken çenesine dokunur, dudaklarının üstünde yeni beliren altın tüylere temas eder. Fakat Bilâl’in dizlerini kesen bu temasa karşı isyan eden bir tarafı da vardır. Rabia’yı hafif bulur, hareketini, içinden bir aile kızına, ileride nikâh edeceği bir aile kızına yakıştıramaz. Bilmez ki bu serbestlik, bu tabiîlik Rabia’da masumiyetinden, muhayyilesinin<a class="si-noteref epub-type_noteref" href="#f957" id="backlink-957">957</a> ona vaktinden evvel hayat tehlikesini öğretmemesinden... Herhalde buradan vaziyetleri böyle elektrikli bir şekle girince oğlan, hemen ona istikbalden bahsetmeye başlar. Fakat bu lâkırdı Rabia’nın içini sıkar... Çünkü o, muayyen<a class="si-noteref epub-type_noteref" href="#f958" id="backlink-958">958</a> sanatları olan, olgun ve düşünceli adamlar arasında büyümüştür. O, Bilâl ile sade oynamak ister. Bazân Bilâl’in lâkırdısını kesmek için Vehbi Dede’den, Peregrini’den bahsetmek ister. Fakat Bilâl’in yüzü müstehzî:</p>

      <p>— Bu çalgıcılardan neye bahsedelim... Hilmi Bey ve arkadaşlarına gelince, onlar birer züppe, derdi.</p>

      <p>— O halde kimden bahsedelim, sade senden mi?</p>

      <p>— Selim Paşa’dan... Gördün mü adamı? İstediğine sopa çeker, dilediğini sürer, dünyanın anasını ağlatır, gene kimse gık diyemez. Bir konağına, debdebesine<a class="si-noteref epub-type_noteref" href="#f959" id="backlink-959">959</a> bak... Ben, onun gibi olacağım. Karımın onun karısı gibi elmasları, arabası, atı...</p>

      <p>Rabia, bu sözü hemen keser, çünkü Selim Paşa’ya atfedilen<a class="si-noteref epub-type_noteref" href="#f960" id="backlink-960">960</a> şeyleri beğenmez.</p>

      <p>— Paşa hiç de senin gibi öyle herkesin anasını ağlatan, âleme sopa çeken bir adam değil. Öyle nazik, öyle terbiyeli ki...</p>

      <p>— O, haremde öyle görünür. Onun bir kusuru tahsili olmaması... Benim bildiğim şeyleri o bilse, biraz Fransızca okusa...</p>

      <p>Bilâl burada susardı. Kendisini dâimâ istikbalde Zaptiye Nazırı görürdü. Sopa atacak, sürecek, fakat devlet emniyetini daha usulü dairesinde,<a class="si-noteref epub-type_noteref" href="#f961" id="backlink-961">961</a> daha kitaba uyan bir şekilde yapacaktı. Fakat Rabia’nın yüzü ilk tesadüflerinin husûsiyyeti, tahkir eden<a class="si-noteref epub-type_noteref" href="#f962" id="backlink-962">962</a> mânâsıyla:</p>

      <p>— Galiba sen, Sabit Beyağabey gibi olmak istiyorsun, derdi.</p>

      <p>İşte zulüm ve cebir,<a class="si-noteref epub-type_noteref" href="#f963" id="backlink-963">963</a> ne kadar usulü dairesinde olursa olsun, ne kadar bir kudret alâmeti<a class="si-noteref epub-type_noteref" href="#f964" id="backlink-964">964</a> gibi görünürse görünsün, Rabia’ya bir nevi külhanbeylik gibi geliyordu. Ye Rabia’nın onun o kadar parlak olan arzularını bir tulumbacıbaşının çalımı, kurumu gibi göstermesi içine iğne gibi batıyordu. Ve o zaman yumruklarını sıkıyor, kendinden geçiyor, dişlerini gıcırdatarak:</p>

      <p>— Sana, ben, bir gün kim olduğumu göstereceğim, Rabia, diyordu.</p>

      <p>Yaz tatilinin son cuması da bahçede hep bu zeminde<a class="si-noteref epub-type_noteref" href="#f965" id="backlink-965">965</a> konuşmuşlardı. Artık yeşillikler solmuş, yapraklar sararmış, bülbüller susmuş, rüzgâr soğuk soğuk esmeye başlamıştı.</p>

      <p>Bilâl, içine dolan, taşan bu büyük şeyleri Rabia’ya anlatamamaktan, belki hiçbir zaman anlatamamak ihtimaliyle meyus,<a class="si-noteref epub-type_noteref" href="#f966" id="backlink-966">966</a> ilk defa olarak bir düşmana hücum eder gibi kızı kuvvetli kollarıyla sarmış ve ilk ve son defa dudaklarından öpmüştü.</p>

      <p>Bilâl’in, üstü ipek tüylü, sıcak dudakları Rabia’nın ağzına dokunur dokunmaz, uçan bir kuş gagası gibi dudaklarından kalbine kadar gitti, içini tatlı tatlı sızlattı. Gözlerinin yeşil alevleri parıl parıl yanıyor, çıplak dalların arasında hızlı hızlı yürüyor ve kendi kendine:</p>

      <p>— Bu oğlan acaba neden Karagöz’deki Tuzsuz Bekir gibi konuşmaktan hazzediyor,<a class="si-noteref epub-type_noteref" href="#f967" id="backlink-967">967</a> dünyanın anasını ağlatmak istiyor, diye hayıflanıyordu.<a class="si-noteref epub-type_noteref" href="#f968" id="backlink-968">968</a></p>

      <p>Yaz tatilinde iki çocuğun bahçede sık sık buluşmaları, uşakların gözünden kaçmadı. Gerçi bu buluşmalar saklı değildi, ikisi de sevdalı gibi gizli köşe aramamışlardı. Fakat ne de olsa, gene selâmlıkta biraz dedikodu olmuştu. Uşakların hepsi kız hafızın ciddiyetine kaildiler.<a class="si-noteref epub-type_noteref" href="#f969" id="backlink-969">969</a> Onlara geldi ki, Paşa’nın ve Hanımefendi’nin nazarında<a class="si-noteref epub-type_noteref" href="#f970" id="backlink-970">970</a> mevkii olan<a class="si-noteref epub-type_noteref" href="#f971" id="backlink-971">971</a> ve şöhreti dillere destan olan hafız kızı elde etmek için sadece bahçıvanın yeğeni, kızın peşinden koşuyor. Kızın gönlü olursa oğlana ne mutlu!</p>

      <p>Bunu Bayram Ağa’nın kulağına koydular. Sandılar ki ihtiyar bahçıvan paçaları sıvayacak, yeğenine Rabia’yı almak için Paşa’nın ayaklarına kapanıverecek. Halbuki iş öyle olmadı. Bayram Ağa yumruklarını yere vurdu, akabinde<a class="si-noteref epub-type_noteref" href="#f972" id="backlink-972">972</a> ağzı köpürdü. Bilâl, bir orta oyuncusunun kızına, bakkallık eden bir kıza mı kalmıştı? Kim bu lâfı ederse gözünü patlatacaktı. Bahçıvanbaşı “besa”lar<a class="si-noteref epub-type_noteref" href="#f973" id="backlink-973">973</a> memleketinden, halbuki onlar hep Anadolu uşağı, hilmi,<a class="si-noteref epub-type_noteref" href="#f974" id="backlink-974">974</a> sükûtu<a class="si-noteref epub-type_noteref" href="#f975" id="backlink-975">975</a> seven adamlar. Hele İstanbul’a geleli bütün bütün yumuşamışlardı. Kahve ocağında kimse bu bahsi tekrar etmedi.</p>

      <p>Fakat Bayram Ağa uşakların söylediklerini kurdukça kurdu. O Bilâl’in parlak istikbaline,<a class="si-noteref epub-type_noteref" href="#f976" id="backlink-976">976</a> oğlanın kendi kadar iman etmişti. Paşa’nın onu beğenip mektebe vermesi ikbalinin ilk alâmeti idi. Vaktiyle paşa damatları, sadrazamlar, herhangi paşanın istidadını beğenip terbiye ettiği adamlardan çıkmaz mıydı? Paşa belki kızını vermek istiyor, belki de yetiştirip ileride kendi yerini oğlana bırakacaktı! Öyle ya, Hilmi Bey kansız, cansız... Bilâl ateş gibi. Belki Paşa, Bilâl’den Padişah’a bile bahsetmişti. Bütün bu tatlı kuruntuları şimdi bir Rabia yıkacak mıydı?</p>

      <p>Selim Paşa o sabah güllerinin sümüklü böceklerini topluyor, birer birer yere atıyor, üstüne basıyor, ezerken yüzünü gözünü buruşturuyordu. Güllerini bu kadar sevmese bunu yapmazdı. Hayvanlara çok acırdı, ömründe piliç kesmiş adam değildi. Cana kıymak, eziyet etmek –bunlar dairesinin haricinde, vazifesinin haricinde olursa– istikrah ettiği<a class="si-noteref epub-type_noteref" href="#f977" id="backlink-977">977</a> şeylerdi.</p>

      <p>Bayram Ağa nazarı dikkati celb etmek için öksürdü:</p>

      <p>— Merhaba Bayram Ağa!</p>

      <p>— Merhaba Paşa Efendimiz!</p>

      <p>— Ne var ne yok? Galiba bir şey söylemek istiyorsun?</p>

      <p>— Evet, Paşa Efendimiz. Bir nâmus işi...</p>

      <p>Paşa’nın elinden sümüklü böcek düştü, üstüne basmayı unuttu, gözleri ateş püskürüyordu. Bir an evvelki halim<a class="si-noteref epub-type_noteref" href="#f978" id="backlink-978">978</a> yüzün üstünü öyle bir gazap bürümüştü ki Bayram Ağa kadar yüreği olmayan kim olsa tabanları kaldırır kaçardı.</p>

      <p>— Ne demek istiyorsun, herif?</p>

      <p>Bahçıvan anlattı. Bilâl ile Rabia bahçede sık sık konuşmuşlar, uşaklar görmüş, bu ateşle pamuk oyunu tehlikesi Bayram Ağa’yı endişeye düşürmüş...</p>

      <p>Paşa nefes aldı. Yüzü de sesi de vazife haricindeki mülayimliğini, nezaketini<a class="si-noteref epub-type_noteref" href="#f979" id="backlink-979">979</a> takındı.</p>

      <p>— Bana bak Bayram Ağa. Bu o kadar fenâ bir şey değil. İkisi de birbirinin küfvü.<a class="si-noteref epub-type_noteref" href="#f980" id="backlink-980">980</a> Hanımefendi, Rabia Hanım’a bir ev alır, ben de oğlanı mektepten çıkınca bir memuriyete korum...</p>

      <p>Bahçıvan başını salladı. Rabia Hanım onca hiç de Bilâl’in küfvü değil. Pekâlâ bir kızcağız ama olsa olsa bir imamla, bir bakkalla, belki de bir çalgıcı ustasıyla evlenebilir. Paşa’nın gene kaşları çatıldı.</p>

      <p>— Bilâl kim oluyor?</p>

      <p>Kim mi oluyor? Bahçıvan anlattı. O, Paşa’nın istidadını görüp eliyle mektebe verdiği çocuk. O vaktiyle padişahlara damat olan, vezir olan hamurdan yoğrulmuş! Bilâl en aşağı bir paşaya damat olabilir. Paşa’yı darıltmamak için binbir dereden su getirerek bunları, ihtiyar bahçıvan anlatırken, Paşa’nın gene yüzünün şiddeti geçti. Anlamıştı ve kızmamıştı. O eski Türk cemaatinin, içtimaî demokratıydı, asalet onca ferdin kabiliyetindeydi. Yalnız şimdiye kadar kızı ile zihni hiç meşgul olmamıştı; hem Bilâl’den büyük hem de sönük, sevimsiz bir kızdı. Alsa alsa onu Paşa’nın mevkiinden<a class="si-noteref epub-type_noteref" href="#f981" id="backlink-981">981</a> istifade etmek isteyen fakir bir genç alabilirdi. Yakışıklı, ateşli Bilâl’e kızını layık görmedi. Bilhassa ya o kadar sevdiği Rabia’nın gönlü oğlana aktıysa... Kaşlar gene çatıldı:</p>

      <p>— Eğer Bilâl, Rabia Hanım’la eğlendiyse kemiklerini kırarım. Olur ki sadece bahçede konuşmuşlar, uşaklar işi izam etmişlerdir.<a class="si-noteref epub-type_noteref" href="#f982" id="backlink-982">982</a> Rabia Hanım herkesle konuşmuyor mu? Fakat...</p>

      <p>Bayram Ağa telaş etti. İki tarafta da henüz kötülük olmadığına kaildi. Yoksa, yoksa... Bayram Ağa’nın da nâmusu ölçen bir ölçüsü vardı. Hem de yaman bir Rumeli ölçüsü. Eğer bir kötülük olduğuna inansa Bilâl’in etlerini kendi eliyle lokma lokma keser, kendi anası bile oğlanı tanıyamaz.</p>

      <p>Paşa, “Bir düşüneyim,” dedikten sonra güllerini de bahçıvanı da bıraktı, hareme gitti. Odasında, akşama kadar zihni bu işle meşgul oldu.</p>

      <p>O cesur, o akıllı, o sevimli Rabia! Eğer kalbinde Bilâl’e zerre kadar alaka varsa mutlak Paşa onları birbirine verecek. Yoksa... O zaman Bilâl’i kendisine damat diye düşünebilir. İlk intihap<a class="si-noteref epub-type_noteref" href="#f983" id="backlink-983">983</a> hakkı Rabia’nın.</p>

      <p>Akşam karısının odasına gitti. Rabia da, Çingene Penbe de oradaydılar. Kız bir şeyler anlatıyor, Sabiha Hanım da Penbe de gülüyorlardı. Rabia, Paşa’yı görünce sedirin yanına her zaman oturduğu minderi çekti, tablasını, kibritini getirdi.</p>

      <p>Paşa, bir zaman kızın arkasında sallanan kumral örgülerine, çevik tavırlarına, güzel gözlerine şefkatle, rikkatle<a class="si-noteref epub-type_noteref" href="#f984" id="backlink-984">984</a> baktı.</p>

      <p>— Bilâl’e mektep üniforması ne kadar yaraşıyor, dikkat ettin mi, Rabia?</p>

      <p>— Evet. Hünkâr görse kızını verecek.</p>

      <p>Sesi dargındı, acıydı, müstehzîydi. O akşam konağa gelirken ihtiyar bahçıvanla karşı karşıya gelmişti. Bayram Ağa onun âdetâ yolunu kesmiş, uzun uzun Bilâl’den bahsetmişti. Ve bu konuşuşta kız Bilâl’e pek benzeyen şeyler bulmuştu. Hep oğlanın ne büyük adam olacağından bahsetmişti. Ve münasebetli münasebetsiz Bilâl’in paşa damadı olacağını söylüyordu. İhtiyarın sesi âdetâ tehditle doluydu, “Gözünü aç, oğlan senin dengin değil,” demek istiyordu. Rabia bu mülakatı<a class="si-noteref epub-type_noteref" href="#f985" id="backlink-985">985</a> Bilâl’in eski dedikleriyle birleştirerek Bilâl’in aleyhine –fakat haksız– bir hüküm çıkardı. Demek oğlanın attan, arabadan, uşaktan, halayıktan bahsetmesi Selim Paşa’ya damat olmayı kurmasından ileri geliyordu.</p>

      <p>Paşa kızın yüzündeki fırtınanın farkına vardı. Güldü.</p>

      <p>— Demek oğlan Hünkâr damadı olacak kadar yakışıklı ha!</p>

      <p>Rabia da bütün dişlerini göstererek güldü. Hilmi’nin, minderin üstünde kalan fesini kaptı, başına giydi. Bilâl’in telaffuzu ile, çalımıyla söylediklerini söylüyordu. Hep, herkese göstereceğinden, herkesin anasını ağlatacağından başlıyor, hep sonunu Selim Paşa’ya hayranlığını ifade eden nutuklarıyla bitiriyordu.</p>

      <p>Sabiha Hanım katılıyordu, fakat Paşa artık gülmüyordu. Yeni gençler nasılsa onu beğenmediklerini biliyordu, hattâ kendi oğlu bile. Demek Galatasaray’da kendisini numune edinmek isteyen bir tek genç var!</p>

      <p>— Kuvvet sahibi, mevki sahibi adamları sen beğenmiyor musun, Rabia? Oğlanın büyük emelleri var diye niye eğleniyorsun?</p>

      <p>Rabia omuzlarını silkti. Penbe bir şarkı mırıldanmaya başladı.</p>

      <p>— Hızlı söyle, Penbe Hanım, oynak bir havaya benziyor:</p>

      <blockquote>
        <p>Pencere açıldı, Bilâl oğlan,</p>

        <p>Piştov patladı.</p>

        <p>Acaba kanlı Bilâl, gene kimi hakladı?</p>

        <p>Ben sana varmam, Bilâl oğlan.</p>

        <p>Ben sana varmam.</p>

        <p>Yedi yıl karşımda da dursan.</p>

        <p>Gene sana yalvarmam.</p>
      </blockquote>

      <p>— Penbe Hanım’ın türküsü senin hissine uyuyor mu, Rabia?</p>

      <p>Rabia Paşa’ya baktı, bir gözünü kırptı:</p>

      <p>— Tam tamamına, Paşa Efendi.</p>

      <p>Bu türkü, konaktan salgın bir hastalık gibi geçti. Penbe bu hava ile Sabiha Hanım’ı eğlendirmek için göbek çalkaladı.</p>

      <p>Tevfik, Penbe’den bu şarkıyı öğrenir öğrenmez, Karagöz’de söylemeye başladı.</p>

      <p>Sokak çocukları, Sinekli Bakkal’da sabah, akşam bu türküyü çağırdılar.</p>

      <p>Bu, Bilâl’i fenâ halde sinirlendiriyordu. Kendi derdi kendine yetişiyordu. Rabia, anlayamadığı bir sebepten dolayı onun yüzüne bakmaz olmuştu. Bir de amcası onu bir tarafa çekmiş, Paşa’nın kızına söz kesilmiş gibi, Paşa’ya damat olmak tahakkuk etmiş<a class="si-noteref epub-type_noteref" href="#f986" id="backlink-986">986</a> gibi bahsetmişti.</p>

      <p>Sonunda da Rabia ile konuştuğunu görürse kemiklerini kıracağını söylemişti.</p>

      <p>Onun, Paşa’nın yaşlı, çirkin kızında hiç gözü yoktu.</p>

      <p>Hâlâ gönlü Rabia’nın peşine takılı... Kızın konuşmamasına, kaçmasına rağmen, haftasonları Sinekli Bakkal’da bir heyula gibi dolaşıyor. Hattâ bir iki defa da dükkâna bir şey almak bahane ederek girdi. Fakat Rabia gene yüzüne bakmadı. Resmî bir sesle:</p>

      <p>— Rakım Amca, bak Bilâl Efendi ne istiyor, dedi ve mutfağa geçti.</p>

      <p>Bundan sonra Rabia’dan intikam için Paşa’ya damat olmaya gönlü razı oldu.</p>

      <p>Son bir gece daha, ay ışıklı bir gece, dükkânın kapısına gitti. Hıdrellez akşamının hatırası o kadar yüreğini sızlattı ki arkasını kapıya dayadı, durdu. Dükkânın üstündeki odadan Rabia’nın kalın sesini işitti:</p>

      <p>— Ben sana varmam, Bilâl oğlan.</p>

      <p class="pull">Ben sana varmam.</p>

      <p class="pull">Yedi yıl karşımda da dursan,</p>

      <p class="pull">Gene sana yalvarmam.</p>
    </div>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f943">
      <a class="si-backref" href="#backlink-943">943</a>. Sevk edenleri.
    </div>

    <div class="si-footnote html5_aside epub-type_footnote" id="f944">
      <a class="si-backref" href="#backlink-944">944</a>. Kesin.
    </div>

    <div class="si-footnote html5_aside epub-type_footnote" id="f945">
      <a class="si-backref" href="#backlink-945">945</a>. Kadın köle, cariye.
    </div>

    <div class="si-footnote html5_aside epub-type_footnote" id="f946">
      <a class="si-backref" href="#backlink-946">946</a>. Kapılması.
    </div>

    <div class="si-footnote html5_aside epub-type_footnote" id="f947">
      <a class="si-backref" href="#backlink-947">947</a>. İlkel.
    </div>

    <div class="si-footnote html5_aside epub-type_footnote" id="f948">
      <a class="si-backref" href="#backlink-948">948</a>. Düşündüğü.
    </div>

    <div class="si-footnote html5_aside epub-type_footnote" id="f949">
      <a class="si-backref" href="#backlink-949">949</a>. Sermayesi, fahişesi.
    </div>

    <div class="si-footnote html5_aside epub-type_footnote" id="f950">
      <a class="si-backref" href="#backlink-950">950</a>. Kanılar.
    </div>

    <div class="si-footnote html5_aside epub-type_footnote" id="f951">
      <a class="si-backref" href="#backlink-951">951</a>. Oluşturmuştu.
    </div>

    <div class="si-footnote html5_aside epub-type_footnote" id="f952">
      <a class="si-backref" href="#backlink-952">952</a>. Şaşılacak.
    </div>

    <div class="si-footnote html5_aside epub-type_footnote" id="f953">
      <a class="si-backref" href="#backlink-953">953</a>. Hazır.
    </div>

    <div class="si-footnote html5_aside epub-type_footnote" id="f954">
      <a class="si-backref" href="#backlink-954">954</a>. İçgüdü belirtisi.
    </div>

    <div class="si-footnote html5_aside epub-type_footnote" id="f955">
      <a class="si-backref" href="#backlink-955">955</a>. İlgisi.
    </div>

    <div class="si-footnote html5_aside epub-type_footnote" id="f956">
      <a class="si-backref" href="#backlink-956">956</a>. Alışkanlık.
    </div>

    <div class="si-footnote html5_aside epub-type_footnote" id="f957">
      <a class="si-backref" href="#backlink-957">957</a>. Hayal gücünün.
    </div>

    <div class="si-footnote html5_aside epub-type_footnote" id="f958">
      <a class="si-backref" href="#backlink-958">958</a>. Belirli.
    </div>

    <div class="si-footnote html5_aside epub-type_footnote" id="f959">
      <a class="si-backref" href="#backlink-959">959</a>. İhtişamına.
    </div>

    <div class="si-footnote html5_aside epub-type_footnote" id="f960">
      <a class="si-backref" href="#backlink-960">960</a>. Mal edilen.
    </div>

    <div class="si-footnote html5_aside epub-type_footnote" id="f961">
      <a class="si-backref" href="#backlink-961">961</a>. Yapılması gerektiği ölçüde.
    </div>

    <div class="si-footnote html5_aside epub-type_footnote" id="f962">
      <a class="si-backref" href="#backlink-962">962</a>. Küçük gören.
    </div>

    <div class="si-footnote html5_aside epub-type_footnote" id="f963">
      <a class="si-backref" href="#backlink-963">963</a>. Zorlama.
    </div>

    <div class="si-footnote html5_aside epub-type_footnote" id="f964">
      <a class="si-backref" href="#backlink-964">964</a>. Belirtisi.
    </div>

    <div class="si-footnote html5_aside epub-type_footnote" id="f965">
      <a class="si-backref" href="#backlink-965">965</a>. Temel konularda.
    </div>

    <div class="si-footnote html5_aside epub-type_footnote" id="f966">
      <a class="si-backref" href="#backlink-966">966</a>. Üzgün.
    </div>

    <div class="si-footnote html5_aside epub-type_footnote" id="f967">
      <a class="si-backref" href="#backlink-967">967</a>. Zevk alıyor.
    </div>

    <div class="si-footnote html5_aside epub-type_footnote" id="f968">
      <a class="si-backref" href="#backlink-968">968</a>. Üzülüyordu.
    </div>

    <div class="si-footnote html5_aside epub-type_footnote" id="f969">
      <a class="si-backref" href="#backlink-969">969</a>. İnanmışlardı.
    </div>

    <div class="si-footnote html5_aside epub-type_footnote" id="f970">
      <a class="si-backref" href="#backlink-970">970</a>. Gözünde.
    </div>

    <div class="si-footnote html5_aside epub-type_footnote" id="f971">
      <a class="si-backref" href="#backlink-971">971</a>. Yeri olan.
    </div>

    <div class="si-footnote html5_aside epub-type_footnote" id="f972">
      <a class="si-backref" href="#backlink-972">972</a>. Hemen.
    </div>

    <div class="si-footnote html5_aside epub-type_footnote" id="f973">
      <a class="si-backref" href="#backlink-973">973</a>. Yiğitler.
    </div>

    <div class="si-footnote html5_aside epub-type_footnote" id="f974">
      <a class="si-backref" href="#backlink-974">974</a>. Yumuşaklığı.
    </div>

    <div class="si-footnote html5_aside epub-type_footnote" id="f975">
      <a class="si-backref" href="#backlink-975">975</a>. Sessizliği.
    </div>

    <div class="si-footnote html5_aside epub-type_footnote" id="f976">
      <a class="si-backref" href="#backlink-976">976</a>. Geleceğine.
    </div>

    <div class="si-footnote html5_aside epub-type_footnote" id="f977">
      <a class="si-backref" href="#backlink-977">977</a>. Tiksindiği.
    </div>

    <div class="si-footnote html5_aside epub-type_footnote" id="f978">
      <a class="si-backref" href="#backlink-978">978</a>. Yumuşak.
    </div>

    <div class="si-footnote html5_aside epub-type_footnote" id="f979">
      <a class="si-backref" href="#backlink-979">979</a>. İnceliğini.
    </div>

    <div class="si-footnote html5_aside epub-type_footnote" id="f980">
      <a class="si-backref" href="#backlink-980">980</a>. Dengi.
    </div>

    <div class="si-footnote html5_aside epub-type_footnote" id="f981">
      <a class="si-backref" href="#backlink-981">981</a>. Makamından.
    </div>

    <div class="si-footnote html5_aside epub-type_footnote" id="f982">
      <a class="si-backref" href="#backlink-982">982</a>. Abartmışlardır.
    </div>

    <div class="si-footnote html5_aside epub-type_footnote" id="f983">
      <a class="si-backref" href="#backlink-983">983</a>. Seçim.
    </div>

    <div class="si-footnote html5_aside epub-type_footnote" id="f984">
      <a class="si-backref" href="#backlink-984">984</a>. Sevecenlikle.
    </div>

    <div class="si-footnote html5_aside epub-type_footnote" id="f985">
      <a class="si-backref" href="#backlink-985">985</a>. Konuşmayı.
    </div>

    <div class="si-footnote html5_aside epub-type_footnote" id="f986">
      <a class="si-backref" href="#backlink-986">986</a>. Gerçekleşmiş.
    </div>
  </div>
</body>
</html>
