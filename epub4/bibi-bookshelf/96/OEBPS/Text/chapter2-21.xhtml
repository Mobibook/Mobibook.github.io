<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">21</h1>

    <p>Rabia çabuk iyileşti. Âdetâ doktorları şaşırttı. Perhizine itina ediyordu. Doktorların dediğini büyük bir dikkatle harfi harfine yaptı. Fakat doktorların ikisi de bu sür’atle iyileşmenin arkasında yalnız maddi bir tedavi olmadığını da hissettiler. Sinekli Bakkal’daki hastaları, şimdiye kadar ellerinden geçen bir hastaya benzemiyordu.</p>

    <p>Doktor Salim’in en kuvvetli alakası, belki Rabia’nın ilk karın yarma ameliyatı yapacağı lohusası olmasındaydı.</p>

    <p>İstanbul’un zamanında en moda dahiliyecisi olan Doktor Kasım’a gelince; o da Rabia’nın bütün kadın hastalarından başka olmasıydı.</p>

    <p>Doktor Kasım, hastaların dimağlarına tesir yaparak tedavi etmek fikrini İstanbul’da yayan ilk doktordu. Daha henüz Avrupa’da, bilhassa İngiltere’de bir salgın halini alan psiko-analiz doktorları türememişti. Fakat Doktor Kasım’ın tatbik etmek istediği tarz İstanbul’un, bilhassa Nişantaşı’nın işsiz zenginlerini, bilhassa kadınlarını baştan başa tutmuştu. Refah içinde olan memur sınıfı sosyetesi, içtimaî bir değişiklik iptidasında<a class="si-noteref epub-type_noteref" href="#f1915" id="backlink-1915">1915</a> idi. Kadın erkek karışık bir hayat nispeten yeni olduğu için hayli tehlikeli devrindeydi. Ailelerde yepyeni meseleler, buhranlar meydana çıkıyor, eskiden bahsedilmeyen, gizli olan şeyler meydana dökülüyordu. Ne kadar genç kadın, kocasının kendisini anlamadığını, mektep arkadaşının, yahut komşusunun kocasının “ruhunun eşi” olduğunu birdenbire keşfedivermişti. Bunun gibi, buna benzer, ekserisi cins<a class="si-noteref epub-type_noteref" href="#f1916" id="backlink-1916">1916</a> meselelerine temas eden dertlerini kadınlar, bu vakur ve hastalarıyla kur yapmayan genç doktora dökmekten büyük bir ferahlık duyuyorlardı.</p>

    <p>Fakat Rabia’da, Kasım’ın öteki kadın hastalarının müptela olduğu, hepsi birbirine benzeyen derûnî dertler yoktu. Rabia’nın daha doğrusu mesele telakki ettiği cinsi buhranı yoktu. Belki sanatı, belki muhiti onu küçük yaşından beri karışık cemaate alıştırmıştı. Onun sınıfındaki kadınlar esasen bu gibi şeylerden bir doktora bahsetmeyi hatırlarına getirmezlerdi.</p>

    <p>Onlar, esasen ameliyat icap ettiren hastalıklardan başka, hem vücutlarının, hem de dimağlarının sıhhati için okuyucuya, üfürükçüye, hocaya müracaat ederlerdi. İçlerini dökmek meselesine gelince; çeşme başında, sokakta, tramvayda, tanıdık tanımadık, her kadınla mahrem hayat meselesini münakaşa ederlerdi.</p>

    <p>Zihniyeti biraz bunlardan ileri olan Rabia vücudunun sıhhatini tamamen bir doktora tevdi etmeyi kabul etmişti. Fakat dimağının sıhhatini korumak için o, başlı başına bir usul buldu. Sade ve iptidaî, fakat makul bir usul. Ve biraz da iradenin kuvvetine bağlı bir usul.</p>

    <p>Keder veren, korku veren her mevzudan kaçınıyor, ferahlı lâkırdı ediyor, şen insanlarla düşüp kalkıyor. Bilhassa İmam’ın ve Emine’nin lâkırdısı yasak olmuştu.</p>

    <p>Bu usul, şuurunun alt tabakalarındaki korkunç unsurların uyanmasına, Rabia’yı korkulu rüya, kederli hulyâ şeklinde muazzep etmesine<a class="si-noteref epub-type_noteref" href="#f1917" id="backlink-1917">1917</a> mâni oluyordu. Rabia’ nın gözleri, bu devirde, hep güzel şeyler arıyordu. Esasen o muhitin eskiden beri gebe kadınlara tavsiye ettiği en mühim şey de buydu. Bilhassa güzel bir çocuk gördü mü, nerede olursa olsun durur bakar, uzun uzun çocuğun gözünü, kaşını ezberlerdi. Osman’ın Fransızca gazetelerinden, kutulardan kesip biriktirdiği bir güzel çocuk koleksiyonu vardı ki, mutlak yatmadan evvel her gece bunu gözden geçirirdi. Osman onu ileride yapacağı bir çocuk resmi için hazırlanan, etrafını tetkik eden bir ressama benzetiyordu.</p>

    <p>Doktor Kasım her hafta geliyor, oturuyor, konuşuyor, fakat Rabia onunla sıhhate taalluk eden<a class="si-noteref epub-type_noteref" href="#f1918" id="backlink-1918">1918</a> meselelerden başka bir şey konuşmuyordu. Artık kız kendi zihnine de, etrafına da karnı yarılıp çocuğu alınmanın tabiî olduğu hissini vermeye muvaffak olmuştu. En garibi, onun maruz olacağı tehlikeyi düşünenler artık kendi muhiti değil, Sinekli Bakkal mahallelileriydi.</p>

    <p>Yeni evlerinin son hazırlığında, Osman’a söz verdiği için, bulunmamıştı. Fakat eve girdiği gün gözü, gönlü açıldı. Şimdi renkli, ferah bir bahçe olan avlu evin eski kûhi<a class="si-noteref epub-type_noteref" href="#f1919" id="backlink-1919">1919</a> cephesini tamamen değiştirmişti. Duvarların dibinde mor susamlar, safran renkli kına çiçekleri, kırmızı sardunyalar... Mutfağın duvarının dibinde, istikbalde güzel kokular, zarif çiçekler va’d eden yasemin ve hanımeli fidanları... Rabia’nın penceresinin altında baştan başa bir çardak. Artık eski yatak odasını aramak imkânı yok. Penceresinin karşısında bir ceviz ağacı olsa, hiç ev değiştirmemiş olacak. Fakat küçük bahçenin ortasındaki havuz bu eksikliği unutturuyor. Etrafı mermer, karşı karşıya, kuyrukları altlarında oturan iki aslan, ağızlarından sular fışkırıyor... Bunu Rabia’nın çocuğu ne kadar sevecek.</p>

    <p>O kadar keyifli ki kapının önünde onu karşılayan Osman’ın aşçısı ihtiyar Eleni’yi bile sevdi. Üst dudaklarındaki bıyık, çenesindeki et benlerinin üstünde kıvrılan uzun kır tüyler biraz insanı tiksindiriyor. Fakat Penbe Teyze ona bir ağda yapıverince yüzü gözü açılır, tertemiz olur.</p>

    <p>Kendi odasına girince bütün bütün zihni rahat etti.</p>

    <p>Eski hayatlarının dekorunda bir tek değişik şey vardı, o da mangal yerine evi, hattâ taşlığa kadar ısıtan beyaz çini sobalar.</p>

    <p>— Gel yukarıda benim çalışma odamı gör, Rabia.</p>

    <p>— Hangi odayı aldın, Osman?</p>

    <p>İmam’ın odasının karşısındaki odayı almıştı. Bu, Emine’nin sandık odasıydı. Orası Rabia’nın zihninde tavanlara kadar eski püskü eşya yığılı, karanlık, havasız bir odaydı. Ve Osman oraya kendi hayatının dekorunu getirmiş! Garblı bir sanatkârın çalıştığı, yaşadığı oda...</p>

    <p>— Osman, ne çok kitapların var.</p>

    <p>Fakat kitaplardan ziyade duvardaki resimlere baktı. Konağın kuyruklu piyanosunu görünce, şenlik günü Osman’la kavgasını hatırladı. Azıcık sıkıldı. Ve bu sıkılmak arasında Osman’a karşı haksızlık etmiş olduğunu, onu pek tabiî bir haktan mahrum ettiğini de sezdi. Bir buçuk senelik hayatlarında, Osman çalışacağı, düşüneceği, başını dinleyeceği bir köşeden mahrumdu. Dükkânın üstündeki evde, Rabia, Penbe, hattâ Rakım evlerinde gibi... Osman zavallı bir sığıntı gibi.</p>

    <p>— <em>Tılsımlı Kuyu</em>’yu burada yazacağım, Rabia. Ne kadar zamandır başımın içinde...</p>

    <p>— Burada artık başını dinlersin, istediğin kadar çalışırsın, başını rahat bırakırız.</p>

    <p>— Konağın selâmlığını istemediğine ne iyi ettin. Şairane bir yerdi, fakat muvakkat<a class="si-noteref epub-type_noteref" href="#f1920" id="backlink-1920">1920</a>. Burası evimiz, yuvamız...</p>

    <p>Rabia, bir kadın kalbinin tadabileceği en yüksek zaferi tadıyor. En serseri bir erkeği nihayet bir bucağa bağlamış.</p>

    <p>Ciddi bir sesle:</p>

    <p>— Ömrümüzün bir köşesini dönüyoruz gibi, değil mi Osman, dedi.</p>

    <p>— Hayır, köşeyi dönmüş, selâmet yoluna girmiş gibiyiz. Artık dönülecek köşe falan yok.</p>

    <p>— İnşaallah de... Kadere meydan okumaya gelmez...</p>

    <p>Ayakta, gözleri piyanonun arkasındaki pencerede. Sinekli Bakkal’a açılan, çeşmenin üstündeki mor salkım çardağına bakan pencere. Elini uzatsa beyaz minareyi tutacak. Sokağa akşam karanlığı iniyor, nalın takırtıları, yoğurtçular ve ezan!</p>

    <p>— Yemek vakti geliyor. Burada da eski intizamı muhafaza edeceğiz, Rabia.</p>

    <p>O akşam sofrada herkesin tavrında bir resmî küşada<a class="si-noteref epub-type_noteref" href="#f1921" id="backlink-1921">1921</a> gelen adam ağırlığı vardı. Rakım en yeni cüppesini giymiş, Penbe mercan küpelerini takmış.</p>

    <p>Yemekten sonra Rabia, Rakım’ı elinden yakaladı, sürükledi. Evi baştan başa gezdirdi. Daha doğrusu kendi çocukluk günlerini, hatıralarını seyrettirdi. Mutfakta Eleni, bulaşık yıkarken Rabia’nın kahkahalarını, cücenin çıkardığı acayib sesleri duydu.</p>

    <p>— Hristos ke Panaiya...<a class="si-noteref epub-type_noteref" href="#f1922" id="backlink-1922">1922</a></p>

    <p>Cüceyi görünce, sesini işitince hep böyle haç çıkarıyor, Hristos’a, Panayia’ya sığınıyordu.</p>

    <p>Zaman yeni evde su gibi, aktı, geçti. Rakım dükkânı kapayınca geliyor, bahçeyi suluyor. Rabia, akşamüstü Sabiha Hanım’ı yoklamadan gelince yukarıdan, Osman’ın odasından piyano sesleri işitiyor. Fakat çıkmıyor. Kendi odasında dikiş dikiyor. Uzun bir sessizlikten sonra birdenbire Rabia gülüyor. Elindeki küçük tülbent gömleği pencereye tutup muayene ederken kendi kendine:</p>

    <p>— Benim doğuracağım oğlanın adı Recep, Osman’ın doğuracağı çocuğun adı <em>Tılsımlı Kuyu</em>, diyor.</p>

    <p>Öğleden sonra misafirden bir zaman baş alamadı.</p>

    <p>Artık derslerine gitmiyordu. “Güle güle oturun” ziyaretine gelenleri kabul ediyor. Konuşuyor, konuşuyor.</p>

    <p>En son ziyareti İkbal Hanım yaptı. Fakat ihtiyar süt ninenin yalıdan çıkması öyle bir mesele idi ki... Rabia’dan başka kimse onu bu kadar uzak yere getiremezdi. Elinde bir de mavi kurdele ile sarılmış, zarif, beyaz bir paket vardı. Paketi Penbe’ye emniyet etmedi, çocuk çıkarır gibi kendi merdivenlerden çıkardı.</p>

    <p>Rabia’nın odasına aldılar. İki kadın selâmlaştıktan, hal hatır sorduktan sonra paketi çözdü.</p>

    <p>— Ev mübarekesi efem...</p>

    <p>Çocuk çamaşırı. Sandık dibinden çıkmış kuş gibi hafif ipek bezler, her dikişi bir sanat eseri. İhtiyar kadın iki gözlük takarak aylarca uğraşmış. Dişsiz ağzı çukura batarak, siyah gözlerinin içi gülerek:</p>

    <p>— İnşaallah oğlan olur efem... Benimkisi oğlandı...</p>

    <p>Üç aylık... Elli sene oluyor efem. Çatık kaşlı.</p>

    <p>Buruşuk el, buruşuk alında. Orada elli sene evvelki üç aylık oğlanın kaşlarını çetrefil dilinin kesik ifadeleriyle iyi canlandırıyor. Şakaktan şakağa giden siyah bir kıl yolu.</p>

    <p>— Oğlunuz şimdi nerede?</p>

    <p>İhtiyar süt nine güldü. Çerkes kadınlarının biraz sinirli, biraz gevrek gülüşü. Bu Rabia’ya pek dokundu. Kadın çocuğunu köyünde bırakalı elli sene olduğunu ve şimdi belki köyün yeri bile kalmadığını söyleyince daha çok müteessir oldu.</p>

    <p>İkbal Hanım kabilesi Kafkaslardan, Ruslardan kaçıp gelen muhacirlerdi.<a class="si-noteref epub-type_noteref" href="#f1923" id="backlink-1923">1923</a> Sapanca etrafına yerleşmişlerdi. Kendisi kabilenin beyinin kullarından birinin kızıydı. Ve beyler yalnız kendi kullarını değil, kullarının evlâdını da satabilirlerdi.</p>

    <p>İkbal Hanım’ın kocası Moskof muharebesinde şehit düştüğü vakit çocuğu üç aylıktı. İşte o zaman Mabeyinci’nin babasının kâhyası köye süt nine aramak için gelmişti. Çünkü Mabeyinci’nin anası çocuk doğurduktan sonra pek az yaşamıştı. Kadın âdetâ gururla anlatıyor. Kendisi nasıl köyün en gürbüz, en sağlam genç kadını imiş. Nasıl satmışlar... Nasıl yalıya gelmiş, süt nine olmuş... Şimdi siyah çatık kaşlı üç aylık oğlandan değil, hep Mabeyinci’den oğlum diye bahsediyor.</p>

    <p>— Asıl oğlunuzun adı neydi?</p>

    <p>— Toktamış, efem...</p>

    <p>Toktamış, kara çatık kaşlı Toktamış, anasının zihninde izleri silinen elli sene evvelki çocuk.</p>

    <p>— Esaret çok çirkin şey... Bir anayı evlâdından koparır gibi ayırmak... Bu ne zulüm!</p>

    <p>Rabia’nın sesi heyecanından titredi, fakat ihtiyar süt ninenin sesi sakin. Yalnız belirsiz bir itiraz var. Rabia’nın eski bir âdete isyanına itiraz. Âdetler birer nas... Onlar kaza ve kaderin eli gibi.</p>

    <p>— Çerkesler kızlarını satarlar, efem...</p>

    <p>Fakat Rabia’ya şimdiye kadar gündelik bir vak’a gibi gelen esaret o dakika çok feci görünüyor. Belki fenâ muamele edilen esir görmediği için, hattâ birçok esir kadınların hür kadınlardan fazla yüksek mevki tuttukları için, esareti fenâ bir şey telakki etmemişti. Hilmi’nin odasında esaret aleyhine felsefe yapılırken kulak bile vermezdi.</p>

    <p>Şimdi çatık kaşlı Toktamış onu hakikatin çirkin yüzüyle karşı karşıya getirmişti.</p>

    <p>Belki Rabia’nın teessürü, yüzündeki mânâ İkbal Hanım’a da acı bir vak’a hatırlattı. Bilhassa Rabia, “Sizi çocuğunuzdan ayıracakları vakit ağlamadınız mı?” dedikten sonra...</p>

    <p>Evet, ağlamıştı. Saçını başını yolmuştu. Hattâ teessürü kızın sütünü bozar, getireceği fiyatı düşürür diye Bey telaşa düşmüş, İkbal Hanım’ın evinin kapısına kadar gelmiş, onu teskine çalışmış.</p>

    <p>Buraya gelince ihtiyar kadın zihninde, beli gümüş hançerli, kartal yüzlü beyin ayağına gelmesinden dolayı ne kadar gurur hissettiğini de hatırladı. Ve hikâyesinin bundan sonraki kısmında bir daha çatık kaşlı Toktamış’tan bahsetmedi.</p>

    <p>Rabia, ihtiyar süt nine hikâyesini bitirsin diye bekledi. Kadın gitmek için ayağa kalkınca alıkoymaya teşebbüs etmedi. O da kalktı, sokak kapısına kadar İkbal Hanım’ı teşyi etti.<a class="si-noteref epub-type_noteref" href="#f1924" id="backlink-1924">1924</a> Kapının dışında arabanın atları yerleri deşiyor, yelelerini sallıyorlardı. Süslü bir seyis araba kapısını açtı, İkbal Hanım girer girmez, atlar uçar gibi gittiler.</p>

    <p>Rabia merdivenleri, yeni yürüyen bir çocuk gibi tek tek çıktı. Bidüziye<a class="si-noteref epub-type_noteref" href="#f1925" id="backlink-1925">1925</a> tırabzanlara abandı. Dizleri titriyor, içi bomboş, kafasına tokmakla vuruluyor gibi ağrıyordu. Hiç şüphe yok ki İkbal Hanım’ın hikâyesi onu alt üst etmişti. Nereden de bu bunak kocakarının hikâyesini dinlemişti?</p>

    <p>Kaza ve kader... Rabia’nın içine gömmek istediği, unutmak istediği heyula!<a class="si-noteref epub-type_noteref" href="#f1926" id="backlink-1926">1926</a> Anaları üç aylık çatık kaşlı oğullarından ayıran kör, sağır, dilsiz zulüm heyulası! Kim bilir karnındaki çocuğa nasıl bir istikbal hazırlıyor!</p>

    <p>Böyle şeyler düşünmemeli... Fakat elinde değil ki. Bu kara düşünce sırf kocakarının hikâyesinden gelmiş olmayacak. O hafta ilaçlarını muntazam almamıştı. Fazla olarak iki defa külbastı yemişti. Penbe, hayal-i fener oluyorsun<a class="si-noteref epub-type_noteref" href="#f1927" id="backlink-1927">1927</a> diye başını yiyerek ona et yedirmişti. Halbuki Doktor Kasım etin onun için zehir olduğunu anlatmıştı.</p>

    <p>Merdivene oturdu. Ellerini muayene etti. Biraz şiş gibi. Gene albümin başlamış olacak. Zihninde hesap ediyor. Birinci Kanunun<a class="si-noteref epub-type_noteref" href="#f1928" id="backlink-1928">1928</a> daha biri. Yirmi gün kadar vakti var. Bir yukarı kendini atabilse... Penbe şimdi çörotu, üzerlik tütsüsü vermek için odasına gelir. Deli Çingene. Aklı fikri hep cin ve periyle meşgul. İnsanla konuşur gibi onlarla konuşuyor. “Senin perin gâvur, Rabia!” diyor. Ve bu gâvur periye fikrini açık söylemekten de çekinmiyor. Karanlık gecelerde Rabia’nın penceresini açar, altında muhayyel bir mahlûka “Seni gavur, imansız seni!” diye çıkışırdı.</p>

    <p>Rabia gülüyordu. Fakat içi rahat değildi. Ne olur ne olmaz. Başına belâ istemeyen insan görünür görünmez her nevi kudrete meydan okumaktan çekinmeli.</p>

    <p>Rabia merdiven ayağından kalkacağı zaman yer altından gelir gibi, inilti gibi sesler duydu. Bu, Osman’ın tılsımlı kuyusu. Ne garip melodi. Durup durup başlıyor. Başını tırabzana dayadı, dinledi. Biraz evvel içini karıştıran korku, göğsünün üstünü bastıran ağırlığı unutmuştu. Aralarında elle tutulmayan, gözle görülmeyen şeylere gülen, inanmayan bir Osman vardı. Onun yukarıda oluşu Rabia’ya yürek verdi.</p>

    <p>“Şimdi kovanın dibe vuruşunun gürültüsünü yapmak istiyor,” diyor, hep Osman’ın operasının sahnelerini düşünüyordu. Ne de olsa kendisinin bu operanın yapılışında emeği vardı. Osman geceleri eski havalar söyletiyor, bilhassa rüzgârın, eşyanın çıkardığı sesleri taklit ettiriyordu.</p>

    <p>— Şimdi ne yapmak istiyor? Ha, bu kırk birinci kova. Peri çıktı. Elinde define. Su çeken sarışın kız donmuş, kalmış...</p>

    <p>Hayır, hayır. Osman bunu hiç de beceremiyor. Define getiren, kuyu kovalarından çıkan periler böyle muntazam, üsluplu, alafranga şarkı söylemezler.</p>

    <p>Bu peri acaba ne şekil şeydi? Rabia’nın dimağının gözünde, ince belinde gümüş hançer, çatık siyah kaşlı bir Çerkes delikanlısı canlandı. Su çeken donmuş gibi duran sarışın kız İkbal Hanım’ın gençliği. İçini çekti. Kafasındaki facia düğümü çözüldü. Muhayyilesi<a class="si-noteref epub-type_noteref" href="#f1929" id="backlink-1929">1929</a> elli sene birbirine hasret ana oğlu kavuşturmuş, Rabia’ya rahat ettirmiş.</p>

    <p>Bundan sonra hep zihni define getiren periye münasip hava bulmak için uğraştı. Bu hava değil, birkaç ses olacak. Sanatın yontmadığı, inceltmediği tabiî sesler. Sert olmalı, haşin olmalı. Ve bu iki sada muğlak, korkunç bir fırtına orkestrası arasında mütemadiyen kendi kendini tekrar etmeli. Bu korkunç orkestra mutfağın dışından işitilen fırtına olacak. Ve perinin sesi... Buldu... Buldu.</p>

    <p>Hafızasının bir köşesinde sıkışıp kalan iki, hayır iki buçuk sadâ. Bunu kaldırım yapan bir Arnavut amele çekiç vurarak taş kırdığı zaman söylemişti.</p>

    <p>Nefes nefese Osman’ın odasını buldu, kapıyı itti. Piyanist arkasında siyah kadife eski iş ceketi, yakası açık beyaz gömleği, dağınık kır saçlarıyla aşağı yukarı geziniyor. Piyanodan yazı masasına, yazı masasından piyanoya.</p>

    <p>— Osman, perinin define türküsünü buldum.</p>

    <p>Elleri dağınık saçlarını yolacakmış gibi başına kalktı:</p>

    <p>— Şı... şşştt! Kapıyı kapa git... Zihnimi karıştırıyorsun.</p>

    <p>Sesi sabırsızdı, dürüşttü.</p>

    <p>Rabia gitmedi. Kapıya dayandı. Billûr sesi o iki buçuk sadâyı söyledi. Biri çok pes, öteki çok yüksek, sonra bir iç çekişi gibi yarım bir ses.</p>

    <p>— İşte bu Osman. O fırtına orkestrasının arasında bu iki buçuk sesi çekiç vurur gibi bidüziye vurmalı.</p>

    <p>Osman durduğu yerde dinledi. Kendisi bu sesleri tekrar etti. Piyanoya gitti, çaldı... Harikulade.</p>

    <p>Piyanodan fırladı, yazı masasının üstünde darmadağınık duran nota kâğıtlarına yazdı, yazdı.</p>

    <p>Rabia, kıymetli bir emaneti sahibine teslim etmiş bir huzur ile piyanonun arkasındaki koltuğa oturmuş, Osman’ı şaşırtmamak için nefes bile almaya korkuyor.</p>

    <p>Nihayet Osman da geldi, karşısına oturdu. Rabia’ya gözlerinde yepyeni bir ifade ile baktı. Şimdiye kadar kızın vücudunu değil, etinin kemiğinin arkasındaki varlığını bu kadar derin ve vazıh<a class="si-noteref epub-type_noteref" href="#f1930" id="backlink-1930">1930</a> hissetmemişti. Kız yalnız sevgilisi, karısı değil. Hayatı onun anladığı gibi anlayan ezelî eşi.</p>

    <p>Rabia konuşmuyordu. Oda loştu. Osman eğildi, gözlerini aradı. Yüzü karaltılar içinde, çekik, mustarip bir karaltı. Dudakları kısık, bal rengi gözleri kapana tutulmuş yaralı dişi kaplan gibi.</p>

    <p>— Nen var? Hasta mısın?</p>

    <p>— Yoook...</p>

    <p>Alnının soğuk terlerini koluyla sildi. Hiç şüphe yoktu. Kız ıstırap çekiyordu.</p>

    <p>— Fakat henüz vaktin gelmedi. Bu, ağrı olamaz.</p>

    <p>— Sakin olalım efendim, sakin olalım.</p>

    <p>Doktor Kasım’ın taklidini yapıyor. İçini koparan, gelip geçen ağrının ne kadar korkunç olduğunu Osman anlayamıyor. Kızın işi alaya vuran mukallitliği<a class="si-noteref epub-type_noteref" href="#f1931" id="backlink-1931">1931</a> arkasında zihninde korku var, on beş gün sonra karşı karşıya geleceği ölüm gölgesi var.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1915">
      <a class="si-backref" href="#backlink-1915">1915</a>. Başlangıcında.
    </div>

    <div class="si-footnote html5_aside epub-type_footnote" id="f1916">
      <a class="si-backref" href="#backlink-1916">1916</a>. Cinsiyet.
    </div>

    <div class="si-footnote html5_aside epub-type_footnote" id="f1917">
      <a class="si-backref" href="#backlink-1917">1917</a>. Azaba sokmasına.
    </div>

    <div class="si-footnote html5_aside epub-type_footnote" id="f1918">
      <a class="si-backref" href="#backlink-1918">1918</a>. Değinen.
    </div>

    <div class="si-footnote html5_aside epub-type_footnote" id="f1919">
      <a class="si-backref" href="#backlink-1919">1919</a>. Dağa benzeyen.
    </div>

    <div class="si-footnote html5_aside epub-type_footnote" id="f1920">
      <a class="si-backref" href="#backlink-1920">1920</a>. Geçici.
    </div>

    <div class="si-footnote html5_aside epub-type_footnote" id="f1921">
      <a class="si-backref" href="#backlink-1921">1921</a>. Açılış töreni.
    </div>

    <div class="si-footnote html5_aside epub-type_footnote" id="f1922">
      <a class="si-backref" href="#backlink-1922">1922</a>. (Yun.) İsa ve Meryem.
    </div>

    <div class="si-footnote html5_aside epub-type_footnote" id="f1923">
      <a class="si-backref" href="#backlink-1923">1923</a>. Göçmenlerdi.
    </div>

    <div class="si-footnote html5_aside epub-type_footnote" id="f1924">
      <a class="si-backref" href="#backlink-1924">1924</a>. Geçirdi.
    </div>

    <div class="si-footnote html5_aside epub-type_footnote" id="f1925">
      <a class="si-backref" href="#backlink-1925">1925</a>. Sürekli.
    </div>

    <div class="si-footnote html5_aside epub-type_footnote" id="f1926">
      <a class="si-backref" href="#backlink-1926">1926</a>. Korkunç hayal.
    </div>

    <div class="si-footnote html5_aside epub-type_footnote" id="f1927">
      <a class="si-backref" href="#backlink-1927">1927</a>. Zayıflıyorsun.
    </div>

    <div class="si-footnote html5_aside epub-type_footnote" id="f1928">
      <a class="si-backref" href="#backlink-1928">1928</a>. Aralık ayının.
    </div>

    <div class="si-footnote html5_aside epub-type_footnote" id="f1929">
      <a class="si-backref" href="#backlink-1929">1929</a>. Hayal gücü.
    </div>

    <div class="si-footnote html5_aside epub-type_footnote" id="f1930">
      <a class="si-backref" href="#backlink-1930">1930</a>. Açık.
    </div>

    <div class="si-footnote html5_aside epub-type_footnote" id="f1931">
      <a class="si-backref" href="#backlink-1931">1931</a>. Taklitçiliği.
    </div>
  </div>
</body>
</html>
