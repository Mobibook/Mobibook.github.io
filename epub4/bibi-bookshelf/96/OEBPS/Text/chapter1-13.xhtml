<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">13</h1>

    <p>Selim Paşa’nın bahçıvanbaşısı altmışını geçkindi. Fakat arkası hâlâ dümdüz, vücudu ince, bacakları eskisi gibi elastikiyetini<a class="si-noteref epub-type_noteref" href="#f835" id="backlink-835">835</a> muhafaza ediyor,<a class="si-noteref epub-type_noteref" href="#f836" id="backlink-836">836</a> kolları kargalara taş atarken bir çocuk çevikliği gösteriyor, ayakları bir kaplan hafifliğiyle yere basıyor. Sokakta bir sadrazam,<a class="si-noteref epub-type_noteref" href="#f837" id="backlink-837">837</a> kurumu<a class="si-noteref epub-type_noteref" href="#f838" id="backlink-838">838</a> ile yürür, bahçede yirmi yaşının kuvvetiyle sıçrar. Yüzünün derileri yanık ve buruşuk, fakat beyaz kirpiklerinin arkasındaki mavi gözlerin ateşi hâlâ sönmemiş, hattâ dişleri bile bembeyaz ve keskin. Beyaz sakalı ve bıyığı her zaman itina ile kesilir, azıcık kısa olan üst dudağının, kalkık burnunun ifadesi onu hiddetli bir buldog köpeğine benzetir. Karnından ta koltuk altlarına kadar sarılan kırmızı kuşağın altındaki gövde hâlâ sırım gibi...</p>

    <p>Bu adamın, Manastır’a<a class="si-noteref epub-type_noteref" href="#f839" id="backlink-839">839</a> yakın köyünde zengin addedilecek kadar, birikmiş parası vardı. Gerçi eliyle yarattığı güzel bahçeyi hâlâ kıskanç bir ihtirasla seviyordu, fakat aynı zamanda da onu emniyetle terk edeceği bir halef<a class="si-noteref epub-type_noteref" href="#f840" id="backlink-840">840</a> yetiştirmek lüzûmunu hissediyordu.</p>

    <p>Kendi çocukları hep kız olduğu için yeğeni Bilâl’i bu işe münasip gördü ve İstanbul’a ayak bastığı gün Selim Paşa konağının en genç hizmetkârı olarak kapılandı.<a class="si-noteref epub-type_noteref" href="#f841" id="backlink-841">841</a></p>

    <p>Ufak tefek tenevvülerden<a class="si-noteref epub-type_noteref" href="#f842" id="backlink-842">842</a> sarfı nazar,<a class="si-noteref epub-type_noteref" href="#f843" id="backlink-843">843</a> bu on beş yaşındaki genç Rumelili Bayram Ağa’nın sadık bir kopyasıydı. Kısa, mavi dizliğin örttüğü bacaklar biraz daha ince ve çevik, ayaklar daha kaplan gibi, kırmızı kuşağın sardığı vücut daha körpe, kırmızı fesin uzun mavi püskülü, omuzlarına daha bariz<a class="si-noteref epub-type_noteref" href="#f844" id="backlink-844">844</a> bir çalımla düşüyor. Amcasının aynı açık mavi gözleri ve beyaz kirpikleri, yalnız burun bambaşka. Ucu uzun, delikleri açık ve kıvrık, ağız daha sıkı ve daha anut...<a class="si-noteref epub-type_noteref" href="#f845" id="backlink-845">845</a> Buldog vahşeti yerine bir şahinin mütehakkim<a class="si-noteref epub-type_noteref" href="#f846" id="backlink-846">846</a> profili... İşte o kadar.</p>

    <p>Yaşı küçük diye uşaklar, hemen iş buyurmaya kalktılar. Fakat o, ilk günü isyan etti. Mağrurdu, ateşliydi. Tokattan, tekmeden yıldırım gibi kaçar, başını kurtarır ve daha çok sıkışırsa maymun gibi bir ağaca tırmanır, avcılara meydan okuyan bir kaplan yavrusu gibi orada, “Ben size gösteririm!” diye hırlardı. Ve yaşlı başlı ağalar bile onun beyaz kirpikler arkasında ışıldayan gözlerinden ürker, kendi haline bırakırlardı.</p>

    <p>Bilâl yaştaki bir oğlan tembel tembel dolaşırken kendisinin mutfak bahçesinde su çekmesini muvafık<a class="si-noteref epub-type_noteref" href="#f847" id="backlink-847">847</a> bulmayan aşçı yamağı<a class="si-noteref epub-type_noteref" href="#f848" id="backlink-848">848</a> bir sabah elinde balık tavası, onu bahçede kovaladı. Oğlan taflanların<a class="si-noteref epub-type_noteref" href="#f849" id="backlink-849">849</a> üstünden sıçrayarak kaçarken birdenbire gül fidanlarının arasına düştü. Şam hırkalı, beyaz takkeli, uzun boylu bir adamla karşı karşıya geldi. Sabah namazından sonra hava almak, nadide güllerini koklamak için fidanlığa henüz gelmiş olan Selim Paşa, suratına top gibi atılan Bilâl’in arkasında elinde tavasıyla aşçı yamağını görünce köpürdü:</p>

    <p>— O ne? O ne?</p>

    <p>Yamak hemen Bilâl’in haylazlığından, tembelliğinden şikâyet etti:</p>

    <p>— Bu oğlan da nereden çıktı?</p>

    <p>— Bayram Ağa bendenizin yeğeni bahçıvan çırağı.</p>

    <p>— Sen kim oluyorsun?</p>

    <p>— Aşçıbaşının yamağı bendeniz. Aşçıbaşı su istedi, oğlana, bir iki kova su çek dedim...</p>

    <p>— Def ol herif... Git kendi suyunu kendin çek!</p>

    <p>Yamak def oldu. Selim Paşa, arkası duvara dayalı, sinirden tırnaklarını kemiren çocuğu yukardan aşağı süzdü. Sarışın başın gururu, çilli, kırmızı yüzdeki soğuk, mavi gözlerin kudreti hoşuna gitti:</p>

    <p>— Bahçıvan olacağına memur olmak ister misin?</p>

    <p>Nasıl olmak istemezdi? İçinden:</p>

    <p>— Şimdi onların hepsine göstereceğim... diyordu.</p>

    <p>— Amcana söyle, tatil geçince aklıma getirsin, seni Sultani’ye<a class="si-noteref epub-type_noteref" href="#f850" id="backlink-850">850</a> yazdırayım.</p>

    <div class="margin-top html5_section">
      <p>Bu vak’a Bilâl’i uşakların iz’acından<a class="si-noteref epub-type_noteref" href="#f851" id="backlink-851">851</a> tamamen kurtardı. Fakat bahçedeki işi bitince içi sıkılıyor, sokak sokak dolaşıyor. Kendisine bir arkadaş arıyordu.</p>

      <p>Evvelâ Sinekli Bakkal’da oynayan çocuk kümesi etrafında dolaşmaya başladı. Gözlerinde, her girdiği kalabalığa baş olmak arzusunu ve kabiliyetini gördükleri için büyük çocuklar aralarına almak istemediler. Kılığı ile, telaffuzuyla alay ederek sokaktan uzaklaştırmak istediler. Fakat o, inadından, kibirinden her gün başlarına geliyor, dişlerini, yumruklarını sıkıyor, “Ben size gösteririm!” diyordu. Artık o, Sinekli Bakkal’ın köşesini döner dönmez bütün çocuklar, “‘Ben size gösteririm!’ geliyor!” diye bağırıyorlardı.</p>

      <p>Bilâl, İstanbul Bakkaliyesi’ni bu sergüzeştleri esnasında keşfetti. Bir sabah levhanın yazılarını hecelemeye çalışırken gözü dükkânın önüne yayılan mallara ilişti. Küfe küfe çavuş üzümleri, içleri kan kırmızı, kabukları zümrüt gibi karpuzlar, dilimlerinden bal akan kavunlar, pencereye istif edilmiş<a class="si-noteref epub-type_noteref" href="#f852" id="backlink-852">852</a> kuruyemişler... İçeriye dalıp keçi boynuzu almak istedi. Fakat birdenbire kapıya çıkan, elindeki kocaman sineklik ile yemişlerden sinek kovan bakkal kızdan ürktü, geri çekildi. Kız, başına beyaz bir tülbent örtmüş, fakat arkasından üç kumral örgünün yarısı açıkta, uçları belinde sallanıyordu.</p>

      <p>Bakkal kızın yeşil mevceli altın gözleri Bilâl’e bakmadı bile... Mektebe giden bir kız çocuğu kafilesine kâğıt, kalem, sakız vesaire satıyordu.</p>

      <p>Kıyafeti, mektep çocuğu alayından başka değildi, yalnız bacakları uzun, başı havada ve hepsinden daha toplu, daha etrafına hâkim... Hem konuşuyor, hem zayıf elleri Bilâl’in gözlerini kamaştıran bir sür’atle paket yapıyor, arada ince kaşlarını kaldırıyor, yabancı kılıklı, yabancı yüzlü oğlana gözleri ilişiyordu. Herhalde çocuklar gittikten sonra hâlâ yerinde kakılmış gibi duran ve gözlerinin içine bakan bu vilayet çocuğundan bakkal kızı hoşlanmamıştı. Haşin bir sesle sordu:</p>

      <p>— Ulan adın ne?</p>

      <p>— Bilâl.</p>

      <p>— Suratıma öküz gibi ne bed bed<a class="si-noteref epub-type_noteref" href="#f853" id="backlink-853">853</a> bakıyorsun? Çek arabanı...</p>

      <p>Bilâl sokaktan her vakitten daha ağır, daha kurumlu, uzun kollarını sallaya sallaya çıktı.</p>

      <p>Kılığının, lâkırdısının İstanbul’dan başka olmasını ilk defa bütün acılığı ile duyuyordu. İstanbul’dan birdenbire nefret duyuyor, Manastır’ı mukaddes<a class="si-noteref epub-type_noteref" href="#f854" id="backlink-854">854</a> bir kıt’a<a class="si-noteref epub-type_noteref" href="#f855" id="backlink-855">855</a> gibi hatırlıyor ve bu kibirli şehire Manastır’ın ne mal olduğunu göstermeye kendi kendine yemin ediyordu. Bununla beraber ona bu kadar acı veren sokakta gene her gün dolaşıyordu.</p>

      <p>Bakkal kızla, gözden göze birbirlerine ilânıharp<a class="si-noteref epub-type_noteref" href="#f856" id="backlink-856">856</a> etmiş gibi bakışıyorlardı. İkisi de birbirinin konakla münasebetini bilmiyorlardı.</p>

      <p>Bir akşamüstü, Sabiha Hanım’a gül getirmek için bahçeye çıkan Rabia, Bilâl’i fidanlıkta buldu.</p>

      <p>— Sen burada ne arıyorsun?</p>

      <p>Rabia’yı orada görünce şaşkınlıktan parmağına batırdığı gül dikenini emmeye çalışan Bilâl de aynı suali<a class="si-noteref epub-type_noteref" href="#f857" id="backlink-857">857</a> tekrar etti:</p>

      <p>— Sen ne arıyorsun?</p>

      <p>— Bayram Ağa nerede? Hanımefendi gül istiyor.</p>

      <p>Bakkal kızın konak halkındanmış gibi konuşuşu, Bayram Ağa’nın yeğenini düşündürdü. Sakın, uşakların hayranlıkla bahsettikleri hafız kız bu olmasın!</p>

      <p>Gülleri kesti, demet yaptı. Sonra bir tek sarı gül kopardı. Utancından yüzü pancar gibi, kıza bakmaya cesaret edemeyerek, gülü uzattı.</p>

      <p>Rabia’nın ilk hissi, gülü ayağı altında ezmek, Bilâl’in suratına fırlatmaktı. Fakat sarı gülleri o kadar severdi ki bilaihtiyar<a class="si-noteref epub-type_noteref" href="#f858" id="backlink-858">858</a> Bilâl’in uzattığı gülü burnuna götürdü, kokladı... Mülayimleşen<a class="si-noteref epub-type_noteref" href="#f859" id="backlink-859">859</a> bir sesle:</p>

      <p>— Bizim sokağa bir daha gelirsen, dükkâna uğra... Ben de sana şeker veririm, dedi.</p>
    </div>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f835">
      <a class="si-backref" href="#backlink-835">835</a>. Esnekliğini.
    </div>

    <div class="si-footnote html5_aside epub-type_footnote" id="f836">
      <a class="si-backref" href="#backlink-836">836</a>. Koruyor.
    </div>

    <div class="si-footnote html5_aside epub-type_footnote" id="f837">
      <a class="si-backref" href="#backlink-837">837</a>. Osmanlı’da başbakan.
    </div>

    <div class="si-footnote html5_aside epub-type_footnote" id="f838">
      <a class="si-backref" href="#backlink-838">838</a>. Havası.
    </div>

    <div class="si-footnote html5_aside epub-type_footnote" id="f839">
      <a class="si-backref" href="#backlink-839">839</a>. Makedonya’da bir şehir.
    </div>

    <div class="si-footnote html5_aside epub-type_footnote" id="f840">
      <a class="si-backref" href="#backlink-840">840</a>. Ardından gelerek onun yerini alacak kimse.
    </div>

    <div class="si-footnote html5_aside epub-type_footnote" id="f841">
      <a class="si-backref" href="#backlink-841">841</a>. Yerleşti.
    </div>

    <div class="si-footnote html5_aside epub-type_footnote" id="f842">
      <a class="si-backref" href="#backlink-842">842</a>. Değişikliklerden.
    </div>

    <div class="si-footnote html5_aside epub-type_footnote" id="f843">
      <a class="si-backref" href="#backlink-843">843</a>. Dikkate alınmazsa.
    </div>

    <div class="si-footnote html5_aside epub-type_footnote" id="f844">
      <a class="si-backref" href="#backlink-844">844</a>. Belirgin.
    </div>

    <div class="si-footnote html5_aside epub-type_footnote" id="f845">
      <a class="si-backref" href="#backlink-845">845</a>. İnatçı.
    </div>

    <div class="si-footnote html5_aside epub-type_footnote" id="f846">
      <a class="si-backref" href="#backlink-846">846</a>. Hükmeden.
    </div>

    <div class="si-footnote html5_aside epub-type_footnote" id="f847">
      <a class="si-backref" href="#backlink-847">847</a>. Uygun.
    </div>

    <div class="si-footnote html5_aside epub-type_footnote" id="f848">
      <a class="si-backref" href="#backlink-848">848</a>. Yardımcısı.
    </div>

    <div class="si-footnote html5_aside epub-type_footnote" id="f849">
      <a class="si-backref" href="#backlink-849">849</a>. Karayemiş ağaçlarının.
    </div>

    <div class="si-footnote html5_aside epub-type_footnote" id="f850">
      <a class="si-backref" href="#backlink-850">850</a>. Galatasaray Lisesi.
    </div>

    <div class="si-footnote html5_aside epub-type_footnote" id="f851">
      <a class="si-backref" href="#backlink-851">851</a>. Rahatsız etmesinden.
    </div>

    <div class="si-footnote html5_aside epub-type_footnote" id="f852">
      <a class="si-backref" href="#backlink-852">852</a>. Dizilmiş.
    </div>

    <div class="si-footnote html5_aside epub-type_footnote" id="f853">
      <a class="si-backref" href="#backlink-853">853</a>. Kötü kötü.
    </div>

    <div class="si-footnote html5_aside epub-type_footnote" id="f854">
      <a class="si-backref" href="#backlink-854">854</a>. Kutsal.
    </div>

    <div class="si-footnote html5_aside epub-type_footnote" id="f855">
      <a class="si-backref" href="#backlink-855">855</a>. Toprak.
    </div>

    <div class="si-footnote html5_aside epub-type_footnote" id="f856">
      <a class="si-backref" href="#backlink-856">856</a>. Savaş ilanı.
    </div>

    <div class="si-footnote html5_aside epub-type_footnote" id="f857">
      <a class="si-backref" href="#backlink-857">857</a>. Soruyu.
    </div>

    <div class="si-footnote html5_aside epub-type_footnote" id="f858">
      <a class="si-backref" href="#backlink-858">858</a>. Elinde olmadan.
    </div>

    <div class="si-footnote html5_aside epub-type_footnote" id="f859">
      <a class="si-backref" href="#backlink-859">859</a>. Yumuşayan.
    </div>
  </div>
</body>
</html>
