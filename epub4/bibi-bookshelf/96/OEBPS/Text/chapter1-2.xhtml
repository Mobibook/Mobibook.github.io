<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">2</h1>

    <p>Köşe başlarında yolu beklenilen İmam’ın kızı başka, bakkal Tevfik’in karısı Emine başka. Tevfik bunu çabuk anladı. O beyaz yüzde kalbe çarpıntı veren ince, penbe dudaklar, şimdi vırıltıyı, dırıltıyı yüksek sanatlar derecesine çıkaran aksi bir ağız... Tevfik’in damarlarında kanı eriten siyah gözlerin sıcaklığı yerine, şimdi o gözlerde, daha çok buz gibi soğuk ve hain ışıltılar görülüyor! Bakkallık gibi, oyunculuk yanında bir angaryadan<a class="si-noteref epub-type_noteref" href="#f39" id="backlink-39">39</a> başka bir şey olmayan sanata bu kadın için mi girmişti? Her şeye rağmen hâlâ bu kadına bu kadar şiddetle tutkun olmasa, çoktan başını alıp orta oyunculuğuna dönecek.</p>

    <p>Ne yapsın, titiz, ters ama gene Tevfik’e hâkim; kalbi kuru, kafası dar, dili zehir, fakat Tevfik henüz ona doymamış. Tevfik evlilik hayatının bilançosunu yaparken, bu noktaya gelince duruyor. Bakkallık pek de o kadar fenâ değil. Bilhassa Tevfik onu, kendi dilediği gibi yaptığı için çok komik tarafları var.</p>

    <p>Emine’nin inkisarı<a class="si-noteref epub-type_noteref" href="#f40" id="backlink-40">40</a> Tevfik’inkinden çok daha acı oldu. Pek çabuk babasının evini hasretle anmaya başladı. Gerçi Tevfik çok değişmemişti, Emine’ye iptilası<a class="si-noteref epub-type_noteref" href="#f41" id="backlink-41">41</a> eksilmemişti. Uzaktan hoş gelen nekrelik,<a class="si-noteref epub-type_noteref" href="#f42" id="backlink-42">42</a> Emine’nin peşini bir dakika bırakmayan taşkınlık... Bunlardan biraz usanmıştı. Bilhassa babasıyla mukayese edince<a class="si-noteref epub-type_noteref" href="#f43" id="backlink-43">43</a> Tevfik’i çok aşağı görüyordu. İmam temizdi, muntazamdı, erken kalkardı, evde hemen hiç konuşmazdı. İbadet ve para kazanmak... Bütün zamanı, zekâsı bu iki işe vakfedilmişti.<a class="si-noteref epub-type_noteref" href="#f44" id="backlink-44">44</a></p>

    <p>Halbuki Tevfik?</p>

    <p>Evvelâ pisti, sonra yattığı, kalktığı, çalıştığı zaman belli değildi. Sabahları yataktan kaldırmak için bacağından sürüklemek lâzımdı. Hele yatak çarşaflarını sigara külüne bulayıp yatakta sigara içişi, Emine’yi zıvanadan çıkarıyordu.</p>

    <p>Yataktan kalktıktan sonra Emine’ye mütemadiyen bir sırnaşması vardı ki, buna kadın hiç tahammül edemiyordu.<a class="si-noteref epub-type_noteref" href="#f45" id="backlink-45">45</a></p>

    <p>Bari işine becerikli olsa... Dükkân karmakarışık, mallar bayat, kibar müşteriler birer birer çekiliyor, ayaktakımı her gün artıyor. Mütemadiyen veresiye veriyor ve müşteriler ay başında borç ödeyeceklerine, Tevfik’e dert yanıyorlardı. Bu da yetmiyormuş gibi münasebetlerini kesmeye yemin ettiği oyun arkadaşları boyuna geliyor, ödünç para istiyorlardı. Esasen beş dakika dükkânda yalnız kalsa Tevfik sokağa fırlıyor, kaydırak, çelik çomak oynayan çocukların arasına karışıyordu.</p>

    <p>Onlara çok zaman kedi, köpek, horoz, tavuk taklidi yapar, dükkânın önüne bir alay adam toplanır, bir cümbüş giderdi. Hulasa<a class="si-noteref epub-type_noteref" href="#f46" id="backlink-46">46</a> bakkal dükkânını, hattâ sokağı Tevfik, panayır yerine çevirmişti.</p>

    <p>Emine’yi bunların hepsinden fazla gazaplandıran şey, belki kocasının kafasında “para” diye bir kıymet olmaması. Böyle giderse dileneceklerini kocasına söylerse, o, derhal “geçmişlere rahmet” diye cuma akşamı geçen kör dilenci oluveriyor, şayet kadın babasını ona misal diye gösterirse, o, derhal çenesini içeriye çekiyor, sesini aksileştiriyor, İmam’ın en talakatlı<a class="si-noteref epub-type_noteref" href="#f47" id="backlink-47">47</a> üslubuyla, muhayyel<a class="si-noteref epub-type_noteref" href="#f48" id="backlink-48">48</a> bir kadınla defin ilmühaberi pazarlığına girişiyordu.</p>

    <p>Emine nihayet son sözünü söyledi. Tevfik ıslah olmazsa,<a class="si-noteref epub-type_noteref" href="#f49" id="backlink-49">49</a> kendisi tezgâh başına geçecek, bakkallık edecek, onu da çırak gibi kullanacaktı. Ve bir gün arkasında yeldirme, başında baş örtü geldi, tezgâh başına geçti.</p>

    <p>Çok geçmeden Emine’nin idaresinde, dükkân Mustafa Efendi’nin günlerinden fazla işlemeye başladı. Artık dükkânın içi, dışı tertemiz, mallar yerli yerinde, mal, müşteriye göre çıkıyor, her müşteriye başka dil dökülüyor. Paralı müşteriler çabuk arttı, veresiye belasının önü alındı. Kimse, sırf çene yarıştırmak için dükkâna gelemez oldu.</p>

    <p>Emine’ye biraz sükûnet gelmeye başladı. Esasen işi o kadar çoktu ki Tevfik’e sataşacak zaman bulamıyordu. Onu şimdi sadece besleme, çırak gibi, sırf kendinin evde ve dükkânda yapamadığı işlerde kullanıyordu.</p>

    <p>Tevfik’i en çok tazib eden<a class="si-noteref epub-type_noteref" href="#f50" id="backlink-50">50</a> Emine’nin muamelesi<a class="si-noteref epub-type_noteref" href="#f51" id="backlink-51">51</a> değil, dükkânın yeni havası olmuştu. Emine’nin paralı müşterileri, onun fenâ halde sinirine dokunuyordu. Emine dükkâna üstü başı temiz biri girer girmez öyle bir değişiyordu ki... Çatkın yüzü derhal gülüyor, kısık dudaklar açılıyor, Tevfik’e mütemadiyen emirler veriyor.</p>

    <p>Tevfik’in fukara müşterileri şimdi, duvarlara sürüne sürüne kabahatli gibi dükkâna giriyorlar ve Emine borçlu olanları haşlamak için hiçbir fırsatı kaçırmıyor.</p>

    <p>Kendi dükkânında, kendisini garip hissetmeye başlayan Tevfik, sık sık kayboluyordu. Artık Emine’nin tekdirine<a class="si-noteref epub-type_noteref" href="#f52" id="backlink-52">52</a> maskaralıkla mukabele etmiyor,<a class="si-noteref epub-type_noteref" href="#f53" id="backlink-53">53</a> bir köşeye siniyor, düşünüyordu. Arada da Emine’yi için için süzüyordu.</p>

    <p>Bu sükûn, bu teslimiyet Emine’yi pek tatmin etmedi, içine şüphe girmeye başladı. Tamamen kendisinin malı addettiği bu aciz<a class="si-noteref epub-type_noteref" href="#f54" id="backlink-54">54</a> adamın kapalı bir tarafı olduğunu sezmişti. Sokakta iken ne yaptığını, evde iken ne düşündüğünü öğrenmek için her hileye başvurdu: vırıltı, tatlı dil, kavga... Fakat muvaffak<a class="si-noteref epub-type_noteref" href="#f55" id="backlink-55">55</a> olamadı. Bereket versin bütün gün didinmekten o kadar yoruluyordu ki yatsı namazını kılar kılmaz yukarı çekilip yatıyordu.</p>

    <p>Bir gece, geç zaman Emine aşağıdan gelen seslerle birdenbire uyandı, yatakta doğruldu. Tevfik’in yeri henüz yanında boştu. Terliklerini eline aldı, yavaş yavaş merdivenleri indi. Sahanlıktan dükkâna açılan kapı aralık, içeride lâmba yanıyordu. Gözünü aralığa uydurdu, dükkânı teftiş etti.<a class="si-noteref epub-type_noteref" href="#f56" id="backlink-56">56</a></p>

    <p>Petrol lâmbasının sarı ışığında, havayı bürümüş bir sigara dumanı tabakası gördü. Şeker, sabun sandıklarının üstüne oturmuş acayip kılıklı adamlar sigara içiyorlardı. Bunlardan ekserisi kendisinin dükkândan kovduğu, Tevfik’in serseri arkadaşlarıydı. Yalnız sarı cüppeli, abanî sarıklı, peykede<a class="si-noteref epub-type_noteref" href="#f57" id="backlink-57">57</a> bağdaş kurmuş bir cüce vardı ki, onu tanımadı. Herhalde pek keyifli idiler, el çırpıyor, gülüyorlardı. Tuhaf bir vak’a<a class="si-noteref epub-type_noteref" href="#f58" id="backlink-58">58</a> seyreder gibi dükkânın ortasına gözlerini dikmişlerdi.</p>

    <p>Emine, “tuhaf vak’a”nın ne olduğunu çabuk anladı.</p>

    <p>Tevfik, Emine’nin taklidini yapıyordu. Dokuma sini örtüsü arkasında güya yeldirme, şeker çuvalı önünde önlük, yemek peşkiri<a class="si-noteref epub-type_noteref" href="#f59" id="backlink-59">59</a> başında baş örtü... Fakat taklidin en tuhaf tarafı, kıyafet kısmı değildi. Tevfik’in geniş yüzü daralmış, iri tatlı gözleri büzüle büzüle iğne gibi keskin, burgu gibi delici iki küçük göz oluvermişti. İnce ve çığırtkan bir sesle kuru fasulye için pazarlık ediyor. Fakat bu ses, dükkâna giren muhayyel<a class="si-noteref epub-type_noteref" href="#f60" id="backlink-60">60</a> müşteriye göre sık sık değişiyordu. Fakat Tevfik’den gözlerini alamıyordu.</p>

    <p>Dükkân sahnesi bitince, Tevfik, Emine’nin yatak odasındaki halini taklide başladı. Tezgâhın üstündeki teneke kutuyu ayna gibi karşısına almış, diliyle üst dudağını şişirmiş, üst dudağının tüylerini muhayyel bir cımbızla yoluyordu. Bu doğrudan doğruya bir kadının mahremiyetine<a class="si-noteref epub-type_noteref" href="#f61" id="backlink-61">61</a> tecavüzdü.<a class="si-noteref epub-type_noteref" href="#f62" id="backlink-62">62</a> Hangi Müslüman helâlini<a class="si-noteref epub-type_noteref" href="#f63" id="backlink-63">63</a> böyle teşhir edebilirdi?</p>

    <p>Sahanlıkta bir insan kasırgası hâsıl oldu.<a class="si-noteref epub-type_noteref" href="#f64" id="backlink-64">64</a> Mutfağın eve açılan aralık kapısı yıldırım gibi cüceye çarptı. Kısık bir kadın sesi, “Çanak yalayıcılar, köpek soyları...” diye haykırıyordu.</p>

    <p>En önde Tevfik, en arkada cüce, birbirlerinin ayaklarına basarak Emine’nin gazabından<a class="si-noteref epub-type_noteref" href="#f65" id="backlink-65">65</a> sokağa fırladılar, karanlıkta birdenbire kayboldular.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f39">
      <a class="si-backref" href="#backlink-39">39</a>. Zorla yapılan, bıktırıcı işten.
    </div>

    <div class="si-footnote html5_aside epub-type_footnote" id="f40">
      <a class="si-backref" href="#backlink-40">40</a>. Düş kırıklığı.
    </div>

    <div class="si-footnote html5_aside epub-type_footnote" id="f41">
      <a class="si-backref" href="#backlink-41">41</a>. Düşkünlüğü.
    </div>

    <div class="si-footnote html5_aside epub-type_footnote" id="f42">
      <a class="si-backref" href="#backlink-42">42</a>. Esprililik.
    </div>

    <div class="si-footnote html5_aside epub-type_footnote" id="f43">
      <a class="si-backref" href="#backlink-43">43</a>. Karşılaştırınca.
    </div>

    <div class="si-footnote html5_aside epub-type_footnote" id="f44">
      <a class="si-backref" href="#backlink-44">44</a>. Adanmıştı.
    </div>

    <div class="si-footnote html5_aside epub-type_footnote" id="f45">
      <a class="si-backref" href="#backlink-45">45</a>. Dayanamıyordu.
    </div>

    <div class="si-footnote html5_aside epub-type_footnote" id="f46">
      <a class="si-backref" href="#backlink-46">46</a>. Kısacası.
    </div>

    <div class="si-footnote html5_aside epub-type_footnote" id="f47">
      <a class="si-backref" href="#backlink-47">47</a>. Düzgün.
    </div>

    <div class="si-footnote html5_aside epub-type_footnote" id="f48">
      <a class="si-backref" href="#backlink-48">48</a>. Hayalî.
    </div>

    <div class="si-footnote html5_aside epub-type_footnote" id="f49">
      <a class="si-backref" href="#backlink-49">49</a>. Düzelmezse.
    </div>

    <div class="si-footnote html5_aside epub-type_footnote" id="f50">
      <a class="si-backref" href="#backlink-50">50</a>. Üzen.
    </div>

    <div class="si-footnote html5_aside epub-type_footnote" id="f51">
      <a class="si-backref" href="#backlink-51">51</a>. Davranışı.
    </div>

    <div class="si-footnote html5_aside epub-type_footnote" id="f52">
      <a class="si-backref" href="#backlink-52">52</a>. Azarına.
    </div>

    <div class="si-footnote html5_aside epub-type_footnote" id="f53">
      <a class="si-backref" href="#backlink-53">53</a>. Karşılık vermiyor.
    </div>

    <div class="si-footnote html5_aside epub-type_footnote" id="f54">
      <a class="si-backref" href="#backlink-54">54</a>. Güçsüz, beceriksiz.
    </div>

    <div class="si-footnote html5_aside epub-type_footnote" id="f55">
      <a class="si-backref" href="#backlink-55">55</a>. Başarılı.
    </div>

    <div class="si-footnote html5_aside epub-type_footnote" id="f56">
      <a class="si-backref" href="#backlink-56">56</a>. Kontrol etti.
    </div>

    <div class="si-footnote html5_aside epub-type_footnote" id="f57">
      <a class="si-backref" href="#backlink-57">57</a>. Alçak tahta sedirde.
    </div>

    <div class="si-footnote html5_aside epub-type_footnote" id="f58">
      <a class="si-backref" href="#backlink-58">58</a>. Olay.
    </div>

    <div class="si-footnote html5_aside epub-type_footnote" id="f59">
      <a class="si-backref" href="#backlink-59">59</a> Havlusu.
    </div>

    <div class="si-footnote html5_aside epub-type_footnote" id="f60">
      <a class="si-backref" href="#backlink-60">60</a>. Hayalî.
    </div>

    <div class="si-footnote html5_aside epub-type_footnote" id="f61">
      <a class="si-backref" href="#backlink-61">61</a>. Gizliliğine.
    </div>

    <div class="si-footnote html5_aside epub-type_footnote" id="f62">
      <a class="si-backref" href="#backlink-62">62</a>. Saldırıydı.
    </div>

    <div class="si-footnote html5_aside epub-type_footnote" id="f63">
      <a class="si-backref" href="#backlink-63">63</a>. Nikâhlı eşini.
    </div>

    <div class="si-footnote html5_aside epub-type_footnote" id="f64">
      <a class="si-backref" href="#backlink-64">64</a>. Meydana geldi.
    </div>

    <div class="si-footnote html5_aside epub-type_footnote" id="f65">
      <a class="si-backref" href="#backlink-65">65</a>. Öfkesinden.
    </div>
  </div>
</body>
</html>
