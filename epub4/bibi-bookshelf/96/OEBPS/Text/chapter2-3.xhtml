<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">3</h1>

    <p>Artık Rabia’nın hayatı yeni bir intizama<a class="si-noteref epub-type_noteref" href="#f1335" id="backlink-1335">1335</a> giriyordu. Günler hep birbirine benziyor. O, saatlerini mutfağın üstündeki odada mûsikîsine hasrediyordu.<a class="si-noteref epub-type_noteref" href="#f1336" id="backlink-1336">1336</a> Boğazında bir şey kalmamıştı. Penbe, yemek pişirirken onun ekseri hicazkârdan tutturduğu şarkıları işitiyordu. Hep neşeli ve canlı şarkılardı, Çingene başını sallıyordu. Gençlik bu! Tevfik gideli daha henüz iki ay olmamış, Rabia neşeli neşeli şarkılar söylüyor.</p>

    <p>Rabia’ya gelince, o, hayatında açılan yeni yolda eski azmiyle,<a class="si-noteref epub-type_noteref" href="#f1337" id="backlink-1337">1337</a> eski muvaffakiyetiyle yürümeye karar vermişti. Vehbi Efendi haftada iki defa geliyordu. İlk fırsatta kendisinin bırakmaya karar verdiği talebeden birkaçını ona terk edecekti. Peregrini de, ders verdiği ailelere onu alaturka mûsikîsi hocası olarak tavsiye ediyordu. Fakat bu havadisi<a class="si-noteref epub-type_noteref" href="#f1338" id="backlink-1338">1338</a> Rabia, Vehbi Dede’den almıştı. Çünkü Peregrini, o akşamdan sonra gelmemişti. Her esen rüzgârla dönen fırıldak! Bir gün insana en yakın bir dert ortağı, ertesi gün bir yabancı...</p>

    <p>Bu günlerde Rabia’ya, helecena<a class="si-noteref epub-type_noteref" href="#f1339" id="backlink-1339">1339</a> benzer bir şey veren Vehbi Efendi’nin ona baştan başa Mevlid okuyabileceğini söylemesi. Şimdiye kadar hep ilahi okumakla kalmıştı. Genç yaşında Mevlid okuyucu olmak gururunu tahrik eden<a class="si-noteref epub-type_noteref" href="#f1340" id="backlink-1340">1340</a> bir şey. Fakat buna da sanatkârlığının yaratıcılığı, tahassüsü<a class="si-noteref epub-type_noteref" href="#f1341" id="backlink-1341">1341</a> de karışıyor. Şimdiye kadar onun şöhreti ve muvaffakiyeti mukabele okumada olmuştu. Hep Arapça... Hep yarım ve çeyrek seslerle, hep ağır derin, tevcitli<a class="si-noteref epub-type_noteref" href="#f1342" id="backlink-1342">1342</a> bir mûsikî. Mevlid, Türkçe. Sabahları rahlesinin üstüne penbe kaplı Mevlid’ini açıyor, bilhassa doğum kısmını dikkatle okuyor. Bunu alelade Mevlid okuyanlar gibi okumayacak. Hazin değil, tevcitli değil. Sevinçle, zaferle gümbür gümbür atan bir üslupla, kimsenin okuyamadığı gibi okuyacak. Sabah saatlerinde bütün varlığı ile Mevlid için yeni bir makam düşünürken hep Peregrini’nin vaktiyle çaldığı şeyleri de hatırlamaya çalışıyor.</p>

    <p>Öğleden sonra nota yazıyor, müstakbel<a class="si-noteref epub-type_noteref" href="#f1343" id="backlink-1343">1343</a> talebesine vereceği ilk basit peşrevleri<a class="si-noteref epub-type_noteref" href="#f1344" id="backlink-1344">1344</a> ve türküleri ayırıyor. Akşamları da Rakım’a yardım olsun diye dükkânın hesaplarını tanzim ediyor.<a class="si-noteref epub-type_noteref" href="#f1345" id="backlink-1345">1345</a></p>

    <p>Ama Tevfik’den hiç bahsetmiyorlardı. Unutmuş değildi. Şuurunun<a class="si-noteref epub-type_noteref" href="#f1346" id="backlink-1346">1346</a> alt tabakasında hâlâ Tevfik hâkim, hâlâ onun yokluğu içini bıçak gibi kesiyor. Fakat o, çocukluğundan beri kadere, kazaya nafile<a class="si-noteref epub-type_noteref" href="#f1347" id="backlink-1347">1347</a> bel bağlamış değildi. Sabır ve tevekkül<a class="si-noteref epub-type_noteref" href="#f1348" id="backlink-1348">1348</a> denilen şeyi hayatının ilk yıllarından beri, nafile öğrenmiş değildi.</p>

    <p>Penbe, Rabia ile beraber mutfağın üstündeki odada yatardı. Yükten yatağını çıkarır, kızın yatağının yanına serer, köşedeki mum iskemlesinin üstüne zeytinyağı kandilini yakar, yatağa girerdi. Fakat Rabia yatmadan uyumazdı. Kızın yatsıyı kılışını seyreder ve her akşam bu uzun zahmetli işi düşünmeden yapışına şaşardı. Kendisi ömründe namaz kılmış değildi. Bu dinsizliğinden değil, belki tembelliğinden ileri geliyordu. Hem o kadar büyük ve yükseklerdeki Allah zavallı bir Çingene’nin namazını ne yapsın! Eğer insanın Allah’tan bir dileği olursa, evliyalar ne güne duruyor? Türbelere kandiller yakmıyor mu? Pencerelerine bez parçaları bağlamıyor mu? Namaz kılmak, dua etmek Allah’tan bir şey istemek değil mi? Evliyalar dirilerin dileklerini Allah’a anlatmakla mükelleftirler.<a class="si-noteref epub-type_noteref" href="#f1349" id="backlink-1349">1349</a> Buna mukabil<a class="si-noteref epub-type_noteref" href="#f1350" id="backlink-1350">1350</a> diriler onlara kurban kesiyor, karanlık türbelerin ışığını temin ediyor. Penbe’nin bir isteği olunca bir taraftan da bakıcılar, büyücüler vasıtasıyla perilere, cinlere başvururdu.</p>

    <p>Onlara ne kadar horoz götürmüş, ne kadar kırmızı krepte bağlı lohusa şekerleri taşımıştı. Penbe’ye göre, cinler, periler, dirilerle daha sıkı münasebette, her dakika her evin içinde, her işle alâkadardırlar. Onların gönlünü etmek biraz daha kolaydı. Çünkü göze görünmeseler de yaşıyor, dolaşıyorlar halbuki evliyalar türbelerinden hiç çıkmıyor. Garip olarak Çingene Penbe, perilere karşı biraz daha hürmetkâr, onlardan daha çok çekinirdi. Her lâkırdıda yakasına tükürür. “İyi saatte olsunlar,” derdi. Fakat adak adayıp da bir şey istediği bir evliya işini çabuk görmezse homurdanır dururdu. Tezveren Dede’ye son gittiği zaman fikrini çok açık söylemişti.</p>

    <p>— Güya adın Tezveren, hani ya? Cinler, periler daha çabuk iş görüyorlar. Tevfik beni alsın diye sana ne kadar mum adadım. Herifi bir de sürgüne yollattın. Bari herifi çabuk getir. Ben Çingeneyim diye yapmıyorsan Rabia’yı düşün. Beş vakit namazında bir hafız.</p>

    <p>Penbe’ye göre, Rabia’nın tuttuğu yol bambaşka. O ne türbeye gidiyor ne de bakıcıya. Doğrudan doğruya kendisi dua ediyor. İşte gene seccadesini yayıyor. O, Rabia’nın herekâtını<a class="si-noteref epub-type_noteref" href="#f1351" id="backlink-1351">1351</a> hep duvardaki uzun, ince gölgesinde seyreder. İşte namazda. Uzun, siyah gölge eğiliyor, diz çöküyor, başını yere koyuyor, kalkıyor. Beyaz badana üstünde bitmeyen, tükenmeyen siyah gölge oyunu! Nihayet dua ediyor. Rabia, dizlerinin üstünde, elleri açık, yüzü yandan, bıçak gibi keskin çizgileri ile nasıl bir dilek ateşi ile yanıyor? Nasıl “İşte vazifemi yaptım, sen de istediğimi ver,” der gibi uzun uzun dua ediyor. Avuçları hep açık, gökten inecek inayeti<a class="si-noteref epub-type_noteref" href="#f1352" id="backlink-1352">1352</a> kapmak için.</p>

    <p>Penbe, bu ince gölgede kızın değişen arzularını, yahut arzusuzluğunu okumaya alışmıştı. Bazân bu gölgede müphem<a class="si-noteref epub-type_noteref" href="#f1353" id="backlink-1353">1353</a> ve yorgun bir mânâ vardı. Namaz bitince elleri dizlerinin üzerine iniyor, gölge yüz bir hayal gibi gülümsüyor. Penbe, her zaman, Rabia’nın içinden kopar gibi çıkan “amin”ine iştirak ediyor,<a class="si-noteref epub-type_noteref" href="#f1354" id="backlink-1354">1354</a> akabinde de kızı lâkırdıya tutmak istiyor.</p>

    <p>Rabia hemen namazdan sonra Penbe’nin yataktan açmak istediği lâfa hiç cevap vermezdi. Ya sükût eder yahut homurdanır, her vakit uzun uzun esnerdi. Çingene’nin açmak istediği bahis de hiç değişmiyordu: Konak ve Sabiha Hanım.</p>

    <p>— Paşa ile Hanım Efendi, Hilmi Bey sürgüne gitti gideli konuşmuyorlardı.</p>

    <p>— Sinekli Bakkal’da bunu bilmeyen mi kaldı!</p>

    <p>— Evvelsi gün barıştılar. Hanımefendi düğün hazırlığı görmeye başladı.</p>

    <p>— Bu kadar çabuk ha!</p>

    <p>— İş içinde iş var, Rabia. Halayıklar Bilâl Bey’in etrafında pervane... Ondan başka haremde erkek denilecek kimse kalmadı ki. Bayılmalar, ayılmalar... Oğlan tasvir gibi. Ağlamış yüzlü Hilmi Bey’den bin kat ziyade küçükbeylik yaraşıyor.</p>

    <p>— Sonradan görme köpek! Mihri Hanım ne âlemde?</p>

    <p>Bu akşam Rabia’nın ilk defa Penbe’nin lâkırdısına cevap verişi, konakla alâkadar oluşu. Çingene, ballandıra ballandıra anlatıyor:</p>

    <p>— Hep ağlar durur. Ne kadar çabuk düğün olursa o kadar iyi. Malûm ya, evde kalmış kızlar... Mihri Hanım gelin olursa evde kalmış kız bir sen varsın.</p>

    <p>Cevap yok.</p>

    <p>— Rabia, uyudun mu?</p>

    <p>— Gene ne var, Teyze?</p>

    <p>— Düğüne gidecek misin?</p>

    <p>— Konağa bir daha ayak basmam demedim mi?</p>

    <p>— Hanımefendi seni düğüne gelsin diye Eyüp Sultan’a kurban adadı.</p>

    <p>Rabia müstehzî:</p>

    <p>— Sana ne adadı, Teyze?</p>

    <p>— Bir çift mercan küpe.</p>

    <p>— Âlâ âlâ... Allah aşkına bırak uyku uyuyalım...</p>

    <p>Çingene arkasını dönünce uyudu. Rabia, biraz uyanık kaldı. Penbe’nin hakkı vardı. Selim Paşa’nın kızı gelin olunca o civarda en yaşlı kız Rabia olacaktı. Nisan gelirse on sekizini bitiriyor. Halbuki Sinekli Bakkal’da on beş yaşından yukarı evlenmemiş kız yok. Fakat Rabia kime varabilirdi? Orada biricik muvafık<a class="si-noteref epub-type_noteref" href="#f1355" id="backlink-1355">1355</a> bekâr erkek Sabit Beyağabey. Rabia içinden güldü. Hakikat onun varabileceği bir tek erkek yok. Böyle diyor ama şuurunun en alt tabakasında bir sima var, her zaman vardı. Yüzü çizgi içinde bir küçük adam, gözleri kor gibi. Ve elleri... Şimdi onların insanı alt üst eden havalar çalarken piyanonun üstünde uçuşunu görüyor gibi. Herkes bir tek nağme, bir tek hava çalar. Hattâ Vehbi Dede bile. Fakat o eller kaç ayrı havayı birden çalıyor, nasıl adamı şaşırtan bir ahenkle hepsini birbirine meczediyor!<a class="si-noteref epub-type_noteref" href="#f1356" id="backlink-1356">1356</a> Çok geçmiş yılların birinde on üç yaşında bir kızın Sabiha Hanım’a sorduğu suali işitiyor gibi:</p>

    <p>— Bir Müslüman kızı bir Hıristiyan’la evlenirse ne olur, Efendim?</p>

    <p>Bu kız Rabia mıydı?</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1335">
      <a class="si-backref" href="#backlink-1335">1335</a>. Düzene.
    </div>

    <div class="si-footnote html5_aside epub-type_footnote" id="f1336">
      <a class="si-backref" href="#backlink-1336">1336</a>. Ayırıyordu.
    </div>

    <div class="si-footnote html5_aside epub-type_footnote" id="f1337">
      <a class="si-backref" href="#backlink-1337">1337</a>. Kararlılığıyla.
    </div>

    <div class="si-footnote html5_aside epub-type_footnote" id="f1338">
      <a class="si-backref" href="#backlink-1338">1338</a>. Haberi.
    </div>

    <div class="si-footnote html5_aside epub-type_footnote" id="f1339">
      <a class="si-backref" href="#backlink-1339">1339</a>. Heyecana.
    </div>

    <div class="si-footnote html5_aside epub-type_footnote" id="f1340">
      <a class="si-backref" href="#backlink-1340">1340</a>. Kışkırtan.
    </div>

    <div class="si-footnote html5_aside epub-type_footnote" id="f1341">
      <a class="si-backref" href="#backlink-1341">1341</a>. Duygulanması.
    </div>

    <div class="si-footnote html5_aside epub-type_footnote" id="f1342">
      <a class="si-backref" href="#backlink-1342">1342</a>. Kelimelerin söylenişinde, seslerin çıkaklarına, uzunluk ve kısalıklarına göre okunması.
    </div>

    <div class="si-footnote html5_aside epub-type_footnote" id="f1343">
      <a class="si-backref" href="#backlink-1343">1343</a>. Gelecekteki.
    </div>

    <div class="si-footnote html5_aside epub-type_footnote" id="f1344">
      <a class="si-backref" href="#backlink-1344">1344</a>. Girişleri.
    </div>

    <div class="si-footnote html5_aside epub-type_footnote" id="f1345">
      <a class="si-backref" href="#backlink-1345">1345</a>. Düzenliyor.
    </div>

    <div class="si-footnote html5_aside epub-type_footnote" id="f1346">
      <a class="si-backref" href="#backlink-1346">1346</a>. Bilincinin.
    </div>

    <div class="si-footnote html5_aside epub-type_footnote" id="f1347">
      <a class="si-backref" href="#backlink-1347">1347</a>. Boşu boşuna.
    </div>

    <div class="si-footnote html5_aside epub-type_footnote" id="f1348">
      <a class="si-backref" href="#backlink-1348">1348</a>. Boyun eğiş.
    </div>

    <div class="si-footnote html5_aside epub-type_footnote" id="f1349">
      <a class="si-backref" href="#backlink-1349">1349</a>. Yükümlüdürler.
    </div>

    <div class="si-footnote html5_aside epub-type_footnote" id="f1350">
      <a class="si-backref" href="#backlink-1350">1350</a>. Karşılık.
    </div>

    <div class="si-footnote html5_aside epub-type_footnote" id="f1351">
      <a class="si-backref" href="#backlink-1351">1351</a>. Hareketlerini.
    </div>

    <div class="si-footnote html5_aside epub-type_footnote" id="f1352">
      <a class="si-backref" href="#backlink-1352">1352</a>. İyiliği, bağışı.
    </div>

    <div class="si-footnote html5_aside epub-type_footnote" id="f1353">
      <a class="si-backref" href="#backlink-1353">1353</a>. Belirsiz.
    </div>

    <div class="si-footnote html5_aside epub-type_footnote" id="f1354">
      <a class="si-backref" href="#backlink-1354">1354</a>. Katılıyor.
    </div>

    <div class="si-footnote html5_aside epub-type_footnote" id="f1355">
      <a class="si-backref" href="#backlink-1355">1355</a>. Uygun.
    </div>

    <div class="si-footnote html5_aside epub-type_footnote" id="f1356">
      <a class="si-backref" href="#backlink-1356">1356</a>. Kaynaştırıyor.
    </div>
  </div>
</body>
</html>
