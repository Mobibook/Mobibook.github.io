<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">20</h1>

    <p>Dâhiliye Nazırı önündeki jurnali onuncu defa okudu.</p>

    <p>“Âcizleri, Sinekli Bakkal imamı... ubudiyet<a class="si-noteref epub-type_noteref" href="#f1001" id="backlink-1001">1001</a> ve sadakatinden naşî<a class="si-noteref epub-type_noteref" href="#f1002" id="backlink-1002">1002</a>...” diye başlayan bu klasik jurnali zihninde tahlil ve tasnif ettikten sonra elindeki kırmızı kurşun kalemiyle, işine yarayacak noktaları çizdi, bir taraftan da boş bir kâğıda bazı şeyler yazdı.</p>

    <p>İhtiyar rakibi Selim Paşa aleyhinde kullanabileceği en kuvvetli noktalar hangileriydi? Paşa halkı dilgîr<a class="si-noteref epub-type_noteref" href="#f1003" id="backlink-1003">1003</a> ediyor, ümmet-i Muhammed’e<a class="si-noteref epub-type_noteref" href="#f1004" id="backlink-1004">1004</a> zulüm ediyormuş... Puf, bu, ne Hünkâr’ın ne de Zâti Bey’in umrunda. Paşa’nın oğlu Jöntürkmüş, geceleri arkadaşlarıyla toplanıp fesat, fitne tertip ederlermiş... İşte yakalanacak bir nokta... Kırmızı kalem hemen altından geçti. “Allah’tan korkmadan, Peygamber’den utanmadan, meleksimat<a class="si-noteref epub-type_noteref" href="#f1005" id="backlink-1005">1005</a> Efendimizin ihsan ettiği<a class="si-noteref epub-type_noteref" href="#f1006" id="backlink-1006">1006</a> mevki ve kudretin arkasında bu makûle erbab-ı fesadı<a class="si-noteref epub-type_noteref" href="#f1007" id="backlink-1007">1007</a> saklıyor...” Bunların altına ikişer çizgi.</p>

    <p>Jurnalin Selim Paşa’nın konağına ait kısmı Zâti Bey’i hayli eğlendirdi. Karısı sevici imiş, büyücü imiş, kocasını Padişah’a şirin göstermek için büyü yaparmış... Hadi bu satırların altına da birer çizgi. Zat-ı şâhâne<a class="si-noteref epub-type_noteref" href="#f1008" id="backlink-1008">1008</a> bu nevi gizli kuvvetlerden huylanır. Yoksa Ebulhüda ve avanesi gibi dilenci alayını üfürük, efsun,<a class="si-noteref epub-type_noteref" href="#f1009" id="backlink-1009">1009</a> muska yaptırmak için niçin başına toplasın?</p>

    <p>— Bu ne, bu ne?</p>

    <p>Şimdi jurnal Kanarya adlı sarışın bir halayıktan bahsediyor. Bu kız oyuncu diye Saray’a verilmiş. Maksat, onun vasıtasıyla Padişah’a yakından nüfuz etmek. Kız taife-i nisaya<a class="si-noteref epub-type_noteref" href="#f1010" id="backlink-1010">1010</a> mahsus bilcümle<a class="si-noteref epub-type_noteref" href="#f1011" id="backlink-1011">1011</a> desayis<a class="si-noteref epub-type_noteref" href="#f1012" id="backlink-1012">1012</a> ve hile ile mücehhez...<a class="si-noteref epub-type_noteref" href="#f1013" id="backlink-1013">1013</a> Kırmızı kalem havada kaldı. Bu, Zâti Bey’in çok zayıf olduğu bir nokta.</p>

    <p>Dâhiliye Nazırı okudukça Selim Paşa’nın bu çapraşık jurnalde mevkiini biraz ikinci derecede, hattâ kaza ile jurnale sokulmuş buluyor. İmam’ın anlaşılan başlıca kaygusu, Tevfik’i yere vurmak. Onu “menfadan avdetinden<a class="si-noteref epub-type_noteref" href="#f1014" id="backlink-1014">1014</a> beri mübarek topraklarımızı huzuruyla telvis,<a class="si-noteref epub-type_noteref" href="#f1015" id="backlink-1015">1015</a> ahlak-ı umumiyeyi<a class="si-noteref epub-type_noteref" href="#f1016" id="backlink-1016">1016</a> ifsat eden<a class="si-noteref epub-type_noteref" href="#f1017" id="backlink-1017">1017</a> nabekâr merkum”<a class="si-noteref epub-type_noteref" href="#f1018" id="backlink-1018">1018</a> diye tavsif ediyor.</p>

    <p>Hakikatte İmam’ı sabık<a class="si-noteref epub-type_noteref" href="#f1019" id="backlink-1019">1019</a> damadını jurnal etmeye sevk eden<a class="si-noteref epub-type_noteref" href="#f1020" id="backlink-1020">1020</a> sebeplere meşru<a class="si-noteref epub-type_noteref" href="#f1021" id="backlink-1021">1021</a> denilemezse bile, insanî denilebilirdi. Rabia’dan para kesilince çok sefalet<a class="si-noteref epub-type_noteref" href="#f1022" id="backlink-1022">1022</a> çekmişti. Bunun üstüne Emine’nin hastalığı ve yoksuzluk içinde can verişi... Ve ömrünün son nefesine kadar Tevfik’e beddua edişi, İmam’ın esasen perişan olan kafasını bütün bütün alt üst etmiş, Tevfik’e gayzını<a class="si-noteref epub-type_noteref" href="#f1023" id="backlink-1023">1023</a> körüklemişti. Bununla beraber, gene son çareye başvurmadan Paşa’ya müracaat etti, halini anlattı.</p>

    <p>O günlerde kendi derdiyle meşgul olan Paşa, birdenbire:</p>

    <p>— Ömrünün sonuna kadar bir karış çocuğun sırtından geçinecek değilsin ya, başının çaresine bak, diye hayli dürüşt<a class="si-noteref epub-type_noteref" href="#f1024" id="backlink-1024">1024</a> bir tavırla İmam’ı başından def etti. Ve ancak o zaman Hacı İlhami Efendi, Selim Paşa’yı da, intikam almak için fırsat beklediği Tevfik’in listesine ithal etti.<a class="si-noteref epub-type_noteref" href="#f1025" id="backlink-1025">1025</a> O günlerde halk arasında Selim Paşa’nın yıldızının söndüğü ve Zâti Bey’in yıldızının parladığı da pek kuvvetle şayi idi.<a class="si-noteref epub-type_noteref" href="#f1026" id="backlink-1026">1026</a> Kim bilir, belki böyle bir jurnalle Zâti Bey’e de çatabilirdi.</p>

    <p>Zâti Bey Selim Paşa’ya ait fıkraları not ettikten sonra Tevfik’e taallûk eden<a class="si-noteref epub-type_noteref" href="#f1027" id="backlink-1027">1027</a> kısımları bir daha dikkatle okumaya başladı.</p>

    <p>Tevfik, Selim Paşa’nın adamı imiş, Hilmi ve avanesi dükkânın üstündeki odada toplanırlarmış... Bunlar okumaya değmez. Tevfik, Kabasakal Kıraathanesi’nde meddahlık ederken yepyeni bir “Mirasyedi” hikâyesi söylüyormuş. Bu yeni “Mirasyedi”nin Zâti Bey olduğu herkes tarafından söyleniyormuş. “Gelibolu bahçelerinde sefâ” diye öyle sefahat ve gılzet<a class="si-noteref epub-type_noteref" href="#f1028" id="backlink-1028">1028</a> sahneleri yaratıyormuş ki...</p>

    <p>Bunu Zâti Bey hiç beğenmedi. Tevfik’i mutlak mahvetmeye karar verdi. Fakat nasıl? Eski padişahlar devrinde olduğu gibi dilediği ferdi asmak, boğdurmak kudretini haiz<a class="si-noteref epub-type_noteref" href="#f1029" id="backlink-1029">1029</a> bir vezir olmak ömrünün on senesini fedâya hazırdı. Fakat bu artık mümkün değildi.</p>

    <p>İki kahve ısmarladı, on kadar sigara içti. Hiç olmazsa herifi istediği yere sürer ya! Peki ama vilayetlerde Dâhiliye Nezareti’ne göz dikmiş nice valiler var... Tevfik bunların birine çatarsa... Hayır, hayır... En doğrusu Tevfik’in gözünü korkutmak, sanatını icradan menetmek...<a class="si-noteref epub-type_noteref" href="#f1030" id="backlink-1030">1030</a> Hattâ mümkün olursa Tevfik’i, Selim Paşa’nın konağını, oğlunu daha yakından tetkik için<a class="si-noteref epub-type_noteref" href="#f1031" id="backlink-1031">1031</a> kullanmak. Bu daha siyasî bir hareket, Zâti Bey gibi akıllı bir adama bu daha çok yaraşan bir tedbir. Ve işte o gün Nazır Bey sivil memuru Tevfik’i getirtmek için yolladıktan sonra zihninde böyle bir karar almıştı.</p>

    <p>Tevfik, tırabzanlara tutuna tutuna kendini üç kat merdivenlerden zorla yukarıya sürükledi. Dizleri titriyor, gözleri kararıyor, korkudan âdetâ kendinden geçecek hale geliyordu. Fakat bununla beraber gözleri Zâti Bey’in yeni evindeki başkalığı teferruatıyla<a class="si-noteref epub-type_noteref" href="#f1032" id="backlink-1032">1032</a> zapt ediyordu.<a class="si-noteref epub-type_noteref" href="#f1033" id="backlink-1033">1033</a> Bu, Gelibolu’daki tangır tangır boş, eğreti eşyalı evden çok başka bir evdi. Her yer sarı yaldızlı endam<a class="si-noteref epub-type_noteref" href="#f1034" id="backlink-1034">1034</a> aynaları, konsollar<a class="si-noteref epub-type_noteref" href="#f1035" id="backlink-1035">1035</a> ve masalarla dolu. Döşemeler münasebetli, münasebetsiz birbirinin tepesine çıkar gibi tıklım tıklım doldurulmuş. Herif âdetâ Beyoğlu’nun dükkânlarını evine nakletmiş.<a class="si-noteref epub-type_noteref" href="#f1036" id="backlink-1036">1036</a> Hele duvarlarda üniformalı, üniformasız, boyalı, boyasız bir Zâti Bey serisi. O zamanın alafrangalığa özenen yeni zengin evi... Nerede Selim Paşa’nın sadeliğe, genişliğe, ışığa istinat eden<a class="si-noteref epub-type_noteref" href="#f1037" id="backlink-1037">1037</a> dürüşt zevkli evi! Hattâ Zâti Bey’in “Eski Türk odası” diye özenip bezenip döşediği oda bile, antikacı Hayım’ın dükkânının bir köşesine benziyor.</p>

    <p>Evin hizmetçileri de, eşyası ve tanzimi<a class="si-noteref epub-type_noteref" href="#f1038" id="backlink-1038">1038</a> gibi özenti... Bir lüzûma istinat etmeden,<a class="si-noteref epub-type_noteref" href="#f1039" id="backlink-1039">1039</a> üst üste yığılan bir kalabalık. Tevfik’in önü, ardı sıra, aşağı yukarı seğirdip<a class="si-noteref epub-type_noteref" href="#f1040" id="backlink-1040">1040</a> duruyorlar. Bir kısmı merdivenlerde durup birbiriyle çene yarıştırıyor, bir kısmı mânâsız mânâsız gülüyor, bir kısmı mânâsız mânâsız Tevfik’e ikram etmeye çalışıyor, bir kısmı küstah ve şımarık!</p>

    <p>Bir mûsikî-şinâsın kulakları, acemi bir orkestranın yaptığı falsolardan nasıl muazzep olursa,<a class="si-noteref epub-type_noteref" href="#f1041" id="backlink-1041">1041</a> Tevfik’in dürüşt, yerli zevki de bu özenti insan ve eşya ahengindeki falsolardan öyle ıstırap duydu.</p>

    <p>Zâti Bey’in huzuruna<a class="si-noteref epub-type_noteref" href="#f1042" id="backlink-1042">1042</a> girince, eski efendisinin kıyafetinde ve tavrında aynı değişikliği buldu. Eski Zâti Bey’ in yakası buruşuk ve kirliydi, ceketinin düğmeleri nadiren iliklenirdi, fesi dâima biraz arkaya atılı, tavrı lâubali ve oldukça galiz bir adamdı. Fakat kendi başına bir şahsiyetti. Şimdi, yeni kıyafetinin, yeni mutaazzım tavrının arkasında gene eski Zâti Bey parçaları sırıtıyordu, fakat yeni Zâti Bey artık muayyen<a class="si-noteref epub-type_noteref" href="#f1043" id="backlink-1043">1043</a> bir şahsiyet değildi.</p>

    <p>Siyaset setresi<a class="si-noteref epub-type_noteref" href="#f1044" id="backlink-1044">1044</a> sıkı sıkı iliklenmiş, potinleri<a class="si-noteref epub-type_noteref" href="#f1045" id="backlink-1045">1045</a> parlak, gömleğinin kolası daha parlak, kol düğmeleri elmas...</p>

    <p>Tevfik’e, bu yeni Zâti eşyası ve evi gibi rol kesmeye çıkan, fakat beceremeyen bir aktör gibi geldi.</p>

    <p>Karşısında Tevfik’e yer gösterdi. Devlet umuruyla<a class="si-noteref epub-type_noteref" href="#f1046" id="backlink-1046">1046</a> meşgul bir büyük adamın Tevfik gibi bir pespaye<a class="si-noteref epub-type_noteref" href="#f1047" id="backlink-1047">1047</a> ile konuşmasındaki tenezzülün<a class="si-noteref epub-type_noteref" href="#f1048" id="backlink-1048">1048</a> ne kadar ulvî,<a class="si-noteref epub-type_noteref" href="#f1049" id="backlink-1049">1049</a> ne kadar âlicenap<a class="si-noteref epub-type_noteref" href="#f1050" id="backlink-1050">1050</a> bir hareket olduğunu olanca kuvvetiyle ihsas etti:<a class="si-noteref epub-type_noteref" href="#f1051" id="backlink-1051">1051</a></p>

    <p>— Senin bakkal dükkânı işliyormuş, diyorlar... Selim Paşa’ya dalkavukluk da epeyce para getirir... Moruk zengindir ha!</p>

    <p>— Ben, daha ziyade Mahdum Bey’le konuşuyorum, Beyim.</p>

    <p>— Kızın da Hanımefendi’ye dalkavuk yazılmış... İcabında göbek de çalkarmış... İkiniz beraber epeyce para kazanıyorsunuz, değil mi?</p>

    <p>Tevfik’in sarı yüzünün elmacık kemikleri yeniden tifolanmış gibi parça parça kızardı. Yutkundu, dizlerinin üstünde duran elleri kımıldadı:</p>

    <p>— Ben onlardan para almam, Beyim.</p>

    <p>— Niçin?</p>

    <p>— Ben sürgünde iken kızıma çok iyilik etmişler... Terbiyesine, tahsiline bakmışlar.</p>

    <p>— Kızının meselesini şimdi geçelim. Sen, şükret ki ben Dâhiliye Nazırıyım... Yoksa?</p>

    <p>— Ben ne kabahat işlemişim, Beyim?</p>

    <p>— Seni Padişah’a benim vasıtamla jurnal ettiler, bereket versin jurnali daha vermedim...</p>

    <p>Sesi tehditle doluydu, masanın üstündeki kâğıtlara vurdu:</p>

    <p>— Hilmi Bey’le arkadaşları odanda toplanıyorlarmış, geceyarılarına kadar Padişah’ın aleyhinde dolap kuruyor, mefsedet<a class="si-noteref epub-type_noteref" href="#f1052" id="backlink-1052">1052</a> tertip ediliyormuş...<a class="si-noteref epub-type_noteref" href="#f1053" id="backlink-1053">1053</a> Anlarsın ya, bizim her yerde gözümüz, kulağımız var.</p>

    <p>— Hep yalan Efendim, onlar hiç öyle adam değiller. Hem ben gider gitmez söylerim, bir daha bizim eve gelmezler.</p>

    <p>— Olmaz, söyleme...</p>

    <p>Zâti Bey’in gözleri mânâlı mânâlı Tevfik’e baktı:</p>

    <p>— Eskisinden daha çok gelsinler, söylesinler, önlerine dökül, ağızlarını ara, bana gel, ne söylediklerini haber ver. İhya olursun be Tevfik.</p>

    <p>— Hafiyelik edeyim, diyorsunuz Beyim, bu iş elimden gelmez.</p>

    <p>— Vay, bizim eski soytarının burnu ne kadar havada.</p>

    <p>— Estağfurullah Beyim. Ben, ben böyle şeyler yapamam.</p>

    <p>Kurbağa, sümüklüböcek, domuz yemek teklif edilince nasıl bazı adamların midesi dönerse –hattâ en büyük lokantalarda ve altın tabaklarda– hafiyelik teklif edilince de midesi bulanan adamlar vardır. Tevfik bunlardandı. O kadar istikrah duydu, o kadar zaafının, aczinin, hastalığının tesiriyle bu istikrah arttı ki birdenbire bir çocuk gibi ağlamaya başladı.</p>

    <p>— Pekâlâ, pekâlâ... Bu meseleyi şimdilik kapayalım. Asıl sadede gelelim. Sen Karagöz oynatıyor, meddahlık ediyormuşsun!</p>

    <p>Tevfik’in yaşları kurudu. Beklediği ve asıl korktuğu darbe nihayet beynine inmişti. Kabahatli adamların şaşkınlığını ne olursa olsun Zâti Bey’den saklamak istedi. içinden “Nereden bu işe girdim, nereden bu herifin taklidini yaptım? Kapalı yaptım sanıyordum ama demek hafiyeleri çakmış,” diyor fakat gözleri alık alık, mânâsız mânâsız Zâti Bey’e bakıyor ve dudakları “Emrederseniz hepsini terk ederim beyim,” diyordu.</p>

    <p>— Terk etme de gör. Büyüklerle eğlenmek Nef’i Efendi’ye kaça mal olduğunu bir hatırına getir.<a class="si-noteref epub-type_noteref" href="#f1054" id="backlink-1054">1054</a></p>

    <p>— Nef’i Efendi’yi tanımam, beyim.</p>

    <p>— Tabîî tanımazsın. Biraz eskidir. O da bir nazırı hicvetmek<a class="si-noteref epub-type_noteref" href="#f1055" id="backlink-1055">1055</a> istedi, Babıâli’de boğdular, cesedini denize attılar. Dünya yüzünde mezarı bile yok. Hem de senin gibi kırtipil<a class="si-noteref epub-type_noteref" href="#f1056" id="backlink-1056">1056</a> bir meddah değil, büyük bir şairdi. Neyse, telaş etme. Bu asırda artık böyle şeyler geçti. Fakat bil ki seni istersem cehenneme sürerim. Fakat çoluk çocuk sahibi bir adamsın. Acırım. Malûm ya, biz yürek sahibi adamlarız...</p>

    <p>Tevfik ellerine bakıyordu. Dişlerini sıkmış bir şey söyleyemiyordu. Zâti Bey geldi, eski günleri hatırlatan lâubaliliğiyle omuzlarına vurdu.</p>

    <p>— Aklımdayken sorayım, kızını niçin getirip bizim Hanım’a etek öptürmedin, nankör herif?</p>

    <p>Sesi biraz kısık Tevfik gözlerini kaldırmadan cevap verdi:</p>

    <p>— Terbiyesi Hanımefendi’nin huzuruna çıkmaya müsait<a class="si-noteref epub-type_noteref" href="#f1057" id="backlink-1057">1057</a> değil, Beyim.</p>

    <p>— Hani Paşa’nın konağında terbiye görmüştü?</p>

    <p>Kızı... Kızı... Ah kızı olduğunu bu müstekreh<a class="si-noteref epub-type_noteref" href="#f1058" id="backlink-1058">1058</a> herife bir unutturabilse... Şimdi gene safdil<a class="si-noteref epub-type_noteref" href="#f1059" id="backlink-1059">1059</a> bir adam tavrıyla Zâti Bey’e bakıyor.</p>

    <p>— Doğru, Beyim. Fakat ne olsa bizim kız mahalle imamının torunu... Aksırmış burnundan düşmüş, malûm ya, hafızdır, Beyim.</p>

    <p>— Bana iyi şarkı söyler dediler...</p>

    <p>Zâti Bey biraz müteredditti. Acaba jurnalde şarkıdan bahis var mıydı?</p>

    <p>— Nerede Beyim! Sade aşır okur, ilahi okur... Mukabeleye de gider. Mevlid filan olursa...</p>

    <p>Zâti Bey eliyle Tevfik’in lâkırdısını kesti. Rabia hakkında birdenbire hâsıl oluveren tecessüsü aynı süratle zail oluvermişti.<a class="si-noteref epub-type_noteref" href="#f1060" id="backlink-1060">1060</a></p>

    <p>— Hanıma söyleyeyim. Benim böyle şeyler fenâ halde içimi sıkar. Bilirsin ya, dinle hiç alışverişim yoktur.</p>

    <p>Saatine baktı, fırladı.</p>

    <p>— Ben Saray’a gidiyorum. Sana, senin iyiliğin için bir daha söyleyeyim: Karagöz oynatmak, meddahlık etmek filan yok... Bir daha şikâyet gelirse sen bilirsin.</p>

    <p>Tevfik de kalkmıştı. Siyah setrenin eteğini öptü, temenna etti.<a class="si-noteref epub-type_noteref" href="#f1061" id="backlink-1061">1061</a> Bu defalık ucuz kurtulmuştu.</p>

    <p>Zâti Bey ellerini çırptı, pırtlak gözlü hafiye odaya girdi.</p>

    <p>— Tevfik Efendi’yi araba ile evine götür. Al şu beş lirayı da benden kızına ver. Çocuk belki korkmuştur. Hadi Allah selâmet versin Tevfik. Bir sıkıntın olursa bana gel.</p>

    <p>Omuzları ileride, elleri yanında odadan çıkarken civanmert,<a class="si-noteref epub-type_noteref" href="#f1062" id="backlink-1062">1062</a> cömert bir adam olduğuna kendi de inanmıştı.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1001">
      <a class="si-backref" href="#backlink-1001">1001</a>. Kulluk.
    </div>

    <div class="si-footnote html5_aside epub-type_footnote" id="f1002">
      <a class="si-backref" href="#backlink-1002">1002</a>. Dolayı.
    </div>

    <div class="si-footnote html5_aside epub-type_footnote" id="f1003">
      <a class="si-backref" href="#backlink-1003">1003</a>. İncitiyor.
    </div>

    <div class="si-footnote html5_aside epub-type_footnote" id="f1004">
      <a class="si-backref" href="#backlink-1004">1004</a>. Muhammed’e inananlara.
    </div>

    <div class="si-footnote html5_aside epub-type_footnote" id="f1005">
      <a class="si-backref" href="#backlink-1005">1005</a>. Melek huylu
    </div>

    <div class="si-footnote html5_aside epub-type_footnote" id="f1006">
      <a class="si-backref" href="#backlink-1006">1006</a>. Bağışladığı.
    </div>

    <div class="si-footnote html5_aside epub-type_footnote" id="f1007">
      <a class="si-backref" href="#backlink-1007">1007</a>. Fesat kimseleri.
    </div>

    <div class="si-footnote html5_aside epub-type_footnote" id="f1008">
      <a class="si-backref" href="#backlink-1008">1008</a>. Padişah.
    </div>

    <div class="si-footnote html5_aside epub-type_footnote" id="f1009">
      <a class="si-backref" href="#backlink-1009">1009</a>. Sihir.
    </div>

    <div class="si-footnote html5_aside epub-type_footnote" id="f1010">
      <a class="si-backref" href="#backlink-1010">1010</a>. Kadın kısmına.
    </div>

    <div class="si-footnote html5_aside epub-type_footnote" id="f1011">
      <a class="si-backref" href="#backlink-1011">1011</a>. Bütün.
    </div>

    <div class="si-footnote html5_aside epub-type_footnote" id="f1012">
      <a class="si-backref" href="#backlink-1012">1012</a>. Hileler, oyunlar.
    </div>

    <div class="si-footnote html5_aside epub-type_footnote" id="f1013">
      <a class="si-backref" href="#backlink-1013">1013</a>. Donanımlı.
    </div>

    <div class="si-footnote html5_aside epub-type_footnote" id="f1014">
      <a class="si-backref" href="#backlink-1014">1014</a>. Sürgünden dönüşünden.
    </div>

    <div class="si-footnote html5_aside epub-type_footnote" id="f1015">
      <a class="si-backref" href="#backlink-1015">1015</a>. Kirletme.
    </div>

    <div class="si-footnote html5_aside epub-type_footnote" id="f1016">
      <a class="si-backref" href="#backlink-1016">1016</a>. Genel ahlakı.
    </div>

    <div class="si-footnote html5_aside epub-type_footnote" id="f1017">
      <a class="si-backref" href="#backlink-1017">1017</a>. Bozan.
    </div>

    <div class="si-footnote html5_aside epub-type_footnote" id="f1018">
      <a class="si-backref" href="#backlink-1018">1018</a>. Bayağı, adi, aşağılık kimse.
    </div>

    <div class="si-footnote html5_aside epub-type_footnote" id="f1019">
      <a class="si-backref" href="#backlink-1019">1019</a>. Eski.
    </div>

    <div class="si-footnote html5_aside epub-type_footnote" id="f1020">
      <a class="si-backref" href="#backlink-1020">1020</a>. Yönelten.
    </div>

    <div class="si-footnote html5_aside epub-type_footnote" id="f1021">
      <a class="si-backref" href="#backlink-1021">1021</a>. Doğru.
    </div>

    <div class="si-footnote html5_aside epub-type_footnote" id="f1022">
      <a class="si-backref" href="#backlink-1022">1022</a>. Yokluk.
    </div>

    <div class="si-footnote html5_aside epub-type_footnote" id="f1023">
      <a class="si-backref" href="#backlink-1023">1023</a>. Kinini.
    </div>

    <div class="si-footnote html5_aside epub-type_footnote" id="f1024">
      <a class="si-backref" href="#backlink-1024">1024</a>. Kaba, sert.
    </div>

    <div class="si-footnote html5_aside epub-type_footnote" id="f1025">
      <a class="si-backref" href="#backlink-1025">1025</a>. Koydu.
    </div>

    <div class="si-footnote html5_aside epub-type_footnote" id="f1026">
      <a class="si-backref" href="#backlink-1026">1026</a>. Konuşuluyordu.
    </div>

    <div class="si-footnote html5_aside epub-type_footnote" id="f1027">
      <a class="si-backref" href="#backlink-1027">1027</a>. İlgili.
    </div>

    <div class="si-footnote html5_aside epub-type_footnote" id="f1028">
      <a class="si-backref" href="#backlink-1028">1028</a>. Kabalık.
    </div>

    <div class="si-footnote html5_aside epub-type_footnote" id="f1029">
      <a class="si-backref" href="#backlink-1029">1029</a>. Sahip.
    </div>

    <div class="si-footnote html5_aside epub-type_footnote" id="f1030">
      <a class="si-backref" href="#backlink-1030">1030</a>. Alıkoymak.
    </div>

    <div class="si-footnote html5_aside epub-type_footnote" id="f1031">
      <a class="si-backref" href="#backlink-1031">1031</a>. İncelemek.
    </div>

    <div class="si-footnote html5_aside epub-type_footnote" id="f1032">
      <a class="si-backref" href="#backlink-1032">1032</a>. Ayrıntılarıyla.
    </div>

    <div class="si-footnote html5_aside epub-type_footnote" id="f1033">
      <a class="si-backref" href="#backlink-1033">1033</a>. Aklına yazıyordu.
    </div>

    <div class="si-footnote html5_aside epub-type_footnote" id="f1034">
      <a class="si-backref" href="#backlink-1034">1034</a>. Boy.
    </div>

    <div class="si-footnote html5_aside epub-type_footnote" id="f1035">
      <a class="si-backref" href="#backlink-1035">1035</a>. Duvar kenarına yerleştirilen, üstüne ayna ve başka süs eşyası konulan, çekmeceli, yüksek mobilyalar.
    </div>

    <div class="si-footnote html5_aside epub-type_footnote" id="f1036">
      <a class="si-backref" href="#backlink-1036">1036</a>. Taşımış.
    </div>

    <div class="si-footnote html5_aside epub-type_footnote" id="f1037">
      <a class="si-backref" href="#backlink-1037">1037</a>. Dayanan.
    </div>

    <div class="si-footnote html5_aside epub-type_footnote" id="f1038">
      <a class="si-backref" href="#backlink-1038">1038</a>. Düzeni.
    </div>

    <div class="si-footnote html5_aside epub-type_footnote" id="f1039">
      <a class="si-backref" href="#backlink-1039">1039</a>. Dayanmadan.
    </div>

    <div class="si-footnote html5_aside epub-type_footnote" id="f1040">
      <a class="si-backref" href="#backlink-1040">1040</a>. Çabuk adımlarla veya sıçrayarak yakın bir yere doğru yürüyüp.
    </div>

    <div class="si-footnote html5_aside epub-type_footnote" id="f1041">
      <a class="si-backref" href="#backlink-1041">1041</a>. Azap duyarsa.
    </div>

    <div class="si-footnote html5_aside epub-type_footnote" id="f1042">
      <a class="si-backref" href="#backlink-1042">1042</a>. Makamına.
    </div>

    <div class="si-footnote html5_aside epub-type_footnote" id="f1043">
      <a class="si-backref" href="#backlink-1043">1043</a>. Düzenli.
    </div>

    <div class="si-footnote html5_aside epub-type_footnote" id="f1044">
      <a class="si-backref" href="#backlink-1044">1044</a>. Ceketi.
    </div>

    <div class="si-footnote html5_aside epub-type_footnote" id="f1045">
      <a class="si-backref" href="#backlink-1045">1045</a>. Ayakkabıları.
    </div>

    <div class="si-footnote html5_aside epub-type_footnote" id="f1046">
      <a class="si-backref" href="#backlink-1046">1046</a>. İşleriyle.
    </div>

    <div class="si-footnote html5_aside epub-type_footnote" id="f1047">
      <a class="si-backref" href="#backlink-1047">1047</a>. Aşağılık.
    </div>

    <div class="si-footnote html5_aside epub-type_footnote" id="f1048">
      <a class="si-backref" href="#backlink-1048">1048</a>. Alçakgönüllülüğün.
    </div>

    <div class="si-footnote html5_aside epub-type_footnote" id="f1049">
      <a class="si-backref" href="#backlink-1049">1049</a>. Yüksek.
    </div>

    <div class="si-footnote html5_aside epub-type_footnote" id="f1050">
      <a class="si-backref" href="#backlink-1050">1050</a>. Cömert.
    </div>

    <div class="si-footnote html5_aside epub-type_footnote" id="f1051">
      <a class="si-backref" href="#backlink-1051">1051</a>. Dokundurdu.
    </div>

    <div class="si-footnote html5_aside epub-type_footnote" id="f1052">
      <a class="si-backref" href="#backlink-1052">1052</a>. Fesatlık, bozgunculuk.
    </div>

    <div class="si-footnote html5_aside epub-type_footnote" id="f1053">
      <a class="si-backref" href="#backlink-1053">1053</a>. Hazırlanıyormuş.
    </div>

    <div class="si-footnote html5_aside epub-type_footnote" id="f1054">
      <a class="si-backref" href="#backlink-1054">1054</a>. Osmanlı hiciv şairi Nef’i. Hicivlerinden dolayı öldürülmüştür.
    </div>

    <div class="si-footnote html5_aside epub-type_footnote" id="f1055">
      <a class="si-backref" href="#backlink-1055">1055</a>. Alay yoluyla yermek.
    </div>

    <div class="si-footnote html5_aside epub-type_footnote" id="f1056">
      <a class="si-backref" href="#backlink-1056">1056</a>. Değersiz.
    </div>

    <div class="si-footnote html5_aside epub-type_footnote" id="f1057">
      <a class="si-backref" href="#backlink-1057">1057</a>. Uygun.
    </div>

    <div class="si-footnote html5_aside epub-type_footnote" id="f1058">
      <a class="si-backref" href="#backlink-1058">1058</a>. İğrenç.
    </div>

    <div class="si-footnote html5_aside epub-type_footnote" id="f1059">
      <a class="si-backref" href="#backlink-1059">1059</a>. Saf.
    </div>

    <div class="si-footnote html5_aside epub-type_footnote" id="f1060">
      <a class="si-backref" href="#backlink-1060">1060</a>. Ortadan kalkmıştı.
    </div>

    <div class="si-footnote html5_aside epub-type_footnote" id="f1061">
      <a class="si-backref" href="#backlink-1061">1061</a>. Selam.
    </div>

    <div class="si-footnote html5_aside epub-type_footnote" id="f1062">
      <a class="si-backref" href="#backlink-1062">1062</a>. Yücegönüllü.
    </div>
  </div>
</body>
</html>
