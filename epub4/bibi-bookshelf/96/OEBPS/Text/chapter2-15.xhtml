<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">15</h1>

    <p>Haziranın on beşinci günü, Vehbi Efendi Sinekli Bakkal’a geldi. Konya’dan henüz dönmüştü. Ve düğün gününden beri Rabia’yı görmemişti. Kızın sevinci aşikârdı. Fakat Osman’ın sevincinde daha taşkın, daha ateşli bir şey vardı. Vehbi Efendi’nin boynuna sarıldı, iki yanağından öptü. Hasret kaldığı fikrî konuşmalara kavuşacak. O akşam hepsi birden yemeğe kalmasını, akşamı beraber geçirmesini rica ettiler.</p>

    <p>Penbe bahçeyi süpürdü, her zamandan daha itinalı suladı. Cevizin altındaki hasırın üstüne bir halı yaydı, üstüne yer minderleri dizdi. Onun şen mizacı, Rabia’dan ziyade Osman’ın rahat düşkünlüğünü sezmişti. Hayatta tadılabilecek her zevki tatmayı insanın birinci vazifesi olduğuna kaniydi. Rakım portakal renkli kâğıt fenerleri dolaptan çıkardı, Penbe merdiven getirdi, beraber çardağı âdetâ donattılar. Çünkü o akşam ay aydınlığı yoktu. Yalnız koyu mor gökte, iğne ucu gibi ufak, altın ışık noktaları serpintileri!</p>

    <p>Rabia patlıcan kızarttı, bol sarmısaklı bir cacık hazırladı. Osman’la Vehbi Efendi ezana kadar yukarıda oturdular, bol bol konuştular. Arada Rakım onlara kahve pişirdi.</p>

    <p>Yemekten sonra hepsi gene eski cevizin altında toplandılar. Vehbi Efendi nargile istedi, sırtını ağacın köküne dayadı, gözleri yarı kapalı nargilesini içti. Fakat kafasının gözleri dört açılmış Rabia’nın evlilik hayatının açık ve kapalı cephelerini tetkik ediyordu. Herhalde aralarındaki dirlik düzenliğe diyecek yok. Kızın her vaz’ından<a class="si-noteref epub-type_noteref" href="#f1711" id="backlink-1711">1711</a> halinden memnun olduğu hissediliyor. Orta yaşlı, evli bir kadının kanaati, derûnî uyuşukluğu bile başlamak üzere. Kızın içinde hayat herhalde biraz yavaşlamış. Ruhundaki eski daraban<a class="si-noteref epub-type_noteref" href="#f1712" id="backlink-1712">1712</a> hissedilmiyor. Fakat ev kadınlığına da kusur bulmak imkanı yok. Kocasının maddî ihtiyaçlarını en küçük teferruatına kadar tatmin ediyor. Böyle bir patlıcan kızartması, böyle bir cacık değme kadının kârı değil.</p>

    <p>Osman’ın yeni hayatında ne şekil aldığını anlamak o kadar kolay değildi. Yukarıdaki odada eski günlerden fazla bir ateşle konuşmuştu. Fakat mutfağa iner inmez, aile arasına karışır karışmaz yeni bir sükûtîlik<a class="si-noteref epub-type_noteref" href="#f1713" id="backlink-1713">1713</a> gösteriyordu. Ve şimdi halının üstüne uzanmış, başı kollarının üstünde biraz kalkmış, yüzü gökte. Batıda ağırlaşan sıcaklık havadan üstlerine iniyor. Ne bir rüzgâr ne bir nefes!</p>

    <p>Osman evvelâ lâkırdıyı açtı.</p>

    <p>— Rabia’nın şu meşhur büyükbabasını nihayet gördüm.</p>

    <p>Rabia biraz gururla anlattı.</p>

    <p>— Osman şimdi arada cuma namazlarına gidiyor, Efendim.</p>

    <p>Osman duymamış gibi devam ediyor.</p>

    <p>— Bihakkın<a class="si-noteref epub-type_noteref" href="#f1714" id="backlink-1714">1714</a> imam. Sesi orkestra davulu gibi. Kuran okurken sesinde atan o korkunç kin bile şayan-ı hayret...<a class="si-noteref epub-type_noteref" href="#f1715" id="backlink-1715">1715</a></p>

    <p>Osman kin kelimesini âdetâ kindar bir zaferle telaffuz etti. Rabia biraz ters:</p>

    <p>— Sen zaten etrafına zulmeden, eziyet eden adamlardan hoşlanırsın.</p>

    <p>— Öyle mi? Tecessüsü uyanıyor. Herhalde “Büyükbaba”nın kininde bir azamet<a class="si-noteref epub-type_noteref" href="#f1716" id="backlink-1716">1716</a> bir heybet var. Bütün insanları hiç affetmeyen, hepsini günahkâr ve cehennemlik addederek sevinen bu kin kadar kudretli bir insan hissi görmedim.</p>

    <p>— Osman Bey kitap gibi konuşuyor. Âlâ, âlâ. Fakat, sen onun torunu ve şakirdi olaydın küçük yaşında tımarhaneyi boylardın, Osman Bey!</p>

    <p>Rabia’nın serin sesine ihtiras ateşi giriyordu. Rakım endişelendi. Penbe, “Üsküdar’a giderken aldı da bir yağmur”u olanca neşesiyle söylemeye başladı.</p>

    <p>O susunca Rakım:</p>

    <p>— Allahaşkına bir tatlı tarafından açalım, diyordu. Fakat Osman, Rabia’yı rahat bırakmak istemiyordu.</p>

    <p>Âdetâ kızın ruhunun iç perdesi sallanıyor gibi, ucunu kaldırıp içini görmek istiyor. Osman Garb’ın çocuğu. Ulemasının<a class="si-noteref epub-type_noteref" href="#f1717" id="backlink-1717">1717</a> canlı mahlûkatın<a class="si-noteref epub-type_noteref" href="#f1718" id="backlink-1718">1718</a> içini yarıp hayat sırlarını öğrenmeye çalıştıkları toprakların mahsulü. Osman, bir insan ruhunun sırlarını öğrenebilmek için diri bir göğsü yarıp açmaya razı olacak kadar fikrî tecessüsün esiri.</p>

    <p>— Mesela büyükbaban hastalansa, ölecek olsa, elini öpüp duasını almak istemez misin, iki gözüm?</p>

    <p>Rabia’nın ruhuna neşteri biraz daha sokuyor.</p>

    <p>— Onun duası sanki dua mı? Varsın ölsün, semtine bile uğramam. Şom ağzını toprak kapasın, İnşaallah.</p>

    <p>— Sus, Rabia...</p>

    <p>Vehbi Efendi, Rabia’nın bu katı cephesinden müteessir oldu.<a class="si-noteref epub-type_noteref" href="#f1719" id="backlink-1719">1719</a> Fakat kızı susturamadı.</p>

    <p>— Fakat çoluğu çocuğu bütün gün korkuturdu, Efendim. Bilseniz neler çektim. İnsana ne rahat ne huzur verirdi. Bütün gün ölüm, cehennem, zebani konuşurdu. İçime koyduğu korkudan bir türlü kurtulamıyorum, belki ölünceye kadar kurtulamayacağım...</p>

    <p>Sıcak, ağır havada kızın âdetâ titrediği hissediliyor.</p>

    <p>Turuncu ışıkta yüzü cehennem azabını tatmışların acılığı ile takallüs etmiş.<a class="si-noteref epub-type_noteref" href="#f1720" id="backlink-1720">1720</a></p>

    <p>Vehbi Dede ağzından marpucu<a class="si-noteref epub-type_noteref" href="#f1721" id="backlink-1721">1721</a> çıkardı, doğruldu.</p>

    <p>Karı kocanın dil dalaşını sükûtla<a class="si-noteref epub-type_noteref" href="#f1722" id="backlink-1722">1722</a> dinlemişti. Fakat Rabia onun kendi şahsına temas ediyordu. Büyükbabasının divanece<a class="si-noteref epub-type_noteref" href="#f1723" id="backlink-1723">1723</a> hezeyanlarının<a class="si-noteref epub-type_noteref" href="#f1724" id="backlink-1724">1724</a> daladığı ruhunun hasta tarafı feryat ediyordu. Ve Vehbi Efendi kendisini Rabia’ nın ruhunun bekçisi telakki ederdi.<a class="si-noteref epub-type_noteref" href="#f1725" id="backlink-1725">1725</a></p>

    <p>— Beni dinle, Rabia. Hiçbir zaman korkunun kalbinde, kafanda başkaldırmasına meydan verme. İnan ki kâinatta Halik’in halk etmediği<a class="si-noteref epub-type_noteref" href="#f1726" id="backlink-1726">1726</a> bir tek şey korkudur. İnan ki korkuyu ilk hayvanlar, ilk insanlar acizlerinden, çaresizliklerinden kendi kendilerine, kendi içlerinde yaratmışlardır. Korku, efsane cinsinden bir ejderhadan başka bir şey değildir.</p>

    <p>Osman yattığı yerden seslendi:</p>

    <p>— Bu ejderha neye benzer acaba?</p>

    <p>Vehbi Dede, mütecessis,<a class="si-noteref epub-type_noteref" href="#f1727" id="backlink-1727">1727</a> arsız bir çocuğa masal söylüyormuş gibi mütebessim ve müstehzî başladı, fakat sesi gittikçe şiddetlendi, bahçenin iğne atılsa duyulacak sükûnu içinde daraban etmeye<a class="si-noteref epub-type_noteref" href="#f1728" id="backlink-1728">1728</a> başladı:</p>

    <p>— Binlerce, binlerce kolu olan bir ahtapota benzer. Gözsüz, kulaksız, şekilsiz, yaş ve korkunç bir ahtapot. Kolları her insanın yüreğinde sarılı. Bir tanesini keserseniz on tanesi hâsıl olur. Rabia’nın büyükbabası gibi ruhanîler insanoğlunu korkutmak için bu ahtapotu yalancı ilahlar, zebaniler, cinler ve periler kıyafetine sokar. Dünyanın başına belâ olan her zalim hükümdar bu bin kollu ahtapotu kullanır. İnsan şeklinde vampir ruhlu münferit<a class="si-noteref epub-type_noteref" href="#f1729" id="backlink-1729">1729</a> katiller, vampire benzeyen kanlı fikirler, hep bu ahtapotun kollarıyla habasetlerini<a class="si-noteref epub-type_noteref" href="#f1730" id="backlink-1730">1730</a> icra ederler. Bu ejderhayı öldürmeden, insan ırkı için ne sulh vardır ne hürriyet.</p>

    <p>Osman ıslık çaldı.</p>

    <p>— Bir Rus mûsikî-şinâsı için ne zengin mevzu!</p>

    <p>Vehbi Efendi sustu. Bahçenin sessizliğinde gizli bir hayat, bir fikir hayatı atıyor gibiydi. O gözlerini göğe kaldırdı. İçinden dua ediyordu.</p>

    <p>— Senin samedanî<a class="si-noteref epub-type_noteref" href="#f1731" id="backlink-1731">1731</a> ülkende korku yok, ey rahîmlerin rahîmi!<a class="si-noteref epub-type_noteref" href="#f1732" id="backlink-1732">1732</a> Bize, zavallı çocuklarına kendi icat ettiğimiz bu çirkin, korkunun bin başını ezmek için kuvvet ihsan et!<a class="si-noteref epub-type_noteref" href="#f1733" id="backlink-1733">1733</a></p>

    <p>Penbe diyordu ki:</p>

    <p>— Korku olmasa insanlar hiç rahat durur mu, Efendim? Ben mesela, cehennemden korkmasam, Sabiha Hanım’ın zümrüt yüzüğünü çoktan çalardım. Rabia’nın zümrüt küpelerini de.</p>

    <p>Rakım, Penbe’nin eteğini çekti. Bu mübahase<a class="si-noteref epub-type_noteref" href="#f1734" id="backlink-1734">1734</a> onu fenâ halde sıkmıştı.</p>

    <p>— Sen garip bir Çingene’sin, Teyze. Başından büyük lâfa ne karışıyorsun?</p>

    <p>Fakat Vehbi Dede, müsamahakâr<a class="si-noteref epub-type_noteref" href="#f1735" id="backlink-1735">1735</a> ve gene biraz müstehzî, Penbe’ye de fikrini anlatmaya çalıştı:</p>

    <p>— Sen, Tanrımızı, maksadını icra için,<a class="si-noteref epub-type_noteref" href="#f1736" id="backlink-1736">1736</a> zindanlara, ateşlere, cellatlara muhtaç mı sanıyorsun, Penbe Hanım? O dünyaya iyiliği, saadeti kendi bildiği gibi, kendi yollarından yollayacak.</p>

    <p>— Kalk, şu limonataları getir, Teyze.</p>

    <p>Rakım kocaman mendille alnını sildi.</p>

    <p>— Galiba sıcak bize bu ejderhaları, cehennemleri düşündürüyor. Bu yaşa geleli böyle sıcak görmedim.</p>

    <p>Vehbi Dede:</p>

    <p>— Hazır Rakım hatırıma getirmişken söyleyeyim. Konya’ya gitmeden evvel Satvet Bey’in süt ninesi İkbal Hanım bana yazı, korularındaki beyaz evde geçirmenizi teklif etmişti. Sıcak lâkırdısından şimdi hatırladım. Hakikat Sinekli Bakkal bu yaz biraz sıcak.</p>

    <p>— Bana da söyledi. Fakat ben kabul etmedim.</p>

    <p>— Yaaa... Bana hiç söylemedin!</p>

    <p>Osman’ın sesi çok acıydı, tahammülün sonuna gelmiş bir adam gibi söylüyordu.</p>

    <p>— Rabia’yı bu yaz bir yere gitmek için kandırmaya ben de çalıştım. Fakat ne olsa İmam’ın torunu, onun kadar inatçı...</p>

    <p>Vehbi Efendi, Rabia’ya:</p>

    <p>— Ben olsam giderdim, Rabia... diyordu. Penbe Hanım’ı götürürsün, Rakım dükkâna, eve bakar...</p>

    <p>Penbe yalvardı:</p>

    <p>— Kuzum, kuzum Rabia. Köpeğin olayım... Rabia:</p>

    <p>— Pekâlâ, pekâlâ, dedi. Kadere teslim olur gibi umumî<a class="si-noteref epub-type_noteref" href="#f1737" id="backlink-1737">1737</a> ısrara teslim oldu. İçinden:</p>

    <p>— Âdetâ Sinekli Bakkal’a tahammül edemeyecek hâle geldi. İnat edersem belki bu sefer sahiden beni bırakıp kaçar. Zenginlik, kibarlık da bir illet galiba, diyordu.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1711">
      <a class="si-backref" href="#backlink-1711">1711</a>. Tavrından.
    </div>

    <div class="si-footnote html5_aside epub-type_footnote" id="f1712">
      <a class="si-backref" href="#backlink-1712">1712</a>. Çarpıntı.
    </div>

    <div class="si-footnote html5_aside epub-type_footnote" id="f1713">
      <a class="si-backref" href="#backlink-1713">1713</a>. Suskunluk.
    </div>

    <div class="si-footnote html5_aside epub-type_footnote" id="f1714">
      <a class="si-backref" href="#backlink-1714">1714</a>. Hakkıyla.
    </div>

    <div class="si-footnote html5_aside epub-type_footnote" id="f1715">
      <a class="si-backref" href="#backlink-1715">1715</a>. Şaşılası.
    </div>

    <div class="si-footnote html5_aside epub-type_footnote" id="f1716">
      <a class="si-backref" href="#backlink-1716">1716</a>. Büyüklük.
    </div>

    <div class="si-footnote html5_aside epub-type_footnote" id="f1717">
      <a class="si-backref" href="#backlink-1717">1717</a>. Bilginlerinin.
    </div>

    <div class="si-footnote html5_aside epub-type_footnote" id="f1718">
      <a class="si-backref" href="#backlink-1718">1718</a>. Yaratıkların.
    </div>

    <div class="si-footnote html5_aside epub-type_footnote" id="f1719">
      <a class="si-backref" href="#backlink-1719">1719</a>. Üzüldü.
    </div>

    <div class="si-footnote html5_aside epub-type_footnote" id="f1720">
      <a class="si-backref" href="#backlink-1720">1720</a>. Kısılmış.
    </div>

    <div class="si-footnote html5_aside epub-type_footnote" id="f1721">
      <a class="si-backref" href="#backlink-1721">1721</a>. Nargileye takılan hortum biçiminde uzun ve bükülgen boru.
    </div>

    <div class="si-footnote html5_aside epub-type_footnote" id="f1722">
      <a class="si-backref" href="#backlink-1722">1722</a>. Sessizce.
    </div>

    <div class="si-footnote html5_aside epub-type_footnote" id="f1723">
      <a class="si-backref" href="#backlink-1723">1723</a>. Delice.
    </div>

    <div class="si-footnote html5_aside epub-type_footnote" id="f1724">
      <a class="si-backref" href="#backlink-1724">1724</a>. Saçmalıklarının.
    </div>

    <div class="si-footnote html5_aside epub-type_footnote" id="f1725">
      <a class="si-backref" href="#backlink-1725">1725</a>. Kabul ederdi.
    </div>

    <div class="si-footnote html5_aside epub-type_footnote" id="f1726">
      <a class="si-backref" href="#backlink-1726">1726</a>. Yaratmadığı.
    </div>

    <div class="si-footnote html5_aside epub-type_footnote" id="f1727">
      <a class="si-backref" href="#backlink-1727">1727</a>. Meraklı.
    </div>

    <div class="si-footnote html5_aside epub-type_footnote" id="f1728">
      <a class="si-backref" href="#backlink-1728">1728</a>. Çarpmaya.
    </div>

    <div class="si-footnote html5_aside epub-type_footnote" id="f1729">
      <a class="si-backref" href="#backlink-1729">1729</a>. Ayrı, tek tek.
    </div>

    <div class="si-footnote html5_aside epub-type_footnote" id="f1730">
      <a class="si-backref" href="#backlink-1730">1730</a>. Kötülüklerini.
    </div>

    <div class="si-footnote html5_aside epub-type_footnote" id="f1731">
      <a class="si-backref" href="#backlink-1731">1731</a>. Allah ve Allah’ın ezeli kuvvetleriyle ilgili olan.
    </div>

    <div class="si-footnote html5_aside epub-type_footnote" id="f1732">
      <a class="si-backref" href="#backlink-1732">1732</a>. Koruyucuların koruyucusu. Tanrı.
    </div>

    <div class="si-footnote html5_aside epub-type_footnote" id="f1733">
      <a class="si-backref" href="#backlink-1733">1733</a>. Bağışla.
    </div>

    <div class="si-footnote html5_aside epub-type_footnote" id="f1734">
      <a class="si-backref" href="#backlink-1734">1734</a>. Konuşma.
    </div>

    <div class="si-footnote html5_aside epub-type_footnote" id="f1735">
      <a class="si-backref" href="#backlink-1735">1735</a>. Hoşgörülü.
    </div>

    <div class="si-footnote html5_aside epub-type_footnote" id="f1736">
      <a class="si-backref" href="#backlink-1736">1736</a>. Yapmak için.
    </div>

    <div class="si-footnote html5_aside epub-type_footnote" id="f1737">
      <a class="si-backref" href="#backlink-1737">1737</a>. Genel.
    </div>
  </div>
</body>
</html>
