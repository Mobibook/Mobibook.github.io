<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">23</h1>

    <p>Zaptiyenin<a class="si-noteref epub-type_noteref" href="#f1154" id="backlink-1154">1154</a> bütün lâmbaları yanıyor, bütün memurlarında nadide bir av yakalamış avcıların neşesi ve gururu var... Avlarını iki iriyarı herif Selim Paşa’nın huzuruna getirdi.</p>

    <p>Tevfik’in kıyafeti perişan, fakat hâlâ kadın esvabının bakiyesini<a class="si-noteref epub-type_noteref" href="#f1155" id="backlink-1155">1155</a> muhafaza ediyor. Yüzünde düzgün, allık, sürme birbirine girmiş gözlerinden çenesine uzanan iki müvazi<a class="si-noteref epub-type_noteref" href="#f1156" id="backlink-1156">1156</a> siyah, kırmızı, beyaz yol var –gözyaşı izleri–, yanakları, burnu, gözlerinin etrafı mor, siyah çürüklerle dolu, içleri her zaman bir kadın kadar yumuşak, kestane rengi gözleri, ömründe ilk defa gülmeyi unutmuş gibi şaşkın ve donuk. Arkasındaki siyah yeldirmenin aşağı kısmı parça parça, her tarafında çamur, omuzlarında biraz da kan lekeleri görüyor. Onu tanıyor mu? Anlıyor mu? Bunları kestirmek kâbil değil.<a class="si-noteref epub-type_noteref" href="#f1157" id="backlink-1157">1157</a></p>

    <p>Tevfik’in dışını, içini perişan eden, aklını alan bu vaziyetinde Selim Paşa “Gözpatlatan”ın imzasını tanıdı. Kendisi, bir eli Tevfik’in omzunda, efendisinden emir bekleyen bir av köpeği inkîyadıyla,<a class="si-noteref epub-type_noteref" href="#f1158" id="backlink-1158">1158</a> tehalüküyle<a class="si-noteref epub-type_noteref" href="#f1159" id="backlink-1159">1159</a> Selim Paşa’nın gözlerine bakıyor.</p>

    <p>Tehlikeli, siyasi maznunları<a class="si-noteref epub-type_noteref" href="#f1160" id="backlink-1160">1160</a> istintaka<a class="si-noteref epub-type_noteref" href="#f1161" id="backlink-1161">1161</a> memur edilen bu şişman adam, hiç de korkunç görünmüyordu.</p>

    <p>Daha ziyade güreş meydanından çekildikten sonra, kendini yemeye içmeye veren bir pehlivan eskisine benziyordu.</p>

    <p>Sıkı ilikli yüksek yakasından pırtlayan kat kat çeneli, sarkık yanaklar, düşünmeyen adamların etli alnı... İçine gömülü küçük dost gözlerinde bir fili hatırlatan dostluk. Halbuki pençeleri bir maznunun kulak tozuna indi mi, değil sağır, herifi kör bile edebilirdi. Ve bu eller Tevfik’in kulak tozunu birkaç defa okşamıştı.</p>

    <p>— Bir sandalye verin, bir sigara verin.</p>

    <p>Tevfik’i bir sandalyeye oturttular, eline bir sigara verdiler. Muavin Rana Bey kendi eliyle kibrit çaktı, fakat parmaklar sigarayı kavrayamadı, eller dizlerinin üstünde kaldı.</p>

    <p>Muzaffer hizmete hazırdı:</p>

    <p>— Herif yalandan yapıyor, bir şey değil.</p>

    <p>Paşa sert bir sesle onu susturdu:</p>

    <p>— Siz çekilin, herifi kendi haline bırakın. Rana Bey’le biz istintak edeceğiz.</p>

    <p>Yalnız kalınca Paşa eğildi, Tevfik’in yüzüne yakından baktı. Ve Paşa’nın hafızası ona ilk defa vazife başında bir oyun oynadı. Ona çocukken bindiği ve anasından, babasından daha pek çok sevdiği eski bir tayı hatırlattı. Bir gün hayvan ayağını kırmış ve lalası<a class="si-noteref epub-type_noteref" href="#f1162" id="backlink-1162">1162</a> tayın kafasına bir kurşun sıkmaktan başka çare olmadığını söylemişti. Şimdi Tevfik’in gözleri yaralı tayın ondan istimdat eden<a class="si-noteref epub-type_noteref" href="#f1163" id="backlink-1163">1163</a> bakışı ile bakıyordu. Eli gayri ihtiyari<a class="si-noteref epub-type_noteref" href="#f1164" id="backlink-1164">1164</a> siyah yeldirmenin kan sıçramış omzunu okşadı.</p>

    <p>— Bana her şeyi söyle. Seni bu kıyafetle Fransız postasına kim yolladı? Kendi oğlum olsa cezasını veririm... Biz burada Padişah’ın adalete memur ettiği adamlarız...</p>

    <p>Şimdi bir an evvel ölü donukluğu ile duran yüzden bir hayat cereyanı geçiyordu. Belki Paşa’nın dediklerini anlıyordu. Fakat hakikat halde<a class="si-noteref epub-type_noteref" href="#f1165" id="backlink-1165">1165</a> şuurunun<a class="si-noteref epub-type_noteref" href="#f1166" id="backlink-1166">1166</a> en derin bir tabakasında bir hayal uyanıyordu. Orada, elinde köpüklü, tatlı bir içki, konuşan ve gülen bir Tevfik vardı. Dost bir ses, bir kardeş sesi kulağına eğilmiş:</p>

    <p>— Benim seni postaya yolladığımı kimseye söyleme; adresi postahanenin içinde yırt, at, diyordu.</p>

    <p>Şimdi o ses gene, bir defa dediklerini tekrar ediyor.</p>

    <p>Tevfik’i titreten, söyledikleri değil, sesin kendi mânâsı. Tevfik’in insanlığına müracaat eden,<a class="si-noteref epub-type_noteref" href="#f1167" id="backlink-1167">1167</a> onun vefasına, kardeşliğine, cesaretine, nâmusuna, canına emniyet eden ses! Daha birçok Tevfikler, daha!</p>

    <p>Büyüklerin sofrasında içki içen, etrafını eğlendiren, güldüren Tevfikler... Fakat onlar hep birer soytarı... Kıçına tekme atılan, icabında yüzüne tükürülen bir maskara! Burnunda halka, boynunda zincir, pazaryerinde kalabalığı eğlendiren bir ayıdan, bir maymundan çok farkı olmayan Tevfik! Şark’ın ezelî sanatkârı... Halbuki bu ses bu sofradaki Tevfik bir insan... Herkes gibi...</p>

    <p>Gözlerini kapadı, dudakları kımıldadı.</p>

    <p>Rana Bey ve Paşa ikisi birden eğildiler, kulaklarını bu kımıldayan ağza yaklaştırdılar.</p>

    <p>— Söylemem, söylemem, vallahi, billahi...</p>

    <p>Paşa’nın kaplan pençesine benzeyen ince parmaklı elleri gene onun omuzlarını okşadı.</p>

    <p>— Fakat bana söyle, Tevfik. Hele seni postaya yollayan oğlum ise hiç saklama. Hilmi mi? Söyle... Yemin ederim ki sana bir daha dayak attırmam... Hem cezan –söylersen– daha hafif olur. Seni yakın bir yere sürerim, aylık bağlatırım. Rabia’yı da senin yanına yollarım... Söyle, Hilmi mi?</p>

    <p>Rabia’nın adı ağzından çıkar çıkmaz ellerinin altındaki omuzlar titremişti.</p>

    <p>Paşa yine eğildi, Tevfik’in yüzüne baktı. Gözlerinden çenesine uzanan siyah, beyaz, kırmızı çizgilerin üstünden yaşlar akıyordu, morarmış dudakları oynuyordu. Fakat ağzından hiç bir ses çıkmıyordu.</p>

    <p>— Rana Bey, bugün bu kadar yeter. Elini, yüzünü söyle yıkasınlar, arkasına insana benzer bir şey giydirsinler. Bana sormadan Muzaffer bir daha istintak etmesin.</p>

    <p>— Evinden esvap getirtelim mi?</p>

    <p>— Hayır, hayır, sokaktan alın. Ben parasını veririm. Kızı şimdilik haber almasın!</p>

    <p>Tevfik’i Paşa’nın odasından aldılar, götürdüler. Ve Paşa hemen masanın başına oturdu, maznunun üstünde bulunan evrakı okuyordu.</p>

    <p>Ekserisi<a class="si-noteref epub-type_noteref" href="#f1168" id="backlink-1168">1168</a> İsviçre’de ve yahut Paris’te çıkan Türk gazetelerinden ve risalelerinden ibaretti. Bunlar, Selim Paşa’ya, baştan başa divanelik,<a class="si-noteref epub-type_noteref" href="#f1169" id="backlink-1169">1169</a> bir kocakarı sayıklaması gibi saçma geldi. Fakat onu düşündüren gazeteler ve risaleler değildi. O, el yazısıyla, meçhul bir adama yazılmış bir mektuptu. Güya Padişah’ı hal’etmek<a class="si-noteref epub-type_noteref" href="#f1170" id="backlink-1170">1170</a> için umumî bir kıyam<a class="si-noteref epub-type_noteref" href="#f1171" id="backlink-1171">1171</a> hazırlanıyordu. Güya buna taraftar çok adam vardı. Hattâ hayli malûm isimler de zikrediliyordu.<a class="si-noteref epub-type_noteref" href="#f1172" id="backlink-1172">1172</a> Belki bu bir hokkabazlıktan ibaretti. Kaç defa böyle şeyler yapılmıştı. Fakat ona rağmen Paşa büyük ölçüde tevkifat<a class="si-noteref epub-type_noteref" href="#f1173" id="backlink-1173">1173</a> yapılacağını biliyordu. Gözpatlatan’ın memur edileceği<a class="si-noteref epub-type_noteref" href="#f1174" id="backlink-1174">1174</a> bir hayli istintaklar olacak... Belki, belki de bunların arasında Hilmi de bulunacaktı.</p>

    <p>Paşa evrakı<a class="si-noteref epub-type_noteref" href="#f1175" id="backlink-1175">1175</a> bir tarafa itti. Masanın üstünde bir kalem seçti, ucunu dikkatle muayene etti ve Saray’a raporunu yazdı.</p>

    <p>— Bunu bir memurla yolla... Sonra söyle, bana leğen, ibrik ve seccade getirsinler. Namazdan sonra şu koltuğa uzanır, kestiririm.</p>

    <p>Sabah oluyor, İstanbul uyanıyordu. Paşa, namazı bitirir bitirmez koltuğa uzandı, başını koltuğun arkasına dayadı, içi geçti.</p>

    <p>Sokakta gürültü arttı. Uzaktan bir laterna<a class="si-noteref epub-type_noteref" href="#f1176" id="backlink-1176">1176</a> sesi geliyordu ve Paşa bir rüya görüyordu. Bayramdı. Hilmi altı yaşındaydı. Arkasında bir paşa üniforması vardı... Paçaları biraz düşük, omuzlarındaki apoletler fazla büyük... Belinde bir teneke kılıç, tavus yavrusu gibi kollarını sallaya sallaya dolaşıyor. Beyaz elleri yüzükle dolu bir genç kadın el çırpıyor. Ela gözleri parıl parıl yanıyor.</p>

    <p>Laterna sesleri yaklaşıyor. Oğlan duruyor, sokağı dinliyor, sonra belinden teneke kılıcını koparıp atmaya çalışıyor, avazı çıktığı kadar bağırıyor:</p>

    <p>— Ben laterna isterim... Laterna isterim...</p>

    <p>Selim Paşa sıkıntıdan ter içinde. Bu şımarık oğlanı niçin susturmuyorlar? Niçin kendi bu arsız ağza iki şamar atamıyor?</p>

    <p>Laterna sesleri kesildi. Güneş, Zaptiye Nazırı’nın başını yakıyordu. Gözlerini açtı, alnındaki ter taneleri yanaklarına damladı. İçinde fenâ bir sıkıntı vardı. Yarı uykuda, yarı uyanık rüyadaki çocuğa:</p>

    <p>— Bu sefer senin cezanı vereceğim... diyordu.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1154">
      <a class="si-backref" href="#backlink-1154">1154</a>. Polis merkezinin.
    </div>

    <div class="si-footnote html5_aside epub-type_footnote" id="f1155">
      <a class="si-backref" href="#backlink-1155">1155</a>. Kalanını.
    </div>

    <div class="si-footnote html5_aside epub-type_footnote" id="f1156">
      <a class="si-backref" href="#backlink-1156">1156</a>. Paralel.
    </div>

    <div class="si-footnote html5_aside epub-type_footnote" id="f1157">
      <a class="si-backref" href="#backlink-1157">1157</a>. Mümkün değil.
    </div>

    <div class="si-footnote html5_aside epub-type_footnote" id="f1158">
      <a class="si-backref" href="#backlink-1158">1158</a>. Uysallığıyla.
    </div>

    <div class="si-footnote html5_aside epub-type_footnote" id="f1159">
      <a class="si-backref" href="#backlink-1159">1159</a>. İstekliliğiyle.
    </div>

    <div class="si-footnote html5_aside epub-type_footnote" id="f1160">
      <a class="si-backref" href="#backlink-1160">1160</a>. Sanıkları.
    </div>

    <div class="si-footnote html5_aside epub-type_footnote" id="f1161">
      <a class="si-backref" href="#backlink-1161">1161</a>. Sorgulamaya.
    </div>

    <div class="si-footnote html5_aside epub-type_footnote" id="f1162">
      <a class="si-backref" href="#backlink-1162">1162</a>. Çocuğun bakım, eğitim ve öğretimiyle görevli kimse.
    </div>

    <div class="si-footnote html5_aside epub-type_footnote" id="f1163">
      <a class="si-backref" href="#backlink-1163">1163</a>. Yardım bekleyen.
    </div>

    <div class="si-footnote html5_aside epub-type_footnote" id="f1164">
      <a class="si-backref" href="#backlink-1164">1164</a>. Elinde olmadan.
    </div>

    <div class="si-footnote html5_aside epub-type_footnote" id="f1165">
      <a class="si-backref" href="#backlink-1165">1165</a>. Gerçekte.
    </div>

    <div class="si-footnote html5_aside epub-type_footnote" id="f1166">
      <a class="si-backref" href="#backlink-1166">1166</a>. Bilincinin.
    </div>

    <div class="si-footnote html5_aside epub-type_footnote" id="f1167">
      <a class="si-backref" href="#backlink-1167">1167</a>. Başvuran.
    </div>

    <div class="si-footnote html5_aside epub-type_footnote" id="f1168">
      <a class="si-backref" href="#backlink-1168">1168</a>. Çoğunluğu.
    </div>

    <div class="si-footnote html5_aside epub-type_footnote" id="f1169">
      <a class="si-backref" href="#backlink-1169">1169</a>. Çılgınlık.
    </div>

    <div class="si-footnote html5_aside epub-type_footnote" id="f1170">
      <a class="si-backref" href="#backlink-1170">1170</a>. Tahttan indirmek.
    </div>

    <div class="si-footnote html5_aside epub-type_footnote" id="f1171">
      <a class="si-backref" href="#backlink-1171">1171</a>. Ayaklanma.
    </div>

    <div class="si-footnote html5_aside epub-type_footnote" id="f1172">
      <a class="si-backref" href="#backlink-1172">1172</a>. Sayılıyordu.
    </div>

    <div class="si-footnote html5_aside epub-type_footnote" id="f1173">
      <a class="si-backref" href="#backlink-1173">1173</a>. Tutuklama.
    </div>

    <div class="si-footnote html5_aside epub-type_footnote" id="f1174">
      <a class="si-backref" href="#backlink-1174">1174</a>. Görevlendirileceği.
    </div>

    <div class="si-footnote html5_aside epub-type_footnote" id="f1175">
      <a class="si-backref" href="#backlink-1175">1175</a>. Basılı kâğıtları.
    </div>

    <div class="si-footnote html5_aside epub-type_footnote" id="f1176">
      <a class="si-backref" href="#backlink-1176">1176</a>. Kolu çevrilerek çalınan, sandık biçiminde bir tür org.
    </div>
  </div>
</body>
</html>
