<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">26</h1>

    <p>İkinci Mabeyinci lâkırdıyı açtı:</p>

    <p>— Demek Tevfik hâlâ kimin kendisini postahaneye gönderdiğini söylemiyor. Belki de kendi hesabına gitti.</p>

    <p>Selim Paşa başını salladı.</p>

    <p>— Tanısanız böyle demezdiniz. Aklı bir şeye ermeyen bir Karagözcü, cahil bir mahalle bakkalı. Hayır, hayır... Arkasında başkaları var.</p>

    <p>— Zâti Bey onun, hayal oynatırken büyükleri taklit ettiğini, efkârı teşviş eden<a class="si-noteref epub-type_noteref" href="#f1210" id="backlink-1210">1210</a> ince imâlar yaptığını söylerdi. Bu, onun çok kurnaz olduğunu göstermez mi? Belki sadece hilekâr, zeki bir anarşist.</p>

    <p>— Zâti Bey mezmum<a class="si-noteref epub-type_noteref" href="#f1211" id="backlink-1211">1211</a> âdetlere dair kim bir ima yapsa üstüne alınır... Yapanı sürmeye kalkar. Altı yüz senedir hayal oyununda bu taklitler, bu imalar olagelmiştir.</p>

    <p>Bir zaman ikisi de sustu, sigara dumanlarını seyrederek kendi kendilerine düşündüler. Sonra Selim Paşa son günlerde âdet edindiği tefelsüfe<a class="si-noteref epub-type_noteref" href="#f1212" id="backlink-1212">1212</a> başladı:</p>

    <p>— Herifin kalbi kadın gibi... Kafası da öyle. Devlet, hükümet, siyaset, padişah... Bunlardan bir şey anlamıyor. Karşıma aldım konuştum. Karınca kadar ehemmiyeti<a class="si-noteref epub-type_noteref" href="#f1213" id="backlink-1213">1213</a> olmadığını kafasına sokmaya çalıştım. Ferd, bir buğday tanesi; hükümet ve devlet, bir değirmen... Onlar her taneyi ezer, istediği şekle sokar. Garb’ı taklide başlayalı, çürük fikirlerini kendimize mal etmeye yelteneli bu hikmeti unutuyoruz. Sözüme mim yapıştırın,<a class="si-noteref epub-type_noteref" href="#f1214" id="backlink-1214">1214</a> Beyefendi. Farzı muhal olarak<a class="si-noteref epub-type_noteref" href="#f1215" id="backlink-1215">1215</a> Genç Türkler bir gün hükümete gelseler onlar da bizim kadar, belki bizden fazla ferdi ezecekler!</p>

    <p>Paşa terini sildi. Gözleri uzaklara daldı. Kendisiyle beraber göçmeye mahkûm fakat köhne<a class="si-noteref epub-type_noteref" href="#f1216" id="backlink-1216">1216</a> bir devlet makinesinin hayalini seyrediyor gibiydi. Fakat bir dakika sonra aynı mevzua<a class="si-noteref epub-type_noteref" href="#f1217" id="backlink-1217">1217</a> başka bir cepheden girdi:</p>

    <p>— Kadınlar... Kadınlar isabet ki devlet işine girmiyorlar. Çünkü hiçbiri bu hikmeti anlayamaz. Akıl eksikliğinden değil ha! O kadar perde arkasından icra-yı hükümet<a class="si-noteref epub-type_noteref" href="#f1218" id="backlink-1218">1218</a> eden kadın geldi geçti. Hepsinde bizim Tevfik gibi hissine mağlup olan bir şey var. Mesela Tevfik adî bir soytarı olsa çoktan itiraf ederdi. Kuvvetli bir erkek olsa bir kadın gibi ağlamazdı. İkisi de değil. Gözpatlatan’ın yumruklarına dayanıyor, ağlıyor, kendinden geçiyor, gene sevdiği bir adamın sırrını ele vermiyor. Kadınlar da böyle. Mesela bizim hanımı alın... Sadrazam oldu farz edin... Emin olun bugünkü sadrazamdan daha dirayetle<a class="si-noteref epub-type_noteref" href="#f1219" id="backlink-1219">1219</a> idare eder. Fakat bir de vazifesiyle analık hissi karşı karşıya gelsin, değil idare ettiği devleti, kâinatın bütün devletlerini eliyle yıkar.</p>

    <p>Mabeyinci’nin dudaklarında, biraz Vehbi Dede’yi hatırlatan derûnî<a class="si-noteref epub-type_noteref" href="#f1220" id="backlink-1220">1220</a> bir gülümseme belirdi.</p>

    <p>— Aşk ahlakı! Kim bilir, belki istikbalde insan müesseselerinin nazımı<a class="si-noteref epub-type_noteref" href="#f1221" id="backlink-1221">1221</a> o olur... İnşaallah olsun.</p>

    <p>Sustu. İhtiyarın içini yiyen kurdu çıkarmak istiyordu. Dost ve ilk defa teklifsiz bir tavırla:</p>

    <p>— Niçin mutlak, oğlunun mücrim olduğuna inanmak istiyorsun, birader, dedi.</p>

    <p>Paşa’nın son günlerde bir kartal iskeletine benzeyen kuru yüzü üzüntüden, uykusuzluktan âdetâ yeşil bir renk almıştı. Fakat Mabeyinci’nin son sözleri elmacık kemiklerine iki kırmızı humma mıntakası uyandırdı.</p>

    <p>— Beyrut’tayken ben de masumiyetine inanır gibi olmuştum. Ah gene inanabilsem! Bilseniz şimdi nasıl iki can düşmanı olduk. Fırsat buldukça Tevfik’in istintakta çektiklerini anlatıyorum. Zerre kadar erkek vicdanı olsa itiraf eder, diyorum. Dişleri kilitleniyor, gözleri dönüyor fakat itiraf edecek yerde beni tahkir ediyor. Hattâ bir defa el bile kaldırmasına ramak kaldı... Bana... Babasına! Bilseniz artık evim bir cehennem. Kırk senelik ayalim,<a class="si-noteref epub-type_noteref" href="#f1222" id="backlink-1222">1222</a> o sakat hatun yüzüme bakmaz oldu. Kahrından ölecek. Tevfik’in kızı, kendi evlâdım gibi büyüttüğüm çocuk konağa ayak basmıyor. Ben ne yaptım? Dünyanın umacısı oldum. Dine, devlete hürmet için evlâdını bile fedâya hazır bir emektar bu muameleye layık mıdır?</p>

    <p>Dudaklarını kıstı, sustu. Devam etse bütün metaneti eriyecekti. Yüzü eski çetin, yavuz Zaptiye Nazırı maskesini takındı. Ayağa kalktı. Mabeyinci de kalktı.</p>

    <p>— Mevkûflar<a class="si-noteref epub-type_noteref" href="#f1223" id="backlink-1223">1223</a> için ne düşündüğümüzü Padişah’a arz etmek zamanı geldi, Selim Paşa. Tevfik’i itiraf ettirmek için daha fazla uğraşmak beyhude...<a class="si-noteref epub-type_noteref" href="#f1224" id="backlink-1224">1224</a></p>

    <p>Paşa bir zarf uzattı. Kısaca:</p>

    <p>— Maruzatım,<a class="si-noteref epub-type_noteref" href="#f1225" id="backlink-1225">1225</a> dedi.</p>

    <p>Mabeyinci Padişah’ın mevkûflar hakkındaki iradesini çarşamba günü Selim Paşa’ya tebliğ etti.<a class="si-noteref epub-type_noteref" href="#f1226" id="backlink-1226">1226</a></p>

    <p>Büyük rütbeli, küçük rütbeli memurlar, bu sefer sayısı çok olan talebe karmakarışık sürülüyor, yarısı Trablus’a, yarısı Yemen’e gönderiliyordu. Gerçi tahkikatta,<a class="si-noteref epub-type_noteref" href="#f1227" id="backlink-1227">1227</a> mektupta isimleri zikredilenlerin, kıyama<a class="si-noteref epub-type_noteref" href="#f1228" id="backlink-1228">1228</a> hazırlandıkları tebeyyün etmemişti.<a class="si-noteref epub-type_noteref" href="#f1229" id="backlink-1229">1229</a> Fakat bunlar İstanbul’dan def edilmezlerse Padişah’ın fikri sükûn bulmayacaktı.<a class="si-noteref epub-type_noteref" href="#f1230" id="backlink-1230">1230</a> Devletin temel taşı, din ve devletin biricik mümessili olan bu zatı âlinin sükûnuna varsın birkaç, hattâ birkaç yüz ferd fedâ olsun! Selim Paşa da böyle düşünüyordu.</p>

    <p>Tevfik Şam’a sürülüyordu. Şehirde serbest bırakılacaktı. Paşa memnun oldu. Fakat onu öteki sürüden ayıran atıfetin<a class="si-noteref epub-type_noteref" href="#f1231" id="backlink-1231">1231</a> nereden geldiğini merak etti. İkinci Mabeyinci:</p>

    <p>— Padişah oğlunuza karşı aldığınız bitarat<a class="si-noteref epub-type_noteref" href="#f1232" id="backlink-1232">1232</a> vaziyetten mahzuz oldu.<a class="si-noteref epub-type_noteref" href="#f1233" id="backlink-1233">1233</a> Hem vicdanınızı müsterih kılmak<a class="si-noteref epub-type_noteref" href="#f1234" id="backlink-1234">1234</a> hem de Hilmi Bey’in muzır edebiyata karşı nabeca<a class="si-noteref epub-type_noteref" href="#f1235" id="backlink-1235">1235</a> hevesini kırmak için bir çare düşündü.</p>

    <p>Paşa kendi kendisine:</p>

    <p>— Acaba bu mukaddime neden icab etti.<a class="si-noteref epub-type_noteref" href="#f1236" id="backlink-1236">1236</a> Hilmi’ye ne yapacaklar, diyor, fakat susuyordu. Mabeyinci devam etti:</p>

    <p>— Padişah Hilmi Bey’i Şam Vali Muavini tayin buyurdular. Tabiî fahrî bir muavinlik. Hilmi Bey bir zaman için şehirde ikamete mecbur. Padişah sizi memnun etmek için yakında gençliklerine atfettikleri bir kusuru affedecek, başka bir memuriyete tayin buyuracaklar.</p>

    <p>Selim Paşa’nın vicdanı hakikaten biraz müsterih oldu.<a class="si-noteref epub-type_noteref" href="#f1237" id="backlink-1237">1237</a> Öteki sürgünlerin kusuru Hilmi’ninki kadar bile meydana çıkmamıştı. Fakat buna rağmen boğazı kurumuş, elleri buz gibi olmuştu. Mabeyinci gene devam etti:</p>

    <p>— Bunların hepsi yarın erkenden irkab edilmeli,<a class="si-noteref epub-type_noteref" href="#f1238" id="backlink-1238">1238</a> idarenin Şevket-i Derya’sını tahsis ettireceğiz. Lütfen siz icabına bakın. Hünkâr cuma selâmlığına çıktığı zaman, vapur Boğaz’ın dışında olmalı.</p>

    <p>Selim Paşa hâlâ susuyordu.</p>

    <p>— Tabiî hazırlık yapmak, ailelere haber vermek istersiniz. Kimse ailesini beraber götüremeyecek, vapur hareket etmeden evvel aileler vapura gidebilir. Hünkâr her şeyin sükûn içinde cereyanını<a class="si-noteref epub-type_noteref" href="#f1239" id="backlink-1239">1239</a> temin etmenizi irade buyurdular.<a class="si-noteref epub-type_noteref" href="#f1240" id="backlink-1240">1240</a></p>

    <p>Paşa resmî bir temenna etti:<a class="si-noteref epub-type_noteref" href="#f1241" id="backlink-1241">1241</a></p>

    <p>— Zatı Şâhâne’nin<a class="si-noteref epub-type_noteref" href="#f1242" id="backlink-1242">1242</a> emirleri harfiyen icra edilecektir,<a class="si-noteref epub-type_noteref" href="#f1243" id="backlink-1243">1243</a> dedikten sonra kapıya yürüdü.</p>

    <p>Bugün arkası âdetâ iki büklüm olmuş gibiydi, fakat kafa hâlâ o müteazzım<a class="si-noteref epub-type_noteref" href="#f1244" id="backlink-1244">1244</a> kafaydı.</p>

    <p>Mabeyinci kapıya kadar geldi:</p>

    <p>— Terfiini<a class="si-noteref epub-type_noteref" href="#f1245" id="backlink-1245">1245</a> münasip<a class="si-noteref epub-type_noteref" href="#f1246" id="backlink-1246">1246</a> gördüğünüz memurları inha ediniz,<a class="si-noteref epub-type_noteref" href="#f1247" id="backlink-1247">1247</a> dedikten sonra, elini Paşa’nın çökük omzuna koydu. Gözlerinde ve sesinde gene Vehbi Dede’yi andıran içinden gelen bir yumuşaklık vardı:</p>

    <p>— Pek içine koyma, Paşa. Hepimiz geçici birer gölgelerden başka bir şey değiliz, dedi.</p>

    <p>Paşa Saray’dan çıkarken mağrur<a class="si-noteref epub-type_noteref" href="#f1248" id="backlink-1248">1248</a> dudakları acı acı bükülmüş:</p>

    <p>— Mabeyinci gelsin de Sabiha’ya oğlunun bir gölge olduğunu anlatsın bakayım, diyordu.</p>

    <p>Yıldız’ın uzun bir yılan gibi kıvrılan beyaz tozlu yollarından arabasının siyah atları uçar gibi inerken o, karısını, bilhassa<a class="si-noteref epub-type_noteref" href="#f1249" id="backlink-1249">1249</a> karısının çok çocukça bir hareketini gözüyle görüyor gibiydi. Her akşam kadın beyaz elini oğlunun yakasının içine sokar, arkası nemli olup olmadığını tetkik eder,<a class="si-noteref epub-type_noteref" href="#f1250" id="backlink-1250">1250</a> çamaşır değişmesinde ısrar eder ve mutlak bir fincan sıcak ıhlamur içirirdi.</p>

    <p>Daireye gelir gelmez bin beygirli bir dinamo gibi faaliyete geçti. Evvelâ Şevket-i Derya’nın denize çıkabilmesini temin etmek lâzımdı. Kaç zamandır Haliç’te teknesi midye bağlamıştı. Vapurun kaptanı Galata meyhanelerinin birinde, tayfaları Kasımpaşa’nın muhtelif köşelerinde arandı, bulundu. Her şey hazır olunca Paşa eve döndü.</p>

    <p>Aklı Hilmi’de, daha doğrusu oğlunun sürgün gibi Şam’a gideceğini anlatmaya mecbur olduğu Sabiha Hanım’daydı.</p>

    <p>Evvelâ Hilmi’yi odasına çağırdı:</p>

    <p>— Zatı Şâhâne seni Şam Vali Muavinliği’ne tayin buyurdu, dedi.</p>

    <p>— Beni af buyursunlar. Vali muavinliğin de arzum<a class="si-noteref epub-type_noteref" href="#f1251" id="backlink-1251">1251</a> yok, liyakatim<a class="si-noteref epub-type_noteref" href="#f1252" id="backlink-1252">1252</a> de yok.</p>

    <p>— Orası malûm. Fakat liyakate lüzûm yok, hattâ iş bile yok. Maliye’deki kâtipliğinden<a class="si-noteref epub-type_noteref" href="#f1253" id="backlink-1253">1253</a> farklı değil. Bir devamdan ibaret.</p>

    <p>— Yani paşa oğullarına mahsus bir sürgünlük...</p>

    <p>Hilmi’nin dudakları ne kadar müstehzî, ne kadar acıydı!</p>

    <p>— Paşa oğlu olduğuna şükret. Ötekiler Yemen’e ve Fizan’a gidiyor!</p>

    <p>— Tevfik nereye gidiyor?</p>

    <p>— O da Şam’a...</p>

    <p>Hilmi, göğsünün üstünden bir çeki taşı kalkmış gibi hafifledi. Orada kendi yüzünden mağdur<a class="si-noteref epub-type_noteref" href="#f1254" id="backlink-1254">1254</a> olan bu zavallı adama çektirdiklerini unutturacak, belki Rabia’yı da aldıracaklar... Âdetâ acele ile:</p>

    <p>— Ne zaman hareket ediyoruz, diye sordu.</p>

    <p>— Seni ben yarın sabah çatana<a class="si-noteref epub-type_noteref" href="#f1255" id="backlink-1255">1255</a> ile vapura yollarım. Emir verdim, kamaranı bu akşam temizleyecekler.</p>

    <p>— Hangi vapurla gidiyoruz?</p>

    <p>— Şevket-i Derya ile.</p>

    <p>Hilmi sarardı.</p>

    <p>— Kadıköyü’ne geçerken bile beni deniz tutar, o kırık tekne ile Bahrisefid’i<a class="si-noteref epub-type_noteref" href="#f1256" id="backlink-1256">1256</a> nasıl geçersin? Annem o kırık tekne ile sonbaharda denize çıkacağımı duyarsa yüreğine iner.</p>

    <p>— İstisna yapacak değiliz ya... Hem Şevket-i Derya’yı neden beğenmiyorsun? Yirmi senedir Yemen’e asker ve sürgün taşıyor!</p>

    <p>Hilmi cevap vermedi, odadan çıkmaya hazırlanıyordu.</p>

    <p>— Seni gitmeden önce görmek isterim, Hilmi.</p>

    <p>— Ne lüzûmu var, Efendim? Emirlerinizi şimdi verdiniz. Ben birkaç dosta veda için sokağa çıkacağım.</p>

    <p>— Evden doğruca vapura gideceksin, daha evvel çıkamazsın.</p>

    <p>— Ya... Pekâlâ... Öyle ise beni akşam annemin odasında bulursunuz.</p>

    <p>Bu peltek, bu kansız oğlana bu vakar<a class="si-noteref epub-type_noteref" href="#f1257" id="backlink-1257">1257</a> birdenbire nereden gelmişti:</p>

    <p>— Sen annene haber vermeden gitsen, ben sonra anlatsam, olmaz mı?</p>

    <p>— Duasını almadan gidemem!</p>

    <p>— O halde paraya ihtiyacın olacak...</p>

    <p>Paşa döndü, oğluna şişman, kırmızı bir atlas kese uzattı. Hilmi’nin gözleri kendisine uzanan bu şişman keseyi görünce büyüdü, dudaklarından fırlamak isteyen lâkırdıları kapatmak için titreyen elleri ağzına gitti. Bu kızıl kese... Bu, babasının bütün bir millete yaptığı zulmün ücreti!</p>

    <p>Belki yarım saniye, belki daha ziyade iki taraf da donmuş gibi birbirine baktı. Hilmi’nin gözleri hâlâ büyümüş, beyazlarını da kırmızı bir renk kaplamıştı. Fakat konuşmaya başlayınca sesi sakindi. O kadar sakindi ki Selim Paşa ilk defa Hilmi’nin peltek olduğunun farkına varamadı.</p>

    <p>— Keseyi cebinize koyunuz. Sizden artık para kabul etmek benim için mümkün değil. Babalık, oğulluk, bu rabıta bugün artık tamamen kopmuştur.</p>

    <p>Hilmi, Selim Paşa’yı babalıktan reddetmişti, hüküm veren bir hâkim vakarıyla, kat’iyetle... Ve Selim Paşa ilk defa oğluna karşı içinden hürmet ve takdir hissetmişti. Yüzü bembeyaz, dudakları titreyerek arkasını çevirip giden genç adam çıkarken kapıyı bir ölü odası kapıyormuş gibi yavaşça çekti.</p>

    <p>Kızıl kese parmaklarını yakan ihtiyar, odanın ortasında donup kalmıştı. Bu hakaretin kalbinde gazap ve isyan değil, sızı ve acı uyandırmasına hayret eder gibiydi. Fakat zihni tamamen başka şeye gitti. Akdeniz’in sonbaharlarda sık olan fırtınalarını düşünüyordu. Pencereye gitti, camı sürdü. Ilık ve yıldızlı bir gece... Gök mor mavi, hava tatlı, gül kokulu... Bir kadın mendilini kurutacak kadar bile rüzgâr yok.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1210">
      <a class="si-backref" href="#backlink-1210">1210</a>. Düşünceleri karıştıran.
    </div>

    <div class="si-footnote html5_aside epub-type_footnote" id="f1211">
      <a class="si-backref" href="#backlink-1211">1211</a>. Yerilen.
    </div>

    <div class="si-footnote html5_aside epub-type_footnote" id="f1212">
      <a class="si-backref" href="#backlink-1212">1212</a>. Felsefi yorumlara.
    </div>

    <div class="si-footnote html5_aside epub-type_footnote" id="f1213">
      <a class="si-backref" href="#backlink-1213">1213</a>. Değeri.
    </div>

    <div class="si-footnote html5_aside epub-type_footnote" id="f1214">
      <a class="si-backref" href="#backlink-1214">1214</a>. Üstünde durun.
    </div>

    <div class="si-footnote html5_aside epub-type_footnote" id="f1215">
      <a class="si-backref" href="#backlink-1215">1215</a>. Sayalım ki.
    </div>

    <div class="si-footnote html5_aside epub-type_footnote" id="f1216">
      <a class="si-backref" href="#backlink-1216">1216</a>. Eskimiş.
    </div>

    <div class="si-footnote html5_aside epub-type_footnote" id="f1217">
      <a class="si-backref" href="#backlink-1217">1217</a>. Konuya.
    </div>

    <div class="si-footnote html5_aside epub-type_footnote" id="f1218">
      <a class="si-backref" href="#backlink-1218">1218</a>. Hükümet yöneten.
    </div>

    <div class="si-footnote html5_aside epub-type_footnote" id="f1219">
      <a class="si-backref" href="#backlink-1219">1219</a>. Zekice.
    </div>

    <div class="si-footnote html5_aside epub-type_footnote" id="f1220">
      <a class="si-backref" href="#backlink-1220">1220</a>. İçten.
    </div>

    <div class="si-footnote html5_aside epub-type_footnote" id="f1221">
      <a class="si-backref" href="#backlink-1221">1221</a>. Düzenleyicisi.
    </div>

    <div class="si-footnote html5_aside epub-type_footnote" id="f1222">
      <a class="si-backref" href="#backlink-1222">1222</a>. Eşim.
    </div>

    <div class="si-footnote html5_aside epub-type_footnote" id="f1223">
      <a class="si-backref" href="#backlink-1223">1223</a>. Tutuklular.
    </div>

    <div class="si-footnote html5_aside epub-type_footnote" id="f1224">
      <a class="si-backref" href="#backlink-1224">1224</a>. Boşuna.
    </div>

    <div class="si-footnote html5_aside epub-type_footnote" id="f1225">
      <a class="si-backref" href="#backlink-1225">1225</a>. Mevki, makam veya yaş bakımından büyük birine sunulan, bildirilen dilek veya bilgi, sunut.
    </div>

    <div class="si-footnote html5_aside epub-type_footnote" id="f1226">
      <a class="si-backref" href="#backlink-1226">1226</a>. Bildirdi.
    </div>

    <div class="si-footnote html5_aside epub-type_footnote" id="f1227">
      <a class="si-backref" href="#backlink-1227">1227</a>. Soruşturmada.
    </div>

    <div class="si-footnote html5_aside epub-type_footnote" id="f1228">
      <a class="si-backref" href="#backlink-1228">1228</a>. Darbeye.
    </div>

    <div class="si-footnote html5_aside epub-type_footnote" id="f1229">
      <a class="si-backref" href="#backlink-1229">1229</a>. Belli olmamıştı.
    </div>

    <div class="si-footnote html5_aside epub-type_footnote" id="f1230">
      <a class="si-backref" href="#backlink-1230">1230</a>. Durulmayacaktı.
    </div>

    <div class="si-footnote html5_aside epub-type_footnote" id="f1231">
      <a class="si-backref" href="#backlink-1231">1231</a>. İyiliğin.
    </div>

    <div class="si-footnote html5_aside epub-type_footnote" id="f1232">
      <a class="si-backref" href="#backlink-1232">1232</a>. Tarafsız.
    </div>

    <div class="si-footnote html5_aside epub-type_footnote" id="f1233">
      <a class="si-backref" href="#backlink-1233">1233</a>. Hoşlandı.
    </div>

    <div class="si-footnote html5_aside epub-type_footnote" id="f1234">
      <a class="si-backref" href="#backlink-1234">1234</a>. Rahat ettirmek.
    </div>

    <div class="si-footnote html5_aside epub-type_footnote" id="f1235">
      <a class="si-backref" href="#backlink-1235">1235</a>. Yersiz.
    </div>

    <div class="si-footnote html5_aside epub-type_footnote" id="f1236">
      <a class="si-backref" href="#backlink-1236">1236</a>. Gerekti.
    </div>

    <div class="si-footnote html5_aside epub-type_footnote" id="f1237">
      <a class="si-backref" href="#backlink-1237">1237</a>. Rahatladı.
    </div>

    <div class="si-footnote html5_aside epub-type_footnote" id="f1238">
      <a class="si-backref" href="#backlink-1238">1238</a>. Bindirme, bindirilme.
    </div>

    <div class="si-footnote html5_aside epub-type_footnote" id="f1239">
      <a class="si-backref" href="#backlink-1239">1239</a>. Olmasını.
    </div>

    <div class="si-footnote html5_aside epub-type_footnote" id="f1240">
      <a class="si-backref" href="#backlink-1240">1240</a>. İstediler.
    </div>

    <div class="si-footnote html5_aside epub-type_footnote" id="f1241">
      <a class="si-backref" href="#backlink-1241">1241</a>. Elini başına götürerek selam verdi.
    </div>

    <div class="si-footnote html5_aside epub-type_footnote" id="f1242">
      <a class="si-backref" href="#backlink-1242">1242</a>. Padişah’ın.
    </div>

    <div class="si-footnote html5_aside epub-type_footnote" id="f1243">
      <a class="si-backref" href="#backlink-1243">1243</a>. Yerine getirilecektir.
    </div>

    <div class="si-footnote html5_aside epub-type_footnote" id="f1244">
      <a class="si-backref" href="#backlink-1244">1244</a>. Büyüklük taslayan.
    </div>

    <div class="si-footnote html5_aside epub-type_footnote" id="f1245">
      <a class="si-backref" href="#backlink-1245">1245</a>. Yükselmesini.
    </div>

    <div class="si-footnote html5_aside epub-type_footnote" id="f1246">
      <a class="si-backref" href="#backlink-1246">1246</a>. Uygun.
    </div>

    <div class="si-footnote html5_aside epub-type_footnote" id="f1247">
      <a class="si-backref" href="#backlink-1247">1247</a>. Tayin ediniz.
    </div>

    <div class="si-footnote html5_aside epub-type_footnote" id="f1248">
      <a class="si-backref" href="#backlink-1248">1248</a>. Gururlu.
    </div>

    <div class="si-footnote html5_aside epub-type_footnote" id="f1249">
      <a class="si-backref" href="#backlink-1249">1249</a>. Özellikle.
    </div>

    <div class="si-footnote html5_aside epub-type_footnote" id="f1250">
      <a class="si-backref" href="#backlink-1250">1250</a>. Kontrol eder.
    </div>

    <div class="si-footnote html5_aside epub-type_footnote" id="f1251">
      <a class="si-backref" href="#backlink-1251">1251</a>. İsteğim.
    </div>

    <div class="si-footnote html5_aside epub-type_footnote" id="f1252">
      <a class="si-backref" href="#backlink-1252">1252</a>. İşi becerebilme yeteneğim de.
    </div>

    <div class="si-footnote html5_aside epub-type_footnote" id="f1253">
      <a class="si-backref" href="#backlink-1253">1253</a>. Yazmanlığından.
    </div>

    <div class="si-footnote html5_aside epub-type_footnote" id="f1254">
      <a class="si-backref" href="#backlink-1254">1254</a>. Haksızlığa uğramış.
    </div>

    <div class="si-footnote html5_aside epub-type_footnote" id="f1255">
      <a class="si-backref" href="#backlink-1255">1255</a>. Küçük vapur, istimbot.
    </div>

    <div class="si-footnote html5_aside epub-type_footnote" id="f1256">
      <a class="si-backref" href="#backlink-1256">1256</a>. Akdeniz’i.
    </div>

    <div class="si-footnote html5_aside epub-type_footnote" id="f1257">
      <a class="si-backref" href="#backlink-1257">1257</a>. Ağırbaşlılık.
    </div>
  </div>
</body>
</html>
