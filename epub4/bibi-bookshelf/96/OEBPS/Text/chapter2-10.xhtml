<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">10</h1>

    <p>Sinekli Bakkal’da cuma namazına gitmeyenler arasında yegâne hoş görünen Rakım’dı. Belki cüceliği, belki tuhaflığı onu mahallenin pek husûsî ve imtiyazlı<a class="si-noteref epub-type_noteref" href="#f1553" id="backlink-1553">1553</a> simalarından biri sırasına koymuştu. Fakat bînamazlığın<a class="si-noteref epub-type_noteref" href="#f1554" id="backlink-1554">1554</a> vergisini vermeye mecburdu. Yani cuma sabahları alışveriş etmemek için dükkânın kepenklerini yarıya kadar inik bulundurur; ancak namazdan sonra kepenkleri açar, alışverişe başlardı.</p>

    <p>Cuma sabahları Rakım ekseri<a class="si-noteref epub-type_noteref" href="#f1555" id="backlink-1555">1555</a> keyifli olurdu. İskemlesini kapısının içine atar, sokağı seyrederdi. Hemen herkes sokakta! Mahallenin cuma yüzü bambaşka... Büyüklerin, bilhassa erkeklerin evde pencerede hazır olması biraz çocuk gürültüsünü azaltıyor. Belki de anaları kulaklarını, ellerini, burunlarını sıkı sıkı temizlediği için, belki de yumurcaklar kendilerini azıcık olsun yadırgıyorlar da, siniyorlardı. Hangi burnu, kulağı temiz sokak çocuğu kendisini yadırgamaz. Ah, bu Sinekli Bakkal, Rakım’ın biricik dünyası! İstanbul Bakkaliyesi, dünyasının merkezi!</p>

    <p>— Rakım Amca, annem sabun istiyor.</p>

    <p>— Namazdan sonra gel.</p>

    <p>— Öyle ama, annem bugün bekâr çamaşırı yıkıyor.</p>

    <p>Başka günler hep zenginlerin mundarlığını temizliyor. Kadın ne yapsın? Bizim gibi kopukların cuması, pazarı olur mu?</p>

    <p>Gözünün kuyruğuyla küçük müşteriyi süzdü. Muharrem’di, Çamaşırcı Boşnak Ayşe’nin oğlu. Sokağın en zıpır, en Allah’ın belâsı çocuğu. Mahalle ona, babasını hiç görmediği için “Sinekli Bakkal’ın piçi” lakabını vermiştir. Savurduğu küfürler Sabit Beyağabey Takımı’nın ağzının suyunu akıttıracak kadar orijinaldir. Rakım ona yüz vermez. Küfürleri, yaramazlığı için değil. Bu kısmından hattâ hoşlanır bile. Yumurcak, o, sokaktan geçerken taklidini yapar.</p>

    <p>— Elin, yüzün temizlenmiş. Gelirken çeşmeye uğradın galiba. Yoksa şu kayıp babadan miras mı yedin?</p>

    <p>— Ölüsü kandilli pezevenk... Elime diri geçse, on beş seneyi göze aldım... Hak tu... Gebermişse, kefeninin yakasına...</p>

    <p>— Ağzını topla oğlan. Neredesin?</p>

    <p>— Kusura bakma, Rakım Amca. Annemi bırakıp kaçan o herife bir kızıyorum, bir kızıyorum... Hele bir zanaat<a class="si-noteref epub-type_noteref" href="#f1556" id="backlink-1556">1556</a> sahibi olayım, dükkân sahibi olayım...</p>

    <p>— Nasıl olurmuşsun, bir anlat!</p>

    <p>— Eskici Fehmi Amca’ya çırak yazıldım. Yarın sabah başlayacağım. Şimdilik gündelik yok ama, zarar yok. Amca moruklaşır, gözleri görmüyor. Hele ben bir zanaatı öğreneyim...</p>

    <p>İçinden, “Kızını alır, dükkâna sahip olur kurulurum,” diye hulyâ kuruyordu. İlave etti:</p>

    <p>— Beni buraya çırak alsan, gündelik verirsin, değil mi be Amca?</p>

    <p>— Bana çırak, mırak lâzım değil. Hele senin gibi küfürbazı. Muharrem’e kini erimişti.</p>

    <p>— Bana bak, öğle vakitleri Fehmi Efendi izin verirse gel, şuraya, buraya mal götürürsün, eline beş on para veririm.</p>

    <p>— Bir daha küfür edersem, ağzıma köpekler...</p>

    <p>— Oldu, oldu.</p>

    <p>Rakım kalktı. Horoz şekerleri duran rafa gitti, iskemlenin üstüne çıktı. Cuma günleri, arada gönlünden kopup bedava horoz şekeri verdiği çocuklar vardı. Fakat şimdiye kadar Muharrem, o imtiyazlı gruba dahil olamamıştı. Rakım iskemlenin üstünden seslendi:</p>

    <p>— Kırmızı mı olsun, yeşil mi olsun?</p>

    <p>— Yaşa be Amca! Yeşil olsun.</p>

    <p>— Rabia evde mi?</p>

    <p>Vehbi Dede, Rakım raftan horoz şekeri indirirken, köşeyi dönmüş, dükkânın önünde duruyordu.</p>

    <p>— Siz buyurun. Rabia karşıya, Ebe Zehra Hanım’ı yoklamaya gitti. Şimdi çağırırım.</p>

    <p>Vehbi Efendi eğildi, dükkâna girdi. Rabia’nın odasına çıktı. Muharrem horozun kuyruğunu yalaya yalaya sokağın karşısına sıçradı. Bir eliyle Zehra Nine’nin evinin tokmağına yapışmış, başı cumbada<a class="si-noteref epub-type_noteref" href="#f1557" id="backlink-1557">1557</a> avazı çıktığı kadar:</p>

    <p>— Heeey, Rabia Abla be, diye bağırıyordu.</p>

    <p>Cüceyi, dükkânın önünde birdenbire bir düşünce aldı. Sabahki keyfi biraz kaçmıştı. Bu vakitsiz ziyaret onu azıcık meraka düşürdü. Acaba Tevfik’den uygunsuz bir haber mi var? Zavallı Rabia dün akşam âdetâ neşeliydi. Aylardan beri ilk defa mutfakta gecikmiş, Rakım’a renkli kâğıt oymuştu. Çünkü her ay İstanbul Bakkaliyesi’nin tavanını süsleyen oymalı kâğıtlar askılar değişir... Yalnız kendileri değil, şekilleri de.</p>

    <p>Rabia karşıki kapıda göründü. Oğlan ona uzun uzun anlatıyor. Piç, Maliye’ye kâtip<a class="si-noteref epub-type_noteref" href="#f1558" id="backlink-1558">1558</a> olmuş gibi sevinmiş.</p>

    <p>— Hayır ola Amca, Vehbi Efendi gelmiş...</p>

    <p>Eğildi, cücenin yüzünü aradı:</p>

    <p>— Nasıl? Canı sıkılmış gibi mi?</p>

    <p>— Ne bileyim; adam, kapalı kutu.</p>

    <p>Kızın eteğini okşadı:</p>

    <p>— Merak edecek bir şey yok, aklına esmiş, gelmiş olacak. Belki de yeni bir ders...</p>

    <p>Kız çoktan çekilmiş gitmişti. Rakım tekrar iskemlesine oturduğu zaman artık sokakla alakası azalmıştı. Tevfik’i düşünüyordu. Acaba çıksa, kapıdan dinlese mi? Hay aksi şeytan, Sabit Ağabey geliyor...</p>

    <p>— Safa geldiniz, Efendim.</p>

    <p>— Safa bulduk, Rabia.</p>

    <p>Vehbi Efendi pencerenin önünde oturuyor, bahçeye bakıyordu. Rabia odaya girince başını kapıya çevirdi. Yüzü fark edilecek kadar sararmıştı. Fakat gözler hep o sakin, dost gözler.</p>

    <p>— Nisan geliyor, hâlâ havalar kış gibi. Bir türlü ateşsiz yapamıyorum. Bugün de mangal yaktırdım. İsabet etmişim.</p>

    <p>Sokak kıyafetiyle dolaşıyor, ne yapacağını bilemiyor.</p>

    <p>Nihayet mangalın yanına çöktü. Siyah yeldirmesinin içinde omuzları öne doğru eğilmiş gibi çenesinin altından düğümlediği beyazlı siyahlı yazma örtü içinde suratı, sabah ayazında penbeleşmiş. Ne kadar yüzü küçülmüş, gözleri ne kadar büyük görünüyor! Fakat o, bir türlü gözlerini ateşten kaldırıp Vehbi Efendi’ye bakamıyor. Heyecanı, maşa ile oynayan zayıf parmaklarından belli.</p>

    <p>Niçin Vehbi Dede bir şey söylemiyor? Dakikalar yıllar gibi. İçinden, “Ne derse desin, gene Osman’a varırım,” diyor. Fakat Vehbi Efendi’nin tam rızası<a class="si-noteref epub-type_noteref" href="#f1559" id="backlink-1559">1559</a> olmadan evlenirse, saadetin bir tarafı sakat olacak, içinde bir zehir kalacak. Ondan bir şey istemeksizin, hayatını ihata eden<a class="si-noteref epub-type_noteref" href="#f1560" id="backlink-1560">1560</a> bu şefkat, bu himayeye ne kadar muhtaç olduğunu, olanca şiddetiyle hissediyor. Vehbi Efendi hayatından çekilir, giderse, ömrü, liman görmemeye, ne zaman bora<a class="si-noteref epub-type_noteref" href="#f1561" id="backlink-1561">1561</a> çıkacağı kestirilemeyen açık denizlerde dolaşmaya mahkûm bir gemiye dönecek.</p>

    <p>— Dün akşam Peregrini bana geldi. Müslüman oluyor... Seni almak istiyor... Sana daha evvel uğramış muvafakatini<a class="si-noteref epub-type_noteref" href="#f1562" id="backlink-1562">1562</a> almış.</p>

    <p>Cümlelerini ortalarından kesip beklemesi, belki Rabia kendisi daha evvel bu havadisi versin diye. Acaba ona danışmadan muvafakat etmesine gücendi mi? Vehbi Dede’ye baktı. Gözlerinin içinde dilsiz bir dua, ondan af dilenen bir bakış. Vehbi Efendi rikkatle gülümsedi.</p>

    <p>— Geçici bir hevese kapılmadığına emin misin, Rabia?</p>

    <p>Rabia başını salladı. İçinden hem kendi kendisiyle eğleniyor, hem de kalbi gümbür gümbür atıyor. Dudaklarında yarı hüzün, yarı istihza.</p>

    <p>— Bir karış kız olduğum zamanlarda bile hep o kâfire varmayı düşünürdüm, Efendim. Eğer beni almasa, ömrümün sonuna kadar kocaya varmayacağım.</p>

    <p>Keşke almasaydı. Keşke Rabia hiç dünya evine girmeseydi. Keşke ruhu kara toprakların levsine<a class="si-noteref epub-type_noteref" href="#f1563" id="backlink-1563">1563</a> zincirleyen zevkleri hiç tatmasaydı! Fakat sanatkârların sanatkârı Halik’in<a class="si-noteref epub-type_noteref" href="#f1564" id="backlink-1564">1564</a> işlerindeki hikmetine hangi fânî<a class="si-noteref epub-type_noteref" href="#f1565" id="backlink-1565">1565</a> akıl erdirmiş? İnsan denilen muamma resmini çizerken, kâinat ressamının neden bu kadar zıt boyalar kullandığını, hangi zekâ idrak etmiş? Küçük bir arka sokakta doğan bir Müslüman kız... Hem de hafız, eski bir rahip, bir asilzade... Bunlar niçin birbirine bağlanıyor? Nasıl bir netice, ne biçim yeni bir insan örneği vücuda getirilecek? Fakat böyle derin felsefî şeyler düşünmeye vakit yok. Vehbi Efendi Tevfik’e, Rabia’ya babalık edeceğine söz vermiş.</p>

    <p>Yavaş yavaş Rabia’ya anlatmaya çalıştı. Birbirlerinin küfvü<a class="si-noteref epub-type_noteref" href="#f1566" id="backlink-1566">1566</a> değildiler. Içtimaî fark, hars farkı, din farkı vardı. Peregrini’nin yeni hayatında geçmiş tesirler tekrar uyanabilir. Belki piyanistin mâzisi bir gün aralarında bir uçurum halini alabilir.</p>

    <p>— Siz o kadar başka dünyaların mahsulüsünüz ki, yavrum. Bugün ona bu kadar şirin gelen Sinekli Bakkal bir gün onun başına dar gelir. Belki zannettiğinden daha çabuk bu hayattan bıkar. Anladığıma göre sen, burada yaşamayı şart koşmuşsun. Hiç olmazsa ona eski hayatını pek arattırmayacak bir semte, bir eve çıksanız. Nasıl bir aileden geldiğini ne kadar... Ne kadar servet sahibi olduğunu biliyorsun, değil mi? İncil’de bir lâf vardır: “Deve iğnenin gözünden geçebilir, zenginler...”</p>

    <p>Rabia, yüzünde nihayetsiz<a class="si-noteref epub-type_noteref" href="#f1567" id="backlink-1567">1567</a> bir sabırla dinliyordu.</p>

    <p>Gene o çarpık tebessüm dudaklarının bir köşesini aşağıya doğru çekiyordu.</p>

    <p>— Parasından, pulundan bana ne? Ben onun ne asaletinde ne servetindeyim. Beni isteyen, benimle, benim gibi yaşar...</p>

    <p>Şahadet parmağı alnının üstünde dolaştı:</p>

    <p>— Burada ne yazıldıysa onu göreceğim. Ne söylesen boş!</p>

    <p>— İnşaallah hayırlar yazılmıştır, yavrum. İnşallah mesut olursun.</p>

    <p>Bunu takip eden sükût Rabia’ya uzun gelmedi. Vehbi Efendi’nin gücenmemesi ona uzun bir nefes aldırmış, onu tekrar tatlı hulyâlarıyla baş başa bırakmıştı.</p>

    <p>— Burada baban yokken, babalık bana düşüyor, Rabia. Nikâh gününe kadar birbirinizi görmemek lâzım. Ne yapalım, âdet. Müslüman olmak için lâzım gelen muamele<a class="si-noteref epub-type_noteref" href="#f1568" id="backlink-1568">1568</a> çok sürmez. Anladığıma göre, artık Peregrini yok, Osman var.</p>

    <p>Osman’ın Peregrini ile bağını bıçakla keser gibi kesmiş, atmışlardı.</p>

    <p>— Hazırlık ne kadar sürer, Rabia?</p>

    <p>— Bizim hazırlığımız ne olacak? Bir iki haftaya kadar olur biter.</p>

    <p>Parmaklarıyla hesap etti. Hıdırellezde evlenmek istiyordu.</p>

    <p>— Bu akşam ben babana yazacağım. Sen de uzun bir mektup hazırla. Bizim dervişlerden biri yakında Şam’a gidiyor; elden yollarız.</p>

    <p>Vehbi Efendi odadan çıkar çıkmaz, yeldirmesini, baş örtüsünü çıkardı, yüke attı. Kapıya koştu:</p>

    <p>— Amca, Amca...</p>

    <p>— Ne istiyorsun, Rabia?</p>

    <p>— A, aklımı aldın. Ne vakit merdivenleri çıktın? Gel, sana bir şey söyleyeceğim.</p>

    <p>Rakım’ı yakaladı, odaya çekti.</p>

    <p>— Ne söyleyeceksin?</p>

    <p>— Kocaya varıyorum.</p>

    <p>— Tuh yüzsüz, arlanmaz! Kime varıyorsun?</p>

    <p>— Osman’a.</p>

    <p>— Nejad Efendi’nin beylerinden olacak, oraya meşke başlayalı beri için içine sığmıyor. Gidi hasba seni...</p>

    <p>— Bu, bey falan değil.</p>

    <p>Odada aşağı, yukarı dolaşıyor. Çalımının yarısı alay, yarısı samimi:</p>

    <p>— Beni almak için Müslüman oluyor.</p>

    <p>— Ha, şu bizim küçük gâvur. Herif için din değiştirmekten kolay ne var? Zaten kilise kaçkını!</p>

    <p>— Seni hasetçi cüce, seni. Sana bir daha Amca dersem, iki olsun.</p>

    <p>— De, Rabia. Her vakit Amca, de. Sevindim. Şaka ediyorum. Söz aramızda, sen çok kartlaştın. Yirmi biri geçiyorsun, değil mi? Bal gibi evde kalmış kız.</p>

    <p>Biraz düşündü, mütereddit, fakat ciddi bir sesle dedi ki:</p>

    <p>— Darılma ama, azıcık da Vehbi Efendi’ye varırsın diye korkuyordum. Mübarek adam, bana öteki gibi değil. Bir türlü yüz göz olamıyorum.</p>

    <p>— Seni yüzsüz Amca seni. Ben Vehbi Dede’nin pabucu olamam. Hem her sevdiğim adama varmaya kalksam, sana da nikâh olurdum.</p>

    <p>Rakım’ı omuzlarından yakaladı. Eğildi. Buruşuk yanaklarından şapır şapır öptü.</p>

    <p>Cüce yalancıktan kendini kızın elinden kurtarmaya çalıştı. Bir taraftan Rabia’nın öptüğü yerleri cebinden çıkardığı mendile siliyor, bir taraftan söyleniyor:</p>

    <p>— O zavallı başına gelecekleri bilmiyor. Bilse, tası tarağı toplar, çoktan terk-i dar u diyar eyler. <a class="si-noteref epub-type_noteref" href="#f1569" id="backlink-1569">1569</a></p>

    <p>— Sen, sen âdet olsa, sahiden hepimize varırsın...</p>

    <p>Hepimizin burnuna kanca takarsın. Kız değil, tılsımlı kuyu. İçine maazallah<a class="si-noteref epub-type_noteref" href="#f1570" id="backlink-1570">1570</a> ayağı kayıp düşeni dünyanın çengeli çekip çıkaramaz.</p>

    <p>Homurdanırken gözleri Rabia’ya o kadar rikkatle<a class="si-noteref epub-type_noteref" href="#f1571" id="backlink-1571">1571</a> bakıyordu ki. Fakat ona rağmen yakasına tükürüyor: “Allah yazdıysa bozsun. Allah düşmanımı senin şerrinden hıfzetsin!<a class="si-noteref epub-type_noteref" href="#f1572" id="backlink-1572">1572</a>” diyor.</p>

    <p>— Maşaallah, roman gibi konuşuyorsun, Amca. Rabia’nın birdenbire berrak, mesut gözlerinden yaşlar akmaya başladı. Boğazında hafif bir hıçkırık. Gözünü, burnunu bir taraftan koluna siliyor, bir taraftan:</p>

    <p>— Ah Tevfik olsaydı, ah babacığım olsaydı... diye inliyordu.</p>

    <p>Rakım, elindeki kırmızı satrançlı koca mendili Rabia’ya attı:</p>

    <p>— Murdarlığın lüzûmu yok. Al, burnunu şuna sil. Sen Tevfik için aldırma. O, Şam’da düğün günü, bizden âlâ zerde pişirir, keyfeder.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1553">
      <a class="si-backref" href="#backlink-1553">1553</a>. Ayrıcalıklı.
    </div>

    <div class="si-footnote html5_aside epub-type_footnote" id="f1554">
      <a class="si-backref" href="#backlink-1554">1554</a>. Namaz kılmamanın.
    </div>

    <div class="si-footnote html5_aside epub-type_footnote" id="f1555">
      <a class="si-backref" href="#backlink-1555">1555</a>. Genellikle.
    </div>

    <div class="si-footnote html5_aside epub-type_footnote" id="f1556">
      <a class="si-backref" href="#backlink-1556">1556</a>. Ustalık gerektiren meslek.
    </div>

    <div class="si-footnote html5_aside epub-type_footnote" id="f1557">
      <a class="si-backref" href="#backlink-1557">1557</a>. Eski evlerde pencere hizasında sokağa doğru çıkıntısı olan kafesli bölüm.
    </div>

    <div class="si-footnote html5_aside epub-type_footnote" id="f1558">
      <a class="si-backref" href="#backlink-1558">1558</a>. Sekreter, yazıcı.
    </div>

    <div class="si-footnote html5_aside epub-type_footnote" id="f1559">
      <a class="si-backref" href="#backlink-1559">1559</a>. İzni.
    </div>

    <div class="si-footnote html5_aside epub-type_footnote" id="f1560">
      <a class="si-backref" href="#backlink-1560">1560</a>. Çeviren, kuşatan.
    </div>

    <div class="si-footnote html5_aside epub-type_footnote" id="f1561">
      <a class="si-backref" href="#backlink-1561">1561</a>. Genellikle arkasından yağmur getiren sert ve geçici yel.
    </div>

    <div class="si-footnote html5_aside epub-type_footnote" id="f1562">
      <a class="si-backref" href="#backlink-1562">1562</a>. Onayını.
    </div>

    <div class="si-footnote html5_aside epub-type_footnote" id="f1563">
      <a class="si-backref" href="#backlink-1563">1563</a>. Pisliğine.
    </div>

    <div class="si-footnote html5_aside epub-type_footnote" id="f1564">
      <a class="si-backref" href="#backlink-1564">1564</a>. Yaratanın.
    </div>

    <div class="si-footnote html5_aside epub-type_footnote" id="f1565">
      <a class="si-backref" href="#backlink-1565">1565</a>. Ölümlü.
    </div>

    <div class="si-footnote html5_aside epub-type_footnote" id="f1566">
      <a class="si-backref" href="#backlink-1566">1566</a>. Dengi.
    </div>

    <div class="si-footnote html5_aside epub-type_footnote" id="f1567">
      <a class="si-backref" href="#backlink-1567">1567</a>. Sonsuz.
    </div>

    <div class="si-footnote html5_aside epub-type_footnote" id="f1568">
      <a class="si-backref" href="#backlink-1568">1568</a>. İşlem.
    </div>

    <div class="si-footnote html5_aside epub-type_footnote" id="f1569">
      <a class="si-backref" href="#backlink-1569">1569</a>. Evini yurdunu terk eder.
    </div>

    <div class="si-footnote html5_aside epub-type_footnote" id="f1570">
      <a class="si-backref" href="#backlink-1570">1570</a>. Tanrı korusun.
    </div>

    <div class="si-footnote html5_aside epub-type_footnote" id="f1571">
      <a class="si-backref" href="#backlink-1571">1571</a>. Sevecenlikle.
    </div>

    <div class="si-footnote html5_aside epub-type_footnote" id="f1572">
      <a class="si-backref" href="#backlink-1572">1572</a>. Saklasın.
    </div>
  </div>
</body>
</html>
