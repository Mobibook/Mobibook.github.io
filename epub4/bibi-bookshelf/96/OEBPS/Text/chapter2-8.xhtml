<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">8</h1>

    <p>Yaaaa, yaaaa! Cüce rolünde halkı gülmekten katıltan sırıtış, Rakım’ın bütün buruşuklarını kaplamış, ayrık gözleri evlerinden uğramış. Rabia, Nejad Efendi’nin sarayını tarif ediyor. İpek eteklerini fışıl fışıl sofalara salıverip salınan, hotozları birden şakaklarından aşağı düşecek gibi eğik dolaşan sarışın saraylılar; sesi billûra benzeyen, vücudu bakır bir heykel gibi dümdüz olan Habeş Gülbeyaz! Daha neler neler! Nejad Efendi, Rabia, Sinekli Bakkal’ı anlatırken nasıl kendinden geçmiş bir halde dinliyorsa, Rakım da sarayın tarifini öyle dinliyor. Efendi için halk, keşfedilmemiş bir dünyayı, hakikî hayat dünyası; Rakım için saray sadece bir masal, fakat harikulade bir masal.</p>

    <p>Rabia’nın odasındaydılar. Patiska perdeler inmiş. Üçü de mangalın etrafında. Rabia geceliği ile örgüleri omzunda, yere bağdaş kurmuş, parmaklarını ateşte kızartır gibi bidüziye ısıtıyor. Başını sağa sola sallayarak ağzını şapırdatarak, bir çocuğa masal söyler gibi söylüyor. Fakat biraz da babasından gelen yarı komik, yarı feylesof<a class="si-noteref epub-type_noteref" href="#f1454" id="backlink-1454">1454</a> bir meddah tavrıyla söylüyor. Saray, bazân muhteşem, bazân gülünç, bazân da o kadar zavallı ve cansız ki...</p>

    <p>— Buuu, buuuu, buuuuu!</p>

    <p>Poyraz rüzgârının çıkışı. Birbiri ardınca daha çabuk daha uzun buvlayıp geçen iniltiler. Çakıl taşları mutfağın kapısına dolu tanesi gibi çarpıyor. Ve Penbe sigarasını içiyor. O, bu saray masalı ile alâkadar değil. Rakım’ın şevkini<a class="si-noteref epub-type_noteref" href="#f1455" id="backlink-1455">1455</a> safdil<a class="si-noteref epub-type_noteref" href="#f1456" id="backlink-1456">1456</a> buluyor. O, Rabia’nın yanaklarında gelincik çiçeği gibi açan gönül sıtmasını, gözlerinin güneş vurmuş gibi ışıldayan yeşil, sarı ışıklarını tetkik ediyor. Bunlar birer tehlike işareti. Mutlak sarayda bir şeyler olmuş. Kahbe, onlara belli etmemek için böyle kocakarı masalı anlatıyor.</p>

    <p>Durmadan, üşenmeden, Rakım’ı gaşyeden sahneler yaratan bu penbe dudakların arkasında bambaşka bir Rabia var. O, yüzü bazân zaferle buruşan orta yaşlı, kısa boylu, sivri sakallı şeytanla cebelleşiyor.<a class="si-noteref epub-type_noteref" href="#f1457" id="backlink-1457">1457</a> Hazreti Ali nasıl vaktiyle ejderlerle cenk etti,<a class="si-noteref epub-type_noteref" href="#f1458" id="backlink-1458">1458</a> hepsini nihayet yere vurduysa Rabia da ömrünün bu tek şeytanıyla öyle güreşecek.</p>

    <p>Din, an’ane elinde birer gürz ve kalkan. O şeytanı yere vuracak, yerin dibine geçirecek en kadir silahlar. Yoksa imanından olacak. Bir akşam evvel, gâvurluğunu ne güzel yüzüne vurmuştu. Rabia’nın şeytanı, bilsin ki aralarında geçitlerin en genişi, en geçilmezi var. Din ve an’ane geçidi.</p>

    <p>Peregrini dar kafese konulmuş azgın bir kaplan gibi odasında dolaşıyor. Saray gözünün önünde, Nejad Efendi sinsi sinsi sandalyesini kıza yanaştırıyor, eğiliyor, âdetâ başları birbirine dokunacak. Kızın kulağına bir şeyler fısıldıyor. Bal gözlerin mevceleri küçük küçük alevler gibi. Peregrini’nin yüreğini yer yer tutuşturuyor...</p>

    <p>Beklemediği bir dakika içi, susuzluktan yarılan kuru topraklara düşen rahmet gibi şefkatle, rikkatle doldu. Kafasına, kalbine sükûn indi. Utanmıyor musun, Peregrini? Vaktiyle evlenmiş olsan Rabia kadar kızın olurdu. Zavallı yavrucak! Çocukluğu, gençliği yaşlı mûsikî muallimleri,<a class="si-noteref epub-type_noteref" href="#f1459" id="backlink-1459">1459</a> cüceler, ihtiyar paşalar arasında geçen bu kızın gençliğinin hakkını inkâr etmek bir zulüm değil mi?</p>

    <div class="margin-top html5_section">
      <p>— Ben size demedim mi, Paşa? Rabia bugün geldi. Yarın Penbe’nin mercan küpelerini, kırmızı canfesini aldırmak için Şükrüye Hanım’ı çarşıya yollayacağım.</p>

      <p>Paşa cevap vermiyor. Düşünüyor. Rabia gündüz gelmiş, demek onun evde olmadığı saati iyi hesaplamış. Hâlâ kız, ona dargın. Bu kadar genç bir göğüste ne sönmez, ne derin bir kin. Kapı açılıyor, Bilâl odaya giriyor.</p>

      <p>— Ne haber evlât?</p>

      <p>— Hayırlar Efendim. Annem bir şey ister mi diye yoklamaya geldim.</p>

      <p>Bilâl’in, Sabiha Hanım’ın Hilmi’den boş kalan gönlüne yavaş yavaş girmeye başladığı artık aşikârdı.<a class="si-noteref epub-type_noteref" href="#f1460" id="backlink-1460">1460</a> Oğlan elini öptükten sonra ihtiyar kadın onun yanaklarından öptü. Elini yakasının içine soktu, arkasını yokladı.</p>

      <p>— Arkan nemli, Bilâl. Hemen değişmelisin, sana bu akşam yatmadan bir ıhlamur kaynattırayım.</p>

      <p>Bu küçük hareket Paşa’da eski ve acı bir hatıra uyandırdı. Bu, kaç senedir onu tazip eden,<a class="si-noteref epub-type_noteref" href="#f1461" id="backlink-1461">1461</a> yakasını bırakmayan bir hatıra. Başını çevirdi. Sabiha Hanım’ın zihninin başka şeyle meşgul etmek istedi.</p>

      <p>— Rabia’yı niçin yemeğe alıkoymadınız, Hanım?</p>

      <p>— Teklif ettim. Pazartesileri Nejad Efendilere meşke<a class="si-noteref epub-type_noteref" href="#f1462" id="backlink-1462">1462</a> gidiyor. Bizim Kanarya’nın, şehzade karısı olmasına ne dersin, Paşa?</p>

      <p>— Niçin olmasın? Çok güzel kızdı.</p>

      <p>— Evet, evet. Ama çok soğuktu. Mermer gibi. Tatsız, tuzsuz bir taze. Ne ise gene hakikatli imiş, bize selâm yollamış. Rabia, Bilâl’in düğününe davet etmemizi teklif etti. Ne kızıyorsun, öyle Bilâl Oğlan?</p>

      <p>Pazartesi akşamı Nejad Efendi gene Rabia’yı tek başına meşgul etmeye çalıştı. Yemekte ve yemekten sonra. Herkese çok tabiî gelen bu alaka ve dostluğun Peregrini’de fenâ bir buhran uyandırması, Vehbi Efendi’nin gözünden kaçmadı. Kendi kendine, “Peregrini uzunca bir seyahate çıksa iyi olacak. Artık nefsine hükmedemeyecek bir hale geldi. Istırap çektiği besbelli. Fakat bunu Rabia hissetmemeli. Kızın sakin hayatında yeni bir fırtınaya ne lüzûm var?” diyordu. Ve Peregrini’yi pek çocuk, pek ham buluyordu. Niçin o da Vehbi Dede gibi sevemiyor? Onun derecesinde bir adamın hâlâ hayatın iptidaî<a class="si-noteref epub-type_noteref" href="#f1463" id="backlink-1463">1463</a> bir safhasında<a class="si-noteref epub-type_noteref" href="#f1464" id="backlink-1464">1464</a> kalması ne garip şey. Sevmeyi, sevilen şeye tek başına tesahüp<a class="si-noteref epub-type_noteref" href="#f1465" id="backlink-1465">1465</a> gibi telakki etmek ne vahşi bir şeydi. Âşık bir esirci mi? Dünyadaki servet, güzellik, sevgiler ve sevgililer herkese yeter, herkesin hakkı...</p>

      <p>Kanarya ile Vehbi Dede sandalyelerini aldılar, Rabia ile Efendi’ye iltihak ettiler.<a class="si-noteref epub-type_noteref" href="#f1466" id="backlink-1466">1466</a> Ocağın karşısında birleşmişlerdi. Aralarında Peregrini’ye de yer açtılar. O pencerede, arkasını onlara çevirmiş, dışarıya bakıyordu. Efendi bilhassa onu yanına çağırdı:</p>

      <p>— Siz de gelmez misiniz, <em>Cher Maître</em>?</p>

      <p>— Beni affediniz, ben içeride piyano çalacağım.</p>

      <p>Odadan çıktı. O yandaki odada dolaşırken Rabia’nın yanaklarındaki penbelik biraz daha koyulaştı. Fakat tavrı tabiî idi. Sesi ve gözleri eskisi gibi serin, eski tabiîliği ile konuşuyordu.</p>

      <p>Peregrini onların yanında oturmak istememiş. Piyano çalmayı onların sohbetine tercih etmiş. Varsın etsin. Bundan Rabia’ya ne? Vehbi Efendi gibi büyük adamlar, şehzadeler, hanımlar onun gözünün içine bakıyor. Bu topraklarda yirmi yaşında kim bu kadar rağbete nail olmuş?<a class="si-noteref epub-type_noteref" href="#f1467" id="backlink-1467">1467</a> Sinekli Bakkal gibi zavallı bir arka sokakta doğup da bu kadar meşhur olan bir kızı hangi tarih yazmış!</p>

      <p>Yandaki odada piyanistin parmakları, baskın yapmaya çıkan bir fedai çetesi şiddetiyle piyanoya hücum ediyordu. Ne gürültü, ne gümbürtü! Hayır. Hiç de öyle değil. Her ses bir mucize, her melodi bir vak’a. Çıkmaz sokaklarda ıslık çalan fırtınalar gibi, dar boğazları alt üst edip geçen kasırga çığlıkları gibi.</p>

      <p>Rabia’nın biraz evvelki çalımı, gururu topraklara düştü. Sanatkârın yarattığı bu muğlak<a class="si-noteref epub-type_noteref" href="#f1468" id="backlink-1468">1468</a> ve muhteşem ahenk etrafındakilerin alakasını, dikkatini kendisinden almış, içeriki odaya götürmüştü. Kendi de dahil olduğu halde hepsi varlıklarını unutmuşlar, hepsi Peregrini’yi dinliyorlardı. Bu ses tayfunu arasında, Rabia’nın kulakları nazik ve hassas bir motif sezdi. Bu adam binbir cini, şeytanı zincirden boşaltıyor, çığrıştırıyordu. Fakat bütün bu çığrışma, gümbürtü arasında bir küçücük nağmeyi, kuytu ormanlarda öten eşsiz kalmış bir bülbül gibi öttürüyor.</p>

      <p>Piyano durdu. Tekrar başladığı vakit dördü de birbirinin yüzüne baktı. Bir tek parmağıyla başladı. Birbirine bağlı, ağır, uzun, yarım sesler, “mineur”ler.<a class="si-noteref epub-type_noteref" href="#f1469" id="backlink-1469">1469</a> Hepsinin her gün işittiği, bildiği bir makam. Rabia’nın Kuran okumaya başladığı zamanki “besmele”si. Her zaman o makamdan geçer, öyle okur. Kızın vücudu farkında bile olmadan, önce arkaya, iki tarafına hafif dalgalanıyor, dudakları kımıldıyor.</p>

      <p>Piyanist salona dönünce dördü birden el çırptı. Nejad Efendi:</p>

      <p>— Ha, ha, harikulade... diye heyecanından kekeliyordu.</p>

      <p>Kanarya elini Rabia’nın omzuna koydu:</p>

      <p>— Ne olur, Rabia. O Mevlid’in başını bize okusana.</p>

      <p>Efendi de, Peregrini de işitmediler.</p>

      <p>Başını salladı. Burnunun üstündeki cazip kırışıklıklarla gülümsüyordu:</p>

      <p>— Hayır, hayır Efendim. Bu akşam öyle şeyler okuyamam. Fakat tef getirtirseniz size başka bir türkü söylerim.</p>

      <p>Efendi, kendisi koştu, tefi getirdi. Rabia sandalyesinden indi, salonun ortasına, halının üstüne oturdu. Tef biraz başından yukarda. Gergin derinin üstünde dolaşan parmaklar ondan derin derin sesler koparıyor, ziller hafif hafif şakırdıyor. Biraz sonra tef de, ziller de, kızın sesi de:</p>

      <p>“Yemenim turalıdır” şarkısını söylemeye başladı. Biraz Çingene üslubuyla, Penbe’nin söylediği gibi. Başı, vücudu, kolları hep havaya uymuş, bilmeyerek oynuyor. Gözlerinden şevk, şetaret<a class="si-noteref epub-type_noteref" href="#f1470" id="backlink-1470">1470</a> saçılıyor. Fakat pes perdelerde sesine içi tırmalayan bir kısıklık arız oluyor.<a class="si-noteref epub-type_noteref" href="#f1471" id="backlink-1471">1471</a> Nihayet o billûr, o ruhanî sese toprakların ihtirası girmişti.</p>

      <p>— Allı yemenim, morlu yemenim, bir bahçeden bir bahçeye salla yemenim!</p>

      <p>Peregrini sandalyesinden fırladı. Rabia’nın önüne gitti. Cebinden çıkardığı beyaz mendili sallıyordu:</p>

      <p>Kanarya kendi kendine, “Bunların arasında bir şey oluyor, Allah sonunu hayır etsin,” diyor. Efendi’nin, duvar dekorlarındaki resim ağzına benzeyen kıvrık dudakları gülümsüyor, “Sinekli Bakkal kızları hep böyle şarkı söylerler,” diyor. Peregrini’nin dimağı, “Nereye gidiyorsun? Onun çektiği sulh<a class="si-noteref epub-type_noteref" href="#f1472" id="backlink-1472">1472</a> bayrağı olmadığını görmüyor musun? Mor, kırmızı sulh bayrağı olur mu? Mahallenin delikanlıları gibi bahçeden bahçeye mendil sallamak ne oluyor?” diye onunla eğleniyor. Rabia’nın günahkâr kalbi, “Rabbim, beni affet,” diye yerlerde sürünüyor. Vehbi Efendi’nin yüzü endişeli, “Nihayet Havva Cennet bahçesindeki yılanla yüz yüze geldi,” diye mırıldanıyordu.</p>

      <p>Fakat Rabia’nın kalbinin binbir kolu tek adamı sarmak için açılmıştı.</p>

      <p>Bir hafta sonra, gene pazartesi akşamı, sarayda Peregrini yoktu. Rabia niçin gelmediğini sormadı. Kendince güya tenezzül etmek istemedi. Fakat daha ziyade cesareti yoktu. Efendi’den fenâ halde sıkılmaya başladı. O sinirli sinirli yalancıktan gülmek ne zaman bitecekti? Akşam uzadıkça uzuyor, dakikalar bir türlü geçmiyor. O, gene konuşuyor, gülüyor. Fakat rengi solgun, gözlerinin altı halka halka. İçlerinde can yok. Birkaç defa, ışık çok geliyormuş gibi gözlerini kırpıştırdı.</p>

      <p>Kanarya endişe ile sordu:</p>

      <p>— Başın mı ağrıyor, yavrum?</p>

      <p>— Hayır... Bu hafta sesimi çok yordum. Boğazım biraz ağrıyor. Eli boğazına gitti.</p>

      <p>Efendi ayağa kalktı.</p>

      <p>— Bu akşam da ben piyano çalayım. Siz konuşmayın, biraz dinlenin.</p>

      <p>Kanarya, Efendi’yle içeri gitti. Vehbi Dede gözleri halıda:</p>

      <p>— Peregrini’nin annesi ölmüş. Evvelsi gün telgraf aldı. İşlerini düzeltmeye gitti. Galiba çok azim<a class="si-noteref epub-type_noteref" href="#f1473" id="backlink-1473">1473</a> bir servete tevarüs ediyor.<a class="si-noteref epub-type_noteref" href="#f1474" id="backlink-1474">1474</a> Bilmem asıl aile ismini alır mı? Herhalde bir iki aya kadar dönemez zannederim, diye tabiî sesiyle Peregrini’nin niçin gelmediğini anlattı.</p>

      <p>— Belki de hiç dönmez.</p>

      <p>Sesi acıydı. Gözleri Vehbi Dede’nin yüzünü deler gibi bakıyor, fikrindekini okumak istiyordu. Fakat derviş cevap vermedi. Kalktı, pencereye gitti. Kanarya salona dönünce ona iltihak etti. Efendi çaldığı müddetçe onlar alçak sesle birbiriyle konuştular.</p>

      <p>Rabia yerinden kımıldamadı. Başını koltuğa dayadı, gözlerini kapadı. Nejad Efendi’nin çalışında Peregrini’nin ihtirası, ateşi yoktu. Bununla beraber belki daha yüksek bir mûsikî ifade ediyordu. Asil, hakiki ve en olgun mûsikî, kalbe, asaba<a class="si-noteref epub-type_noteref" href="#f1475" id="backlink-1475">1475</a> değil, dimağa<a class="si-noteref epub-type_noteref" href="#f1476" id="backlink-1476">1476</a> hitap eden mûsikî. İnsanı, nefsinin bütün zulümlerinden, tahakkümlerinden<a class="si-noteref epub-type_noteref" href="#f1477" id="backlink-1477">1477</a> halas eden<a class="si-noteref epub-type_noteref" href="#f1478" id="backlink-1478">1478</a> tatlı ve daimî bir fikir aydınlığı. Rabia, bunları müphem<a class="si-noteref epub-type_noteref" href="#f1479" id="backlink-1479">1479</a> bir şekilde hissederken Kanarya, Vehbi Efendi’ye diyordu ki:</p>

      <p>— Bizim Efendi kadar Alman mûsikîsini çalan adama tesadüf etmedim. Ben bir şey anlamıyorum. Bu Bach<a class="si-noteref epub-type_noteref" href="#f1480" id="backlink-1480">1480</a> mı, Beethoven<a class="si-noteref epub-type_noteref" href="#f1481" id="backlink-1481">1481</a> mi?</p>

      <p>— Bilmem. Ben de sade dimağa hitap eden bu cins mûsikîden hiç anlamıyorum. Halbuki Avrupa mûsikîsini pek severim. Bilhassa, Peregrini çaldığı vakit. Bana, Efendi’nin çaldığı hava ne gibi gelir, size anlatayım. Dâhi bir sadâ<a class="si-noteref epub-type_noteref" href="#f1482" id="backlink-1482">1482</a> mimarının kurduğu bir sada abidesi. Yalnız riyazî<a class="si-noteref epub-type_noteref" href="#f1483" id="backlink-1483">1483</a> bir dâhi böyle bir eser yaratabilir.</p>

      <p>— Acaba bu abidenin içi nasıldır dersiniz?</p>

      <p>Vehbi Efendi biraz düşündü. Cevap verdiği zaman bir sadâ abidesini değil, Şark ve Garb’da alelade insanların meskenlerini mukayese ederek anlatıyor gibiydi.</p>

      <p>— İçleri hep mantığa uydurularak yapılmış olacak. Her parçası bir maksat için yapılmış. Onlarda bizimkilerdeki köşeler, bucaklar olmasa gerek. Bir maksat düşünülmeden yapılan köşeler. Fakat ne kadar daha canayakın ve sıcaktırlar!</p>

      <p>Kanarya yavaşça güldü.</p>

      <p>— Sizi sıktım mı?</p>

      <p>Nejad Efendi salona dönmüştü.</p>

      <p>Rabia gözlerinde samimî bir minnetle teşekkür etti.</p>

      <p>Hakikat yüzü dinlenmiş, tavrı eski sükûnunu almıştı. Vehbi Dede, Efendi’ye doğru ilerledi.</p>

      <p>— Hanımefendi’ye Alman mûsikîsinin, sizin çaldığınız kısmından bir şey anlamadığımı söylüyordum.</p>

      <p>— Fikrî mûsikîyi biz pek anlamıyoruz.</p>

      <p>Bu mevzu, Efendi’nin salahiyetle<a class="si-noteref epub-type_noteref" href="#f1484" id="backlink-1484">1484</a> bahsedebileceği mevzu olduğu için kekelemeden söylüyordu. Devam etti:</p>

      <p>— Fakat bizi Garb mûsikîsinden ayıran bu fikrîliği değildir. Çünkü Garb mûsikîsinde de fikrî olanı çok azdır. Asıl farkımız derûnî tempomuz ve ahenk meselesidir.</p>

      <p>— Garb mûsikîsinin melodisi yoktur.</p>

      <p>Kanarya atılmıştı:</p>

      <p>— Size öyle gelir. Fakat muhtelif<a class="si-noteref epub-type_noteref" href="#f1485" id="backlink-1485">1485</a> melodileri bir araya katıp yaptıkları bu muğlak<a class="si-noteref epub-type_noteref" href="#f1486" id="backlink-1486">1486</a> ahenk bence medeniyetlerinin en büyük, belki bir tek muvaffakiyeti. Bizdeki tek başına tekrar edilen, söylenen melodiler insana bir yalnızlık hissi verir. Alaturka şarkı söyleyen bir adam bana kendi içine hapsolmuş bir adam gibi gelir.</p>

      <p>Odasına giderken Efendi’nin hatırına, Profesör Hopkins’in Makbet’den<a class="si-noteref epub-type_noteref" href="#f1487" id="backlink-1487">1487</a> okuduğu, hayatı tarif eden bir parçanın bir satırı geldi:</p>

      <p>“Bir divanenin<a class="si-noteref epub-type_noteref" href="#f1488" id="backlink-1488">1488</a> kendi kendine tekrar ettiği bir masal!”</p>
    </div>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1454">
      <a class="si-backref" href="#backlink-1454">1454</a>. Filozof.
    </div>

    <div class="si-footnote html5_aside epub-type_footnote" id="f1455">
      <a class="si-backref" href="#backlink-1455">1455</a>. Hevesini.
    </div>

    <div class="si-footnote html5_aside epub-type_footnote" id="f1456">
      <a class="si-backref" href="#backlink-1456">1456</a>. Saf.
    </div>

    <div class="si-footnote html5_aside epub-type_footnote" id="f1457">
      <a class="si-backref" href="#backlink-1457">1457</a>. Uğraşıyor.
    </div>

    <div class="si-footnote html5_aside epub-type_footnote" id="f1458">
      <a class="si-backref" href="#backlink-1458">1458</a>. Savaştı.
    </div>

    <div class="si-footnote html5_aside epub-type_footnote" id="f1459">
      <a class="si-backref" href="#backlink-1459">1459</a>. Öğretmenleri.
    </div>

    <div class="si-footnote html5_aside epub-type_footnote" id="f1460">
      <a class="si-backref" href="#backlink-1460">1460</a>. Açıktı.
    </div>

    <div class="si-footnote html5_aside epub-type_footnote" id="f1461">
      <a class="si-backref" href="#backlink-1461">1461</a>. Üzen.
    </div>

    <div class="si-footnote html5_aside epub-type_footnote" id="f1462">
      <a class="si-backref" href="#backlink-1462">1462</a>. Derse.
    </div>

    <div class="si-footnote html5_aside epub-type_footnote" id="f1463">
      <a class="si-backref" href="#backlink-1463">1463</a>. İlkel.
    </div>

    <div class="si-footnote html5_aside epub-type_footnote" id="f1464">
      <a class="si-backref" href="#backlink-1464">1464</a>. Evresinde.
    </div>

    <div class="si-footnote html5_aside epub-type_footnote" id="f1465">
      <a class="si-backref" href="#backlink-1465">1465</a>. Sahip çıkmak.
    </div>

    <div class="si-footnote html5_aside epub-type_footnote" id="f1466">
      <a class="si-backref" href="#backlink-1466">1466</a>. Katıldılar.
    </div>

    <div class="si-footnote html5_aside epub-type_footnote" id="f1467">
      <a class="si-backref" href="#backlink-1467">1467</a>. Ulaşmış.
    </div>

    <div class="si-footnote html5_aside epub-type_footnote" id="f1468">
      <a class="si-backref" href="#backlink-1468">1468</a>. Anlaşılmaz, karışık.
    </div>

    <div class="si-footnote html5_aside epub-type_footnote" id="f1469">
      <a class="si-backref" href="#backlink-1469">1469</a>. Müzik terimi, minör. Bir makam, bir akort, bir gam, bir aralık özelliği olan.
    </div>

    <div class="si-footnote html5_aside epub-type_footnote" id="f1470">
      <a class="si-backref" href="#backlink-1470">1470</a>. Neşe.
    </div>

    <div class="si-footnote html5_aside epub-type_footnote" id="f1471">
      <a class="si-backref" href="#backlink-1471">1471</a>. Ortaya çıkıyor.
    </div>

    <div class="si-footnote html5_aside epub-type_footnote" id="f1472">
      <a class="si-backref" href="#backlink-1472">1472</a>. Barış.
    </div>

    <div class="si-footnote html5_aside epub-type_footnote" id="f1473">
      <a class="si-backref" href="#backlink-1473">1473</a>. Büyük.
    </div>

    <div class="si-footnote html5_aside epub-type_footnote" id="f1474">
      <a class="si-backref" href="#backlink-1474">1474</a>. Miras yoluyla birinden diğerine kalıyor.
    </div>

    <div class="si-footnote html5_aside epub-type_footnote" id="f1475">
      <a class="si-backref" href="#backlink-1475">1475</a>. Sinirler.
    </div>

    <div class="si-footnote html5_aside epub-type_footnote" id="f1476">
      <a class="si-backref" href="#backlink-1476">1476</a>. Akla, beyne.
    </div>

    <div class="si-footnote html5_aside epub-type_footnote" id="f1477">
      <a class="si-backref" href="#backlink-1477">1477</a>. Baskılarından.
    </div>

    <div class="si-footnote html5_aside epub-type_footnote" id="f1478">
      <a class="si-backref" href="#backlink-1478">1478</a>. Kurtaran.
    </div>

    <div class="si-footnote html5_aside epub-type_footnote" id="f1479">
      <a class="si-backref" href="#backlink-1479">1479</a>. Belirsiz.
    </div>

    <div class="si-footnote html5_aside epub-type_footnote" id="f1480">
      <a class="si-backref" href="#backlink-1480">1480</a>. Alman bestecisi Johann Sebastian Bach.
    </div>

    <div class="si-footnote html5_aside epub-type_footnote" id="f1481">
      <a class="si-backref" href="#backlink-1481">1481</a>. Alman bestecisi Ludwig van Beethoven.
    </div>

    <div class="si-footnote html5_aside epub-type_footnote" id="f1482">
      <a class="si-backref" href="#backlink-1482">1482</a>. Ses.
    </div>

    <div class="si-footnote html5_aside epub-type_footnote" id="f1483">
      <a class="si-backref" href="#backlink-1483">1483</a>. Matematik, geometri gibi bilimlerle ilgili olan.
    </div>

    <div class="si-footnote html5_aside epub-type_footnote" id="f1484">
      <a class="si-backref" href="#backlink-1484">1484</a>. Yetkiyle.
    </div>

    <div class="si-footnote html5_aside epub-type_footnote" id="f1485">
      <a class="si-backref" href="#backlink-1485">1485</a>. Çeşitli
    </div>

    <div class="si-footnote html5_aside epub-type_footnote" id="f1486">
      <a class="si-backref" href="#backlink-1486">1486</a>. Belirsiz.
    </div>

    <div class="si-footnote html5_aside epub-type_footnote" id="f1487">
      <a class="si-backref" href="#backlink-1487">1487</a>. <em>Macbeth</em>. Shakespeare’in bir oyunu.
    </div>

    <div class="si-footnote html5_aside epub-type_footnote" id="f1488">
      <a class="si-backref" href="#backlink-1488">1488</a>. Delinin, çılgının.
    </div>
  </div>
</body>
</html>
