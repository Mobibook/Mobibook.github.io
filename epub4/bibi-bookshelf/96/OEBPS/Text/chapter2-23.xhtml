<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">23</h1>

    <p>Temmuz ayında 1908 İhtilali<a class="si-noteref epub-type_noteref" href="#f1942" id="backlink-1942">1942</a> oldu. Kör bir gazap borası gibi esti. Asırların kurduğu müesseselerin<a class="si-noteref epub-type_noteref" href="#f1943" id="backlink-1943">1943</a> köklerini söktü. Ağaç devirir gibi zalim<a class="si-noteref epub-type_noteref" href="#f1944" id="backlink-1944">1944</a> devirdi. İçtimaî ve siyasî nizam ve intizamı alt üst etti. Öyle bir kargaşalık oldu ki kim kimdir, ne nedir ayırt edilmez oldu. Ve eski rejim sürgünleri vapur vapur gelmeye başladılar.</p>

    <p>Bu vapurların birinde Tevfik de vardı. Sırtını güneşe vermiş, ayaklarını uzatmış güvertede keyfediyordu. Bir saat sonra limana gireceklerdi.</p>

    <p>O vapuru dolduran sürgünler arasında yalnız ve yalnız ailesiyle zihni meşgul olan Tevfik’ti. Ötekiler birdenbire başlarında esen şöhret rüzgârıyla sarhoştular. İstanbul’dan Padişah, hain diye tekme tokat fırlatılmış, atılmışlardı. Şimdi hepsi birer kahramandı. Hattâ siyasî sebeplerden değil, adî cürümlerden, sırf dolandırıcılık, şantaj yapıp da İstanbul’dan atılanlar bile bugünün şeref ve şan güneşinde ısınıyorlardı.</p>

    <p>İçlerinde bir açıkgöz Çanakkale Boğazı’nı geçerken parlak bir fikir buldu. Para edecek bir fikir. Öteki sürgünlerle konuştu. “Siyaset mağdurları” cemiyetini kurdu. Böyle bir cemiyet için platform, siyasî esaslar falan lâzım değildi. İntihabatta<a class="si-noteref epub-type_noteref" href="#f1945" id="backlink-1945">1945</a> halk onları, ne düşündüklerini, neye inandıklarını sormadan intihap edecekti.<a class="si-noteref epub-type_noteref" href="#f1946" id="backlink-1946">1946</a> Yegâne yapacakları şey sokakta bir gaz sandığının, yahut bir sandalyenin üstüne çıkıp sürgünde çektiklerini azıcık mübalağa ile süsleyerek anlatmak... Ondan sonra mebusluk... Ondan sonra bol maaş ve imtiyazlar!</p>

    <p>Tevfik’in sırtı güneşte onları dinledi. O vapurda “siyaset mağdurları” cemiyetine yazılması teklif edilmeyen bir Tevfik vardı. Herif soytarı! Artık ondan da mebus olmaz ya...</p>

    <p>Nihayet limana girdiler.</p>

    <p>İstanbul şehri kollarını açtı, şevk içinde kahramanlarını sardı. Ve Tevfik İstanbul’u görür görmez bir çocuk gibi ağlamaya başladı.</p>

    <p>Rıhtıma nasıl çıktı? Bunu kendi de fark etmedi. Bir insan denizinde yüzüyor gibiydi.</p>

    <p>Kalabalığın arasında gözüne Sabit Beyağabey’in yüzü ilişti. Arkasına Sinekli Bakkal’ın bütün aşina simaları toplanmıştı. Bütün Sinekli Bakkal sokağının hürriyet kahramanını karşılamaya gelmişti. Tevfik sağa sola omuz vurarak onlara yanaştı.</p>

    <p>Ağabeyonu görür görmez emir verdi. Sinekli Bakkal boğazını yırtarak bağırmaya, alkışlamaya başladı. “Yaşa şa şa...” Nâra, nâra üstüne!</p>

    <p>Tevfik bu tezahürattan o kadar ürkmüştü ki saklanacak yer arıyordu. Şimdi Sinekli Bakkal delikanlıları şişman bir adamı tuttular, omuzlarına kaldırdılar. Bir ayağı bir omuzda, öteki ayağı başka bir omuzda, elinde bayrak, bir adam... İhtilal günlerinin düzine düzine ortaya çıkardığı sokak hatiplerinden biri. Sabit Beyağabey onu Bayezid’de dinlemiş, yeni rejimi en çok hararetle, taşkın ve coşkun şakşakladığı için çok beğenmişti. Bugün de tutmuş Tevfik’in şerefine nutuk etsin diye getirmişti. Mahalleli hatibe<a class="si-noteref epub-type_noteref" href="#f1947" id="backlink-1947">1947</a> on sarı altın v’ad etmişti. Hatip:</p>

    <p>— Ben hürriyet âşığı Sinekli Bakkal’ın yetiştirdiği bir halk kahramanını alkışlamaya geldim, diye başladı. Sesi gürdü, kuvvetliydi.</p>

    <p>Sinekli Bakkal grubunun dışındaki kalabalık bile yanaştı, durdu, dinledi.</p>

    <p>— Geçen istibdat ve zulüm devrinin mazlûmu<a class="si-noteref epub-type_noteref" href="#f1948" id="backlink-1948">1948</a> olan bu kahraman, bizleri kurtaran şanlı, hürriyet kahramanlarından biri (eliyle Tevfik’i gösteriyordu), sen ey hürriyet ve adalet âşığı! Senin huzurunda yemin ediyorum ki hürriyetimizin senedi olan Meşrutiyet’e kim el uzatırsa, ben onun bu ellerle gırtlağını sıkar, anasını ağlatır, iki gözünü birden patlatırım!</p>

    <p>Hatip ellerini, hürriyetin gönüllü muhafızı pençelerini halka uzattı. Kısa parmaklı, geniş kıllı ve korkunç iki el... Tevfik, Gözpatlatan Muzaffer’in ellerini tanıdı.</p>

    <p>Sendeledi. Hapishanede gözlerinin önünde binbir yıldız uçuran bu eller hâlâ kulak tozunda şaklıyor, tepesini yumrukluyormuş gibi geldi.</p>

    <p>Sinekli Bakkal kafilesinden iki kişi arkadan geldiler, koluna girdiler. Biri Vehbi Efendi, öteki Osman’dı.</p>

    <p>— Bu herif burada ne arıyor?</p>

    <p>— Meşrutiyet hatibi... Yeni idareyi alkışlıyor.</p>

    <p>— Ne, ne?</p>

    <p>Osman kolundan çekti:</p>

    <p>— Kalabalıktan çıkalım.</p>

    <p>— Rabia nerede?</p>

    <p>— Torununu süslüyor... Ana oğul Sinekli Bakkal kahramanını bekliyor.</p>

    <p>— Torun... Torun...</p>

    <p>Tevfik’in gözlerinden iki yaş yanaklarına damladı.</p>

    <p>Vehbi Dede dedi ki:</p>

    <p>— Hayal takımına bir çocuk ilave edersin, Tevfik!</p>

    <p class="right">27 İkinci Teşrin 1935<a class="si-noteref epub-type_noteref" href="#f1949" id="backlink-1949">1949</a></p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1942">
      <a class="si-backref" href="#backlink-1942">1942</a>. II. Meşrutiyet: 23 Temmuz 1908.
    </div>

    <div class="si-footnote html5_aside epub-type_footnote" id="f1943">
      <a class="si-backref" href="#backlink-1943">1943</a>. Kurumların.
    </div>

    <div class="si-footnote html5_aside epub-type_footnote" id="f1944">
      <a class="si-backref" href="#backlink-1944">1944</a>. Zulmeden.
    </div>

    <div class="si-footnote html5_aside epub-type_footnote" id="f1945">
      <a class="si-backref" href="#backlink-1945">1945</a>. Seçimde.
    </div>

    <div class="si-footnote html5_aside epub-type_footnote" id="f1946">
      <a class="si-backref" href="#backlink-1946">1946</a>. Seçecekti.
    </div>

    <div class="si-footnote html5_aside epub-type_footnote" id="f1947">
      <a class="si-backref" href="#backlink-1947">1947</a>. Konuşmacıya.
    </div>

    <div class="si-footnote html5_aside epub-type_footnote" id="f1948">
      <a class="si-backref" href="#backlink-1948">1948</a>. Kendisine zulmedilen.
    </div>

    <div class="si-footnote html5_aside epub-type_footnote" id="f1949">
      <a class="si-backref" href="#backlink-1949">1949</a>. 27 Kasım 1935.
    </div>
  </div>
</body>
</html>
