<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">21</h1>

    <p>Yüzü, ancak on dördüncü asır ressamlarından birinin tahayyül edebileceği bir İsa’ya benzerdi. İnsanlara kardeşlik ve iyilik yapmak için gökten yere inmiş bir hali vardı. Ruhu on yedinci asırda yaşardı. Kendisi İkinci Abdülhamid’in sarayına mensuptu. İkinci Mabeyinciydi.<a class="si-noteref epub-type_noteref" href="#f1063" id="backlink-1063">1063</a></p>

    <p>Saray muhitinde<a class="si-noteref epub-type_noteref" href="#f1064" id="backlink-1064">1064</a> onu, vazifesini bir makine intizamıyla yapan bir adam diye tanırlardı. Orada hiçbir dostu, hattâ ahbabı bile yoktu. Husûsî hayatında bile çok az söyleyen ve resmî olan bu adam Mabeyin’de daha resmî, daha sessizdi. Fakat şahsiyetini, kalın perdeler arkasından hissedilen bir ışık gibi, etrafına sezdirmişti.</p>

    <p>Evinde antika hançerler, kitap ciltleri ve eski İngiliz saatleri koleksiyonu yapardı. Bundan başka de yalısının bahçesinde nadide<a class="si-noteref epub-type_noteref" href="#f1065" id="backlink-1065">1065</a> güller yetiştirir, bazân da sandal ağacından arka kaşağıları oyardı. Bu iki merakı, bütün Saray’a girip çıkan yabancılar arasında onu en çok Selim Paşa’ya yaklaştırmıştı.</p>

    <p>Fakat bütün bu işler hep hayatının dışında kalan şeylerdi. On yedinci asrın ilim dünyasına boş zamanını vakfeden<a class="si-noteref epub-type_noteref" href="#f1066" id="backlink-1066">1066</a> bu ruhun heyecansız havasının derin bir yerinde hiç umulmayan azıcık müphem,<a class="si-noteref epub-type_noteref" href="#f1067" id="backlink-1067">1067</a> azıcık mistik<a class="si-noteref epub-type_noteref" href="#f1068" id="backlink-1068">1068</a> bir köşe vardı. Ve o köşede Mevlana’nın <em>Mesnevî</em>’sine<a class="si-noteref epub-type_noteref" href="#f1069" id="backlink-1069">1069</a> bir gün bir nazire yazabilmek<a class="si-noteref epub-type_noteref" href="#f1070" id="backlink-1070">1070</a> için yaşayan bir emel vardı.</p>

    <p>Bundan dolayı Vehbi Dede’ye çok merbuttu...<a class="si-noteref epub-type_noteref" href="#f1071" id="backlink-1071">1071</a> Bundan dolayı Fransızca kütüphanesinin bir tarafında eski Türk, Acem, Arap sırrîlerinin<a class="si-noteref epub-type_noteref" href="#f1072" id="backlink-1072">1072</a> eserlerinin zengin koleksiyonu vardı. Fakat İstanbul’un, o en zengin kütüphanesinde zamanına ait bir tek kitap yoktu.</p>

    <p>Bu çeşit bir adamın İkinci Mabeyinci olması, hem de Padişah’ın teveccüh ve emniyetini haiz olması,<a class="si-noteref epub-type_noteref" href="#f1073" id="backlink-1073">1073</a> göründüğü kadar izahı müşkül bir mesele değildi. O, içtimaî nizamı,<a class="si-noteref epub-type_noteref" href="#f1074" id="backlink-1074">1074</a> tıpkı tabiatın nizamı gibi değişmez ve mutlak telakki ederdi.<a class="si-noteref epub-type_noteref" href="#f1075" id="backlink-1075">1075</a> Padişah, ona göre, içtimaî ve siyasi nizamın bir mümessiliydi.<a class="si-noteref epub-type_noteref" href="#f1076" id="backlink-1076">1076</a> Padişah terbiyeli bir adamdı. Sesini yükseltmez, kimseye dürüşt muamele etmez, hattâ en müzlim<a class="si-noteref epub-type_noteref" href="#f1077" id="backlink-1077">1077</a> cinayetleri bile mütebessim<a class="si-noteref epub-type_noteref" href="#f1078" id="backlink-1078">1078</a> ve terbiyeli bir havada hazırlardı. Terbiye eksikliğini günahların en affedilmezi addeden İkinci Mabeyinci, efendisinin bu çirkin, feci tarafını görmemezliğe gelirdi. İktidar sahiplerinin rekabet entrikaları, haddi aşan hırsızlıkları, memleketi soyup soğana çeviren, apaşikâr alınan ve satılan imtiyaz<a class="si-noteref epub-type_noteref" href="#f1079" id="backlink-1079">1079</a> rezaletleri, rüşvetler, pazarlıklar... Bunların hepsine o mevsimlerin muayyen fırtınaları gibi bakardı. Nasıl o, şimşek çakıp gök gürlediği zaman perdeleri indirir, ince parmaklarını kulaklarına tıkarsa, bu ma’nevî kasırgalar ve musibetler etrafında eserken, dimağında inen kalın bir perde, dimağının kulaklarını tıkayan iki ma’nevî parmağı vardı.</p>

    <p>İkinci Mabeyinci, esasen Saray’ın çirkin safhasıyla<a class="si-noteref epub-type_noteref" href="#f1080" id="backlink-1080">1080</a> doğrudan doğruya alâkadar değildi. Padişah zarif adamların sohbetinden hazzettiği için onunla ekseri münakaşa eder ve onu umumiyetle nişan, ihsan, mahzuziyet<a class="si-noteref epub-type_noteref" href="#f1081" id="backlink-1081">1081</a> ve selâm-ı şâhâne tebliğine<a class="si-noteref epub-type_noteref" href="#f1082" id="backlink-1082">1082</a> memur ederdi. Bu mükâfatların ne gibi kepazelik, fazahat mukâbili<a class="si-noteref epub-type_noteref" href="#f1083" id="backlink-1083">1083</a> olduğunu İkinci Mabeyinci düşünmeye mecbur değildi. Hem o, hiçbir zaman, dünyayı düzeltmek, değiştirmek istememişti, böyle bir lüzûma da inanmamıştı. Değişiklik onca intizamsızlık, anarşi demekti. Bunun için ve şöhret, itibar, nam ve şan hırsını tatmamış olan bu adamın, o dönek havalı Saray’da mevkii herkesten sağlamdı. Padişah ancak böyle ihtirassız bir adamın yanında kendini emniyette, suikasttan masun<a class="si-noteref epub-type_noteref" href="#f1084" id="backlink-1084">1084</a> hissediyordu.</p>

    <p>O gün tebliğe memur olduğu şey onun pek içini rahatsız ediyordu. Bu defa iltifat değil tekdir<a class="si-noteref epub-type_noteref" href="#f1085" id="backlink-1085">1085</a> tebliğ edecekti, hem de hoşlandığı Selim Paşa’ya, hem de hiç hoşlanmadığı Zâti Bey huzurunda. Masasının başında ayakta, dar setresinin içinde ipince, dimdik, renklerini tayin etmek müşkül olan gözleri uzaklarda, ince parmakları bir kalemtıraşla oynuyordu. Koltukta kolunu bacağını sallayarak konuşan, bir sokak satıcısı kadar şamata yapan adamı hiç dinlemiyor gibiydi.</p>

    <p>Selim Paşa, omuzları biraz çökük, kaşları çatık içeri girdi. Koltuktaki adama soğuk bir selâm verdi. Mabeyinci ona masasının yanındaki koltuğu gösterdikten sonra kendisi oturmadan lâkırdıya başladı:</p>

    <p>— Son zamanlarda memlekete mutattan ziyade teşviş ve tehdiş-i ezhan-ı mucip<a class="si-noteref epub-type_noteref" href="#f1086" id="backlink-1086">1086</a> gazete ve risale girdiğini Padişah’a arz ediyorlar.</p>

    <p>Selim Paşa Zâti Bey’i manidar ve müstehzî gözlerle süzdü. Ve Mabeyinci’nin sesindeki gizli istifhamdan<a class="si-noteref epub-type_noteref" href="#f1087" id="backlink-1087">1087</a> istifade ederek hemen dedi ki:</p>

    <p>— Ecnebi postaları vasıtasıyla giriyorlar. Ecnebi müesseseleriyle, genç ve icabatı zamana muttali olan<a class="si-noteref epub-type_noteref" href="#f1088" id="backlink-1088">1088</a> Dâhiliye Nazırı biraderimiz meşguldürler (sakalını tuttu). Yaşım, eski kafam, beni Padişah’ın düşmanlarına –ecnebi bile olsalar– fazla sert muameleye mecbur ediyor. Bilhassa emniyeti şâhâne<a class="si-noteref epub-type_noteref" href="#f1089" id="backlink-1089">1089</a> mevzubahis<a class="si-noteref epub-type_noteref" href="#f1090" id="backlink-1090">1090</a> olursa süferayı<a class="si-noteref epub-type_noteref" href="#f1091" id="backlink-1091">1091</a> bile falakaya çekmekten çekinmem. Halbuki biraderimizin ecnebilere, bilhassa Genç Türklere<a class="si-noteref epub-type_noteref" href="#f1092" id="backlink-1092">1092</a> zaafı –estağfurullah– nezaketi âlemce müsellem.<a class="si-noteref epub-type_noteref" href="#f1093" id="backlink-1093">1093</a></p>

    <p>Zâti Bey:</p>

    <p>— Genç Türk denilen zat, mahdumı âlileri<a class="si-noteref epub-type_noteref" href="#f1094" id="backlink-1094">1094</a> olursa ne buyurulur? Son zamanda bütün muzır risaleler<a class="si-noteref epub-type_noteref" href="#f1095" id="backlink-1095">1095</a> mahdum Bey namına<a class="si-noteref epub-type_noteref" href="#f1096" id="backlink-1096">1096</a> geliyor, dedi.</p>

    <p>— Lütfen ispat buyurun.</p>

    <p>— Maalesef edemem. Mahdum Bey namına gelen evrak, ecnebi postalarından geçiyor. Ecnebilerin üstlerini aratmak bize mümkün değil. Kapitülasyon denen çok acı bir hakikat ve mania<a class="si-noteref epub-type_noteref" href="#f1097" id="backlink-1097">1097</a> var.</p>

    <p>Selim Paşa, İkinci Mabeyinci’nin gözlerini aradı. O olanca nezaketiyle dedi ki:</p>

    <p>— Padişah sadakatinizden şüphe etmiyor. Belki namına gelen muzır evraktan Mahdum Bey haberdar değildir. Nazır Bey’in ifadelerine nazaran bunu haber veren Fransız postası memurlarından bir ecnebi zat. İsmin mektum<a class="si-noteref epub-type_noteref" href="#f1098" id="backlink-1098">1098</a> tutulması elzem.<a class="si-noteref epub-type_noteref" href="#f1099" id="backlink-1099">1099</a> Siz bir defa Mahdum Bey’i isticvap ediniz.<a class="si-noteref epub-type_noteref" href="#f1100" id="backlink-1100">1100</a></p>

    <p>— Af buyurunuz Beyefendi. Oğlum eğer Zatı Şâhâne’nin düşmanlarına iltihak ettiyse bunu en çok benden saklamaya gayret edecektir. Benim bildiğimi anlarsa yalnız inkârla kalmaz, şerikini,<a class="si-noteref epub-type_noteref" href="#f1101" id="backlink-1101">1101</a> belki şeriklerini de haberdar eder. Tahkikatin bu iptidaî safhasında mücrimin,<a class="si-noteref epub-type_noteref" href="#f1102" id="backlink-1102">1102</a> kendinden şüphe edildiğini bilmemesi, en basit polis kaidesidir.</p>

    <p>Selim Paşa sustu.</p>

    <p>Onun Padişah’a sadakati –Zâti Bey’deki gibi– sade maddî menfaatlere istinat etmiyor.<a class="si-noteref epub-type_noteref" href="#f1103" id="backlink-1103">1103</a> Onda bir “devlet” mefhumu<a class="si-noteref epub-type_noteref" href="#f1104" id="backlink-1104">1104</a> vardı ki ona âdetâ “mistik” bir heyecanla bağlıydı. Yalnız Padişah’la bu devlet mefhumunu birbirinden ayırmaya kadir değildi.<a class="si-noteref epub-type_noteref" href="#f1105" id="backlink-1105">1105</a></p>

    <p>— Devlete hıyanet eden<a class="si-noteref epub-type_noteref" href="#f1106" id="backlink-1106">1106</a> kim olursa olsun alimallah<a class="si-noteref epub-type_noteref" href="#f1107" id="backlink-1107">1107</a> tabanlarına öyle bir sopa çekerim ki etleri hallaç pamuğu gibi darmadağın olur. Değil kendi oğlum, hain olan Zat-ı Şâhâne’nin gözbebeği bir şehzade bile olsa Fizan’a<a class="si-noteref epub-type_noteref" href="#f1108" id="backlink-1108">1108</a> yaya yollamaktan çekinmem.</p>

    <p>Gözlerinden ateş çıkararak söylediği bu sözlerden sonra daha hürmetkâr bir vaziyet aldı. Mabeyinci’ye döndü.</p>

    <p>— Şu maruzatımı<a class="si-noteref epub-type_noteref" href="#f1109" id="backlink-1109">1109</a> lütfen Padişah’a bildiriniz: Aflarına mağruren<a class="si-noteref epub-type_noteref" href="#f1110" id="backlink-1110">1110</a> Nazır Bey’in bu meselede vazifelerini yapmadıklarına kailim.<a class="si-noteref epub-type_noteref" href="#f1111" id="backlink-1111">1111</a> Şüphe hâsıl olur olmaz oğlumu ve bütün dostlarını göz hapsine almaları, şayet Fransız postahanesine girerlerse çıkar çıkmaz üstlerini aratması lâzımdı.</p>

    <p>Zâti Bey kendini müdafaa için yerinden fırladı. Fakat İkinci Mabeyinci oda kapısına doğru yürüyordu. Kapıyı arkasından kapadı gitti. Huzura girerken Selim Paşa’nın “sopa ile etleri hallaç pamuğu gibi atılan tabanlardan” bahsinin ne kadar münasebetsiz, ne kadar terbiyeye muhalif olduğunu düşünüyordu.</p>

    <p>Yirmi dakika sonra geldi. Odanın ortasında, ayakta bir irade<a class="si-noteref epub-type_noteref" href="#f1112" id="backlink-1112">1112</a> daha tebliğ etti:</p>

    <p>— Şevketmeap<a class="si-noteref epub-type_noteref" href="#f1113" id="backlink-1113">1113</a> ikinize de selâmı şâhânelerini<a class="si-noteref epub-type_noteref" href="#f1114" id="backlink-1114">1114</a> gönderiyor. Evrak-ı muzirre<a class="si-noteref epub-type_noteref" href="#f1115" id="backlink-1115">1115</a> ithalatı meselesinin tetkikine şimdilik Selim Paşa kullarını memur buyurdular. Zâti Beyefendi’nin bu nazik meseleyi hall<a class="si-noteref epub-type_noteref" href="#f1116" id="backlink-1116">1116</a> için tecrübelerini kâfi<a class="si-noteref epub-type_noteref" href="#f1117" id="backlink-1117">1117</a> bulmuyorlar. Maalesef talebe arasında, bilhassa askerî talebe arasında muzır bir heyecan var. Siz, Paşa Hazretleri, meseleyi tetkik ediniz, lâzım gelen tedabiri<a class="si-noteref epub-type_noteref" href="#f1118" id="backlink-1118">1118</a> alınız ve Padişah’ı günü gününe haberdar ediniz. Zannedersem ikiniz de meşgul olacaksınız, daha ziyade alıkoymayayım.</p>

    <p>Kapıya yürüdü, açtı. Zâti Bey önden çıktı. Bir kırmızı atlas kese gene Paşa’nın avucunu buldu. İkinci Mabeyinci kulağına eğildi, “Teveccüh-i Şâhâneleri’nin bir nişanesi,”<a class="si-noteref epub-type_noteref" href="#f1119" id="backlink-1119">1119</a> diye fısıldadı.</p>

    <p>Bu, Paşa’nın parmaklarını yakan ilk ihsan<a class="si-noteref epub-type_noteref" href="#f1120" id="backlink-1120">1120</a> kesesi oldu. Hattâ parmaklarından kalbine doğru giden bir ateş parçası tutmuş oldu. Devlete ve devletlûya<a class="si-noteref epub-type_noteref" href="#f1121" id="backlink-1121">1121</a> sadakati onu oğlunu takibe mecbur eden acı bir vaziyete düşürmüştü. Bunu kabul ediyordu. Fakat bunun için para almak! “Hükümdar yakınlığı, yakıcı bir ateştir” diyen şair ne kadar haklıydı.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1063">
      <a class="si-backref" href="#backlink-1063">1063</a>. Osmanlı devletinde padişahların dışarıyla olan ilişkilerine bakan, buyruklarını ilgililere bildiren, bazı kişilerin dileklerini kendisine ileten görevli.
    </div>

    <div class="si-footnote html5_aside epub-type_footnote" id="f1064">
      <a class="si-backref" href="#backlink-1064">1064</a>. Çevresinde.
    </div>

    <div class="si-footnote html5_aside epub-type_footnote" id="f1065">
      <a class="si-backref" href="#backlink-1065">1065</a>. Az bulunur.
    </div>

    <div class="si-footnote html5_aside epub-type_footnote" id="f1066">
      <a class="si-backref" href="#backlink-1066">1066</a>. Adayan.
    </div>

    <div class="si-footnote html5_aside epub-type_footnote" id="f1067">
      <a class="si-backref" href="#backlink-1067">1067</a>. Belirsiz.
    </div>

    <div class="si-footnote html5_aside epub-type_footnote" id="f1068">
      <a class="si-backref" href="#backlink-1068">1068</a>. Gizemci.
    </div>

    <div class="si-footnote html5_aside epub-type_footnote" id="f1069">
      <a class="si-backref" href="#backlink-1069">1069</a>. Mevlana’nın eseri. Tasavvuf konularını işleyen, 26 bin beyitten oluşan Farsça manzum eser.
    </div>

    <div class="si-footnote html5_aside epub-type_footnote" id="f1070">
      <a class="si-backref" href="#backlink-1070">1070</a>. Başka bir manzume örnek alınarak aynı ölçü ve uyakla yazılan manzume yazabilmek.
    </div>

    <div class="si-footnote html5_aside epub-type_footnote" id="f1071">
      <a class="si-backref" href="#backlink-1071">1071</a>. Bağlıydı.
    </div>

    <div class="si-footnote html5_aside epub-type_footnote" id="f1072">
      <a class="si-backref" href="#backlink-1072">1072</a>. Mistiklerinin.
    </div>

    <div class="si-footnote html5_aside epub-type_footnote" id="f1073">
      <a class="si-backref" href="#backlink-1073">1073</a>. Sahip olması.
    </div>

    <div class="si-footnote html5_aside epub-type_footnote" id="f1074">
      <a class="si-backref" href="#backlink-1074">1074</a>. Sosyal düzeni.
    </div>

    <div class="si-footnote html5_aside epub-type_footnote" id="f1075">
      <a class="si-backref" href="#backlink-1075">1075</a>. Kabul ederdi.
    </div>

    <div class="si-footnote html5_aside epub-type_footnote" id="f1076">
      <a class="si-backref" href="#backlink-1076">1076</a>. Temsilcisiydi.
    </div>

    <div class="si-footnote html5_aside epub-type_footnote" id="f1077">
      <a class="si-backref" href="#backlink-1077">1077</a>. Karanlık.
    </div>

    <div class="si-footnote html5_aside epub-type_footnote" id="f1078">
      <a class="si-backref" href="#backlink-1078">1078</a>. Gülümseyerek.
    </div>

    <div class="si-footnote html5_aside epub-type_footnote" id="f1079">
      <a class="si-backref" href="#backlink-1079">1079</a>. Ayrıcalık.
    </div>

    <div class="si-footnote html5_aside epub-type_footnote" id="f1080">
      <a class="si-backref" href="#backlink-1080">1080</a>. Görünen taraflarıyla.
    </div>

    <div class="si-footnote html5_aside epub-type_footnote" id="f1081">
      <a class="si-backref" href="#backlink-1081">1081</a>. Hoşlanma, hazzetme.
    </div>

    <div class="si-footnote html5_aside epub-type_footnote" id="f1082">
      <a class="si-backref" href="#backlink-1082">1082</a>. Padişah’ın selamını iletme.
    </div>

    <div class="si-footnote html5_aside epub-type_footnote" id="f1083">
      <a class="si-backref" href="#backlink-1083">1083</a>. Terbiyesizlik karşılığı.
    </div>

    <div class="si-footnote html5_aside epub-type_footnote" id="f1084">
      <a class="si-backref" href="#backlink-1084">1084</a>. Korunmuş.
    </div>

    <div class="si-footnote html5_aside epub-type_footnote" id="f1085">
      <a class="si-backref" href="#backlink-1085">1085</a>. Azarlama.
    </div>

    <div class="si-footnote html5_aside epub-type_footnote" id="f1086">
      <a class="si-backref" href="#backlink-1086">1086</a>. Alışılagelenden çok kafa karıştıran.
    </div>

    <div class="si-footnote html5_aside epub-type_footnote" id="f1087">
      <a class="si-backref" href="#backlink-1087">1087</a>. Sorudan.
    </div>

    <div class="si-footnote html5_aside epub-type_footnote" id="f1088">
      <a class="si-backref" href="#backlink-1088">1088</a>. Zamanın icaplarını bilen.
    </div>

    <div class="si-footnote html5_aside epub-type_footnote" id="f1089">
      <a class="si-backref" href="#backlink-1089">1089</a>. Padişah’ın güvenliği.
    </div>

    <div class="si-footnote html5_aside epub-type_footnote" id="f1090">
      <a class="si-backref" href="#backlink-1090">1090</a>. Söz konusu.
    </div>

    <div class="si-footnote html5_aside epub-type_footnote" id="f1091">
      <a class="si-backref" href="#backlink-1091">1091</a>. Elçileri.
    </div>

    <div class="si-footnote html5_aside epub-type_footnote" id="f1092">
      <a class="si-backref" href="#backlink-1092">1092</a>. Jöntürkler. II. Abdülhamid döneminde özellikle yurtdışında siyasal muhalefet hareketine katılan kişilere verilen ad.
    </div>

    <div class="si-footnote html5_aside epub-type_footnote" id="f1093">
      <a class="si-backref" href="#backlink-1093">1093</a>. Herkesçe bilinmiyor.
    </div>

    <div class="si-footnote html5_aside epub-type_footnote" id="f1094">
      <a class="si-backref" href="#backlink-1094">1094</a>. Oğlunuz.
    </div>

    <div class="si-footnote html5_aside epub-type_footnote" id="f1095">
      <a class="si-backref" href="#backlink-1095">1095</a>. Küçük kitaplar.
    </div>

    <div class="si-footnote html5_aside epub-type_footnote" id="f1096">
      <a class="si-backref" href="#backlink-1096">1096</a>. Adına.
    </div>

    <div class="si-footnote html5_aside epub-type_footnote" id="f1097">
      <a class="si-backref" href="#backlink-1097">1097</a>. Engel.
    </div>

    <div class="si-footnote html5_aside epub-type_footnote" id="f1098">
      <a class="si-backref" href="#backlink-1098">1098</a>. Gizli.
    </div>

    <div class="si-footnote html5_aside epub-type_footnote" id="f1099">
      <a class="si-backref" href="#backlink-1099">1099</a>. Gerekli.
    </div>

    <div class="si-footnote html5_aside epub-type_footnote" id="f1100">
      <a class="si-backref" href="#backlink-1100">1100</a>. Sorguya çekiniz.
    </div>

    <div class="si-footnote html5_aside epub-type_footnote" id="f1101">
      <a class="si-backref" href="#backlink-1101">1101</a>. Arkadaşını.
    </div>

    <div class="si-footnote html5_aside epub-type_footnote" id="f1102">
      <a class="si-backref" href="#backlink-1102">1102</a>. Suçlunun.
    </div>

    <div class="si-footnote html5_aside epub-type_footnote" id="f1103">
      <a class="si-backref" href="#backlink-1103">1103</a>. Dayanmıyor.
    </div>

    <div class="si-footnote html5_aside epub-type_footnote" id="f1104">
      <a class="si-backref" href="#backlink-1104">1104</a>. Kavramı.
    </div>

    <div class="si-footnote html5_aside epub-type_footnote" id="f1105">
      <a class="si-backref" href="#backlink-1105">1105</a>. Gücü yetmiyordu.
    </div>

    <div class="si-footnote html5_aside epub-type_footnote" id="f1106">
      <a class="si-backref" href="#backlink-1106">1106</a>. İhanet eden.
    </div>

    <div class="si-footnote html5_aside epub-type_footnote" id="f1107">
      <a class="si-backref" href="#backlink-1107">1107</a>. Allah bilir.
    </div>

    <div class="si-footnote html5_aside epub-type_footnote" id="f1108">
      <a class="si-backref" href="#backlink-1108">1108</a>. Libya’nın güneybatısında bir il.
    </div>

    <div class="si-footnote html5_aside epub-type_footnote" id="f1109">
      <a class="si-backref" href="#backlink-1109">1109</a>. Arz ettiklerimi.
    </div>

    <div class="si-footnote html5_aside epub-type_footnote" id="f1110">
      <a class="si-backref" href="#backlink-1110">1110</a>. Sığınarak.
    </div>

    <div class="si-footnote html5_aside epub-type_footnote" id="f1111">
      <a class="si-backref" href="#backlink-1111">1111</a>. İnanıyorum.
    </div>

    <div class="si-footnote html5_aside epub-type_footnote" id="f1112">
      <a class="si-backref" href="#backlink-1112">1112</a>. Buyruk.
    </div>

    <div class="si-footnote html5_aside epub-type_footnote" id="f1113">
      <a class="si-backref" href="#backlink-1113">1113</a>. Padişah.
    </div>

    <div class="si-footnote html5_aside epub-type_footnote" id="f1114">
      <a class="si-backref" href="#backlink-1114">1114</a>. Selamlarını.
    </div>

    <div class="si-footnote html5_aside epub-type_footnote" id="f1115">
      <a class="si-backref" href="#backlink-1115">1115</a>. Zararlı evrak.
    </div>

    <div class="si-footnote html5_aside epub-type_footnote" id="f1116">
      <a class="si-backref" href="#backlink-1116">1116</a>. Çözmek.
    </div>

    <div class="si-footnote html5_aside epub-type_footnote" id="f1117">
      <a class="si-backref" href="#backlink-1117">1117</a>. Yeterli.
    </div>

    <div class="si-footnote html5_aside epub-type_footnote" id="f1118">
      <a class="si-backref" href="#backlink-1118">1118</a>. Tedbirleri.
    </div>

    <div class="si-footnote html5_aside epub-type_footnote" id="f1119">
      <a class="si-backref" href="#backlink-1119">1119</a>. Padişah’ın beğenisinin bir göstergesi.
    </div>

    <div class="si-footnote html5_aside epub-type_footnote" id="f1120">
      <a class="si-backref" href="#backlink-1120">1120</a>. Bağış.
    </div>

    <div class="si-footnote html5_aside epub-type_footnote" id="f1121">
      <a class="si-backref" href="#backlink-1121">1121</a>. Padişah’a.
    </div>
  </div>
</body>
</html>
