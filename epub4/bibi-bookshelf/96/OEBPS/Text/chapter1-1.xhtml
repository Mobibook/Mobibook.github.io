<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">1</h1>

    <div class="epigraph html5_section epub-type_epigraph">
      <p>“Kâinatta ne varsa hepsi vehim ve hayal, yani aynalara vuran akisler veyahut gölgeler.”<a class="si-noteref epub-type_noteref" href="#f1" id="backlink-1">1</a></p>
    </div>

    <p class="clear">Bu dar arka sokak bulunduğu semtin adını almıştır: <em>Sinekli Bakkal.</em></p>

    <p>Evler hep ahşap ve iki katlı. Köhne çatılar; karşıdan karşıya birbirinin üstüne abanır gibi uzanmış eski zaman saçakları. Ortada baştan başa uzanan bir aralık kalmış olmasa, sokak üstü kemerli karanlık bir geçit olacak. Doğuda batıda, bu aralık, renkten renge giren bir ışık yolu olur. Fakat sokağın yanları her zaman serin ve loştur.</p>

    <p>Köşenin başında durup bakarsanız: Her pencerede kırmızı toprak saksılar ve kararmış gaz sandıkları. Saksılarda al, beyaz, mor sardunya, küpe çiçeği, karanfil. Gaz sandıklarında öbek öbek yeşil fesleğen. Ta köşede bir mor salkım çardağı, altında civarın en işlek çeşmesi. Bütün bunların arkasında tiyatro dekorunu andıran beyaz, uzun, ince minare.</p>

    <p>Sürülü kafeslerin arkasında kocakarı başları dizili. Arada dikişlerini bırakır, pencereden bağıra bağıra dedikodu yaparlar. Sokakta, ayağı takunyalı, başı yazma örtülü, eli bakraçlı kadınlar çeşmeye gider gelirler. Saçları iki örgülü kız çocukları kapı eşiklerinde sakız çiğner; çakşırı<a class="si-noteref epub-type_noteref" href="#f2" id="backlink-2">2</a> yırtık, yalınayak, başı kabak oğlanlar kırık taşlar arasındaki su birikintileri etrafında çömelmiş kâğıttan gemi yüzdürürler.</p>

    <p>Burası dünyanın herhangi yerindeki bir fukara mahallesinden çok farklı değildir. Bir geçitten ziyade toplantı yeri: Mahalleli orada muhabbet eder, konuşur, kavga eder, eğlenir. Hayatın orada geçmeyecek bir safhası<a class="si-noteref epub-type_noteref" href="#f3" id="backlink-3">3</a> yok gibidir. İhtiyarlar, vaktiyle çeşme başında doğuran kadın bile olduğunu gülerek rivayet ederler.<a class="si-noteref epub-type_noteref" href="#f4" id="backlink-4">4</a></p>

    <p>Eğer bir yabancı durur, su dolduran kadınlarla ahbaplık ederse bir kınalı parmak ona mutlak iki yer gösterir. Biri Mustafa Efendi’nin “İstanbul Bakkaliyesi”, öteki, arka pencereleri çeşmenin üstüne açılan İmam’ın evi. Birincisi sokağın ortasındaki evlerden birinin altına kara bir kovuk gibi gömülen dükkân, öteki sokağın biricik üç katlı binası. Gerçi kapısı öteki sokağa açılır, fakat küçük Sinekli Bakkal onu benimsemek ister. Çünkü zengin fakir bütün civar halkı, ölüm, doğum, nikâh gibi hayatî meselelerde o eve gelmek mecburiyetindedir.</p>

    <p>Mustafa Efendi herhangi meddahın tarif ettiği hasis, tiryaki bir mahalle bakkalı. İmam? Şöyle bir bakılsa herhangi bir mahalle imamına benzer, fakat hakikatte o kendinden başka kimseye benzemez.</p>

    <p>Kirpi kılları gibi ayakta duran iki kalın kaş, içeriye çökmüş, kömür gibi siyah, kor gibi yakıcı, burgu gibi keskin iki ufak göz. Burun uzun ve tilkivârî.<a class="si-noteref epub-type_noteref" href="#f5" id="backlink-5">5</a> Kara sakal hayli kırlaşmış. Boyu kısa, vücudu cılızdır. Fakat beyaz sarığın kallâviliği,<a class="si-noteref epub-type_noteref" href="#f6" id="backlink-6">6</a> geniş yenli lâtanın<a class="si-noteref epub-type_noteref" href="#f7" id="backlink-7">7</a> içinde ağır ağır sallana sallana yürüyüşü ona husûsî bir heybet verir.</p>

    <p>İriyarı erkeklerin bile gıpta edeceği gür, kalın bir sesi vardır. Vaaz eder gibi şedit<a class="si-noteref epub-type_noteref" href="#f8" id="backlink-8">8</a> bir talâkatla<a class="si-noteref epub-type_noteref" href="#f9" id="backlink-9">9</a> konuşur, gündelik lâkırdıları bile Kuran okur gibi tecvitle<a class="si-noteref epub-type_noteref" href="#f10" id="backlink-10">10</a> söyler, her elif onun ağzından “dallîn”deki<a class="si-noteref epub-type_noteref" href="#f11" id="backlink-11">11</a> elif miktarı çekilir.</p>

    <p>Defin ilmühaberi,<a class="si-noteref epub-type_noteref" href="#f12" id="backlink-12">12</a> nikâh izinnamesi almak için çekişe çekişe onunla pazarlık edenler ona pinti imam, hasis imam der geçerler. Fakat küçük mescitte vaaza devam edenler, huzurunda biraz korku, biraz da rahatsızlık hissederler.</p>

    <p>Eğer Sinekli Bakkal İmamı İkinci Abdülhamid’in tedhiş<a class="si-noteref epub-type_noteref" href="#f13" id="backlink-13">13</a> devrinde gelmeyip de on dördüncü asırda gelseydi, gözlerinin ateşi, akidesinin<a class="si-noteref epub-type_noteref" href="#f14" id="backlink-14">14</a> korkunçluğu, bilhassa üslubunun kudretiyle sürüleri başına toplayıp herhangi bir fikir peşinde sürükleyecek softa tiplerden biri olabilirdi.</p>

    <p>Cemaate telkin etmek istediği naslar<a class="si-noteref epub-type_noteref" href="#f15" id="backlink-15">15</a> bıçak gibi keskindir. İnsan için hayatta iki yol vardır: Biri cennete, biri cehenneme çıkar. Vaazlarında İmam ikinci yolu daha parlak, daha canlı olarak anlatır. Cehennemin bilmediği köşesi, ukubetin<a class="si-noteref epub-type_noteref" href="#f16" id="backlink-16">16</a> tarif edemeyeceği şekli yoktur. Ona göre cehennem yolcuları zevke, cümbüşe düşkün gafillerdir.<a class="si-noteref epub-type_noteref" href="#f17" id="backlink-17">17</a> Bunu öyle anlatır ki cemaatin genç tarafından derhal bu gafillere iltihak etmek<a class="si-noteref epub-type_noteref" href="#f18" id="backlink-18">18</a> hevesi uyanır. Cennet yolcuları bambaşka insanlardır. Gülmezler, oynamazlar, rahat etmezler ve kimseye rahat vermezler. Onlar için zevk ve neşe veren her şey günahtır. Oyun ve eğlence zihniyeti ile işlenen her fiil kebairdendir.<a class="si-noteref epub-type_noteref" href="#f19" id="backlink-19">19</a> Bunlar suratları açık, kalpleri elem içinde, her an ahret<a class="si-noteref epub-type_noteref" href="#f20" id="backlink-20">20</a> düşüncesiyle meşguldürler. İyilik, kötülük düşüncesiyle, yoksullara yardım, yalan söylememek, kalp kırmamak gibi ahlaki kaidelerle İmam, vaazlarında hemen hiç meşgul olmaz. Onun dünyaya öğretmek istediği bir şey vardır. Hazza ve sevince, umum hayat tecellisine karşı dinmeyen bir kin, affetmeyen bir düşmanlık. İşte bunun için yolunun üstünde tebessümler dudaklarda donar, kahkahalar kısılır, çocuklar çil yavrusu gibi dağılır.</p>

    <p>Sinekli Bakkal sokağında daimî bir ahret havası yaratmak isteyen İmam, insanların günah temayüllerinin<a class="si-noteref epub-type_noteref" href="#f21" id="backlink-21">21</a> karşısında kendini aciz<a class="si-noteref epub-type_noteref" href="#f22" id="backlink-22">22</a> buldu. Mahalle halkı neşeli, gürültülü, bidüziye<a class="si-noteref epub-type_noteref" href="#f23" id="backlink-23">23</a> Allah yolundan şeytan yoluna kayan insanlardı. Fakat o meyus<a class="si-noteref epub-type_noteref" href="#f24" id="backlink-24">24</a> olacak hilkatte<a class="si-noteref epub-type_noteref" href="#f25" id="backlink-25">25</a> değildi.</p>

    <p>İmam, karısını genç kaybetti ve bir daha dünya evine girmedi. Emine adlı bir kızından başka kimsesi yoktu. Bu, beyaz gergin tenli, penbe yanaklı, fare kapanı gibi sımsıkı kapanan ince dudaklı, küçük kara gözlü bir kızcağızdı. Temizdi, hamarattı, titizdi, mahalle çocuklarıyla oynamaya tenezzül etmezdi.<a class="si-noteref epub-type_noteref" href="#f26" id="backlink-26">26</a> Suratsızdı, gülmezdi, İmam’ın akidesinin biricik timsali gibiydi. Fakat insanları ummadıkları yerden vuran aksi talih, İmam’a Emine’ nin eliyle en acı bir darbe indirdi. Kız on yedi yaşında iken mahallede haylazlığı ile meşhur zenne<a class="si-noteref epub-type_noteref" href="#f27" id="backlink-27">27</a> rolüne çıkan “Kız Tevfik” lakaplı bir delikanlıya kaçtı. Esasen münasebetleri<a class="si-noteref epub-type_noteref" href="#f28" id="backlink-28">28</a> mektep sıralarında başlamıştı. İki çocuk aynı rahle önünde diz çökmüşler, aynı kalfa peşinde mektebe gitmişler ve başlanma alaylarında “Şol cennetin ırmakları” ilahisini bir ağızdan söylemişlerdi. Dışı ve içi hiç birbirine benzemeyen bu iki çocuğu, tabiat, hesaba, mantığa sığmayan hikmetiyle<a class="si-noteref epub-type_noteref" href="#f29" id="backlink-29">29</a> birleştirivermişti.</p>

    <p>Tevfik ta o zamanlarda uzun bacaklı, gürbüz, kestane rengi gözleri bir kız çocuğu gibi tatlı, kırmızı dudakları durmadan söyler, yaramaz, maskara bir oğlandı.</p>

    <p>Yürüyüp söylemeye başladığı andan itibaren herkesin taklidini yapmış, bütün mahalleyi güldürmüştü.</p>

    <p>Dul annesiyle dayısı bakkal Mustafa Efendi’nin evinde yatar kalkardı. İhtiyarın bütün ısrarına rağmen ne bir yere çırak oldu ne de bir sanata girdi. Başıboş, İstanbul sokaklarında sürter dururdu. Bütün havailikle beraber gene İstanbul’un hudaî nabit<a class="si-noteref epub-type_noteref" href="#f30" id="backlink-30">30</a> yetiştirdiği halk sanatkârlarının husûsiyyetlerini de gösteriyordu.</p>

    <p>Sanatkârlık şöhreti pek erken, dayısının bahçesinde ramazan geceleri Karagöz oynatırken başladı. Bu işten oğlana cep harçlığı çıkacağını hesap eden Mustafa Efendi itiraz etmedi. Memulünden<a class="si-noteref epub-type_noteref" href="#f31" id="backlink-31">31</a> çok kolay kopardığı izni alır almaz, Tevfik, tavan arasından eski mukavva kutuları sırtladı, indirdi; dükkândan beş on renkli kalem aşırdı; bir hafta mütemadiyen<a class="si-noteref epub-type_noteref" href="#f32" id="backlink-32">32</a> kesti, biçti, boyadı; bir alay kâğıttan sanatkâr ortaya attı. Hattâ Karagöz takımına bir iki yeni sima bile ilave etti.</p>

    <p>Başlıcaları, Mustafa Efendi’ye benzeyen bakkal, İmam’a benzeyen, yerden bitme, koca sarıklı bir ihtiyar imam. Bir de Emine’nin eşi küçük bir mahalle güzeli... Tevfik perde kurup, şem’a<a class="si-noteref epub-type_noteref" href="#f33" id="backlink-33">33</a> yakıp “zıll ü hayal”<a class="si-noteref epub-type_noteref" href="#f34" id="backlink-34">34</a> göstermekle başladığı gecenin haftasında çocuk seyircilerin arasında bir sürü yaşlı başlı adam peyda oldu. Haftanın bir gecesinde yalnız kadınlara oynayacak kadar mahallede rağbet kazandı.</p>

    <p>Bakkal ile İmam’ın karikatürleri perdede belirince büyükler arasında hafif bir fısıltı başlıyor, mahalle güzeli çıkar çıkmaz, çocuklar ayaklarını yere vuruyor, “Emine’ dir Emine...” diye bir ezgi tutturuyorlardı.</p>

    <p>On dokuz yaşında, Tevfik, kadın rolüne çıkan orta oyuncularının en meşhurlarından olmuştu. Oyun Çırpıcı Çayırı’na gelince, mahalleli ne yapıp yapıp onu seyre giderlerdi.</p>

    <p>Erkekler kendisine pek yüz vermezlerdi. Ne de olsa semtlerinde yetişmiş bir gencin, yüzüne lâdenden<a class="si-noteref epub-type_noteref" href="#f35" id="backlink-35">35</a> ben koyup kaşına rastık,<a class="si-noteref epub-type_noteref" href="#f36" id="backlink-36">36</a> gözüne sürme çekip kırıtması cinsî haysiyetlerine<a class="si-noteref epub-type_noteref" href="#f37" id="backlink-37">37</a> dokunuyordu. Fakat en ciddisi bile onun maskaralığına gülmekten kırılırdı. Hattâ civarın kibar tarafında konağı olan Zaptiye Nazırı Selim Paşa da Tevfik’i görmeye gitmiş, şanına yaraşmayacak bir hafiflikle kahkaha salıvermişti.</p>

    <p>Aynı sene Tevfik, birbiri ardınca dayısını ve anasını kaybetti. Birinden dükkân, ev ve arkasındaki bostanımsı bahçe kaldı; ötekinden yüreğine bir türlü dolmayan bir boşluk, bir hüzün yerleşti. Bu iki hisse başka başka sebeplerle, esasen kafes arkasından, kapı aralığından devam ededuran Emine-Tevfik münasebetini körükledi.</p>

    <p>İstanbul Bakkaliyesi işlek bir dükkân, işini bilen bir bakkal, orada pekâlâ para kazanabilir. Emine’yi, bu pek düşündürdü. Esasen Tevfik’de gözü vardı. Bütün mütehakkim<a class="si-noteref epub-type_noteref" href="#f38" id="backlink-38">38</a> tabiatler gibi o da, balmumu gibi kalıptan kalıba giren Tevfik’de, ideal bir koca sezdi. Tevfik’in ağzından, oyunculuğu bırakıp bakkallık edeceğine dair söz alır almaz, İmam’ın evinden kaçtı. İmam’ın burnunu kırmak için bu münasebeti körükleyen mahalleli, gençlere yardım etti. Nikâhları başka bir mahallede kıyıldı. İmam’ ın kızı, Tevfik’in evine geldiği gün İmam, mahalle huzurunda Emine’yi reddetti.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1">
      <a class="si-backref" href="#backlink-1">1</a>. Molla Cami’nin bir sözünün Türkçeye çevirisidir: “Evrende ne varsa hepsi kuruntu ve hayal, yani aynalara vuran yansımalar ve gölgeler.”
    </div>

    <div class="si-footnote html5_aside epub-type_footnote" id="f2">
      <a class="si-backref" href="#backlink-2">2</a>. Bir çeşit erkek şalvarı.
    </div>

    <div class="si-footnote html5_aside epub-type_footnote" id="f3">
      <a class="si-backref" href="#backlink-3">3</a>. Evresi.
    </div>

    <div class="si-footnote html5_aside epub-type_footnote" id="f4">
      <a class="si-backref" href="#backlink-4">4</a>. Anlatırlar.
    </div>

    <div class="si-footnote html5_aside epub-type_footnote" id="f5">
      <a class="si-backref" href="#backlink-5">5</a>. Tilkininki gibi.
    </div>

    <div class="si-footnote html5_aside epub-type_footnote" id="f6">
      <a class="si-backref" href="#backlink-6">6</a>. İriliği.
    </div>

    <div class="si-footnote html5_aside epub-type_footnote" id="f7">
      <a class="si-backref" href="#backlink-7">7</a>. Osmanlılarda din işleriyle uğraşan hocalar sınıfının giydiği bir tür üstlük.
    </div>

    <div class="si-footnote html5_aside epub-type_footnote" id="f8">
      <a class="si-backref" href="#backlink-8">8</a>. Şiddetli.
    </div>

    <div class="si-footnote html5_aside epub-type_footnote" id="f9">
      <a class="si-backref" href="#backlink-9">9</a>. Düzgün söz söyleme kolaylığıyla.
    </div>

    <div class="si-footnote html5_aside epub-type_footnote" id="f10">
      <a class="si-backref" href="#backlink-10">10</a>. Kelimelerin söylenişinde, seslerin çıkaklarına, uzunluk ve kısalıklarına göre okunması.
    </div>

    <div class="si-footnote html5_aside epub-type_footnote" id="f11">
      <a class="si-backref" href="#backlink-11">11</a>. “Dâllin.” Arapça; sapıtmışlar, yoldan çıkmışlar. Kuran’da Fatiha Suresi’nin son kelimesidir ve “a” (elif) harfi uzatılarak okunur.
    </div>

    <div class="si-footnote html5_aside epub-type_footnote" id="f12">
      <a class="si-backref" href="#backlink-12">12</a>. Ölüyü gömmek için gerekli resmi belge.
    </div>

    <div class="si-footnote html5_aside epub-type_footnote" id="f13">
      <a class="si-backref" href="#backlink-13">13</a>. Dehşet.
    </div>

    <div class="si-footnote html5_aside epub-type_footnote" id="f14">
      <a class="si-backref" href="#backlink-14">14</a>. Dinî inancının.
    </div>

    <div class="si-footnote html5_aside epub-type_footnote" id="f15">
      <a class="si-backref" href="#backlink-15">15</a>. Dinsel dogmalar.
    </div>

    <div class="si-footnote html5_aside epub-type_footnote" id="f16">
      <a class="si-backref" href="#backlink-16">16</a>. Cezanın.
    </div>

    <div class="si-footnote html5_aside epub-type_footnote" id="f17">
      <a class="si-backref" href="#backlink-17">17</a>. Bilgisizlerdir.
    </div>

    <div class="si-footnote html5_aside epub-type_footnote" id="f18">
      <a class="si-backref" href="#backlink-18">18</a>. Katılmak.
    </div>

    <div class="si-footnote html5_aside epub-type_footnote" id="f19">
      <a class="si-backref" href="#backlink-19">19</a>. Büyük günahlardandır.
    </div>

    <div class="si-footnote html5_aside epub-type_footnote" id="f20">
      <a class="si-backref" href="#backlink-20">20</a>. Öbür dünya.
    </div>

    <div class="si-footnote html5_aside epub-type_footnote" id="f21">
      <a class="si-backref" href="#backlink-21">21</a>. Eğilimlerinin.
    </div>

    <div class="si-footnote html5_aside epub-type_footnote" id="f22">
      <a class="si-backref" href="#backlink-22">22</a>. Güçsüz.
    </div>

    <div class="si-footnote html5_aside epub-type_footnote" id="f23">
      <a class="si-backref" href="#backlink-23">23</a>. Durmadan, ardı arkası kesilmeden.
    </div>

    <div class="si-footnote html5_aside epub-type_footnote" id="f24">
      <a class="si-backref" href="#backlink-24">24</a>. Umutsuz.
    </div>

    <div class="si-footnote html5_aside epub-type_footnote" id="f25">
      <a class="si-backref" href="#backlink-25">25</a>. Yaradılışta.
    </div>

    <div class="si-footnote html5_aside epub-type_footnote" id="f26">
      <a class="si-backref" href="#backlink-26">26</a>. Alçakgönüllülük göstermezdi.
    </div>

    <div class="si-footnote html5_aside epub-type_footnote" id="f27">
      <a class="si-backref" href="#backlink-27">27</a>. Orta oyununda kadın rolüne çıkan erkek oyuncu.
    </div>

    <div class="si-footnote html5_aside epub-type_footnote" id="f28">
      <a class="si-backref" href="#backlink-28">28</a>. İlişkileri.
    </div>

    <div class="si-footnote html5_aside epub-type_footnote" id="f29">
      <a class="si-backref" href="#backlink-29">29</a>. Gizli sebebiyle.
    </div>

    <div class="si-footnote html5_aside epub-type_footnote" id="f30">
      <a class="si-backref" href="#backlink-30">30</a>. Eğitim görmemiş, kendi kendini yetirtirmiş kimse.
    </div>

    <div class="si-footnote html5_aside epub-type_footnote" id="f31">
      <a class="si-backref" href="#backlink-31">31</a>. Umduğundan.
    </div>

    <div class="si-footnote html5_aside epub-type_footnote" id="f32">
      <a class="si-backref" href="#backlink-32">32</a>. Sürekli.
    </div>

    <div class="si-footnote html5_aside epub-type_footnote" id="f33">
      <a class="si-backref" href="#backlink-33">33</a>. Mum.
    </div>

    <div class="si-footnote html5_aside epub-type_footnote" id="f34">
      <a class="si-backref" href="#backlink-34">34</a>. Gölge ve hayal.
    </div>

    <div class="si-footnote html5_aside epub-type_footnote" id="f35">
      <a class="si-backref" href="#backlink-35">35</a>. Laden bitkisinden elde edilen sürme, rastık.
    </div>

    <div class="si-footnote html5_aside epub-type_footnote" id="f36">
      <a class="si-backref" href="#backlink-36">36</a>. Kadınların kaşlarını veya saçlarını boyamak için sürdükleri siyah boya.
    </div>

    <div class="si-footnote html5_aside epub-type_footnote" id="f37">
      <a class="si-backref" href="#backlink-37">37</a>. Onurlarına.
    </div>

    <div class="si-footnote html5_aside epub-type_footnote" id="f38">
      <a class="si-backref" href="#backlink-38">38</a>. Hükmeden.
    </div>
  </div>
</body>
</html>
