<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">5</h1>

    <p>İkinci Mabeyinci Robert Kolej kapısının sırasındaki yalılardan birinde oturur. Ecdadından kalma iki yüz yıllık bir bina. Fakat birçok ilavelere ve tamirlere rağmen hâlâ yerli mimarînin sadeliği, husûsî vakarı, verdiği genişlik hissi bozulmamış. Arkasında, yumuşak yamacın ta tepesine uzanan büyük bir çam ve çınar korusu vardır. Ve korunun bitiminde sırtını yamaca vermiş, ağaçların arasına sokulmuş küçük, beyaz bir şelale vardır.</p>

    <p>Birinci kanunun<a class="si-noteref epub-type_noteref" href="#f1376" id="backlink-1376">1376</a> ilk perşembe sabahı Rabia bu yalıya gitti. İçeri girer girmez biraz Selim Paşa’nın konağını hatırladı. Sofaları büyük, merdivenleri çifte, pencereleri şâhâne, ışık içinde bir yalı. Eşyası daha mutena,<a class="si-noteref epub-type_noteref" href="#f1377" id="backlink-1377">1377</a> daha ince bir zevkin eseri. Halıların, avizelerin adedi o kadar çok değil, fakat her eşya gibi onlar da birer şaheser. Sofalardan geçerken ikide birde duvarlarda Lale Devri’ni<a class="si-noteref epub-type_noteref" href="#f1378" id="backlink-1378">1378</a> tasvir eden bir iki tarama resme gözleri daldı kaldı.</p>

    <p>Bu yalıda Rabia’ya yepyeni gelen şey açık ocaklardı. İçlerinde yığın yığın odun yanıyor, şöminelerin hepsi renkli mermerden oyulmuş. Taze<a class="si-noteref epub-type_noteref" href="#f1379" id="backlink-1379">1379</a> bir halayık onu karşıladı ve önünde yürüyerek yol gösterdi. Misafir salonuna yaklaşırken içerden oldukça iyi bilen birinin piyano çaldığını duydu. Halayık:</p>

    <p>— Arif Bey çalıyor, dedi. Beyefendi’nin yeğeni. Komşu hanımların hiçbiri bizim küçükbeyden kaçmaz. Siz de belki aldırmazsınız.</p>

    <p>— Tabiî.</p>

    <p>Arkasında yeni lâhûraki<a class="si-noteref epub-type_noteref" href="#f1380" id="backlink-1380">1380</a> siyah yeldirmesi, başında belden aşağı düşen beyaz örtüsü vardı. Her zamanki gibi uzun siyah peçesi arkasına atılmıştı. Pamuklu eldivenleri çantasını sıkı sıkı tutuyor. Bu kıyafetle o, orduların içine girebilir. Taze halayığın açtığı kapıdan her vakitki sükûnu ile salona girdi.</p>

    <p>Bu muhteşem yalının hanımı, Mabeyinci’nin süt ninesi İkbal Hanım’dı. İkinci Mabeyinci Satvet Bey hiç evlenmemişti. Bu koca evde süt ninesi ve kendi büyüttüğü, yetiştirdiği yetim yeğeni Arif’le beraber yaşıyordu.</p>

    <p>Yeşil gron entarili, kuru ve ufacık bir ihtiyar kadın, genç hafız içeri girer girmez, elindeki dikişi yere bıraktı, oturduğu koltuktan kalktı, kapıya doğru yürüdü. Bu İkbal Hanım’dı. Yüzü bumburuşuk, ağzında bir tek diş yok. Bununla beraber ihtiyar kadının kendine mahsus bir sevimi vardı. Yerden bir temenna etti,<a class="si-noteref epub-type_noteref" href="#f1381" id="backlink-1381">1381</a> siyah gözleri Rabia’ya huşûyla baktı. İçinde uyanan hürmet nedense onda esaret günlerinden kalma bir âdeti ihya etti. Divan durur<a class="si-noteref epub-type_noteref" href="#f1382" id="backlink-1382">1382</a> gibi ellerini göğsünün üstünde kavuşturdu. İhtiyar Çerkes, din kelimesinin mânâsını bilmez, Peygamber’in ismini doğru telaffuz edemez, hattâ namaz surelerini bile ezberleyecek kadar hafızası yoktu. Elli beş senedir İstanbul’da, hâlâ Türkçe’ye dili adamakıllı dönmeyecek kadar çetrefil kalmıştı. Bununla beraber şedit<a class="si-noteref epub-type_noteref" href="#f1383" id="backlink-1383">1383</a> bir taassupla dindardı. İncir çekirdeği kadar dar beyninde karmakarışık duran Peygamber, meleklerden sonra şimdiye kadar âdetâ tapınırcasına hürmet ettiği, süt oğlunun dostu bir Vehbi Dede vardı. Rabia, belki onda daha fazla bir huşû<a class="si-noteref epub-type_noteref" href="#f1384" id="backlink-1384">1384</a> ve hayret uyandırdı. Bu yaşta hafız, başlı başına Mevlid okumaya davet ediliyor!</p>

    <p>— Oğlumun kız kardeşinin kızı Behire Hanım, efem, diye pencerenin önündeki koltuktan yavaş yavaş kalkan, daha henüz genç sayılacak bir kadını, Rabia’ya takdim etti. Rabia’nın gözleri camların arkasından coşup akan, kış Boğaziçi’sinin beyaz köpüklü yeşil sularına bir an takıldı kaldı. Sonra hemen kendini topladı, resmî temennasını çaktı. Odadaki üçüncü şahıs da Mabeyinci’nin yeğeni ve Behire Hanım’ın küçük kardeşi Arif’ti. İkbal Hanım onu belki henüz çoluk çocuk sırasında bulduğu için Hafız Hanım’a takdime lüzûm görmedi.</p>

    <p>— İnşaallah üşümediniz, efem.</p>

    <p>Buruşuk yüzü daha buruşuyor, içi kapkaranlık küçük bir kovuk olan ağzının ince dudakları, büzüldükçe, gözler daha da çok ufalıyor, genç hafızı şömineye doğru götürüyordu. Arif bir sandalye koşturdu. Sarı mermer şöminenin içindeki alevlerin karşısına oturttular. O, sırtını ocağa verdi, salonun ortasındaki küçük havuzda, parmak gibi ince, billûr bir fıskıyenin etrafında tembel tembel yüzüşen kırmızı balıklara tebessüm etti. “Bu genç adam haremde ne geziyor? Başka işi gücü yok mu?” diye düşünüyordu. Hakikat yoktu. Piyano çalmaktan başka bir işi yoktu. Gerçi Nejad Efendi’den sonra İstanbul’da en iyi Türk piyanist, o idi. Fakat mensup olduğu içtimaî sınıf mûsikî ile hayatını kazanmayı ayıp saydığı için işsizliğe mahkûm olmuştu. Belki de biraz tembel olmasından olacak. Herhalde dayısının yanında yaşayıp gidiyordu. Bazân çalışmak için bir arzu hisseder ve derhal Robert Kolej’e talebe yazılırdı. Fakat birkaç aylık hummalı fikri faaliyetten sonra tekrar eski boş hayatına dönerdi.</p>

    <p>Arif, süt nineden fazla bir tecessüsle Rabia’yı tetkik ediyordu. Peregrini de, Vehbi Dede de ondan çok bahsetmişlerdi. Fakat onun muhayyilesi hafız deyince suratsız çirkin bir kız tasavvur etmişti.<a class="si-noteref epub-type_noteref" href="#f1385" id="backlink-1385">1385</a> Rabia’nın etrafında dolaşıyor, onunla konuşmak için bir vesile<a class="si-noteref epub-type_noteref" href="#f1386" id="backlink-1386">1386</a> arıyordu. Fakat ablası kızı lâkırdıya tuttuğu için piyano iskemlesine oturup nöbetini beklemekten başka çare bulamadı.</p>

    <p>Behire Hanım da büsbütün başka sebepten Rabia’yı çok canayakın bulmuştu.</p>

    <p>Behire Hanım mürebbiyelerle<a class="si-noteref epub-type_noteref" href="#f1387" id="backlink-1387">1387</a> büyütülen kibar kızlara, aynı zamanda kendi harsları,<a class="si-noteref epub-type_noteref" href="#f1388" id="backlink-1388">1388</a> kendi klasikleri de öğretilen bir devrin mahsulüydü. O da tıpkı Arif gibi Satvet Bey’in evinde büyümüş, oradan gelin gitmişti. Kandilli’de otururdu. Kocası tahsilini sade Avrupa’da yapmış bir mühendisti. Biraz da Avrupa’dan gelen her fikri gökten inme naslar<a class="si-noteref epub-type_noteref" href="#f1389" id="backlink-1389">1389</a> diye telakkiye meyyaldi.<a class="si-noteref epub-type_noteref" href="#f1390" id="backlink-1390">1390</a> Hattâ Behire’nin yeni yetişen kızlarını da Türkçe okutmaya lüzûm görmemiş, Fransız mürebbiyeler elinde yetiştirmişti.</p>

    <p>İyi kızlardı. Fakat onlar da babaları gibi yerli olan her şeye dudak büküyorlar, anneleri alaturka bir şarkı söylese kulaklarını tıkayıp gülerek kaçıyorlardı. Hayatlarının serbest ve mesut olmasına rağmen Behire’nin içinde bu bir dertti. Belki de biraz aksülamel olarak<a class="si-noteref epub-type_noteref" href="#f1391" id="backlink-1391">1391</a> onda yerli an’anelere, güzelliklere karşı mübalağalı bir temayül<a class="si-noteref epub-type_noteref" href="#f1392" id="backlink-1392">1392</a> uyanmıştı. Seneler geçtikçe dayısını daha sık ziyaret ediyor, daha uzun kalıyordu. Bilhassa mevlidleri, alaturka sazları hiç kaçırmazdı. Kökleri ana toprağının en derin mâzisinde olan Rabia dimağında gayri ihtiyari ona biraz sun’i, biraz mukallit<a class="si-noteref epub-type_noteref" href="#f1393" id="backlink-1393">1393</a> kızlarını hatırlattı. İçini çekti.</p>

    <p>— Peregrini sizin çok iyi mûsikî bildiğinizi bize geçen akşam anlatıyordu.</p>

    <p>— Ne kadar zamandır ben Peregrini’yi dinlemedim; alafranga çalmam ama çok severim. Bazân bir parmakla eskiden konakta Peregrini’nin havalarını çıkarmaya çalışırdım. Kalktı, piyanoya gitti. Arif’in omzundan eğilerek bir parmağıyla Chopin’in<a class="si-noteref epub-type_noteref" href="#f1394" id="backlink-1394">1394</a> noktürnünü<a class="si-noteref epub-type_noteref" href="#f1395" id="backlink-1395">1395</a> çıkarmaya çalıştı.</p>

    <p>— A, ne tuhaf. Arif’in deminden çaldığı noktürn. Bizim evde kabare türkülerinden, valslerden başka bir şey çalındığı yok.</p>

    <p>— Siz Peregrini’nin talebesi misiniz, Hanımefendi?</p>

    <p>— Bizim gençliğimizde Peregrini’nin talebesi olmak moda idi. Hattâ bir zaman adamcağıza âşık olduğumu bile zannetmiştim (yan gözüyle İkbal Hanım’a bakıyor, Rabia’ya göz kırpıyordu). Fakat aksi herif, mûsikîye hiç istidadım olmadığını yüzüme karşı söyledi, beni başından def etti. Ailenin bütün mûsikî istidadı bu oğlanda toplanmış.</p>

    <p>Arif başlamıştı. Rabia babası sürüldüğünden beri ilk defa piyano dinliyordu. Hilmi’nin odasında geçen akşamlar birer birer canlandı, Peregrini Chopin’i sevmez, çalmak istemezdi. Hilmi’yi kızdırmak için Chopin hakkında “Şekeri fazla kaçmış, fakat hiç tuzu yok,” derdi. O, daha ziyade içinde ihtişam olan, ihtiras olan orkestrasyonu karışık eserlere düşkündü. Arif’in parmakları nereden bu eski hayalleri uyandırmıştı?</p>

    <p>Dalgalar rıhtımı dövüyor, kırık kayaların arasına “fiiis, fiiis...” diye dalıp dağıldıkları hissediliyor. Rüzgâr uluyor. Noktürn fıskıyeden fışkıran suların tatlı hüznüyle dışarıdaki vahşi ahenge karışıyordu. İkbal Hanım ayaklarının ucuna basarak Rabia’nın yanına geldi.</p>

    <p>Piyanonun bitmesini bekleyen genç halayık kapıdan, “Yemeğe buyurun,” dedi.</p>

    <p>Öğleden sonra İkbal Hanım onu doğru odasına çıkardı, akşama hazırlanması lâzımdı. Dili döndüğü kadar Rabia’ya Satvet Bey’in yalısında Mevlid okumanın ehemmiyetini<a class="si-noteref epub-type_noteref" href="#f1396" id="backlink-1396">1396</a> anlatmaya çalıştı.</p>

    <p>— Sofada bir kız bekleyecek, efem. Âb-dest suyu isterseniz.</p>

    <p>Nihayet Rabia yalnız kalmıştı.</p>

    <p>Üst katta denize nâzır bir oda. Rabia soyunmaya üşendi. Bir sandalye çekti. Pencerenin önüne oturdu.</p>

    <p>Kafes kalkık. Camın ötesi Boğaziçi. Odanın üstünde rüzgâr saçakları, su borularını birbirine katıyor. Siyah bulut yığınları bir karanlık akıntısı gibi havadan geçiyorlar; barut renginde sular azgın azgın akıyor; karşı yakanın zarif kıvrıntıları, nemli ve kurşunî bir duman içinde hayal meyal seçiliyor. Kızın gözleri ve kulakları bunları takip ediyor, fakat kafası başka yerde.</p>

    <p>Satvet Bey’in yeğenleri Peregrini’nin ona göre tehlikeli cephesini bugün çok yakına getirmişlerdi. Son günlerde, belki piyanosunu dinlemediği, mûsikî mübahaselerini<a class="si-noteref epub-type_noteref" href="#f1397" id="backlink-1397">1397</a> işitmediği için, Peregrini’yi orta yaşlı, buruşuk yüzlü, eski bir dost gibi görmeye alışmaya başlamıştı. Halbuki Satvet Bey’in yeğenleri ona sanatkâr Peregrini’yi hatırlatıvermişlerdi. İçini her vakit garip bir şekilde rahatsız eden adam. Bir sene evvelisine kadar onun içini karıştıran, Peregrini’nin o kadar ihtirasla, kudretle yaşattığı sesler ahenkler, taşlarını kaldırıp mezarlarından çıkan tayflar gibi hafızasında dolaşıyorlar. O kadar ki rüzgârın ve suların uğultusunu bile işitemiyor.</p>

    <p>— Müslüman olsa da beni alsa... dedi.</p>

    <p>Bu adam eski evlere, bazân da kızların kalbine musallat olan bir tayfa benziyor. Ondan kurtulmak için belki ona varmaktan başka çare yok. Tevfik’i düşünürse belki ondan kurtulur. Filhakika babasının Şam’daki hayatını tahayyüle başlayınca içine biraz sükûnet geldi. Kalktı su istedi. Âb-dest aldı. İkindi namazını kıldı. Ondan sonra gene sandalyesinde, ellerini dizlerine vurarak doğum neşidesinin<a class="si-noteref epub-type_noteref" href="#f1398" id="backlink-1398">1398</a> ilk satırlarını zihninde hazırladı. <em>Majeur</em><a class="si-noteref epub-type_noteref" href="#f1399" id="backlink-1399">1399</a> makamlardan geçen, melodilerinde insani bir şevk terennüm eden dinamik, kadir bir doğum neşidesi başlangıcı! Bunda Peregrini’nin ne kadar tesiri olduğunu düşünmedi bile.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1376">
      <a class="si-backref" href="#backlink-1376">1376</a>. Aralık ayının.
    </div>

    <div class="si-footnote html5_aside epub-type_footnote" id="f1377">
      <a class="si-backref" href="#backlink-1377">1377</a>. Özenli.
    </div>

    <div class="si-footnote html5_aside epub-type_footnote" id="f1378">
      <a class="si-backref" href="#backlink-1378">1378</a>. Osmanlı Padişahı III. Ahmed’in son on iki yıllık saltanatını, Nevşehirli Damat İbrahim Paşa’nın da sadrazamlık yıllarını kapsayan kısa yenilik dönemi.
    </div>

    <div class="si-footnote html5_aside epub-type_footnote" id="f1379">
      <a class="si-backref" href="#backlink-1379">1379</a>. Genç.
    </div>

    <div class="si-footnote html5_aside epub-type_footnote" id="f1380">
      <a class="si-backref" href="#backlink-1380">1380</a>. Pakistan’da yapılan bir türlü şal.
    </div>

    <div class="si-footnote html5_aside epub-type_footnote" id="f1381">
      <a class="si-backref" href="#backlink-1381">1381</a>. Elini başına götürerek selam verdi.
    </div>

    <div class="si-footnote html5_aside epub-type_footnote" id="f1382">
      <a class="si-backref" href="#backlink-1382">1382</a>. Saygı gösterilen bir kimse karşısında el kavuşturup ayakta durur.
    </div>

    <div class="si-footnote html5_aside epub-type_footnote" id="f1383">
      <a class="si-backref" href="#backlink-1383">1383</a>. Şiddetli.
    </div>

    <div class="si-footnote html5_aside epub-type_footnote" id="f1384">
      <a class="si-backref" href="#backlink-1384">1384</a>. Kendinden geçiş.
    </div>

    <div class="si-footnote html5_aside epub-type_footnote" id="f1385">
      <a class="si-backref" href="#backlink-1385">1385</a>. Hayal etmişti.
    </div>

    <div class="si-footnote html5_aside epub-type_footnote" id="f1386">
      <a class="si-backref" href="#backlink-1386">1386</a>. Bahane.
    </div>

    <div class="si-footnote html5_aside epub-type_footnote" id="f1387">
      <a class="si-backref" href="#backlink-1387">1387</a>. Kendisine bir çocuğun eğitim ve bakımı verilmiş olan kadınlarla.
    </div>

    <div class="si-footnote html5_aside epub-type_footnote" id="f1388">
      <a class="si-backref" href="#backlink-1388">1388</a>. Kültürleri.
    </div>

    <div class="si-footnote html5_aside epub-type_footnote" id="f1389">
      <a class="si-backref" href="#backlink-1389">1389</a>. Açık ve kesin yargılar.
    </div>

    <div class="si-footnote html5_aside epub-type_footnote" id="f1390">
      <a class="si-backref" href="#backlink-1390">1390</a>. Kabul etmeye meyilliydi.
    </div>

    <div class="si-footnote html5_aside epub-type_footnote" id="f1391">
      <a class="si-backref" href="#backlink-1391">1391</a>. Tepki olarak.
    </div>

    <div class="si-footnote html5_aside epub-type_footnote" id="f1392">
      <a class="si-backref" href="#backlink-1392">1392</a>. Eğilim.
    </div>

    <div class="si-footnote html5_aside epub-type_footnote" id="f1393">
      <a class="si-backref" href="#backlink-1393">1393</a>. Taklitçi.
    </div>

    <div class="si-footnote html5_aside epub-type_footnote" id="f1394">
      <a class="si-backref" href="#backlink-1394">1394</a>. Polonya doğumlu, Fransız besteci ve piyanist.
    </div>

    <div class="si-footnote html5_aside epub-type_footnote" id="f1395">
      <a class="si-backref" href="#backlink-1395">1395</a>. Müzikte bir biçim. Chopin’le estetik doruğuna ulaşmıştır.
    </div>

    <div class="si-footnote html5_aside epub-type_footnote" id="f1396">
      <a class="si-backref" href="#backlink-1396">1396</a>. Önemini.
    </div>

    <div class="si-footnote html5_aside epub-type_footnote" id="f1397">
      <a class="si-backref" href="#backlink-1397">1397</a>. Konuşmalarını.
    </div>

    <div class="si-footnote html5_aside epub-type_footnote" id="f1398">
      <a class="si-backref" href="#backlink-1398">1398</a>. Atasözü gibi kullanılan, çok bilinen beyitlerin.
    </div>

    <div class="si-footnote html5_aside epub-type_footnote" id="f1399">
      <a class="si-backref" href="#backlink-1399">1399</a>. Müzik terimi, majör. Bir makam, bir akort veya bir aralığın oluşma biçimi.
    </div>
  </div>
</body>
</html>
