<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">16</h1>

    <p>Rabia’nın ailesi bir hafta, Bebek yamaçlarındaki beyaz evi konuştular. Bir kere karar verdikten sonra Rabia’ nın da zihni hep o yeşil korunun içindeki beyaz eve saplı kaldı. Kız, hayatının ilk tatilini tadacaktı. Boğaziçi’nde iken ders vermeyecek.</p>

    <p>Haziranın yirmi beşinci günü. Mabeyinci’nin siyah atlı kupa arabası<a class="si-noteref epub-type_noteref" href="#f1738" id="backlink-1738">1738</a> İstanbul Bakkaliyesi’nin önünde durdu. Eli bakraçlı, ayağı takunyalı, ağzı sakızlı kadınları yalınayak, başı kabak, sümüklü oğlan çocukları hep arabanın etrafında. Sabit Beyağabey kalabalığı dağıtıyor, Penbe kırıta kırıta bohçaları, çıkınları arabaya yerleştiriyor. Nihayet Rabia.</p>

    <p>— Allah selâmet versin, yavrum...</p>

    <p>— Rabia Abla, çok kalma ha...</p>

    <p>— Ayol ne oluyorsunuz? Hacca gitmiyor ya!</p>

    <p>Bu, Rabia’nın Sinekli Bakkal’dan ilk ayrılışı! Siyah atlar uçar gibi sokaktan geçti. Cüce arkalarından bir maşrapa soğuk su döktü.</p>

    <p>Penbe ile Rabia arabada, mektepleri tatil olmuş çocuklar gibiydiler. Köprü, Galata... Nihayet gözlerini açıp kapamadan Bebek.</p>

    <p>Mabeyinci’nin yalı kapısını siyah setreli iki uşak açıyordu. Siyah atlar yokuşu uçar gibi tırmandılar. Evin önündeki boşlukta siyah, yaşlı bir halayık<a class="si-noteref epub-type_noteref" href="#f1739" id="backlink-1739">1739</a> ayakta onları bekliyordu. O, Penbe ile arabadan çıkınları, bohçaları çıkarırken Rabia durdu, etrafı seyretti.</p>

    <p>Batıydı. Koy, mor, lâl<a class="si-noteref epub-type_noteref" href="#f1740" id="backlink-1740">1740</a> bir havuz gibi. Üstündeki renkleri bir sihirbaz üfledi, soluverdi, suların üstüne lacivert gölgeler indi, gökte yıldız serpintileri belirdi.</p>

    <p>Rabia, bu güzelliği yadırgadı. İçini çekti. Döndü, eve girdi. Taşlıkta renkli bir fener yanmış. İki odanın biri Penbe’nin, taş oda mutfak.</p>

    <p>İkinci kata beş altı basamak merdivenle çıkılıyor. Sofaya bir masa koymuşlar, yemek odası yapmışlar. Karşılıklı iki büyük oda var. Hepsi camlı köşk gibi. Hep birbirine bitişik pencereler. Burası, Mabeyinci’nin okuyan, yazan ve mûsikî-şinâs<a class="si-noteref epub-type_noteref" href="#f1741" id="backlink-1741">1741</a> bir iki isim sahibi ecdad tarafından yapılmış. Kitap var... Ooo, hem de Rabia’nın en çok sevdiği kitaplar... Hep tarih... Evliya Çelebi, Naima... Sazlar var... Ud, tef, piyano!</p>

    <p>Açık pencerenin önünde durdu. Boğaziçi gecesi siyah bir ipek perde gibi karşı kıyılara iniyor. Karanlığın serinliği Rabia’nın yanan yanaklarında. Ufuklar, şekilleri ancak sezilen sırtları ağaçlar ve sularla çevrilmiş. Hepsi, en açık duman renginden, abanoz<a class="si-noteref epub-type_noteref" href="#f1742" id="backlink-1742">1742</a> gibi siyahlığa kadar varan gölgelerin içinde yüzüyor gibi.</p>

    <p>Osman bu güzelliğe bayılacak. Fakat Rabia’nın içine gariplik çöktü. Burnunun direği sızlayarak Sinekli Bakkal’ı özledi. Bütün hudutları elle tutulan, gözle görülen, küçük sokak. Bu dumanları bu elden, gözden kaçan ufuk ve karışık şekiller... Etraf bomboş. İnsandan hâlî.<a class="si-noteref epub-type_noteref" href="#f1743" id="backlink-1743">1743</a> Halbuki Sinekli Bakkal’da mahalleli şimdi akşam namazından döner, birbirine seslenir... Yoğurtçular geçer...</p>

    <p>Rabia, ömründe bir köşe daha dönmüş gibi. Köşeleri o hiç sevmez. Dönerken insan asıl kendisini arkada bırakır, köşenin bu tarafında başka bir insan oluverir. Fakat arkada bıraktığı “kendisi” de peşini bırakmaz. Her köşe döndükçe bir yeni benlik... En yenisi en önde, en eskisi en arkada... Art arda yürüyen bir sıra insan... İşte bunların hepsi birden bir tek Rabia.</p>

    <p>Karanlıkta bir düdük öttü. Siyah, uzun bir şekil, baştan başa ışıklar içinde bir vapur koyun kara boşluğunda ipek suları yırtarak geçiyor. Osman bunda olacak. Rabia merdivenleri atlayarak indi. Evin önündeki boşlukta durdu, bekledi. Nihayet çakılların üstünde ayak sesleri.</p>

    <p>— Osman, sen misin?</p>

    <p>— Beni mi bekliyorsun, Rabia?</p>

    <p>Bir gölge yaklaştı. Rabia’nın ince kolları gölgeyi sımsıkı sardı. Osman düşündü. Rabia bu akşam bambaşka bir kadın. Aşina muhitinden ayrılır ayrılmaz, mütemadiyen etrafına saçtığı, dağıttığı benliği hep bir araya toplanmış. Belki ilk defa burada Osman, Rabia’ya tamamen sahip olacak. Kalbi gümbür gümbür atmaya başladı.</p>

    <p>Sofada üç kişi, hep kendi düşünceleriyle baş başa, sessiz sedasız yemek yediler. Yemek bitince üçü de dışarıdaki sükûtu dinliyor gibi yerlerinden kalkmadılar. Ve birdenbire, bariton bir ses dışarıda, Müse’nin<a class="si-noteref epub-type_noteref" href="#f1744" id="backlink-1744">1744</a> “Ayrılmak biraz ölmektir” şarkısını söylemeye başladı.</p>

    <p>Rabia bir şey hatırlamaya çalışarak yüzünü buruşturdu.</p>

    <p>— Bunu bir defa Hilmi Bey, Sabiha Hanım’a söylediydi, dedi. Dürnev’i Beyrut’a götüreceği zamandı.</p>

    <p>Mânâsını anlamamıştı, fakat Hilmi’nin peltekliği bilhassa o akşam Rabia’ya dokunmuştu.</p>

    <p>Osman dudağını büktü.</p>

    <p>— Aman şu ayrılık türküsü...</p>

    <p>— Sevmiyor musun?</p>

    <p>— Mânâsız. Ayrılmak, ölmek, supsulu bir ihtiyar kız hassasiyeti!</p>

    <p>— Fakat adam sevdiğinden ayrılınca böyle olur, Osman.</p>

    <p>Şimdi o, Şevket-i Derya’da, Tevfik’den ayrıldığı günü hatırlıyordu. İçine böyle hazin, yumuşak bir karanlık çökmüştü. Belki ayrılmanın türlü acıları da vardır. Belki insan yüreğini kökünden söküp atan ayrılıklar da vardır. Kalktı.</p>

    <p>— Haydi bahçeye gidelim.</p>

    <p>Onlar kapının önündeki düzlüğe varıncaya kadar şarkı söyleyen ses kesildi. Evin arkasına gittiler. Çamların arasında durdular. Etrafı dinlediler.</p>

    <p>Karanlıkta uzun uzun bir ses inledi. Sırtın üstündeki taş binadan geliyordu. Bütün pencerelerinde aydınlık var.</p>

    <p>— Bu ne, Osman?</p>

    <p>— Org. Robert Kolej’de çalıyorlar.</p>

    <p>Rabia, ilk defa org sesi işitiyordu. Ve bu ses içini kavradı. Şimdiye kadar dinlediği, hattâ en çok sevdiği Garb mûsikîsinde bile ekseri o <em>staccato</em>,<a class="si-noteref epub-type_noteref" href="#f1745" id="backlink-1745">1745</a> o birbirinden ayrılan sesleri azıcık yadırgardı. Halbuki bunda, bir perdenin ötekine geçişi hissedilmiyor. Birbirine örülmüş gibi bağlanan mütemadi<a class="si-noteref epub-type_noteref" href="#f1746" id="backlink-1746">1746</a> sesler... Kendi Kuran okuyuşunu hatırlatıyor.</p>

    <p>— Eğer oğlumuz olursa ben bu mektebe veririm.</p>

    <p>— Allah esirgesin!</p>

    <p>— Niçin Osman?</p>

    <p>— Oğlunu Sinekli Bakkal olmayan her şeyden esirge, uzak tut, Rabia. Esasen damarlarında karışık kan olanların içlerindeki daimî didişme, çarpışma kendilerine yetişir!</p>

    <p>— Fakat sen bizim tarihimizi okumadın mı, Osman? Hepimizin damarlarında o kadar başka başka kanlar var ki... Halbuki hiçbirimizin içinde öyle bir didişme yok.</p>

    <p>— Yalnız kan değil, iki gözümün nuru... Bir de hars, medeniyet başkalığı vardır. Belki o, kandan çok insanları birbirinden ayırır. İnsanların kafasında, kalbinde bir cehennem kargaşalığı yapar...</p>

    <p>Sustu. Rabia onun içindeki kıyameti teskin etmek istiyormuş gibi omzuna dokundu, okşadı.</p>

    <p>— Ben oğlumun kafasında, kalbinde ahenk, sükûn isterim. Başka başka taraflara çeken tesirlerden onu muhafaza etmek isterim.</p>

    <p>— Fakat insanın içi öyle karmakarışık olması iyi olacak, Osman. İnsanın hiç içi sıkılmayacak.</p>

    <p>Gevrek gevrek gülüyordu. Münakaşa ettikleri muhayyel çocuk ona bir hakikatmiş gibi geliyordu. Yalnız Osman’ın içinde başka illerin, başka seslerin aksi olması ihtimali azıcık onu endişeye düşürdü.</p>

    <p>O sabah karşı yamaçlara vuran balıkçı şarkılarıyla uyandılar. Balıktan dönenler Boğaz’ı geçiyorlar.</p>

    <p>O gün Boğaziçi onlara bir bayram günü gibi geldi.</p>

    <p>Zurna, dümbelek, mavnaların üstünde tepine tepine oynayarak Göksu’ya giden halkın şamatası... Hayat topraklardan fışkırıyor, yerde ve havada başlarını döndüren bir şiddetle atıyor.</p>

    <p>Rabia, dinamo<a class="si-noteref epub-type_noteref" href="#f1747" id="backlink-1747">1747</a> üstünde oturuyormuş gibi titredi.</p>

    <p>Dünyanın yüreği gümbür gümbür atıyordu.</p>

    <p>O akşam evin önüne çıktılar. Rabia, Osman’a bir koltuk indirdi, kendilerine bir halı serdi. Penbe dizlerini dikmiş oturuyor, Rabia, gözleri yıldızlarda sırtüstü uzanmış yatıyordu. Osman, oturduğu yerden, koya batan yıldızları görüyor, suyun üstünde bir altın yağmuru gibi yağıyorlar.</p>

    <p>O akşam orada idiler. Bazân Rabia Osman’ın koltuğuna arkasını dayar, ud çalardı. Hep uzun, yanık taksimlerle başlar. Fakat hep söylediği şarkılar şen, hattâ tuhaftı. En çok tekrar ettiği, macuncuların, cuma günleri Sinekli Bakkal’dan geçerken söyledikleri “Çil horoz” türküsüydü.</p>

    <p>“Horozumun kuyruğu güdük” diye başlar başlamaz, Penbe de azıcık kısık sesiyle bir ağızdan aldırırdı.</p>

    <p>Osman’ın coşkun mizacını tadil eden<a class="si-noteref epub-type_noteref" href="#f1748" id="backlink-1748">1748</a> Rabia’daki bu tuhaf muvazene her vakit onu memnun etmezdi. En ateşli dakikalarında kızın içinde onunla alay eden bir ifrit<a class="si-noteref epub-type_noteref" href="#f1749" id="backlink-1749">1749</a> varmış hissini duyardı. Kendi kendini teselli etmek için, “Böyle ediyor ama, bilirim beni çok seviyor. Öteki, beni seven kadınlar daha ateşli, daha ihtiraslıydılar. Fakat onlarınki mevsimle gelip geçen şeylerdi. Rabia’nın bana bağlı, muhabbeti her gün için... Vefası yıllar için,” derdi.</p>

    <p>Arif’in ablası şimdi yalıya sık sık geliyor, onları rahat bırakmıyordu. Ay aydınlığı olduğu akşamlar, Rabia’ya şarkı söyletiyorlardı. O sene, Rabia’nın sesi Boğaziçi’nde en çok sevilen sesti. Bebek Koyu her taraftan gelen sandallarla doluyor. Bir defa Rabia gazel söyledi... Vehbi Dede’nin en klasik, en mistik gazeli. Bu ağır ve derin bir fikre istinat eden<a class="si-noteref epub-type_noteref" href="#f1750" id="backlink-1750">1750</a> Fuzulî’nin<a class="si-noteref epub-type_noteref" href="#f1751" id="backlink-1751">1751</a> gazelini, o akşam evde olan Mabeyinci’nin ricasıyla söylemişti.</p>

    <blockquote>
      <p>Nice yıllardır ser-i kûy-ı melâmet bekleriz</p>

      <p>Leşker-i sultan-ı irfânîz, velâyet bekleriz...</p>
    </blockquote>

    <p class="no-indent">diye başladı.</p>

    <blockquote>
      <p>Cîfe-i dünya değil kerkes gibi matlûbumuz</p>

      <p>Bir bölük Ankâlarız, kât-ı kanâat bekleriz</p>
    </blockquote>

    <p class="no-indent">yerine gelince halk coştu.</p>

    <blockquote>
      <p>Kârvân-ı râh-ı tecrîdiz, hatar havfın çekip</p>

      <p>Gâh Mecnun, gâh ben, devr ile nevbet bekleriz.</p>

      <p>Sanmanız kim giceler bîhûdedir feryadımız,</p>

      <p>Mülk-i aşk içre hisâr-ı istikâmet bekleriz...</p>
    </blockquote>

    <p class="no-indent">mısralarına gelince, ah, of, yaşa sesleri Boğaz’ı öttürdü. Bu keyfetmeye çıkmış, karnı tok, sırtı pek, zevk arayan güruhun her biri, birdenbire Rabia’nın sesiyle ideal ardından koşanların, kafalarını taştan taşa çarpanların sırrî<a class="si-noteref epub-type_noteref" href="#f1752" id="backlink-1752">1752</a> ihtiraslarını<a class="si-noteref epub-type_noteref" href="#f1753" id="backlink-1753">1753</a> duyuvermişti.</p>

    <p>Haftada bir akşam Kanarya’da yemek yiyorlardı. Orada Rabia şarkı söylemeyi istemezdi. Boğaziçi’nde onun sesinden ziyade kendisiyle alâkadar olan bir Nejad Efendi vardı. Onu balkona götürür, yukarı aşağı dolaşırlar, konuşurlardı.</p>

    <p>Onları oturduğu yerden seyreden Osman, artık kıskançlık duymuyordu. Rabia onundu. Ötekiler bir şaheser seyretmeye gelmiş yabancılardı. O günlerde onun içini zaferle, şevkle dolduran başka bir şey de vardı. Rabia’nın kalbinde onun bir tek rakibi Vehbi Dede’nin tesiriydi.</p>

    <p>Rabia’dan bir akşam Dede, “Yine zevrak-ı derûnum” şarkısını istedi. Kız elini kalbine götürdü. Sesi özür diliyor, fakat gözleri gülüyordu.</p>

    <p>— Bir daha bunun “kırılıp kenara” düşeceğine aklım ermiyor. Size “Boyun bosun yoktur a herif, şamamasın şamama” türküsünü söyleyeyim mi, dedi.</p>

    <p>Osman kendi kendine, “Boğaziçi ve ben, nihayet Rabia’ya etten kandan halk edilmiş olduğunu öğrettik,” diyerek seviniyordu.</p>

    <p>Fakat o günlerde Rabia’nın ihmal ettiği yalnız Vehbi Dede değildi. Eski bağlarının hepsi gevşemiş gibiydi. Bebek Tepesine her cuma nefes nefese tırmanan zavallı cüce de biraz unutulmuştu.</p>

    <p>Temmuz ayı ve ağustosun ilk haftası böyle geçti.</p>

    <div class="margin-top html5_section">
      <p>Rabia, ağustosun ikinci haftasında Sinekli Bakkal’a dönmek istedi. Ağustos onun hayatında belki başka bir dönüm noktasıydı. Selim Paşa, Tevfik’in cülûsta<a class="si-noteref epub-type_noteref" href="#f1754" id="backlink-1754">1754</a> affedilmesi ihtimalinden bahsetmemiş miydi?</p>

      <p>— İyi haber çabuk duyulur, Rabia. Ömrümüzde ilk defa yaşıyoruz, yavrum. Kuzum, kuzum ayın sonuna kadar gitmeyelim.</p>

      <p>— Peki, Osman...</p>

      <p>Peki ama, artık Rabia’nın ne kafası ne kalbi tamamen Osman’ın. Tevfik orada yerini istiyor. Biraz da işsizlikten bıkmış gibi. Artık yalıya inmiyor. Hep beyaz evde elinde sarı yapraklı eski tarihler, divanlar.<a class="si-noteref epub-type_noteref" href="#f1755" id="backlink-1755">1755</a> Okumadığı zaman sabırsızlığı, sıkıntısı besbelli...</p>

      <p>Rabia’nın böyle içi içine sığmadığı bir sabah Osman, onu aldı, zorla deniz kenarına götürdü. Rumelihisarı mezarlıklarının önünde bir kayanın üstüne oturdular. Sular ayaklarına geliyor, dalgalar tembel, ağır bir ahenkle çakıllara vurup çekiliyor. Deniz henüz tamamen uyanmamış.</p>

      <p>— Bu dalgaları martta görmeli, Rabia. Kudurmuş gibi kafalarını kayalarda parçalarlar. Öyle yaman bir saldırışları, ahenkleri vardır.</p>

      <p>— Bir gün sakin, telaşsız bir şeyden hoşlandığını işitmedim, Osman.</p>

      <p>— Sükûn? Sükûnun denizde ne işi var? Düşün, kim bilir üstünde kaç milyon adam ölmüştür! Kim bilir şimdi üstünde kaç milyon avare, cesetsiz ruh dolaşıyor...</p>

      <p>Osman’ın elleriyle havayı göstererek, sırf şairane bir lâf diye söylediği bu sözler, Rabia’nın muhayyilesini harekete getirdi.</p>

      <p>— Buraya geleli perşembe, pazartesi ölülere Yasin okumayı bile unutuyorum.</p>

      <p>— Ölülerle senin ne alışverişin var, Rabia. Sen diriler için okuyorsun... Sen...</p>

      <p>— Her sabah namazından sonra inşaallah denizde ölenler için ayrı bir Yasin okuyacağım.</p>

      <p>— Rabia, Rabia, bu eski, bu ölü şeylere gene dalma...</p>

      <p>Fakat Rabia onu artık işitmiyordu. Hafızasında salan eski sevgililer, eski şeyler dirilmiş, ona sitem ediyorlardı. Etrafını sevmek, etrafını düşünmek, bu Dede’nin bilerek, Tevfik’in bilmeyerek ona öğrettiği biricik hakikat... Biricik, insana sükûn veren, haz veren şey. Halbuki o, tam bir aydır hep kendisiyle, kendi saadetleriyle meşguldü. Bu sabah o saadet, Rabia’ya biraz bayat, biraz tatsız geldi.</p>

      <p>Ölülerle yaşamanın o kadar iyi bir şey olmadığını anlatmak onları teselli etmek istiyormuş gibi hafif hafif sallanarak, gamlı ve derin bir sesle, “Yeryüzünde hayat bir oyun...” diye başlayan ayeti okumaya başladı.</p>

      <p>Evlerine bu ağır hava içinde döndüler. Evin önünde Osman karısının kolunu çekti:</p>

      <p>— Gel şu çamların altına gidelim.</p>

      <p>— Sen git yaprakların üstüne uzan, dinlen. Ben gelirim.</p>

      <p>Osman’ın altındaki çam iğnesi tabakası ısınmış tuğla gibi sıcaktı. Üstündeki yeşil gölgede bile serinlik yoktu. Öğle yaklaştıkça, sıcaklık, ateşli bir nefes gibi havayı, yeri ısıtıyor. Osman arkaüstü uzandı, gözlerini yumdu. Dalarken uzak bir araba sesi işitti. “Mektebe olacak,” diyerek uyuyakaldı.</p>

      <p>Epeyce uyumuş olacak. Birisi yüzüne bakıyormuş hissiyle silkindi, uyandı. Rabia başucunda duruyordu. Arkasında siyah ipek çarşafı, elinde çantası, resmî ziyaretlerinin kıyafeti. Bu siyah bohçaya benzeyen siyah katların arasında yüzü, şakaklarına doğru çekilmiş gibi, dudakları kısılmış.</p>

      <p>— Nereye gidiyorsun, Rabia?</p>

      <p>— Sabiha Hanım, kâhya kadınla araba yollamış. Dün gece kalbi tutmuş. Beni istiyormuş.</p>

      <p>— Bahane!</p>

      <p>Osman’ın yanına çömeldi. Anlattı. Sabiha Hanım’ın hastalığına, aldıkları fenâ bir haber sebep olmuş. Hilmi, yazı Lübnan’da geçirmek için Vali’den izin almış. Tevfik’le beraber ailesini götürmüş. Fakat oradan Avrupa’ya kaçmış. Bir Fransız vapurunda ona yer temin eden, kadın kılığında vapura kaçıran Tevfik imiş. Zavallı, Sabiha Hanım az daha kederinden ölüyormuş. Çünkü Hilmi’nin cülûsta affedileceğinden eminmiş... miş... miş...</p>

      <p>— Baban da kaçabilmiş mi?</p>

      <p>— Hayır.</p>

      <p>Rabia’nın eski çarpık tebessümü. Kaçmak şurada dursun, Tevfik’i Hilmi’yi kaçırdı diye Taif’e kalebent<a class="si-noteref epub-type_noteref" href="#f1756" id="backlink-1756">1756</a> yollayacaklarmış. Çarpık tebessüm daha derin. Zehir gibi acı. Osman doğruldu. Kolları siyah bohça çarşafı sarmak istedi.</p>

      <p>— Ne vakte kadar senin baban Hilmi’nin yüzünden ceza görecek?</p>

      <p>Kız, omzundaki kolları bilmeyerek itti. Kalktı. Acı çizgiler dudaklarının etrafından silindi.</p>

      <p>— Tevfik, Hilmi Bey’i çok sever. Sevmek demek, sevdiği için ceza görmeyi göze almak demektir, Osman! Kim bilir şimdi onu kaçırdığına nasıl sevinir. Oh, iyi etti de yaptı...</p>

      <p>Tevfik’in fedakârlığını güzel bulmuş, sevmiş, sevinmiş... Fakat gergin yanaklarına uzun kirpiklerinden damla damla yaş akıyor.</p>

      <p>— Ben de gelirim. Seni yalnız yollayamam, Rabiam.</p>

      <p>— Hayır, hayır. Ben bu akşam Sinekli Bakkal’da kalır, yarın erken gelirim.</p>

      <p>Gitti. Osman’ın içi hiddetle karışık bir teessürle<a class="si-noteref epub-type_noteref" href="#f1757" id="backlink-1757">1757</a> doluyordu. Bebek’teki sayılı saadet günlerini bu vak’a artık kapatmıştı.</p>
    </div>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1738">
      <a class="si-backref" href="#backlink-1738">1738</a>. Kapalı ve yalnız arkada oturulacak yeri olan, dört tekerlekli araba.
    </div>

    <div class="si-footnote html5_aside epub-type_footnote" id="f1739">
      <a class="si-backref" href="#backlink-1739">1739</a>. Cariye.
    </div>

    <div class="si-footnote html5_aside epub-type_footnote" id="f1740">
      <a class="si-backref" href="#backlink-1740">1740</a>. Kırmızı.
    </div>

    <div class="si-footnote html5_aside epub-type_footnote" id="f1741">
      <a class="si-backref" href="#backlink-1741">1741</a>. Müzisyen, müzikten anlayan.
    </div>

    <div class="si-footnote html5_aside epub-type_footnote" id="f1742">
      <a class="si-backref" href="#backlink-1742">1742</a>. Siyah renkli.
    </div>

    <div class="si-footnote html5_aside epub-type_footnote" id="f1743">
      <a class="si-backref" href="#backlink-1743">1743</a>. İnsansız.
    </div>

    <div class="si-footnote html5_aside epub-type_footnote" id="f1744">
      <a class="si-backref" href="#backlink-1744">1744</a>. Fransız şairi Alfred de Musset.
    </div>

    <div class="si-footnote html5_aside epub-type_footnote" id="f1745">
      <a class="si-backref" href="#backlink-1745">1745</a>. İtalyanca müzik terimi. Notaların birbirinden iyice ayrılarak çalınması.
    </div>

    <div class="si-footnote html5_aside epub-type_footnote" id="f1746">
      <a class="si-backref" href="#backlink-1746">1746</a>. Aralıksız.
    </div>

    <div class="si-footnote html5_aside epub-type_footnote" id="f1747">
      <a class="si-backref" href="#backlink-1747">1747</a>. Mekanik enerjiyi elektrik enerjisine dönüştüren alet.
    </div>

    <div class="si-footnote html5_aside epub-type_footnote" id="f1748">
      <a class="si-backref" href="#backlink-1748">1748</a>. Değiştiren.
    </div>

    <div class="si-footnote html5_aside epub-type_footnote" id="f1749">
      <a class="si-backref" href="#backlink-1749">1749</a>. Kötü ve korkunç olan.
    </div>

    <div class="si-footnote html5_aside epub-type_footnote" id="f1750">
      <a class="si-backref" href="#backlink-1750">1750</a>. Dayanan.
    </div>

    <div class="si-footnote html5_aside epub-type_footnote" id="f1751">
      <a class="si-backref" href="#backlink-1751">1751</a>. Divan şairi. Fuzulî.
    </div>

    <div class="si-footnote html5_aside epub-type_footnote" id="f1752">
      <a class="si-backref" href="#backlink-1752">1752</a>. Sırlı, gizemli.
    </div>

    <div class="si-footnote html5_aside epub-type_footnote" id="f1753">
      <a class="si-backref" href="#backlink-1753">1753</a>. Tutkularını.
    </div>

    <div class="si-footnote html5_aside epub-type_footnote" id="f1754">
      <a class="si-backref" href="#backlink-1754">1754</a>. Padişahın hükümdarlık tahtına çıkma yıldönümünde.
    </div>

    <div class="si-footnote html5_aside epub-type_footnote" id="f1755">
      <a class="si-backref" href="#backlink-1755">1755</a>. Divan edebiyatı şairlerinin şiirlerini topladıkları eser.
    </div>

    <div class="si-footnote html5_aside epub-type_footnote" id="f1756">
      <a class="si-backref" href="#backlink-1756">1756</a>. Kale dışına çıkmamaya hüküm giyen suçlu.
    </div>

    <div class="si-footnote html5_aside epub-type_footnote" id="f1757">
      <a class="si-backref" href="#backlink-1757">1757</a>. Acıyla.
    </div>
  </div>
</body>
</html>
