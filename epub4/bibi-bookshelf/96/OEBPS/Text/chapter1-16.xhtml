<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">16</h1>

    <p>Hıdırellez günü.<a class="si-noteref epub-type_noteref" href="#f929" id="backlink-929">929</a> Göğün altında bugün hiçbir şehir bu kadar cümbüşlü bir kalabalıkla kaynaşmaz, hiçbir sokak bu kadar başka sesleri birbirine karıştıran böyle bir uğultu çıkarmaz. Ahalisi<a class="si-noteref epub-type_noteref" href="#f930" id="backlink-930">930</a> bu kadar kuzu kızartıp helva pişirmez.</p>

    <p>Tevfik, tembel tembel yatakta döndü. Kâğıthane’de, yeşil çayırlarda şimdi öbek öbek toplanan halk arasında darbuka, zilli maşa, tef, zurna sesleri arasında kara göbeğini çalkalayan Çingene Penbe’yi düşündü. Öğle yemeğinden sonra tekrar yatağa uzanıp ikindiye kadar dinlenmeye karar verdi. O vakit ancak, sokaktaki oyuncakçıların ortalığı velveleye veren kaynana zırıltıları susar, kalabalığın uğultusu hafiflerdi. O zaman kalkacak, kuzu kızartacak, pilav pişirecekti. Vehbi Dede ile Peregrini akşam yemeğine davetliydi.</p>

    <p>Güneş alçaldı, misafirler geldi. Rabia’nın kolları sıvalı, etekleri belinde mutfakta, Tevfik’e yardım ediyordu. Misafirler bahçede, asmanın altında yerleşmişlerdi. Birer gelin gibi donanan badem, erik ağaçları çiçeklerini kapısı açık duran mutfağa uçuruyorlar, Dede ile Peregrini’nin lâkırdıları, gülüşleri işitiliyordu.</p>

    <p>Rabia bu akşam ilk defa o kadar alışkın olduğu bu adamlar arasında kendini yabancı ve yalnız buluyordu. Rabia’ya, onlar, kendisinin henüz girdiği bir yolun karşı köşesini dönüp giden insanlar, biraz sonra göremeyeceği, işitemeyeceği geçiciler gibi geldi. Onlarla yılların hâsıl ettiği<a class="si-noteref epub-type_noteref" href="#f931" id="backlink-931">931</a> arkadaşlık birdenbire kırılmış gibiydi. Bu akşam gençlik ve tabiat kalbinin kapısını çalıyordu. Bahçeden uçan bir badem çiçeği yaprağı yanağına yapıştı.</p>

    <p>Vehbi Dede:</p>

    <p>— Ne dedin, Peregrini? Bizim mûsikî şen değil mi? Kim demiş, diyordu.</p>

    <p>Sonra, Rabia, iki elin usulle vurduğunu, Dede’nin “Esti nesim-i nev-bahar” şarkısını söylediğini işitti.</p>

    <p>— Bu nasıl bahar şarkısı dostum? Cenaze marşı gibi bir şey... Beni dinle, bu Venedik’te gondollarda söylenir bir şarkı...</p>

    <p>Piyanistin sesi kıvrak, şen bir hava söylüyor. Yalnız, o şarkı devam ederken Rabia, biraz yalnızlığını unutuyordu.</p>

    <p>Elinde kahve tepsisi, misafirlere kahve çıkaran kızın, çakılların üstünde nalın tıkırtısı Peregrini’yi susturdu. Asmanın gölgesindeki genç hayal Dede’ye, Vâsıf’ın,<a class="si-noteref epub-type_noteref" href="#f932" id="backlink-932">932</a> “On beş yaşında kendime bir oynaş arayım” mısraını tekrar ettirdi.</p>

    <p>“On beş yaşında bir oynaş, on beş yaşında bir oynaş...”</p>

    <p>Bu, Galatasaraylı üniformalı mavi gözlü, beyaz kirpikli, çilli yüzlü...</p>

    <p>Fincanlar tepsinin üstünde sallandı, oynadı, Rakım seslendi:</p>

    <p>— Rabia, kahveyi dökeceksin.</p>

    <p>Ve Rabia kahveyi döktü. Peregrini dizlerinin üstünde, cebinden çıkardığı kırmızı ipek mendille Rabia’nın kahve dökülen basma entarisini siliyor, Rakım tepsiyi kapmış, Dede’ye götürüyor, Dede hiç yerinden kımıldanmamış... Ve Rabia’nın hicabından<a class="si-noteref epub-type_noteref" href="#f933" id="backlink-933">933</a> taze yanakları gene eski nadide<a class="si-noteref epub-type_noteref" href="#f934" id="backlink-934">934</a> bir şarap gibi lâl rengini alıvermişti.</p>

    <p>Tevfik mutfaktan çıktı. Çardağa asılı portakal renginde kâğıt fenerleri, cebinden çıkardığı bir kibritle, birer birer yaktı.</p>

    <p>— Kuzu hazır, efendiler.</p>

    <p>Tepelerindeki mor, mavi gökte tepsi kadar beyaz bir ay, onlar altında kuzu kızartmasını, pilavı, bir ayin ciddiyetiyle ağır ağır çiğniyorlar.</p>

    <p>Rakım’ın ağzı o kadar şapırdıyordu ki... Rabia’nın sinirleri yemek sonuna kadar zor tahammül etti, o herkesten evvel bitirdi, tabakları mutfağa taşımaya başladı.</p>

    <p>Rakım bidüziye mutfağa geliyor, Rabia’nın bulaşığına yardım etmek istiyor. Kızın dimağının gözü onu portakal renkli ışıkta kuzu eti kemirirken görüyor. Gökte tepsi kadar yuvarlak bir ay asılı olduğu ilkbahar gecelerinde cüceliğin, ucubeliğin ne işi var? Rabia evvelâ somurttu, sonra tersledi, en son kahve tepsisini eline verdi, Rakım’ı bahçeye itti. O, kovulmuş bir köpek gibi omuzları düşük, başı önde, gözü hüzün içinde yavaş yavaş hasırdakilere iltihak etti.<a class="si-noteref epub-type_noteref" href="#f935" id="backlink-935">935</a></p>

    <p>Üç kişi birden geniş hasıra uzanmış, başları dirseklerinde, bir elleriyle sigara içiyorlar, Rakım bir dizi dikili, ortalarında oturuyor, burnunun deliklerinden mütemadiyen<a class="si-noteref epub-type_noteref" href="#f936" id="backlink-936">936</a> duman çıkarıyordu. Kocaman sarıklı, kocaman başı zaman zaman mutfağa dönüyor, sonra ağzından, burnundan dumanlar daha kalın, daha çabuk fırlıyor. Peregrini’ye, cüce bu akşam mustarip<a class="si-noteref epub-type_noteref" href="#f937" id="backlink-937">937</a> bir dehanın hulyâsı<a class="si-noteref epub-type_noteref" href="#f938" id="backlink-938">938</a> gibi göründü. O şımarık kız, bu bî-çâreyi<a class="si-noteref epub-type_noteref" href="#f939" id="backlink-939">939</a> neden bu akşam terslemişti?</p>

    <p>Duvarın arkasında, komşu bahçelerinde, başka insanlar da yiyip içiyorlar, bir erkek öksürüyor, bir çocuk ağlıyor, bir kadın geç kalan kocasını azarlıyor. Havada yeni sulanmış keskin bir toprak kokusu var. Her bahçe batıda<a class="si-noteref epub-type_noteref" href="#f940" id="backlink-940">940</a> sulanır, böyle kokar, fakat bahar akşamları başka kokular da vardır: Zeytinyağlı kızartmalar, sarmısaklı cacıklar, yasemin, hanımelleri kokuları!</p>

    <p>Sokaktan derin derin, uzak uzak uğultular geliyor. Orası bambaşka bir iklim, sokakta ve bahçede aynı insan başka başka yaşar, düşünür...</p>

    <p>— Tak, tak, tak...</p>

    <p>Kapı çalınıyor, Rabia ipi çekiyor ve ağzı dükkâna doğru sesleniyor:</p>

    <p>— Kim o?</p>

    <p>— Ben...</p>

    <p>Kulaklarının arkasında birer kırmızı gül, yazma örtüsü arkasında sallanarak, bir Çingene şarkısı söyleyerek Penbe, Hıdrellez’den dönüyor. Mutfaktan geçerken Rabia’ya yardım teklif etmedi.</p>

    <p>— Bahçede misafir var, Penbe Teyze.</p>

    <p>Penbe işitmemiş gibi acele acele bahçeye çıktı, tekrar kahkaha sesleri, bir ağızdan söylenen şen türküler...</p>

    <p>Bir daha:</p>

    <p>— Tak, tak, tak...</p>

    <p>Bir daha Rabia ipi çekiyor, dükkâna sesleniyor:</p>

    <p>— Kim o?</p>

    <p>Ses yok...</p>

    <p>Rabia dükkâna gitti, aralık kapıdan dışarı baktı. Sokak üç renkli sulu boya bir levha gibi, saçakların arasından görünen koyu patlıcan gök, beyaz ay, siyah evler.</p>

    <p>Kapının önünde sarı köpek kuyruğunu sallayarak burnunu dükkâna uzatıyordu.</p>

    <p>— Kapıyı sen mi çaldın, Sarman?</p>

    <p>Kapının arkasından bir öksürük duydu, sıkılgan, sinirli bir öksürük. Eğildi, duvara yapışan narin bir gölge gördü, henüz kalınlaşan pürüzlü bir erkek sesi:</p>

    <p>— Benim... dedi.</p>

    <p>— Ben? Ben de kim oluyor?</p>

    <p>— Ben Bilâl! Hilmi Bey selâm ediyor, Tevfik Efendi ile misafirlerini konağa çağırıyor.</p>

    <p>— Peki, şimdi söylerim. Sen... Sen Bilâl ha!</p>

    <p>— Sen de Rabia Hanım, ha... Ne kadar büyümüşsün?</p>

    <p>Gölge Rabia’nın gözlerini arıyordu. Kız, onun eski beceriksizliği, korkaklığı gitmiş olduğuna dikkat etti.</p>

    <p>Kendi eşiğe kadar çıktı:</p>

    <p>— Bakayım, bakayım... Bu ne güzel esvap<a class="si-noteref epub-type_noteref" href="#f941" id="backlink-941">941</a>!</p>

    <p>Hâlâ yaş, hâlâ sabun kokan kızaran elleri Bilâl’in yakasındaki sarı şeritleri saydı.</p>

    <p>— Rabia, kim geldi?</p>

    <p>Tevfik içeriden sesleniyordu.</p>

    <p>Rabia, mutfağa döndü:</p>

    <p>— Hilmi Bey hepinizi konaktan istiyor, dedi.</p>

    <p>Fakat kendi gitmeyecekti. Başı ağrıyordu, işini bitirip erken yatacaktı. Israr etmediler. Yaşlılar dünyası, Penbe de aralarında, çekildi, gitti. Genç Rabia ile aralarındaki uçurum bu gece kıza hiç dolmayacak kadar derin ve karanlık göründü. Fakat işini bitirince tuhaf bir hisle tekrar dükkânın kapısına gitti, açtı, sokağa baktı. Narin gölge hâlâ yerinde, beyaz baş örtülü kızın yüzüne eğildi, aç gözlü gözlerle kızın gözlerini aradı.</p>

    <p>— Burada ne yapıyorsun, Bilâl?</p>

    <p>— Sen içeride yapyalnız ne yapıyorsun?</p>

    <p>— Mutfağı topladım. Bahçe mis gibi kokuyor. Hava bir ısındı ki...</p>

    <p>Açık bir davet değildi, fakat gene Bilâl kızın arkasından dükkâna girdi. Ağır ağır dükkânı, mutfağı geçtiler, hasırın üstüne, karşı karşıya oturdular. Artık gözlerini birbirlerinden saklıyorlar, fakat ikisi de konuşmak istiyor, yalnız söyleyecek lâkırdı bulamıyor... Arada başlarını kaldırıp aya bakıyorlar, ikisi de göğüslerinde demirci örsü gibi işleyen yüreklerinin çarpıntısını birbirinden saklamak istiyordu. Bilâl’in dar setresinin<a class="si-noteref epub-type_noteref" href="#f942" id="backlink-942">942</a> körük gibi kımıldadığını Rabia gördü, Bilâl birdenbire kalktı, kızın önünde, gene ağır ağır mutfağı ve dükkânı geçti. Kapıda durdular. Rabia, evvelâ kollarının, sonra yakasının sarı şeritlerini saydı, parmakları Bilâl’in çenesine dokundu. Buz gibi soğuktu ve biraz titriyordu. Bilâl’in dudakları parmaklarına değdi ve orada biraz kaldı...</p>

    <p>Rabia kısık bir sesle:</p>

    <p>— Gelecek hafta mektepten çıktığın gün seni konakta görürüm, dedi.</p>

    <p>Yalnız kalınca gazları söndürdü, ayaklarını sürüyerek merdivenleri çıktı. Şiltesini yükten çıkardı. İlk defa yassı namazını kılmadan yatağa girmişti. Uykusu yoktu, biraz sonra kalkardı. Gözleri tavanda düşünürken kısa parmaklı, buruşuk, katı iki el omuzlarından yakaladı. Dudaklarına sıcak bir şey dolmuştu. Bu bir rüya idi, fakat gergin vücudu gevşedi, rüyasız bir uykuya daldı.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f929">
      <a class="si-backref" href="#backlink-929">929</a>. Hızır ve İlyas peygamberlerin her yıl buluştuklarına inanılan 6 Mayıs günü.
    </div>

    <div class="si-footnote html5_aside epub-type_footnote" id="f930">
      <a class="si-backref" href="#backlink-930">930</a>. Sakinleri.
    </div>

    <div class="si-footnote html5_aside epub-type_footnote" id="f931">
      <a class="si-backref" href="#backlink-931">931</a>. Oluşturduğu.
    </div>

    <div class="si-footnote html5_aside epub-type_footnote" id="f932">
      <a class="si-backref" href="#backlink-932">932</a>. XIX. yüzyıl Divan şairlerinden, Enderunlu Vâsıf.
    </div>

    <div class="si-footnote html5_aside epub-type_footnote" id="f933">
      <a class="si-backref" href="#backlink-933">933</a>. Utancından.
    </div>

    <div class="si-footnote html5_aside epub-type_footnote" id="f934">
      <a class="si-backref" href="#backlink-934">934</a>. Az bulunur.
    </div>

    <div class="si-footnote html5_aside epub-type_footnote" id="f935">
      <a class="si-backref" href="#backlink-935">935</a>. Katıldı.
    </div>

    <div class="si-footnote html5_aside epub-type_footnote" id="f936">
      <a class="si-backref" href="#backlink-936">936</a>. Durmaksızın.
    </div>

    <div class="si-footnote html5_aside epub-type_footnote" id="f937">
      <a class="si-backref" href="#backlink-937">937</a>. Acı çeken.
    </div>

    <div class="si-footnote html5_aside epub-type_footnote" id="f938">
      <a class="si-backref" href="#backlink-938">938</a>. Hayali.
    </div>

    <div class="si-footnote html5_aside epub-type_footnote" id="f939">
      <a class="si-backref" href="#backlink-939">939</a>. Zavallıyı.
    </div>

    <div class="si-footnote html5_aside epub-type_footnote" id="f940">
      <a class="si-backref" href="#backlink-940">940</a>. Güneş batımında.
    </div>

    <div class="si-footnote html5_aside epub-type_footnote" id="f941">
      <a class="si-backref" href="#backlink-941">941</a>. Kıyafet.
    </div>

    <div class="si-footnote html5_aside epub-type_footnote" id="f942">
      <a class="si-backref" href="#backlink-942">942</a>. Düz yakalı, önü ilikli bir tür ceket.
    </div>
  </div>
</body>
</html>
