<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">18</h1>

    <p>Bilâl’in türküsü Sinekli Bakkal’dan bir humma<a class="si-noteref epub-type_noteref" href="#f987" id="backlink-987">987</a> salgını gibi gelip geçtikten sonra, kendisinin hayali de Rabia’nın hafızasında söndü.</p>

    <p>Tevfik hastaydı. Tifoya tutulmuştu. Baş humması diyorlardı. Konağın doktoru her gün geliyor, bol sulfata,<a class="si-noteref epub-type_noteref" href="#f988" id="backlink-988">988</a> İngiliz tuzu veriyor ve akşamları terletiyorlardı. Rabia babasının yanından ayrılmadı, o Ramazan hiç mukabeleye gitmedi. İmam’ın eline de beş para girmedi.</p>

    <p>Tevfik’in her şeyi gibi, hastalığı da mahallenin başlıca hadisesi<a class="si-noteref epub-type_noteref" href="#f989" id="backlink-989">989</a> oldu. Son senelerde belli başlı bir hastalıktan kimse ölmemişti. Kızıl, kızamık gibi çocuk salgınları, bir de yaşını başını almış adamlar. Yalnız bu aslan gibi genç Tevfik, İstanbul’un biricik Karagözcüsü ve meddahı, mahallede bu kadar meşhur bir hastalıktan yatıyordu. Kadınlar her vakitten ziyade bakkal dükkânını yabancılara biraz gururla gösteriyorlardı. Bu, hem mahallelinin komşuluk tesanüdünü<a class="si-noteref epub-type_noteref" href="#f990" id="backlink-990">990</a> gösterecek, hem de şöhretini arttıracak bir vak’a idi.</p>

    <p>Doktor sükûn tavsiye etmişti. Sokak hemen sustu.</p>

    <p>Çocuklar topaçlarını, toplarını aldılar, öteki mahalleye geçtiler.</p>

    <p>Her ev, sıra ile bir yemek pişirip Rabia’ya götürüyor, hiç olmazsa bir çorbacık pişiremeyecek kadar, bu büyük dramın haricinde kalacak kadar –şükür– kimse fakir değildi. Öyle bir dram ki hepsinin şefkat, iyilik rolü oynamasını icap ettiriyor<a class="si-noteref epub-type_noteref" href="#f991" id="backlink-991">991</a> ve herkes rolünü büyük bir sadelik ve realizm ile yapıyordu.</p>

    <p>Rabia Tevfik’in, Rakım Rabia’nın esiri. Çingene Penbe her gün Rakım’a yardım için orada... Merdivenleri silerken Tevfik’in bağıra bağıra sayıkladığını duyardı. Hep Emine... Hep ilk gençlik günleri... Bir iki defa da Zâti Bey’i Gelibolu bahçelerinde eğlendirdiği geceleri tekrar etti. O zamanlar Rabia, kendini yirmi yaş büyümüş hissetti.</p>

    <p>Nihayet hastalık devrini yaptı, geçti. Tevfik iskelet gibi, nekahat devrinde bile Rabia’yı gözünün önünden ayırmak istemedi. Şükriye Hanım elinde bir sepet yemiş her gün Hanımefendi namına<a class="si-noteref epub-type_noteref" href="#f992" id="backlink-992">992</a> hatır sormaya geliyor.</p>

    <p>— Bu akşam mutlak gelmelisin, Tevfik Efendi’nin yanına Penbe’yi bırakırsın.</p>

    <p>Rabia mutfakta Şükriye Hanım’a kahve pişiriyor, kadın da karşısında küçücük iskemlede, önünde sepet, oturuyordu.</p>

    <p>— Bu akşam ne var ki...</p>

    <p>— Hem kandil, hem kına gecesi. Mihri Hanım’la Bilâl Bey nişanlanıyor. Perşembe günü nikâh olacak.</p>

    <p>— Bahçıvan çırağı nihayet damatlığı elde etti.</p>

    <p>— Niçin öyle söylüyorsun, Rabiacığım? Oğlan bir güzelleşti ki... Mihri Hanım gene o Mihri Hanım. Bilâl Bey’e selâmlıkta oda hazırladık. Damat Bey aşağı, Damat Bey yukarı... Oğlandaki kurumu görme.</p>

    <p>Şükriye Hanım dedikodu halinde geçen Rabia-Bilâl macerasını bilmiyor değildi. Fakat bunları hiç de kıza nispet vermek için söylemiyordu. Rabia kendi gibi fukara, çalışan sınıfın kızıydı. Onlara fenâ haber verilirken zaman kollamak, mukaddime<a class="si-noteref epub-type_noteref" href="#f993" id="backlink-993">993</a> yapmak lâzım değildi. Sırf Rabia ile dedikodu yapmak için bunları söylüyordu.</p>

    <p>Rabia gözlerini ateşten kaldırmadı. Kapanık yüzünde ne düşündüğünü anlamak kâbil değildi. O, kafasında Mihri’nin kaçık çenesini, fersiz<a class="si-noteref epub-type_noteref" href="#f994" id="backlink-994">994</a> gözlerini, soluk ve porsuk dudaklarını düşünüyordu... Bilhassa dudaklarını... Onları Bilâl –kendi dudaklarını bir defa öptüğü– gibi öpecekti. Kuş gagası gibi dokunup kaçan temas... İçi sızladı.</p>

    <p>— Babamı daha bırakamam, Şükriye Hanım, Hanımefendi’nin eteklerinden öperim, kuzum darılmasın.</p>

    <p>Sepetten bir tabağa yemiş koydu, Şükriye Hanım’m elinden, bir eliyle fincanı aldı. Acele acele yukarıya gidiyordu.</p>

    <p>Akşama doğru Dede ile Peregrini hastayı yoklamaya geldiler. Dede yukarı çıktı, piyanist Şükriye Hanım’ın oturduğu iskemleye oturdu, gene kahve pişiren kızı eğlendirmeye çalıştı. Çocuğun gözleri dalgındı, yüzü solgundu. Kahve pişince:</p>

    <p>— Sizin kahvenizi de yukarı çıkarayım mı, dedi.</p>

    <p>— Hayır, ben biraz daha burada otururum.</p>

    <p>Rabia onun fincanını önüne bıraktı, tepsiyi aldı. Vehbi Dede’nin kahvesini götürdü.</p>

    <p>Peregrini mangalın yanında uzanan tekir kediyi okşarken, dükkândan sesler işitti. Akabinde Rakım, perişan gözlerle mutfağa daldı:</p>

    <p>— Dün akşam Rabia’nın anası ölmüş, Sinyor, kıza nasıl söylemeli?</p>

    <p>— Ne kadar olsa papazlık ettikti.</p>

    <p>— Rakım Amca, Vehbi Dede nargile istiyor. Dükkân kapısını aralık bırak da gel, götür, sen yokken müşteri gelirse ben bakarım.</p>

    <p>Nargileyi hazırladı, Rakım’ın eline verdi. Yanakları kırmızı, gözleri parlıyordu.</p>

    <p>Piyanist, kızın biraz evvelki durgun yüzünün değişmesi için mutlak yeni bir şey olduğunu zannediyordu.</p>

    <p>— Tevfik çok neşeli, Vehbi Dede ile eskisi gibi şaka etti. Siz ne vakit çıkacaksınız?</p>

    <p>Peregrini cevap vermedi. Gözleri merhametle yaşarmış, kızın ta gözlerinin içine baktı. Belki merhametten başka bir şey de vardı, belki kendi de varlığından haberdar olmadığı bir hissini kıza gösteriyordu. Her nedense kız sıkılmıştı, kirpiklerini indirdi, dizlerinin üstünde duran ellerine bakıyordu. Bir an evvel Bilâl’in hatırası nasıl içini sızlattıysa Peregrini’nin bu garip bakışı da aynı tatlı sızıyı yapıyordu. Bu ne demekti?</p>

    <p>Piyanist yerinden kalkınca kalbi şiddetle çarpmaya başladı. Ani bir korku ile yüzünü elleriyle kapadı.</p>

    <p>Piyanist geldi, iki sert el Rabia’nın omzuna dokundu, sonra da kızın ellerini yüzünden çekti:</p>

    <p>— Annen ölmüş, kızım.</p>

    <p>Rabia, ağlamadı. Gözleri kupkuruydu, fakat piyaniste bakışında öyle bir acı vardı ki... Niçin ağlamıyor? Niçin bir şey söylemiyor?</p>

    <p>O, koskoca adam kendi yaşlarını güç zapt ediyor. Niçin, niçin elinde büyüyen bu çocuğun omuzlarını okşamaya cesaret edemiyor? Nihayet Rabia ağzını açtı:</p>

    <p>— Acaba Tevfik de ölür mü?</p>

    <p>— Niçin ölsün? Fakat sen, herhalde bu kara haberi iyileşinceye kadar sakla. Senin için zor ama... İçini dökmek istersen benimle konuşursan, ben ana ne demek bilirim, benim de memleketimde bir anam var...</p>

    <p>— Sahi mi?</p>

    <p>— Ya ihtiyar çalgıcılar anasız mı doğarlar?</p>

    <p>— Siz ihtiyar değilsiniz ki...</p>

    <p>Neden Rabia’nın onu ihtiyar bulmamasından bu kadar sevinmişti? Bunuyor muydu? Rabia derin bir tecessüsle soruyordu:</p>

    <p>— Hiç annenizi görmeye gitmez misiniz?</p>

    <p>Şimdi de bu tehlikeli çocuk eli, Peregrini’nin gömdüğü hayallerin kefenlerini yırtıyordu. On beş senedir kimseye bahsetmediği mâzisini bu çocuğa anlatmak, ona ne tatlı gelecek. Akşam, tamamen mutfağa inmişti. Her şey gölge içinde, mangalın içindeki ateşler yumuşak karanlıkta kıpkırmızı, yerde Tekir yavaş yavaş hırlıyor.</p>

    <p>Rakım’ın başı aralık kapıdan göründü:</p>

    <p>— Sizi Vehbi Dede çağırıyor, dedi.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f987">
      <a class="si-backref" href="#backlink-987">987</a>. Sıtma.
    </div>

    <div class="si-footnote html5_aside epub-type_footnote" id="f988">
      <a class="si-backref" href="#backlink-988">988</a>. (Halk dilinde) Kinin sülfatına ve genel olarak kinin tuzlarına verilen ad.
    </div>

    <div class="si-footnote html5_aside epub-type_footnote" id="f989">
      <a class="si-backref" href="#backlink-989">989</a>. Olayı.
    </div>

    <div class="si-footnote html5_aside epub-type_footnote" id="f990">
      <a class="si-backref" href="#backlink-990">990</a>. Dayanışmasını.
    </div>

    <div class="si-footnote html5_aside epub-type_footnote" id="f991">
      <a class="si-backref" href="#backlink-991">991</a>. Gerektiriyor.
    </div>

    <div class="si-footnote html5_aside epub-type_footnote" id="f992">
      <a class="si-backref" href="#backlink-992">992</a>. Adına.
    </div>

    <div class="si-footnote html5_aside epub-type_footnote" id="f993">
      <a class="si-backref" href="#backlink-993">993</a>. Giriş.
    </div>

    <div class="si-footnote html5_aside epub-type_footnote" id="f994">
      <a class="si-backref" href="#backlink-994">994</a>. Işıksız.
    </div>
  </div>
</body>
</html>
