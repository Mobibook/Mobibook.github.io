<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">27</h1>

    <p>Karanlık dağıldı. Şehrin üstü inci beyazlığında bir dumana bürünmüş. Minareler, kuleler, uçlu, uçsuz bütün şekiller rüyada görülen şeyler gibi uzak, silik. Suların kurşunî yüzü uykuda. İstanbul, gümüş sisli bir sabah rüyası görüyor.</p>

    <p>Galata Rıhtımı... Üstünde siyah esvaplı adamlar, rıhtımın kenarında bir sürü sandal ve salapurya.<a class="si-noteref epub-type_noteref" href="#f1258" id="backlink-1258">1258</a> Kürekçiler kürekleriyle oynuyor, sabırsızlanıyor, siyah esvaplı adamlar uzaktan gelen araba seslerini dinliyorlar.</p>

    <p>Birbiri ardınca bir sıra kapalı araba geldi, durdu. Siyah esvaplı adamlar araba kapılarını açtılar, içlerinden kara çarşaflı, eli bohçalı, çocuklu, çocuksuz kadınlar, birkaç ihtiyar erkek ve Mevlevî dedesi çıkardılar. Arabalardan çıkanlar birbirine sokuldular, elleri dolu olanlar omuz omuza, boş olanlar el ele, birbirine yapışıp kuvvet almak isteyen, canlı bir ıstırap kümesi gibi sandallara, salapuryalara indiler.</p>

    <p>Rıhtımda ayak sesleri kesildi. Kayıklar kurşunî suların üstünde yayıldı, açıldı... Selimiye önünde demirleyen Şevket-i Derya’ya doğru yol aldılar.</p>

    <p>Sandal, salapurya filosunun ortasında, en büyük salapuryada Rabia, çocuğuna meme veren bir genç kadınla yan yana oturuyordu. Ayaz vardı. Vehbi Dede’nin harmanisi ikisini de birden sarmıştı. Rabia çocuğun, harmaninin altında “gluk, gluk” diye sütü yutuşunu duyuyordu. Karşısında sivri, beyaz sakallı, Tatar yüzlü zayıf bir ihtiyar korkulu bir rüyadan uyanmış gibi gözlerini açtı:</p>

    <p>— Torunum, torunumu sürüyorlar, kâfirler, ocaklarına incir dikilesiler, diye bağırmaya başladı.</p>

    <p>Harmaninin altında meme emen çocuk memeyi bıraktı. “Viyak... Viyak... Viyak.”</p>

    <p>Arkadaki sandalyede bir erkek çocuk bir kurt yavrusu gibi uluyordu:</p>

    <p>— Baba... Baba... Babamı isterim.</p>

    <p>Gene herkes sustu. Beyaz sakallı ihtiyarın çenesi oynuyor, içine çöken dudakları kımıldıyor, kürekçiler kürek çekiyor... Sonu gelmeyen bir gidiş...</p>

    <p>Nihayet Şevket-i Derya’ya sandallar ve salapuryalar birer birer yanaştı. Siyah esvaplılar, siyah çarşaflıları dingildeyen<a class="si-noteref epub-type_noteref" href="#f1259" id="backlink-1259">1259</a> iskeleden vapura ite ite çıkardılar. Erkek çocuklar birer maymun gibi tırmandı, kız çocuklar sümüklerini ve içlerini çeke çeke, ağlaya ağlaya tırmandılar.</p>

    <p>Merdivenin başında yırtık paçalı, püskülsüz fesli, yalınayak bir tayfa duruyordu. On senedir Şevket-i Derya’ da Yemen’e, Trablus’a sürgün, asker götüren bir tayfa...</p>

    <p>Ağzını açtı ve sövdü. Uzun kafiyeli, mutantan<a class="si-noteref epub-type_noteref" href="#f1260" id="backlink-1260">1260</a> bir küfür silsilesi: Çoluk çocuk, kadın ihtiyar, sürü sürü çaresizleri, kimsesizleri seher vakti Şevket-i Derya’ya sürükleyenlere; kara çarşaflı matem kümesinin evlâdını, ayalini, babasını, kardeşini dünyanın dört bucağına saman çöpü gibi dağıtanlara; ev bark yıkmayı, ocak söndürmeyi iş edinip onunla para kazananlara!</p>

    <p>Küfür sağanağı geçmiş yıllara döndü, zulüm bezirgânlarının<a class="si-noteref epub-type_noteref" href="#f1261" id="backlink-1261">1261</a> ecdadına, ecdadının ecdadına, ta Âdem Baba’ ya ulaştı. Küfür sağanağı gelecek yıllara doğru esti. Zulüm bezirgânlarının sülalesinden sülalesine, insanlara eziyet edecek olan ta en son zalime dayandı.</p>

    <p>Şüphesiz ki bu küfür kaidesi Padişah’a ve onun etrafındaki büyüklere râciydi.<a class="si-noteref epub-type_noteref" href="#f1262" id="backlink-1262">1262</a> Fakat siyah esvaplılar, “bir mesele çıkartmamak” için emir almışlardı. İşitmemezliğe geldiler.</p>

    <p>Güvertede kargaşalık ve gürültü ayyuka çıkıyordu.</p>

    <p>Rabia biraz şaşkın, salapuryada arkadaş olduğu çocuklu tazenin kocasıyla buluşmasını seyrediyordu. Fakir bir genç memurdu galiba... Üstü başı düşük, zayıf bir adam... Kayıkta çocuğu uyandıran Tatar yüzlü, beyaz sakallı adamın sakalı havada buruşuk elleri sayıklıyor gibi gene bağırıyor...</p>

    <p>— Ocaklarına incir dikilesiler.</p>

    <p>Genç bir Tıbbiye talebesi, ihtiyarın ellerini aşağıya çekiyor, sağır kulağına:</p>

    <p>— Efendi Baba, bayrama bizi affederler, bayrama olmazsa cülûsa,<a class="si-noteref epub-type_noteref" href="#f1263" id="backlink-1263">1263</a> diye bağırıyordu.</p>

    <p>Meşhur küfrün sahibi tayfa, şimdi elinde kırık bir toprak testi, halka su dağıtıyor, çocukların çenesini okşuyor, ihtiyar kadınlarla şakalaşıyor. Fakat bu kıyametin ortasında acaba Tevfik neredeydi?</p>

    <p>Nihayet Rabia’nın gözü onu da buldu. Kocasına güvertede yer yapmaya uğraşan, şişman bir kadının çocuğunu kucağında oyalamaya çalışıyordu. Rabia’yı görünce çocukla koştu. Baba kız çocuğu aralarında ezerek, çığrışarak birbirlerini kucakladılar. Kadın koştu, çocuğunu kaptı.</p>

    <p>Tevfik’in sakalı çıkmış, yanakları çökmüş, gözlerinin etrafı mosmor olmuş. Baba kız konuşmaya vakit bulmadan kaptan köprüsünden kaptanın sesi bir borazan gibi öttü:</p>

    <p>— Çabuk olun... On dakika sonra kayıklara!</p>

    <p>Rabia, Tevfik’in göğsüne mendilden toparlak bir çıkın yerleştirdi. Bu, dükkânın son bir aylık kazancıydı.</p>

    <p>Sonra, o da babasına, şişman kadının kocasının yanında, güvertenin ortasında bir yer yapmaya başladı. Rakım’ın terleyerek sürüklediği sepetleri yerleştirdi.</p>

    <p>— Dolma var, zeytin, peynir, söğüş var... Şam’a gidince bize yaz.</p>

    <p>— Vay ben Şam’a mı gidiyorum?</p>

    <p>Kimse henüz nereye sürüldüğünü bilmiyordu. Herkesin zihninde klasik menfa<a class="si-noteref epub-type_noteref" href="#f1264" id="backlink-1264">1264</a> yerleri, Yemen ve Fizan heyulaları<a class="si-noteref epub-type_noteref" href="#f1265" id="backlink-1265">1265</a> dolaşıyordu.</p>

    <p>O gece Vehbi Dede, Rabia’ya gelmiş, babasının Şam’a gideceğini haber vermiş, kızın zihnini de, elini de Tevfik’in çamaşırı ve yemeği ile bütün gece meşgul etmişti. Ve tanyeri ağarır ağarmaz onu Rakım’la arabaya sokmuş, rıhtıma getirmişti.</p>

    <p>Vapura bir çatana yanaştı. Kaptan sesi bir daha hücum borusu gibi öttü:</p>

    <p>— Haydi kayıklara...</p>

    <p>Siyah esvaplılar güverteye geldiler. Siyah çarşaf kümesini bir daha ittiler, kaktılar.</p>

    <p>Memedeki çocuk gene viyakladı. Küçük oğlan kurt yavrusu gibi uludu, ihtiyar bedduasını sayıkladı, kız çocuklar sümüklerini çeke çeke ağlaştılar. Güvertedeki insan dalgası kabardı, çalkalandı. Gene o ıstırap kümesi el ele, omuz omuza, sırt sırta salapuryalara, sandallara indiler.</p>

    <p>Güvertede erkekler canlı bir ehram<a class="si-noteref epub-type_noteref" href="#f1266" id="backlink-1266">1266</a> gibi birbirinin üstüne yığıldı, açılan salapuryalardan rengârenk mendil salladılar...</p>

    <p>Sular uyanmıştı. Küreklerin altında, sandalların böğründe çırpıntılar, şıpıltılar vardı. Denizle güneş oynaşıyor, bir tarafa lâl<a class="si-noteref epub-type_noteref" href="#f1267" id="backlink-1267">1267</a> ışıkta mor adalar, öbür tarafta yarım ay şeklinde İstanbul Limanı...</p>

    <p>Kayıklar İstanbul’a yollandı. Ses seda kesilmişti. Siyah çarşaflılar, gözleri yarım kapalı, elleri gökte uzun uzun bir şeyler okudular, sonra başlarını çevirip Şevket-i Derya’nın olduğu yere doğru üflediler.</p>

    <p>Rakım, Dede’ye sordu:</p>

    <p>— O da Şam’a sürülüyor, Tevfik’e arkadaş...</p>

    <p>Rabia:</p>

    <p>— Ben de Dürnev Hanım’a hizmetçi olurum, dedi. Vehbi Dede gözlerini denize çevirdi. Beyaz köpüklü, altın ışıklı, mavi sularda, birbirinin sırtından atlayarak, yuvarlanarak, oynayarak bir alay yunus balığı geçti.</p>

    <p>Rakım:</p>

    <p>— Tevfik benden Karagöz takımlarını istedi. Vapurda sanki “hayal” mi oynatacaktı, dedi.</p>

    <p>Vehbi Dede dalgın dalgın cevap verdi:</p>

    <p>— Hayal de insan gibi diyar diyar gezer, hey oğul!</p>

    <p class="center">(Birinci kısmın sonu)</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1258">
      <a class="si-backref" href="#backlink-1258">1258</a>. Ticaret gemisi.
    </div>

    <div class="si-footnote html5_aside epub-type_footnote" id="f1259">
      <a class="si-backref" href="#backlink-1259">1259</a>. Sallanarak ses çıkaran.
    </div>

    <div class="si-footnote html5_aside epub-type_footnote" id="f1260">
      <a class="si-backref" href="#backlink-1260">1260</a>. Düzenli.
    </div>

    <div class="si-footnote html5_aside epub-type_footnote" id="f1261">
      <a class="si-backref" href="#backlink-1261">1261</a>. Tüccarlarının.
    </div>

    <div class="si-footnote html5_aside epub-type_footnote" id="f1262">
      <a class="si-backref" href="#backlink-1262">1262</a>. Yönelikti.
    </div>

    <div class="si-footnote html5_aside epub-type_footnote" id="f1263">
      <a class="si-backref" href="#backlink-1263">1263</a>. Tahta oturma yıldönümüne.
    </div>

    <div class="si-footnote html5_aside epub-type_footnote" id="f1264">
      <a class="si-backref" href="#backlink-1264">1264</a>. Sürgün.
    </div>

    <div class="si-footnote html5_aside epub-type_footnote" id="f1265">
      <a class="si-backref" href="#backlink-1265">1265</a>. Korkunç hayalleri.
    </div>

    <div class="si-footnote html5_aside epub-type_footnote" id="f1266">
      <a class="si-backref" href="#backlink-1266">1266</a>. Mısır firavunlarının piramit biçimindeki mezarlarına verilen ad.
    </div>

    <div class="si-footnote html5_aside epub-type_footnote" id="f1267">
      <a class="si-backref" href="#backlink-1267">1267</a>. Kırmızı renkli.
    </div>
  </div>
</body>
</html>
