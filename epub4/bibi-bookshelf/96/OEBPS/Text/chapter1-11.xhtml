<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">11</h1>

    <p>Rakım Amca, Rabia’yı mutfakta yakalar, sorar:</p>

    <p>— Dünyada en çok kimi seversin?</p>

    <p>— Tevfik’i.</p>

    <p>— Niçin?</p>

    <p>Ne bilsin? Benliğe kök salan gönül bağlarını kim tarif edebilir? Tevfik çocuğun kuru bir çöl zannettiği hayatta gördüğü ilk vaha,<a class="si-noteref epub-type_noteref" href="#f775" id="backlink-775">775</a> tatmin edilmemiş emellerini şahsında toplayan biricik insan. Mahrum olduğu ana şefkatini, beraber oynamak istediği muhayyel arkadaşın tuhaflıklarını onda bulmuş. Belki onun için babasının hizmetlerini o kadar itina ile görüyor, isteklerini seziyor, İmam’ın vaktiyle nasıl âb-dest suyunu dökerse Tevfik’in rakı tepsisini öyle hazırlıyor, her gün aynı saatte önüne getiriyor. Fakat o “memnu<a class="si-noteref epub-type_noteref" href="#f776" id="backlink-776">776</a> ve günah” içkiyi Tevfik’in önüne getirdikten sonra “aman geçmesin” diye koşup akşam namazını kılmayı da tabiî<a class="si-noteref epub-type_noteref" href="#f777" id="backlink-777">777</a> buluyor.</p>

    <p>— Rabia babandan sonra kimi seversin?</p>

    <p>— Vehbi Dede’yi.</p>

    <p>— Niçin?</p>

    <p>Ne bilsin? Bilse Vehbi Dede’nin mukaddes<a class="si-noteref epub-type_noteref" href="#f778" id="backlink-778">778</a> bir ihtiyaç olduğunu söyleyecek, insani zaafları anlayan, affeden fakat kendisinin bunların üstünde bir aziz olduğunu, bunun için Rabia’ya her zaman teselli ve kuvvet verdiğini anlatacak.</p>

    <p>— Daha sonra kimi?</p>

    <p>Bu defa biraz tereddütten sonra Rabia:</p>

    <p>— Sinyor Peregrini’yi, diyor.</p>

    <p>Rakım Amca’nın sesi titizleniyor:</p>

    <p>— Niçin?</p>

    <p>Rabia bunu da bilemez. Bilse Peregrini ile münasebetinin<a class="si-noteref epub-type_noteref" href="#f779" id="backlink-779">779</a> bir saklambaç oyununa benzediğini, ona korku ve heyecan verdiğini söyleyecek.</p>

    <p>— Beni, o gâvur kadar da mı sevmiyorsun?</p>

    <p>Cücenin gözleri sahibinden dayak yemiş bir bî-çâre hayvan gibi yeisle doluyor. O vakit Rabia’nın ince kolları boynuna dolanıyor:</p>

    <p>— Seni hepsinden çok severim, benim küçük Amcacığım, benim maymun Amcacığım, diyor.</p>

    <p>Ramazan’ın son haftasında bir gün Rabia Peregrini’ nin başında küçük bir fes, onu mukabelesini dinleyen cemaat arasında gördü. Süleymaniye’deydi. Ne Peregrini ne de kendisine tapınır gibi bakan Rakım, onun zihnini meşgul etti. Her sanatkâr gibi sanatın halkın arasında uyandırdığı heyecanla sarhoştu.</p>

    <p>Başındaki kubbenin kandillerine renkli camlardan süzülen renkli ışık vurmuş, karşısında bir tek kalpmiş gibi atan insan kümesi, bu ziyada<a class="si-noteref epub-type_noteref" href="#f780" id="backlink-780">780</a> rüyaya benziyordu. Fakat Peregrini’nin arkasında, Vehbi Dede’nin kendini dinlediğinin farkına varır varmaz dili dolaştı, dudakları titredi.</p>

    <p>Dinî mûsikîsinin hâkimi olan bu büyük üstâd onu alt üst etti. Bir an durdu, baş örtüsünün ucuyla alnının terini sildi, gene başladı. Arapça okuduğu ayetlerin ilk defa Türkçesini düşünüyor, ilk defa anlayan ve anlatan bir sesle okuyordu.</p>

    <p>— O çömlekçilerin kullandığı çamur gibi bir çamurdan insanı yarattı ve o gökleri dumansız bir ateşten halk etti...<a class="si-noteref epub-type_noteref" href="#f781" id="backlink-781">781</a> İki Şarkın<a class="si-noteref epub-type_noteref" href="#f782" id="backlink-782">782</a> Rabbi... İki Garbın<a class="si-noteref epub-type_noteref" href="#f783" id="backlink-783">783</a> Allahı... Denizlerin üstünde dağlar gibi yükselen gemiler onun... (Kâinat) üstündeki her şey fânî<a class="si-noteref epub-type_noteref" href="#f784" id="backlink-784">784</a> fakat Rabbim’in azametli<a class="si-noteref epub-type_noteref" href="#f785" id="backlink-785">785</a> ve heybetli yüzü ilelebet bâkî!</p>

    <p>Sesi yarım sadâlardan garip bir ahenk mozaiği işliyor, ayetlere sırrî<a class="si-noteref epub-type_noteref" href="#f786" id="backlink-786">786</a> bir güzellik veriyor ve İslam sırrîliğinin esasını teşkil eden<a class="si-noteref epub-type_noteref" href="#f787" id="backlink-787">787</a> bu parçayı bugün okumasına Vehbi Dede tesadüften fazla bir şeymiş gibi bakıyordu.</p>

    <p>Peregrini ve Vehbi Dede mukabele bitmeden çıktılar; avluda biraz güvercinleri seyrettiler. Piyanist helecanlıydı<a class="si-noteref epub-type_noteref" href="#f788" id="backlink-788">788</a> fakat işi alaya vurmaya çalıştı:</p>

    <p>— Bu kızı, üstünde iki mum yanan herhangi cami kubbesinin altına koysan, benim gibi kâfirleri bile şaşırtan bir mûsikî yaratıyor. İçine Allah mı giriyor, şeytan mı giriyor, bilmem. Ne sanat, ne sanat!</p>

    <p>Vehbi Dede gülmedi. Bir mesele halleder gibi yavaş yavaş:</p>

    <p>— Ruhundaki zıd kuvvetler yalnız o zaman imtizaç<a class="si-noteref epub-type_noteref" href="#f789" id="backlink-789">789</a> ediyor, çocuk sanat dakikalarında ezelîyetle<a class="si-noteref epub-type_noteref" href="#f790" id="backlink-790">790</a> hemahenk<a class="si-noteref epub-type_noteref" href="#f791" id="backlink-791">791</a> oluyor, dedi.</p>

    <p>Rabia akşamları dükkânda çocuk alayına ve gittikçe çoğalan yaşlı başlı mahalleliye bilet kestikten sonra kapıyı kapar, babasının yanına giderdi. Tevfik’in kâğıt parçalarına can veren ellerinin çevikliği, ustalığı sesinin bazân bir erkek, bazân bir kadın, bazân bir çocuk, hattâ her cinsten ve içtimaî örnekten kadın, erkek, çocuk olması onu teshir ediyordu.<a class="si-noteref epub-type_noteref" href="#f792" id="backlink-792">792</a> Fakat en çok şaştığı şey, hiç mûsikî bilmeyen Tevfik’in sesindeki âdetâ vahşi ahenge, bütün seyircilerin hayranlığı idi.</p>

    <p>Rabia, perde arkasında tef çalar, cüce ile beraber, cinler, periler ve ismi olmayan “göstermelik”ler, perdeye çıkınca, onların homurtusunu, iniltisini, vızıltısını, hulasa<a class="si-noteref epub-type_noteref" href="#f793" id="backlink-793">793</a> her lâzım gelen gürültüleri yapardı. Perdenin önündeki iskemlelerin birinde dâimâ başına küçük gelen fesiyle Peregrini oturur, arkada, hasırın üstündeki çocuk alayı arasında Vehbi Dede’nin uzun külâhı görünürdü. İkisi de sallana sallana gülerlerdi. Fakat bahçeyi en çok çınlatan Rabia’nın şakrak kahkahasıydı.</p>

    <p>Son gece Tevfik, küçük seyircilerine bedava şeker dağıttı. Onlar da dükkânın önüne yığıldılar, oyuncak davullarını vura vura Ramazan’a ve Tevfik’e “İşte geldi işte gidiyor” beytini bir ağızdan söyleyerek veda ettiler. Nihayet ellerinde fenerlerini aşağı yukarı sallayarak kırık kaldırımları, çökük saçakları yer yer aydınlatarak geçtiler, gittiler. Vehbi Dede, arkalarından:</p>

    <p>— Her şey an, an nûr<a class="si-noteref epub-type_noteref" href="#f794" id="backlink-794">794</a> içinde, sonra daimî karanlık... İşte geldi, işte gidiyor... İnsan ömrü, kâinatın hayatı nur içinde bir an görünüp sönen hayal... Bir gölge oyunu, dedi.</p>

    <p>Misafirler yukarı çıkınca Çingene Penbe ile Şevket Ağa ellerinde yemiş tepsisiyle geldiler. Mutfakta onlara yemiş kahvaltı hazırlanırken yukarıda her akşamdan fazla muhabbet havası esiyordu. Kimi sigara içiyor, kimi hâlâ gülüyor, Tevfik koca bir mendil ile alnını siliyordu.</p>

    <p>Dede dedi ki:</p>

    <p>— Peregrini dostum, Tevfik kâğıt parçalarını yaşatırken, fikrin maddeye ne kadar hâkim olduğunu düşündün mü? Fikir gidince insan da kâğıt gibi cansız, mânâsız oluyor. Bu akşam İsa’nın şu sözlerini hatırladım: “Allah ölülerin değil, dirilerin Allah’ı”!...</p>

    <p>Peregrini ömründe ilk defa felsefî bir bahse girmek istemedi. O, Tevfik’in cinleri, perileri oynatırken çıkardığı; sesi taklide çalışıyordu. Galip diyordu ki:</p>

    <p>— Beni dinleyin, çocuklar. Bu bin senelik Karagöz’ü zamana uyan kıyafetlerle yenileştirsek... Mesela Kızıl Sultan’ı<a class="si-noteref epub-type_noteref" href="#f795" id="backlink-795">795</a> ve avanesini<a class="si-noteref epub-type_noteref" href="#f796" id="backlink-796">796</a> perdeye çıkarsak, cinayetlerini, rezaletlerini teşhir etsek,<a class="si-noteref epub-type_noteref" href="#f797" id="backlink-797">797</a> memlekette ihtilal olur mu dersiniz?</p>

    <p>Cücenin gözleri evlerinden fırladı:</p>

    <p>— Galip Bey, Padişah’a dil uzatma, yoksa hepimizin derisini diri diri yüzerler, içine saman doldurur, kuruturlar.</p>

    <p>Tevfik çenesini kaşıdı:</p>

    <p>— Nafile üzülüyorsun, Rakım. Bu zamanda değil büyüklerin taklidini yapmak, insan kendi karısının taklidini yapsa, sürüyorlar. Ben İstanbul’da yaşamak, İstanbul’da ölmek istiyorum.</p>

    <p>Zaten bağırmaktan kısılan sesi, hemen hemen işitilmiyordu, gözleri dolmuştu. Birdenbire girdiği hapishaneyi, çektiği sefaletleri hatırlamıştı. Kapının aralığından, elinde tabak, sofadan geçen Rabia’yı gördü:</p>

    <p>— Benim gibi cahil, kimsesiz adama büyüklerin teveccühü<a class="si-noteref epub-type_noteref" href="#f798" id="backlink-798">798</a> lâzım, her işin başında büyüklere dua...</p>

    <p>Fakat, sanat kudreti ona kafasının gizli bir köşesinde Zâti Bey’in Gelibolu’daki sefahat gecelerinden çıkarabileceği sahneyi düşündürüyordu.</p>

    <p>İki ay sonra Kabasakal Kıraathanesi sahibi dükkâna geldi. Kıraathaneyi yeni boyatmış, baştan başa kırmızı kadife koydurmuştu. Haftada bir gece olsun Tevfik gelir, meddahlık<a class="si-noteref epub-type_noteref" href="#f799" id="backlink-799">799</a> eder miydi? Eski oyuncunun gözlerinde şimşekler çaktı, yutkundu. Kıraathane sahibi hemen kabul edecek zannetti. Fakat gözlerindeki ateş birdenbire söndü, başını salladı kat’î<a class="si-noteref epub-type_noteref" href="#f800" id="backlink-800">800</a> bir sesle:</p>

    <p>— Olamaz, dedi.</p>

    <p>Bir hafta sonra aynı adam gene geldi. Kıraathanede cuma akşamları Karagöz oynatmasını teklif etti. Bu defa kara talihinin pençesi onu gırtlağından yakalamış gibiydi.</p>

    <p>— Olur, dedi.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f775">
      <a class="si-backref" href="#backlink-775">775</a>. Çöllerde suyun bulunduğu tarım ve yerleşim bölgesi.
    </div>

    <div class="si-footnote html5_aside epub-type_footnote" id="f776">
      <a class="si-backref" href="#backlink-776">776</a>. Yasak.
    </div>

    <div class="si-footnote html5_aside epub-type_footnote" id="f777">
      <a class="si-backref" href="#backlink-777">777</a>. Olağan.
    </div>

    <div class="si-footnote html5_aside epub-type_footnote" id="f778">
      <a class="si-backref" href="#backlink-778">778</a>. Kutsal.
    </div>

    <div class="si-footnote html5_aside epub-type_footnote" id="f779">
      <a class="si-backref" href="#backlink-779">779</a>. İlişkisinin.
    </div>

    <div class="si-footnote html5_aside epub-type_footnote" id="f780">
      <a class="si-backref" href="#backlink-780">780</a>. Işık altında.
    </div>

    <div class="si-footnote html5_aside epub-type_footnote" id="f781">
      <a class="si-backref" href="#backlink-781">781</a>. Var etti.
    </div>

    <div class="si-footnote html5_aside epub-type_footnote" id="f782">
      <a class="si-backref" href="#backlink-782">782</a>. Doğu’nun.
    </div>

    <div class="si-footnote html5_aside epub-type_footnote" id="f783">
      <a class="si-backref" href="#backlink-783">783</a>. Batı’nın.
    </div>

    <div class="si-footnote html5_aside epub-type_footnote" id="f784">
      <a class="si-backref" href="#backlink-784">784</a>. Gelip geçici.
    </div>

    <div class="si-footnote html5_aside epub-type_footnote" id="f785">
      <a class="si-backref" href="#backlink-785">785</a>. Heybetli.
    </div>

    <div class="si-footnote html5_aside epub-type_footnote" id="f786">
      <a class="si-backref" href="#backlink-786">786</a>. Gizemli.
    </div>

    <div class="si-footnote html5_aside epub-type_footnote" id="f787">
      <a class="si-backref" href="#backlink-787">787</a>. Esasını kuran.
    </div>

    <div class="si-footnote html5_aside epub-type_footnote" id="f788">
      <a class="si-backref" href="#backlink-788">788</a>. Heyecanlıydı.
    </div>

    <div class="si-footnote html5_aside epub-type_footnote" id="f789">
      <a class="si-backref" href="#backlink-789">789</a>. Uyum sağlıyor.
    </div>

    <div class="si-footnote html5_aside epub-type_footnote" id="f790">
      <a class="si-backref" href="#backlink-790">790</a>. Sıkıntıyla.
    </div>

    <div class="si-footnote html5_aside epub-type_footnote" id="f791">
      <a class="si-backref" href="#backlink-791">791</a>. Ahenkli.
    </div>

    <div class="si-footnote html5_aside epub-type_footnote" id="f792">
      <a class="si-backref" href="#backlink-792">792</a>. Büyülüyordu.
    </div>

    <div class="si-footnote html5_aside epub-type_footnote" id="f793">
      <a class="si-backref" href="#backlink-793">793</a>. Özet olarak.
    </div>

    <div class="si-footnote html5_aside epub-type_footnote" id="f794">
      <a class="si-backref" href="#backlink-794">794</a>. Işık.
    </div>

    <div class="si-footnote html5_aside epub-type_footnote" id="f795">
      <a class="si-backref" href="#backlink-795">795</a>. II. Abdülhamid’i.
    </div>

    <div class="si-footnote html5_aside epub-type_footnote" id="f796">
      <a class="si-backref" href="#backlink-796">796</a>. Çevresindekileri.
    </div>

    <div class="si-footnote html5_aside epub-type_footnote" id="f797">
      <a class="si-backref" href="#backlink-797">797</a>. Gözler önüne sersek.
    </div>

    <div class="si-footnote html5_aside epub-type_footnote" id="f798">
      <a class="si-backref" href="#backlink-798">798</a>. Arka çıkması, yakınlık göstermesi.
    </div>

    <div class="si-footnote html5_aside epub-type_footnote" id="f799">
      <a class="si-backref" href="#backlink-799">799</a>. Taklitler yaparak, hoş hikâye anlatarak halkı eğlendirme işi.
    </div>

    <div class="si-footnote html5_aside epub-type_footnote" id="f800">
      <a class="si-backref" href="#backlink-800">800</a>. Kesin.
    </div>
  </div>
</body>
</html>
