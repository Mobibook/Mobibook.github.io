<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">14</h1>

    <p>Tevfik, Kabasakal Kıraathanesi’nde perdesini kurdu, şem’asını<a class="si-noteref epub-type_noteref" href="#f860" id="backlink-860">860</a> yaktı. Fakat perdeye aksettirdiği<a class="si-noteref epub-type_noteref" href="#f861" id="backlink-861">861</a> gölgeler seyircileri hem düşündürüyor, hem güldürüyordu.</p>

    <p>Oyun eski oyundu ve her vakit Padişah’ın ömrüne dua ile başlar, dua ile biterdi. Kâğıt kuklaların kıyafetlerinde de zâhirî<a class="si-noteref epub-type_noteref" href="#f862" id="backlink-862">862</a> bir tahavvül<a class="si-noteref epub-type_noteref" href="#f863" id="backlink-863">863</a> yoktu. Fakat ruhları değişmişti. Mesela “Mirasyedi” o an’anevi aptal züppe, küçükbey değildi. Dalkavukları parasını alıp onu maskara etmiyorlardı. Tevfik’in Mirasyedisi becerikli ve kurnazdı. Parası hiç tükenmiyordu.</p>

    <p>Abdülhamid’in mürteşî,<a class="si-noteref epub-type_noteref" href="#f864" id="backlink-864">864</a> azılı büyük memurlarından pek farklı değildi, hattâ vaktiyle Gelibolu Mutasarrıfı<a class="si-noteref epub-type_noteref" href="#f865" id="backlink-865">865</a> olan zamanın Dâhiliye Nazırı Zâti Bey’e benzemiyor değildi. Arnavut rolüne çıkan kâğıt kukla zamanın tüfekçibaşısını<a class="si-noteref epub-type_noteref" href="#f866" id="backlink-866">866</a> çok hatırlatıyordu. Kıyafet, üslup, ifade hep eski fakat “sembol”ler yeni idi. Yalnız bunu o kadar sanatkâr bir karışıklıkla, mantığa sığmaz vak’alar arasında gösteriyordu ki onu yakalayıp şunun bunun karikatürünü yapmakla itham etmek<a class="si-noteref epub-type_noteref" href="#f867" id="backlink-867">867</a> çok müşküldü.</p>

    <p>Halk sınıfına mensup örnekleri Tevfik doğrudan doğruya açık ve realist bir ifadeyle yaşatıyordu. Zâhiren mutî,<a class="si-noteref epub-type_noteref" href="#f868" id="backlink-868">868</a> dalkavuk, büyüklerin yüzüne gülüyorlar, arkalarından alay ediyorlar, terzil ediyorlar;<a class="si-noteref epub-type_noteref" href="#f869" id="backlink-869">869</a> kalplerinde adalet hissinden doğma bir isyandan ziyade<a class="si-noteref epub-type_noteref" href="#f870" id="backlink-870">870</a> kıskançlıktan vücuda gelen bir gayz ve gızlet...<a class="si-noteref epub-type_noteref" href="#f871" id="backlink-871">871</a> Daha ziyade menfî<a class="si-noteref epub-type_noteref" href="#f872" id="backlink-872">872</a> sahalarda söyleyen, yaşayan Abdülhamid devrinin halkı. Karagöz’ün kendisi Tevfik’in elinde aslından daha sevimli ve mânâlı olmuştu. O da bütün öteki çaresiz halk gibi dalkavuk, onlar gibi geveze. Kulağında patlayan şamarı, tepesine inen yumruğu sırıtarak hazmediyor, fakat tavrı ile başka türlü harekete imkân olmadığını anlamak isteyen pratik bir halk filozofu olduğunu gösteriyordu.</p>

    <p>Tevfik, Kabasakal Kıraathanesi’nin günden güne artan müdavimlerinin<a class="si-noteref epub-type_noteref" href="#f873" id="backlink-873">873</a> ısrarıyla haftada iki akşam da meddahlık etmeyi kabul etmişti. Söylediği, daha doğrusu temsil ettiği hikâye kahramanlarının tuhaflığı ağızdan ağıza yayılmıştı. Gene Tevfik kibar davetlerinde en parlak numara oluvermişti. Kıraathaneye devam eden birkaç muharrir<a class="si-noteref epub-type_noteref" href="#f874" id="backlink-874">874</a> ona hikâyelerini “piyes”<a class="si-noteref epub-type_noteref" href="#f875" id="backlink-875">875</a> haline sokmayı teklif ettiler. Reddetti. Kendi yarattığı karakterleri her defasında kendi bildiği gibi başka başka konuşturmakta ısrar etti.</p>

    <p>Eğer Tevfik, meramını<a class="si-noteref epub-type_noteref" href="#f876" id="backlink-876">876</a> anlatabilseydi sanatın yazıda değil, her an değişen hayatta olduğunu söyleyecekti. Ve eğer para denilen şeyin kıymetini bilseydi bu fırsatta âdetâ zengin olabilirdi. Fakat kazancı bir elinden giriyor, bir elinden çıkıyordu.</p>

    <p>Artık dükkânla meşgul olacak hiç vakti yok. İşi Rakım’a ve zamanı oldukça Rabia’ya bırakmıştı. O, üç akşam Kabasakal’da, sabahları öğleye kadar yatakta, öğleden sonra da hikâyelerini meşk etmekle<a class="si-noteref epub-type_noteref" href="#f877" id="backlink-877">877</a> vakit geçiriyordu. Rakım’la Rabia Tevfik’in yeniden parlayan ikbalinin<a class="si-noteref epub-type_noteref" href="#f878" id="backlink-878">878</a> güneşinde ısınıyorlar ve onun muvaffakiyetiyle ondan çok sermest<a class="si-noteref epub-type_noteref" href="#f879" id="backlink-879">879</a> oluyorlardı.</p>

    <p>Ve Rabia büyüyordu. Sırf kol, bacak uzamasından ibaret bir büyüyüş değil, benliğinden hâsıl olan başkalıkla, yeni kudretle olgunlaşan bir büyüyüş. O, Sinekli Bakkal’ı babasından çok meşgul ediyordu. Yaşıtlarından bir baş uzun, kafası dimdik karşısındakilerin gözlerine bakmaktan sıkılmayan cesur bakışlı, servi vakarıyla<a class="si-noteref epub-type_noteref" href="#f880" id="backlink-880">880</a> dolaşan bir kız. Bir kadın gibi gençlik çağına gelince fukara sınıfın işçi kadınlarının kıyafetini seçti. Uzun, bol bir siyah yeldirme<a class="si-noteref epub-type_noteref" href="#f881" id="backlink-881">881</a> belden aşağı düşen beyaz patiska baş örtüsü ve üstünde her zaman arkaya atılan ve hiçbir zaman inmeyen bir peçe. Esasen<a class="si-noteref epub-type_noteref" href="#f882" id="backlink-882">882</a> hangi işçi, küçük satıcı kadın esnaf yüzünü örtüyordu?</p>

    <p>Derisi güneşten tunç gibi yanmış, dolu ve mesut<a class="si-noteref epub-type_noteref" href="#f883" id="backlink-883">883</a> hayatının tesiriyle sevimli ağzındaki eski çizgiler hemen hemen tamamen silinmiş, Sinekli Bakkal delikanlılarının rüyalarına giren bir simâ olmuştu. Evlenmek çağına gelmiş kızlara söz atmak, bıyık bükmek, hattâ tenhada çimdiklemek meşru<a class="si-noteref epub-type_noteref" href="#f884" id="backlink-884">884</a> olmakla beraber bir tek delikanlının ona bu şeyleri yapmaya cesareti yoktu. Hafızlığından gelen yarı mukaddes vaziyeti, serbest tavrı, bilhassa keskin, hazır cevap mütecaviz dili genç, yaşlı her erkeğe kendini saydırıyordu.</p>

    <p>Mahallede, o yaşta herhangi kıza koca bulmayı vazife<a class="si-noteref epub-type_noteref" href="#f885" id="backlink-885">885</a> bilen kocakarılar ona eş erkek düşünemiyorlardı. Erkekler bir ayak evvel evlenmesine taraftardılar. Kız Sinekli Bakkal’ın erkek dünyasına meydan okuyan bir bayrak gibiydi. Fakat onlar da aralarında hiçbir delikanlıyı ona eş olabilecek kadar yürekli bulmuyorlardı.</p>

    <p>Rabia’nın mahallelinin zihnini bir muamma gibi yorduğu bu günlerde Tulumbacıbaşı Sabit Beyağabey avanesini<a class="si-noteref epub-type_noteref" href="#f886" id="backlink-886">886</a> başına topladı, mahalle kahvesinin bir köşesinde Tevfik’in kızının evlenmesi meselesini müzakere etti.<a class="si-noteref epub-type_noteref" href="#f887" id="backlink-887">887</a> Rabia ona yüzü maskeli “Arap özengi” gibi erkek pehlivanların mertliklerine bir leke gibi görünüyordu.</p>

    <p>Takıma yeni intisap eden<a class="si-noteref epub-type_noteref" href="#f888" id="backlink-888">888</a> alaycı bir genç:</p>

    <p>— Sen mahalle yiğitlerinin başındasın Ağabey... Bekârsın da... Bu kızı yola getirmek sana düşer. Başka hangi kabadayı onun burnunu kırabilir?</p>

    <p>Sabit Beyağabey avuçlarına tükürdü, ellerini ovdu.</p>

    <p>— Yarın bir dükkânda kendimi göstereyim, ötesi kolay...</p>

    <p>Müstehzî genç güldü:</p>

    <p>— Ötesi onlar ermiş muradına...</p>

    <p>Sabit Beyağabey, mahalle tulumbacıbaşları arasında en hatırı sayılanlardandı. Bayezid Kulesi işareti çeker çekmez, köşklü, elinde kırmızı feneriyle köşe başında döne döne nârasını atar atmaz, Sinekli Bakkal takımı kolsuz, kırmızı fanilalarını başlarından geçirir, ayaklarına çarıklarını takar, tulumba omuzlarında, Sabit Beyağabey’in siyah atının arkasından tabanlarını kaldırırlardı. Onun nâraları öteki takımların nârasını kedi miyavlaması gibi ehemmiyetsiz bırakır, onların çevik bacakları mutlak en evvel yangın yerine erişirdi.</p>

    <p>Dünyanın her tarafında böyle külhanî erkek teşkilâtlarında olduğu gibi, onların da yakışıksız halleri vardı. Fakat gene o biçim erkek teşkilâtlarında olduğu gibi kendilerine mahsus babayiğitlik, nâmus ölçüleri de vardı. “Tozkoparan.... canyakan” nârasının sahipleri, takımlarının ahlak nizamına<a class="si-noteref epub-type_noteref" href="#f889" id="backlink-889">889</a> çok sıkı merbuttular.<a class="si-noteref epub-type_noteref" href="#f890" id="backlink-890">890</a></p>

    <p>Sinekli Bakkal’ın tenha olduğu öğle üstü saatlerinden birinde birkaç delikanlı köşenin başında dolaşmaya başladı. Sabit Beyağabey onların yanından ayrıldı, İstanbul Bakkaliyesi’ne daldı.</p>

    <p>Rabia yalnızdı. Kendisine bu ziyaret için bilhassa çekidüzen veren zengin kıyafetli Sabit Beyağabey’e bakmadı bile. Halbuki o, alnındaki kabadayılık maceralarından kalma eski yara yerini göstermek için küçük kara fesini daha çok arkaya itmiş, etrafındaki ipek mendilin ucu omzuna daha cakalı sarkmış, ağzını içinde tespit edilmiş bir nâra varmış gibi, çarpıtmış, kolları yanında testi kulpları gibi zaviye-i kaime<a class="si-noteref epub-type_noteref" href="#f891" id="backlink-891">891</a> yapıyor, en çalımlı tavrıyla yürüyordu.</p>

    <p>Rabia’nın lakaydisine<a class="si-noteref epub-type_noteref" href="#f892" id="backlink-892">892</a> canı sıkıldı. Dükkânın hemen ortasını bulmuştu. Biraz öksürdü. Fakat kız, gözleri önünde açık duran bir defterde onu işitmemiş gibiydi. Başını çevirdi, iki metre öteye koltuğunun altından bir tükürük fırlattı, uzun bıyıklarını yeniyle<a class="si-noteref epub-type_noteref" href="#f893" id="backlink-893">893</a> sildi.</p>

    <p>— Rabia Abla, bana bak, beni dinle.</p>

    <p>— Kör değilim ya, görüyorum; sağır değilim ya, işitiyorum.</p>

    <p>— Benim kim olduğumu biliyor musun? Ben adamı ne yaparım...</p>

    <p>— Bakayım, bakayım kim oluyormuşsun? Tulumbacıbaşı! Adama ne yaparmışsın? Ablan dün dükkâna geldi, kolunu kırmışsın, sargıyla geziyor. Daha ne yaparsın bakayım? Çeşme başında kızları ürkütürsün, köpek yavrusunu da çiğnersin... Daha başka ne yaparsın bakayım?</p>

    <p>Altın gözlerin yeşil alevleri Sabit Beyağabey’in yüzüne dolaştı. Daha dün örgülerini sallaya sallaya sokakta dolaşan kız çocuk bu muydu? Buna mağlup olursa avanesinin nasıl yüzüne bakardı? Ağzını biraz daha çarpıttı, korkunç olmaya çalışan bir sesle:</p>

    <p>— Ben adamı bir lokma yapar yutarım, bana adıyla sanıyla... diye başladı. Fakat bitiremedi, Rabia fırlamış üstüne geliyordu:</p>

    <p>— Ya öyle mi? Ama ben senin ağzının lokması değilim. Seni köpek yavrularının umacısı,<a class="si-noteref epub-type_noteref" href="#f894" id="backlink-894">894</a> seni korkak külhanbeyi! Bak etrafta kimse yok. Bakayım bana ne yapacaksın? Al sana... tu... tu... tuuu...!</p>

    <p>Sabit Beyağabey sahiden korktu, Rabia bağırmakta devam ederse mahalle onu yalnız vaktini gözletip bacak kadar kıza sataşmaya geldi sanacak, halbuki onun maksadı sadece biraz caka satmaktı. Kekeleyerek kızı teskine<a class="si-noteref epub-type_noteref" href="#f895" id="backlink-895">895</a> çalıştı:</p>

    <p>— Rabia Abla, ben sana sataşmaya gelmedim... Böyle bir şey aklımdan geçtiyse köpek olayım. Eteğinin ucuna dokunanı ben çiğ çiğ yerim. Vallahi... Billahi...</p>

    <p>O kadar Rabia’yı ikna etmek istiyordu ki, o kadar yiğitliğini ispat etmek istiyordu ki tulumbasına yemin için “Tozkoparan, canyakanın başına...” diye başlayınca Rabia bütün bütün çileden çıktı. Kafasına fırlatmak için dükkânda bir şey ararken bir taraftan da bağırıyordu:</p>

    <p>— Sus köpek, hayvan, def ol, benim senin himayene ihtiyacım mı var? Ben senin gibi köpeklerin haddini bildirmez miyim?</p>

    <p>Kız kudurmuş gibiydi. Ağabey bu defa ricatı,<a class="si-noteref epub-type_noteref" href="#f896" id="backlink-896">896</a> hattâ acilen ricatı kabadayılığa tamamen muvafık buldu. Nefes nefese köşe başına koştu, “haydi öteki sokağa” kumandasıyla hepsini ta Selim Paşa’nın konağının kapısına kadar sürükledi. Orada durdu, en ağır tavrıyla:</p>

    <p>— Bu mahallede Rabia Abla’nın pabucunu silmeye lâyık erkek yok, diye başladı, kim ona yan bakarsa kemiklerini kırar, anasını ağlatırım, diye bitirdi. Gençler hep koltuklarının altından iki metre uzağa birer tükürük fırlattılar, bıyıklarını ağabeyvari<a class="si-noteref epub-type_noteref" href="#f897" id="backlink-897">897</a> yenlerine sildiler, “Yaşasın be... yangına giderken dükkânın önünde hep nâra atarız,” dediler.</p>

    <p>Sabit Beyağabey telaşla:</p>

    <p>— Hayır, hayır, dükkânın önünden geçerken fare gibi sessiz... anlaşıldı mı, dedi.</p>

    <p>Anlaşıldı. Sabit Beyağabey Takımı, Sinekli Bakkal Sokağı’ndan geçerken artık sağa sola bakmaz, kimseye omuz vurmaz oldu.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f860">
      <a class="si-backref" href="#backlink-860">860</a>1. Perdesinin mumunu.
    </div>

    <div class="si-footnote html5_aside epub-type_footnote" id="f861">
      <a class="si-backref" href="#backlink-861">861</a>. Yansıttığı.
    </div>

    <div class="si-footnote html5_aside epub-type_footnote" id="f862">
      <a class="si-backref" href="#backlink-862">862</a>. Görünüşte.
    </div>

    <div class="si-footnote html5_aside epub-type_footnote" id="f863">
      <a class="si-backref" href="#backlink-863">863</a>. Değişiklik.
    </div>

    <div class="si-footnote html5_aside epub-type_footnote" id="f864">
      <a class="si-backref" href="#backlink-864">864</a>. Rüşvet yiyen.
    </div>

    <div class="si-footnote html5_aside epub-type_footnote" id="f865">
      <a class="si-backref" href="#backlink-865">865</a>. Yöneticisi.
    </div>

    <div class="si-footnote html5_aside epub-type_footnote" id="f866">
      <a class="si-backref" href="#backlink-866">866</a>. Padişah’ı ve sarayı korumakla görevli askerlerin başı.
    </div>

    <div class="si-footnote html5_aside epub-type_footnote" id="f867">
      <a class="si-backref" href="#backlink-867">867</a>. Suçlamak.
    </div>

    <div class="si-footnote html5_aside epub-type_footnote" id="f868">
      <a class="si-backref" href="#backlink-868">868</a>. Söz dinleyen.
    </div>

    <div class="si-footnote html5_aside epub-type_footnote" id="f869">
      <a class="si-backref" href="#backlink-869">869</a>. Küçük düşürüyorlar.
    </div>

    <div class="si-footnote html5_aside epub-type_footnote" id="f870">
      <a class="si-backref" href="#backlink-870">870</a>. Çok.
    </div>

    <div class="si-footnote html5_aside epub-type_footnote" id="f871">
      <a class="si-backref" href="#backlink-871">871</a>. Kabalık.
    </div>

    <div class="si-footnote html5_aside epub-type_footnote" id="f872">
      <a class="si-backref" href="#backlink-872">872</a>. Olumsuz.
    </div>

    <div class="si-footnote html5_aside epub-type_footnote" id="f873">
      <a class="si-backref" href="#backlink-873">873</a>. Devamlı müşterilerinin.
    </div>

    <div class="si-footnote html5_aside epub-type_footnote" id="f874">
      <a class="si-backref" href="#backlink-874">874</a>. Yazar.
    </div>

    <div class="si-footnote html5_aside epub-type_footnote" id="f875">
      <a class="si-backref" href="#backlink-875">875</a>. Oyun.
    </div>

    <div class="si-footnote html5_aside epub-type_footnote" id="f876">
      <a class="si-backref" href="#backlink-876">876</a>. Amacını.
    </div>

    <div class="si-footnote html5_aside epub-type_footnote" id="f877">
      <a class="si-backref" href="#backlink-877">877</a>. Provasını yapmakla.
    </div>

    <div class="si-footnote html5_aside epub-type_footnote" id="f878">
      <a class="si-backref" href="#backlink-878">878</a>. Yükseliş.
    </div>

    <div class="si-footnote html5_aside epub-type_footnote" id="f879">
      <a class="si-backref" href="#backlink-879">879</a>. Sarhoş.
    </div>

    <div class="si-footnote html5_aside epub-type_footnote" id="f880">
      <a class="si-backref" href="#backlink-880">880</a>. Ağırbaşlılığıyla.
    </div>

    <div class="si-footnote html5_aside epub-type_footnote" id="f881">
      <a class="si-backref" href="#backlink-881">881</a>. Çarşaf yerine kullanılan baş örtüsü ile birlikte giyilen hafif üstlük.
    </div>

    <div class="si-footnote html5_aside epub-type_footnote" id="f882">
      <a class="si-backref" href="#backlink-882">882</a>. Doğrusunu isterseniz.
    </div>

    <div class="si-footnote html5_aside epub-type_footnote" id="f883">
      <a class="si-backref" href="#backlink-883">883</a>. Mutlu.
    </div>

    <div class="si-footnote html5_aside epub-type_footnote" id="f884">
      <a class="si-backref" href="#backlink-884">884</a>. Olağan bir şey.
    </div>

    <div class="si-footnote html5_aside epub-type_footnote" id="f885">
      <a class="si-backref" href="#backlink-885">885</a>. Görev.
    </div>

    <div class="si-footnote html5_aside epub-type_footnote" id="f886">
      <a class="si-backref" href="#backlink-886">886</a>. Çevresindekileri.
    </div>

    <div class="si-footnote html5_aside epub-type_footnote" id="f887">
      <a class="si-backref" href="#backlink-887">887</a>. Konuştu.
    </div>

    <div class="si-footnote html5_aside epub-type_footnote" id="f888">
      <a class="si-backref" href="#backlink-888">888</a>. Katılan.
    </div>

    <div class="si-footnote html5_aside epub-type_footnote" id="f889">
      <a class="si-backref" href="#backlink-889">889</a>. Düzenine.
    </div>

    <div class="si-footnote html5_aside epub-type_footnote" id="f890">
      <a class="si-backref" href="#backlink-890">890</a>. Bağlıydılar.
    </div>

    <div class="si-footnote html5_aside epub-type_footnote" id="f891">
      <a class="si-backref" href="#backlink-891">891</a>. Dik açı.
    </div>

    <div class="si-footnote html5_aside epub-type_footnote" id="f892">
      <a class="si-backref" href="#backlink-892">892</a>. İlgisizliğine.
    </div>

    <div class="si-footnote html5_aside epub-type_footnote" id="f893">
      <a class="si-backref" href="#backlink-893">893</a>. Giysinin koluyla.
    </div>

    <div class="si-footnote html5_aside epub-type_footnote" id="f894">
      <a class="si-backref" href="#backlink-894">894</a>. Baş belası.
    </div>

    <div class="si-footnote html5_aside epub-type_footnote" id="f895">
      <a class="si-backref" href="#backlink-895">895</a>. Sakinleştirmeye.
    </div>

    <div class="si-footnote html5_aside epub-type_footnote" id="f896">
      <a class="si-backref" href="#backlink-896">896</a>. Geri kaçmayı.
    </div>

    <div class="si-footnote html5_aside epub-type_footnote" id="f897">
      <a class="si-backref" href="#backlink-897">897</a>. Ağabey gibi.
    </div>
  </div>
</body>
</html>
