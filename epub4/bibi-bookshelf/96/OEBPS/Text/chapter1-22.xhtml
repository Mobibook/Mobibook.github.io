<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">22</h1>

    <p>“Zat-ı Hazreti Şehriyari’nin uhde-i aciziye tevdi buyurdukları evrakı muzırre ithaliyle maznun şahıs veya eşhasın takibine mübaşeret edilmiştir.<a class="si-noteref epub-type_noteref" href="#f1122" id="backlink-1122">1122</a> Dâhiliye Nazırı Beyefendi’nin ihbarları üzerine mahdum bendelerinin münasebette bulunduğu bilcümle eşhas<a class="si-noteref epub-type_noteref" href="#f1123" id="backlink-1123">1123</a> göz hapsi altındadır. Bunlar arasında Fransız Postahanesi’ne sık devam eden piyano muallimi Peregrini’nin postahaneden çıkarken üstündeki evrak, elindeki paket yankesiciler tarafından çalınmıştır. Vak’aya şimdilik adi bir zabıta vak’ası süsü vermek için merkumun<a class="si-noteref epub-type_noteref" href="#f1124" id="backlink-1124">1124</a> saati de aşırılmıştır. Şikâyeti üzerine bulunacağı vaat edilmiş, biraz sonra iadesi takarrür etmiştir.<a class="si-noteref epub-type_noteref" href="#f1125" id="backlink-1125">1125</a> Mektuplar bir Fransız mûsikî-şinâsından; paketteki kitap İtalyanca’dır. Dante isminde bir herifin cehennem hakkında bir risalesi olduğu anlaşılıyor. Evrak ve kitap takdim ediliyor. Takibat esnasında ecnebi mümessil ve müesseseleriyle bir gûne<a class="si-noteref epub-type_noteref" href="#f1126" id="backlink-1126">1126</a> mesele çıkarılmayacağı, kapitülasyonlar ahkâmının<a class="si-noteref epub-type_noteref" href="#f1127" id="backlink-1127">1127</a> nazarı itibara<a class="si-noteref epub-type_noteref" href="#f1128" id="backlink-1128">1128</a> alınacağı arz ve...”</p>

    <p>Bu, Selim Paşa’nın ilk raporu. İkincisi şöyle başlıyordu:</p>

    <p>“Hilmi bendeleri göğsünden mustarip<a class="si-noteref epub-type_noteref" href="#f1129" id="backlink-1129">1129</a> olan ailesini berayı tebdili hava<a class="si-noteref epub-type_noteref" href="#f1130" id="backlink-1130">1130</a> Beyrut’a götürmek için müsaade talep etti. Bu müsaade kendisine verilmiştir. Arkasına iki sivil memur konulmuş, firara teşebbüs ettiği takdirde derhal tevkifi emredilmiştir. Beyrut’ta kimlerle münasebette bulunduğu tetkik edilecek, muhaberatı,<a class="si-noteref epub-type_noteref" href="#f1131" id="backlink-1131">1131</a> sıkı bir teftişe tabi tutulacaktır.<a class="si-noteref epub-type_noteref" href="#f1132" id="backlink-1132">1132</a> Mütecasirlerin<a class="si-noteref epub-type_noteref" href="#f1133" id="backlink-1133">1133</a> beş on güne kadar ele geçirileceği arz ve...”</p>

    <p>Paşa’nın Padişah nezdinde<a class="si-noteref epub-type_noteref" href="#f1134" id="backlink-1134">1134</a> eski itibarını kazandığı o kadar aşikârdı ki bunu Sabiha Hanım da anladı. Fakat buna rağmen hâlâ yüzü endişeliydi, dalgındı. Bilhassa<a class="si-noteref epub-type_noteref" href="#f1135" id="backlink-1135">1135</a> karısına karşı muamelesi çok garipti. Sabiha Hanım’la yüz yüze gelince başını çeviriyor, gözlerine bakmaktan çekiniyordu.</p>

    <p>Bu vaziyet<a class="si-noteref epub-type_noteref" href="#f1136" id="backlink-1136">1136</a> Beyrut’tan ilk şifreli telgrafı alıncaya kadar sürdü. Sonra biraz açıldı. Hilmi ilk günleri kimse ile temas etmemişti. Gerçi oğlunun hıyaneti tebeyyün ederse<a class="si-noteref epub-type_noteref" href="#f1137" id="backlink-1137">1137</a> herhangi bir Genç Türk’e yapacağı cezayı –hattâ ziyadesiyle– ona yapacaktı. Bununla beraber oğlan bu işten alnı açık çıkarsa Eyüp Sultan’a kurban kesecekti.</p>

    <p>Bu iyi ihtimal gün geçtikçe kuvvetleniyor ve Paşa ümitleniyor, ferahlanıyordu. Hattâ, o akşam çoktan terk ettiği eski bir âdeti ihya etti.<a class="si-noteref epub-type_noteref" href="#f1138" id="backlink-1138">1138</a> Karısının odasında kahve, nargile içmeye geldi. Rabia ile şakalaşacak, ona bir iki beste söyletecekti.</p>

    <p>Kız henüz gelmemişti. Hanımefendi adam yollamaya karar verirken geldi, fakat endişeliydi.</p>

    <p>— Tevfik’i bekliyorum, Hanımefendi. Hâlâ gelmedi. Merak ediyorum.</p>

    <p>— Nereye gitti?</p>

    <p>Rabia güldü:</p>

    <p>— Çocuk gibi. Kadıköyü’nde eski bir oyuncu arkadaşına. Aklı fikri hep oyun.</p>

    <p>— Nasıl oyun?</p>

    <p>— Tavan arasında eski bir sandığı karıştırdı, bir kadın kıyafeti çıkardı, giydi, kırıta kırıta gitti. Ahbabı yeni evliymiş, karısını kıskandıracakmış... Hastalığından sonra dökülüyor diye bıyıklarını tıraş etmişti. Görseniz siz bile kadın sanırsınız.</p>

    <p>Paşa:</p>

    <p>— Babana söyle, kadın kıyafetiyle yakalarsam falakaya çekerim, dedi.</p>

    <p>— Bu günlerde kıyamazsınız. Hilmi Bey’in veda ziyafetinde köpüklü bir şey içirmişler, pek keyfine gitmiş, hep onu söylüyor. Zâti Bey çağırıp tekdir ettikten<a class="si-noteref epub-type_noteref" href="#f1139" id="backlink-1139">1139</a> sonra çenesini bıçak açmıyordu.</p>

    <p>Kâhya Kadın kapıyı açtı:</p>

    <p>— Muavin Rana Bey selâmlıkta Paşa’yı görmek istiyor, dedi.</p>

    <p>Rana Bey’in bu saatte konağa gelmesi yeni bir vak’a çıktığına delalet ediyordu.<a class="si-noteref epub-type_noteref" href="#f1140" id="backlink-1140">1140</a> Herhalde mühim olacak. Selim Paşa gecelik kıyafetiyle selâmlığa gitti.</p>

    <p>Muavin kuş gagası gibi uzun burunlu, kaçık çeneli bir adamdı. İçeriye gömülmüş gözleri kirpiksizdi ve bu çıplaklık ona bir yılan bakışı veriyordu. Çenenin o kadar kaçık ve küçük olması umumiyetle inandığı gibi Rana Bey’de iradesizliğe delalet etmezdi. Bilakis o hem görünüş itibarıyla, hem de mizaç itibarıyla yırtıcı bir av kuşuna benziyordu.</p>

    <p>Paşa, mütebessim sordu:</p>

    <p>— Hayrola, Rana Bey, sakın bu saatte kadın kıyafetinde bir erkek tevkif ettiğini haber vermeye gelmiş olmayasın!</p>

    <p>— Nereden biliyorsunuz?</p>

    <p>Paşa nefes aldı. Tevfik’i kadın kıyafetiyle yakalamışlar, polis zihniyetiyle ona esrarlı bir mânâ vermişler. Daha neşeli sordu:</p>

    <p>— Kız Tevfik değil mi?</p>

    <p>— Ta kendisi, fakat siz nereden haber aldınız?</p>

    <p>— Küçük sokakta bakkaldır. Çocukluğundan beri tanırım. Zuhuri’de zenne rolüne çıkardı. Kadın kıyafetine girmek illetidir. Şimdi kızına takılıyordum. Kız elimde büyüdü, ben tahsil ettirdim... Herifin bir merakı daha vardır. Dâhiliye Nazırı’nın taklidini yapar...</p>

    <p>Bu son merak Paşa’nın tasvip ettiği<a class="si-noteref epub-type_noteref" href="#f1141" id="backlink-1141">1141</a> meraklardan olacak ki güldü. Muavini gülmedi.</p>

    <p>— Mesele çok daha ciddi, Paşam. Herifi kadın kıyafetiyle Fransız Postahanesi’nden çıkarken yakaladık. Üstünde koca bir paket muzır evrak.<a class="si-noteref epub-type_noteref" href="#f1142" id="backlink-1142">1142</a></p>

    <p>Selim Paşa midesine yumruk yemiş gibi içinde bir baygınlık duydu. Beyrut’tan aldığı şifrelerin uyandırdığı ümit artık solmuştu. O, zihninde bütün vak’ayı hakikatten pek uzak olmayan şekliyle tespit ediyordu.<a class="si-noteref epub-type_noteref" href="#f1143" id="backlink-1143">1143</a> Hilmi bu bî-çâreyi<a class="si-noteref epub-type_noteref" href="#f1144" id="backlink-1144">1144</a> davet etmiş, “köpüklü şey” dedikleri şampanyayı içirmiş. Sonra ne söylemişse söylemiş, muzır evrak kaçırmaya ikna etmişti. Ah sefil oğlan... Bir soytarının arkasına saklanmaya tenezzül eden,<a class="si-noteref epub-type_noteref" href="#f1145" id="backlink-1145">1145</a> korkak, zelil<a class="si-noteref epub-type_noteref" href="#f1146" id="backlink-1146">1146</a> erkek! Selim Paşa, izzet-i nefsine<a class="si-noteref epub-type_noteref" href="#f1147" id="backlink-1147">1147</a> bu kadar büyük bir darbe yiyeceğini hiç hatırına getirmemişti. Hilmi hain olabilir... Sürülür... idam bile edilir. Bunların hepsi onun baba kalbini parçalayabilir. Fakat oğlunu korkak bilmek, zelil bilmek... Buna benzer ıstırabı taşıyan bir baba bu kubbenin altında mevcut değildi.</p>

    <p>İçindeki bu acı şeylerin tesirini Rana Bey Paşa’nın yüzünde sezmedi. Bilakis o, iş saatlerindeki yavuz,<a class="si-noteref epub-type_noteref" href="#f1148" id="backlink-1148">1148</a> uyanık Zaptiye Nazırı oluvermişti.</p>

    <p>— Otur, Rana Bey. Vak’ayı baştan anlat.</p>

    <p>— Malûm ya, Fransız Postahanesi’nin kapısında adamlarımız var. Biri de mahut<a class="si-noteref epub-type_noteref" href="#f1149" id="backlink-1149">1149</a> kestaneci. Oraya dâimâ süslü hanımlar girip çıkıyor. Fakat siz emir verdiğiniz için memurlar dokunamıyorlardı. Bu defa yeldirmeli, eski biçim giyinmiş, uzun boylu bir kadın girmiş. Bu kıyafette kadının ecnebi postasına girmesi memurun zihnini gıcıklamış. Fakat belki küçük hanımlardan birinin dadısı diye bir şey yapmamışlar. Kadın çıkınca kestanecinin önünde durmuş, kestane almış. Ellerinin kılları nazar-ı dikkatini celb etmiş.<a class="si-noteref epub-type_noteref" href="#f1150" id="backlink-1150">1150</a> Sonra para çıkarmak için eteğini kaldırınca ayaklarında erkek kundurası görmüşler. Derhal peşine düşmüşler. Tenha bir sokakta sarkıntılık bahanesiyle baş örtüsünü çekmişler, örtü ile beraber takma saç da ellerinde kalmış. Bugün akşama doğru zaptiyeye<a class="si-noteref epub-type_noteref" href="#f1151" id="backlink-1151">1151</a> getirdiler. Evraka bir göz attım, mühim.</p>

    <p>— Adresi var mı?</p>

    <p>— Anlaşılan herif postahanenin içinde adresi imha etmiş. İtiraf ettiremedik. Hem de bizim “Gözpatlatan” Muzaffer’i işe memur ettik. Kadın kıyafetli bir herifte bu metanet<a class="si-noteref epub-type_noteref" href="#f1152" id="backlink-1152">1152</a> çok garip. Hulasa netice alamadık.<a class="si-noteref epub-type_noteref" href="#f1153" id="backlink-1153">1153</a></p>

    <p>Paşa ayağa kalktı:</p>

    <p>— Beni bir iki dakika bekle, giyineyim, dedi.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1122">
      <a class="si-backref" href="#backlink-1122">1122</a>1. Padişah Hazretleri’nin sorumluluğuna verdikleri ülkeye zararlı evrak sokulmasıyla suçlanan kişi veya kişilerin takibine başlanmıştır.
    </div>

    <div class="si-footnote html5_aside epub-type_footnote" id="f1123">
      <a class="si-backref" href="#backlink-1123">1123</a>. Şahısların tümü.
    </div>

    <div class="si-footnote html5_aside epub-type_footnote" id="f1124">
      <a class="si-backref" href="#backlink-1124">1124</a>. Adı geçen kişinin.
    </div>

    <div class="si-footnote html5_aside epub-type_footnote" id="f1125">
      <a class="si-backref" href="#backlink-1125">1125</a>. Gerçekleşmiştir.
    </div>

    <div class="si-footnote html5_aside epub-type_footnote" id="f1126">
      <a class="si-backref" href="#backlink-1126">1126</a>. Çeşit, türlü.
    </div>

    <div class="si-footnote html5_aside epub-type_footnote" id="f1127">
      <a class="si-backref" href="#backlink-1127">1127</a>. Hükümlerinin.
    </div>

    <div class="si-footnote html5_aside epub-type_footnote" id="f1128">
      <a class="si-backref" href="#backlink-1128">1128</a>. Dikkate.
    </div>

    <div class="si-footnote html5_aside epub-type_footnote" id="f1129">
      <a class="si-backref" href="#backlink-1129">1129</a>. Hasta.
    </div>

    <div class="si-footnote html5_aside epub-type_footnote" id="f1130">
      <a class="si-backref" href="#backlink-1130">1130</a>. Hava değişikliği.
    </div>

    <div class="si-footnote html5_aside epub-type_footnote" id="f1131">
      <a class="si-backref" href="#backlink-1131">1131</a>. Haberleşmeleri.
    </div>

    <div class="si-footnote html5_aside epub-type_footnote" id="f1132">
      <a class="si-backref" href="#backlink-1132">1132</a>. Denetime bağlı olacaktır.
    </div>

    <div class="si-footnote html5_aside epub-type_footnote" id="f1133">
      <a class="si-backref" href="#backlink-1133">1133</a>. Yeltenenlerin.
    </div>

    <div class="si-footnote html5_aside epub-type_footnote" id="f1134">
      <a class="si-backref" href="#backlink-1134">1134</a>. Yanında.
    </div>

    <div class="si-footnote html5_aside epub-type_footnote" id="f1135">
      <a class="si-backref" href="#backlink-1135">1135</a>. Özellikle.
    </div>

    <div class="si-footnote html5_aside epub-type_footnote" id="f1136">
      <a class="si-backref" href="#backlink-1136">1136</a>. Durum.
    </div>

    <div class="si-footnote html5_aside epub-type_footnote" id="f1137">
      <a class="si-backref" href="#backlink-1137">1137</a>. Belli olursa.
    </div>

    <div class="si-footnote html5_aside epub-type_footnote" id="f1138">
      <a class="si-backref" href="#backlink-1138">1138</a>. Canlandırdı.
    </div>

    <div class="si-footnote html5_aside epub-type_footnote" id="f1139">
      <a class="si-backref" href="#backlink-1139">1139</a>. Azarladıktan.
    </div>

    <div class="si-footnote html5_aside epub-type_footnote" id="f1140">
      <a class="si-backref" href="#backlink-1140">1140</a>. Gösteriyordu.
    </div>

    <div class="si-footnote html5_aside epub-type_footnote" id="f1141">
      <a class="si-backref" href="#backlink-1141">1141</a>. Onayladığı.
    </div>

    <div class="si-footnote html5_aside epub-type_footnote" id="f1142">
      <a class="si-backref" href="#backlink-1142">1142</a>. Zararlı yazılmış kitaplar, mektuplar veya yazılar.
    </div>

    <div class="si-footnote html5_aside epub-type_footnote" id="f1143">
      <a class="si-backref" href="#backlink-1143">1143</a>. Belirliyordu.
    </div>

    <div class="si-footnote html5_aside epub-type_footnote" id="f1144">
      <a class="si-backref" href="#backlink-1144">1144</a>. Çaresizi.
    </div>

    <div class="si-footnote html5_aside epub-type_footnote" id="f1145">
      <a class="si-backref" href="#backlink-1145">1145</a>. Alçalan.
    </div>

    <div class="si-footnote html5_aside epub-type_footnote" id="f1146">
      <a class="si-backref" href="#backlink-1146">1146</a>. Aşağılık.
    </div>

    <div class="si-footnote html5_aside epub-type_footnote" id="f1147">
      <a class="si-backref" href="#backlink-1147">1147</a>. Onuruna.
    </div>

    <div class="si-footnote html5_aside epub-type_footnote" id="f1148">
      <a class="si-backref" href="#backlink-1148">1148</a>. Güçlü.
    </div>

    <div class="si-footnote html5_aside epub-type_footnote" id="f1149">
      <a class="si-backref" href="#backlink-1149">1149</a>. Bildiğiniz.
    </div>

    <div class="si-footnote html5_aside epub-type_footnote" id="f1150">
      <a class="si-backref" href="#backlink-1150">1150</a>. Çekmiş.
    </div>

    <div class="si-footnote html5_aside epub-type_footnote" id="f1151">
      <a class="si-backref" href="#backlink-1151">1151</a>. Polis merkezine.
    </div>

    <div class="si-footnote html5_aside epub-type_footnote" id="f1152">
      <a class="si-backref" href="#backlink-1152">1152</a>. Dayanıklılık.
    </div>

    <div class="si-footnote html5_aside epub-type_footnote" id="f1153">
      <a class="si-backref" href="#backlink-1153">1153</a>. Kısacası bir sonuca varamadık.
    </div>
  </div>
</body>
</html>
