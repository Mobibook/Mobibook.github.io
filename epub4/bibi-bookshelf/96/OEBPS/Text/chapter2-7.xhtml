<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">7</h1>

    <p>Behire Hanım da, Arif de henüz kalkmamışlardı. Rabia erkenden sokak kıyafetiyle salona indi. İkbal Hanım kırmızı balıklara ekmek ufakları atıyor, gözleri dudakları büzülmüş, çetrefil çetrefil balıklarla konuşuyordu. Rabia’yı görünce elleri göğsünün üstünde kavuştu.</p>

    <p>— Sabah şerifler hayır olsun, efem.</p>

    <p>Pencerenin önüne iki kişilik kahvaltı hazırlamışlardı. İkbal Hanım’la karşı karşıya oturdular, sütlü kahvelerini içtiler. Kadın, durmaksızın Rabia’nın dün akşamki tesirinden bahsediyor. Fakat Rabia’ya dün akşam çok uzak görünüyordu. Yüzü güya dinliyormuş gibi mütebessim, fakat aklı Kanarya’da ve Kanarya’nın sarayında. İkbal Hanım Mabeyinci’nin Enderun takımı yanından Vehbi Dede ile beraber, Rabia’yı dinlediğini söyleyince dikkat kesildi. Mabeyinci’den ziyade Vehbi Dede’nin fikrini öğrenmek istiyordu. An’anevî mûsikîden dün akşam fazla ayrılmıştı. Cüretine kendi bile şaşıyordu. Vehbi Dede itiraz etmezse içi rahat edecek. Fakat İkbal Hanım bu hususta ona hiçbir fikir vermedi. Herkes memnun olmuş, mütehassis olmuş,<a class="si-noteref epub-type_noteref" href="#f1424" id="backlink-1424">1424</a> fakat Vehbi Dede bir şey söylememiş. Mamafih<a class="si-noteref epub-type_noteref" href="#f1425" id="backlink-1425">1425</a>, Dede de öğlen yemeğine Nejad Efendi’ye davetli. Binaenaleyh<a class="si-noteref epub-type_noteref" href="#f1426" id="backlink-1426">1426</a> öğrenebilir.</p>

    <p>Rıhtıma iki atlı bir araba geldi. Yalının önünde durdu. İki duru at yelelerini, kuyruklarını sallıyor, sabırsızlıkla kaldırımları deşiyorlar. Bu, Rabia’yı bekleyen Kanarya’nın gönderdiği araba.</p>

    <p>İkbal Hanım aşağıya kadar indi. Eline bir zarf sıkıştırdı. Rabia onu arabada açtı. İçinde on lira vardı. Paranın kendisinden ziyade ifade ettiği şeye çok sevindi. Gerçi bu, Tevfik’e gönderilecek birçok şeyi alabilir, fakat aynı zamanda Rakım ona en yüksek Mevlid okuyana beş lira verildiğini söylememiş miydi? Birdenbire içinde ilk hafızlığı günlerindeki şöhretinin verdiği çocuk gururu uyandı. Hayat ne garipti! Sinekli Bakkal semtinin sokaklarına benzemiyor değildi. Rabia bu mukayeseye<a class="si-noteref epub-type_noteref" href="#f1427" id="backlink-1427">1427</a> tebessüm etti. Bir köşeden saparsın dar, karanlık bir sokak, öteki köşeden çıkarsın ferah, geniş bir cadde. Galib Dede’nin<a class="si-noteref epub-type_noteref" href="#f1428" id="backlink-1428">1428</a> dediği gibi: “Kimi terk-i nâm u şâna, kimi itibara” düşüyor.</p>

    <p>Nejad Efendi’nin korusu Satvet Bey’e bitişikti, fakat köşk tepede olduğu için iki tarafı ağaçlık, uzun ve dolambaçlı yokuşlardan tırmanmak lâzımdı. Hayvanların yanları ter içinde, fakat bir solukta Rabia’yı tepeye çıkardılar. İki haremağası<a class="si-noteref epub-type_noteref" href="#f1429" id="backlink-1429">1429</a> karşıladı. Kapıda iki saraylıya teslim ettiler. Bu iki süslü kadının arasında lahurî siyah yeldirmesi, beyaz baş örtüsüyle ne kadar buraya yabancı görünüyordu. Aynalara gözü iliştikçe, utanmasa kendi aksine dilini çıkaracaktı.</p>

    <p>Onu soymak için bir odaya aldılar. Saray’da baş örtüsüyle oturmak âdeti olmadığını anlattılar. O “Efendi...” diye başlayınca kadınlar güldü. Dünya kuruldu kurulalı kimse hünkârlardan, şehzadelerden kaçmazmış. Rabia yeldirmesini, baş örtüsünü verdi. Bir kız ona gümüş bir ayna tuttu. Ayrık saçlarının bir teli dağılmamış, sımsıkı başını saran kumral örgüleri de aynı intizamı muhafaza ediyor. Fakat aynada, bu yünlü entarili, parlak dikişli hırkalı uzun mahlûku, siyah yeldirmeli mahlûktan daha tuhaf buldu. Kanarya’nın yanına girince kendini de, kıyafetini de unuttu.</p>

    <p>Kanarya, kendi muhteşem dekoru arasında evvelâ biraz Rabia’yı ürküttü, fakat çok sürmedi. Esasen hemen onun meşk vereceği<a class="si-noteref epub-type_noteref" href="#f1430" id="backlink-1430">1430</a> kızları getirtmiş, ona takdim etmişti. Sesi güzel olan bir Habeş kızına sadece hanendelik<a class="si-noteref epub-type_noteref" href="#f1431" id="backlink-1431">1431</a> öğretilecek. Adının Gülbeyaz olduğunu Kanarya söyleyince azıcık güldü. Öteki iki sarışın, ufak tefek Çerkes kızlarının adları Nevgice ve Mahpeyker’di. Onlara kemence ve ud öğretecekti. İşte onun Kanarya’nın köşkünde yetiştireceği üçlük alaturka takım bunlardı. Her pazartesi köşke gelecek, çarşamba sabahına kadar kalacak, gündüzleri meşk verecek, geceleri Kanarya ve Efendi’yle oturacak.</p>

    <p>— Haydi gidin, başlayın. Ders bitince Hocahanım’ı buraya getirirsiniz. Pek uzatma, Rabia, öğle yemeğine misafirimiz var.</p>

    <p>Köşkün arkasında, bahçe üstünde bir odada Rabia iki saat uğraştı. Kanarya’nın yanına çıktığı zaman yemek vakti olmuştu. Yan yana yemek salonuna gittiler. Kanarya:</p>

    <p>— Henüz Efendi’yle misafirleri gelmemişler, dedi. Rabia’yı yemek salonundan bir balkona açılan camlı kapıya götürdü. Yan yana karşı tepelerin boz rengi başlarını, iki sahil arasından kıvrılıp giden Boğaz’ı seyrettiler. Arkalarında ayak sesi duyunca ikisi birden döndü. Nejad Efendi bir tarafında Vehbi Dede, bir tarafında Peregrini onlara doğru geliyordu.</p>

    <p>— Rabbim, sen günahımı affet. Başımda örtü yok. Vehbi Dede’den kaçtığım yok, çünkü o derviş. Şehzadelerden kaçılmazmış, fakat bu herif, üste de bir gâvur, diyordu.</p>

    <p>Birdenbire bir günah evhamına<a class="si-noteref epub-type_noteref" href="#f1432" id="backlink-1432">1432</a> kapılmıştı. Hattâ Kanarya’nın bile başı açık olması, bu sıkıntılı hissi izale edemiyordu.<a class="si-noteref epub-type_noteref" href="#f1433" id="backlink-1433">1433</a> Eğer çocukluğunda İmam gibi çetin bir mürebbinin elinde kendini zaptetmeye alışmış olmasaydı, odadan fırlayıp çıkacaktı. Efendi’ye yerden temenna etti,<a class="si-noteref epub-type_noteref" href="#f1434" id="backlink-1434">1434</a> Vehbi Dede’nin elini öpmeye çalıştı. O bermutad elini vermedi, o zarif Mevlevî selâmını verdi. Peregrini’ nin uzattığı eli sıktı. Fakat parmakları, uçları buz gibi, gözleri piyanistten kaçıyordu.</p>

    <p>Peregrini’nin, hattâ on beş senelik İstanbul hayatına rağmen, Rabia’nın içindeki günah korkusunu anlaması ihtimali yoktu. Saçını göstermenin ne kadar günah addedildiğini bilmez değildi. Fakat Rabia’yı o kadar senedir tanıyordu ki. Gerçi muayyen bir yaştan sonra kız, hep başını örtmüştü. Fakat çok zaman örgülerinin ucunu baş örtüsünün altından görmüştü. Kızın yalnız saçlarının başına toplanışını çok zarif buldu.</p>

    <p>— Altın yılanlar gibi. Vay Medusa<a class="si-noteref epub-type_noteref" href="#f1435" id="backlink-1435">1435</a> vay, diyordu. Rabia’ya bunu söylemek isterken kızın başını kendinden çevirdiğine, Efendi’ye baktığına dikkat etti. Gerçi Efendi bakılacak bir adam ama, Peregrini’ye göre, onun güzelliğinde bir erkeğe yaraşmayan garabet<a class="si-noteref epub-type_noteref" href="#f1436" id="backlink-1436">1436</a> var. Ancak bir dejenere bu kadar kusursuz tarzda güzel olabilir. “Kadın olsam bu genci yanıma yaklaştırmam,” diye içinden söyleniyordu.</p>

    <p>Peregrini biraz haklıydı. Nejad Efendi, yıpranmış hükümdar sülalelerinin arada yetiştirdikleri fazla güzel ve acayip simalardan biriydi. Çekik kaşlarının inceliği bir genç kız kaşı gibi; koyu mavi gözlerini çerçevelendiren siyah kirpiklerinin uzunluğu ve kıvırcıklığı gene onları bir kız çocuğu gözlerine benzetiyor; ağzının küçüklüğü, dudaklarının kıvrıntıları, ufak sarı bıyıkları fazla özenilmiş. Burnu ailesininkine hiç benzemiyor. Ufacık. Yüzünün heyeti umumiyesi<a class="si-noteref epub-type_noteref" href="#f1437" id="backlink-1437">1437</a> onu duvar dekorlarına benzetiyor. O da biraz mütehalik<a class="si-noteref epub-type_noteref" href="#f1438" id="backlink-1438">1438</a> bir tavırla hep yanında oturan Rabia ile meşgul.</p>

    <p>Saray’ın dört duvarları arasında muhayyileleri de, sinirleri de hasta kadınların gönlünü yanmış harman yerine çeviren bu güzellik Rabia’ya hiç tesir yapmadı. O, esasen Saray halkının kadını da, erkeği de alelâde insanlara benzemediğine kaildi. Bununla beraber Efendi’nin sıkılganlığında, kekelememek için sarf ettiği gayrette sevimli bir köşe bulmuştu. Belki biraz da Efendi’nin pek bariz surette<a class="si-noteref epub-type_noteref" href="#f1439" id="backlink-1439">1439</a> kendisiyle alâkadar olması onu mütehassis etmişti.<a class="si-noteref epub-type_noteref" href="#f1440" id="backlink-1440">1440</a> Fakat ikisinin de birbirine karşı duydukları alaka sofrada mütemadiyen birbirleriyle meşgul olmalarında ne güzellik ne cinsiyet bir rol oynuyordu. Hiç kimse bu sıkılgan gencin sarayın haricindeki<a class="si-noteref epub-type_noteref" href="#f1441" id="backlink-1441">1441</a> insanları ne kadar derin bir tecessüsle bilmek istediğini tahayyül edemezdi. Rabia’nın, bilhassa Saray’a bir vazife ve yahut içtimaî sebeplerle arada gelebilen sınıflardan birine mensup olmaması daha ziyade Efendi’yi cezbetmişti.<a class="si-noteref epub-type_noteref" href="#f1442" id="backlink-1442">1442</a> Utanmasa dikişli, yün hırkasını eliyle okşayacak; o kadar kızın kıyafetini bile Saray’ın süslü kadınlarından başka buluyor. Kendi kendine:</p>

    <p>— Bir mahalle imamı torunu, bir orta oyuncusu kızı, kendisi de şu içini görmek hiç nasip olmayan küçük evlerden birinde oturuyor, diyor, sonra Rabia’ya dönüyor:</p>

    <p>— Hanım, sizin sokağın adı Sinekli Bakkal olduğunu söyledi. Ne sevimli isim, diye saraylılara mahsus o biraz sun’î, kesik gülüşü ile gülüyordu.</p>

    <p>Peregrini karşılarındaydı. Sofraya oturduklarından beri kızın nazarı dikkatini celb etmeye<a class="si-noteref epub-type_noteref" href="#f1443" id="backlink-1443">1443</a> muvaffak olamamıştı. O kadar kızmıştı ki, Kanarya ile konuşan Vehbi Efendi’nin onu lâkırdıya karıştırmak için sarf ettiği zahmete lakayt kalmıştı.</p>

    <p>Nejad Efendi’nin bu garip gülüşü içini zaferle doldurdu. Bu aptal gülüşe nasıl olmuş da şimdiye kadar kendisi dikkat etmemişti. Fakat Rabia’nın buna dikkat ettiğine dair bir emare<a class="si-noteref epub-type_noteref" href="#f1444" id="backlink-1444">1444</a> yoktu.</p>

    <p>— Yazın bizim sokaktaki sinekleri görseniz adını da, kendini de bu kadar sevimli bulamazdınız. Hiç bizim sokaktan geçtiniz mi, Efendim?</p>

    <p>— Hayır. Fakat hep bu arka sokaklarda evlerin içini de, içindekileri de çok merak ederim.</p>

    <p>— Pek merak edilecek yerler değil. Bilhassa sokak hem pistir, hem gürültülüdür. Çeşme başında her gün kavga vardır, çocuklar sabahtan akşama kadar çamurlara yuvarlanır.</p>

    <p>— Harikulade, harikulade...</p>

    <p>Rabia ona görülmemiş bir memleketten yeni dönen bir seyyah gibi geliyordu. O ne söylese sinirli sinirli ve tabiî olmayan gülüşü ile gülüyordu. Rabia hafifçe içerledi. Sinekli Bakkal’da böyle gülecek ne vardı. Köşkünün içine kurulmuş, bir lokma kuru ekmek için sabahtan akşama kadar didişen zavallıların halini meraklı bir roman gibi dinliyor. Vay beyim vay! Kaşlarının arasındaki çizgi hafif hafif belirdi. Mahsus<a class="si-noteref epub-type_noteref" href="#f1445" id="backlink-1445">1445</a> mübalâğa etmeye karar verdi:</p>

    <p>— Bizim sokaktakilerin bazılarının ne kadar fukara olduklarını bilseniz pek harikulade bulmazsınız, Efendim. Mesela eskici Fehmi Efendi. On iki saat çalışır. Gözlerine zavallı iki gözlük üst üste takar. Bazı geceleri bile dükkândadır. Dört kızı var, karısı var. Hepsi bir buçuk odada yatar, kalkarlar. Bununla beraber her gün kursaklarına sıcak yemek girmez. Ekmeklerine katık bile bulamadıkları günler vardır.</p>

    <p>— Vah zavallılar, vah zavallılar!</p>

    <p>Efendi’nin gözleri dolmuştu. Fakat kendisi, gözlerine yaş getiren bu teessürden<a class="si-noteref epub-type_noteref" href="#f1446" id="backlink-1446">1446</a> memnun. Kuru ekmekten başka yiyecek bulamayanlar, bir buçuk odaya dolup yatan bütün bir aile, bunlarda bir orjinalite buluyordu. Saray’da elemler,<a class="si-noteref epub-type_noteref" href="#f1447" id="backlink-1447">1447</a> kederler hep bir örnek. Kıskançlık, entrika, hırs, artık kusacak kadar iğrendiği cinsiyet ihtilaçları!<a class="si-noteref epub-type_noteref" href="#f1448" id="backlink-1448">1448</a></p>

    <p>Rabia mevzuu değiştirdi. Sabit Beyağabey’den bahse başladı.</p>

    <p>— Harikulade, harikulade...</p>

    <p>Biraz sonra o da Rabia’ya doğru eğildi, anlatıyordu:</p>

    <p>— Amcazadem Raif Efendi tulumbacılara bayılır. Kendisine mahsus bir tulumba yaptırdı. Arada sırada beyleri de, kendi de tulumbacı kıyafetlerine girerler. Kendisi tulumbacıbaşı olur, başa geçer. İçeriden hanımlar yangın işaretini verir. Beyleri tulumbayı omuzlar, Saray’ın bahçesinde koşarlar...</p>

    <p>Efendi gene gülüyordu. Fakat Rabia gülmedi. Hattâ kaşlarının arasındaki çizgi derinleşti. Bu ne hazin, ne zavallı hayat. Nejad Efendi’nin babasının deniz, kaptanlık oyunu, Raif Efendi’nin tulumbacılık oyunu. Hayat, Saray duvarları arasında hep böyle solgun mu? Bunlar hep yalancıktan yaşamak oyununu mu oynuyorlar?</p>

    <p>— Sabit Beyağabey nasıl konuşur?</p>

    <p>— Huzurunuzda tekrar edemem, Efendim.</p>

    <p>Efendi ısrar etmedi. Rabia, Sabit Beyağabeyi’nin küfürlerinin en nadidesini hatırlıyor. Dudaklarının gülmemek için sıkıyordu. Efendi yan yana sandalyesini Rabia’ya biraz daha yaklaştırdı. Âdetâ birbirine gizli bir şeyler söyleyen iki çocuk gibiydiler.</p>

    <p>— Çamlıca’da bizim köşke yakın bir bakkal dükkânı vardı. Ben çok küçüktüm. Araba ile geçerken çırak çocuk, mavi önlüğü ile fırlar, arabanın arkasından koşardı. Bilseniz ne kadar o çocukla oynamak isterdim. Geceleri rüyama girerdi.</p>

    <p>Rabia içinden ilk defa Efendi’yi de dilekleri, mahrumiyetleri olan kendisi gibi bir insan olarak gördü. O, sesini daha alçaltmıştı. Belli ki söylediğini kimsenin işitmesini istemiyordu.</p>

    <p>— Çocukken ben hiç oynamadım. Oynatmadılar. Etrafımda bir sürü büyük adamlar. Sabah, akşam kafamı lüzûmsuz şeylerle doldurdular durdular. Hepsi insandan ziyade bir manken. Bunların bana ne faydası var?</p>

    <p>Rabia da onun kulağına söyler gibi:</p>

    <p>— Ben de küçükken hiç oynamadım. Oynatmadılar. Babam sürgünden gelinceye kadar gülmeyi bile adamakıllı beceremezdim, diyordu.</p>

    <p>— Kızlar tabakları alsınlar mı, Efendi Hazretleri?</p>

    <p>Önlerindeki yemek çoktan bitmişti. Ellerinde gümüş sahanlarla arkada bekleyen kızlar, Efendi’yi rahatsız etmemek için tabakları almaya cesaret edememişlerdi. Kanarya’nın sesi, ona, misafirleri beklettiğini ima eder etmez fenâ halde mahcup oldu:</p>

    <p>— Ta, ta, tabiî... diye kekeledi.</p>

    <p>Peregrini içinden, “Bu dejenere Prens bizi daha ne kadar sofrada tutacak?” diye homurdanıyordu.</p>

    <p>Kanarya, Vehbi Dede’ye diyordu ki:</p>

    <p>— Dün akşam Rabia’nın güzel sesi iki hanımı bayılttı. Ne güzel okudu, değil mi? Siz Satvet Bey’le beraber dinlemişsiniz.</p>

    <p>Rabia’nın kalbi şiddetle çarpmaya başladı. Eğildi, Vehbi Dede’ye bakıyordu. O, âdetâ müstehzî, gülümsedi.</p>

    <p>— Fenâ değildi. Fakat an’anevi okuyuştan çok ayrıldı.</p>

    <p>— Ben dün akşamki okuyuşunda bizim “şer mert”in<a class="si-noteref epub-type_noteref" href="#f1449" id="backlink-1449">1449</a> tesirini kuvvetle hissettim.</p>

    <p>Kanarya Peregrini’nin yüzüne baktı. O, ellerini çırpıyordu:</p>

    <p>— Bravo Rabia Hanım. Ne kadar orada olup dinlemek isterdim.</p>

    <p>— Olamazdınız, çünkü Müslüman değilsiniz.</p>

    <p>Kanarya:</p>

    <p>— Fakat Misis Hopkins de Müslüman değil. Pekâlâ geldi, dinledi, diyordu.</p>

    <p>— Fakat o hanım dindar. (Peregrini’ye baktı ve ona hitap etti.) Siz dinsizsiniz, değil mi? Belki Mevlid’e gelseniz, eğlenirsiniz.</p>

    <p>Rabia’nın bu kadar nezaketsiz muamelesini Vehbi Efendi hiç görmemişti. Bilhassa Peregrini’ye karşı her zaman o kadar mütevazı davranırdı ki. Âdetâ sert bir sesle Rabia’ya:</p>

    <p>— Haksızsın, dedi. Peregrini kadar dine, an’aneye hürmet eden, sen kimse gördün mü? Galiba seni dinlemek için nasıl cami cami dolaştığını unuttun.</p>

    <p>Rabia kızardı. Fakat pişman olmamıştı. Peregrini’yi acıtmak, rahatsız etmek için galebe edemeyecek<a class="si-noteref epub-type_noteref" href="#f1450" id="backlink-1450">1450</a> kadar içinde şiddetli bir isyan vardı.</p>

    <p>Bu muameleden<a class="si-noteref epub-type_noteref" href="#f1451" id="backlink-1451">1451</a> en çok müteessir<a class="si-noteref epub-type_noteref" href="#f1452" id="backlink-1452">1452</a> olması lâzım gelen adam, âdetâ memnun görünüyordu. Bir saat devam eden lakaydiden<a class="si-noteref epub-type_noteref" href="#f1453" id="backlink-1453">1453</a> sonra, Nejad Efendi’ye gösterdiği alakadan sonra kendisiyle meşgul olması onu âdetâ sevindirmişti.</p>

    <p>Sofradan kalkınca Efendi sordu:</p>

    <p>— Hafız Hanım ne günleri gelecek, Hanım?</p>

    <p>— Pazartesiden çarşambaya kadar burada olacak.</p>

    <p>— Pazartesi akşamları, esasen Vehbi Dede ile Mösyö Peregrini de gelmiyorlar mı? Fakat siz geç kaldınız, bugün Efendimize piyano çalacaktınız.</p>

    <p>Erkekler çekildi. Kanarya, yalnız kalınca, ellerini kızın omzuna koydu, gözlerinin içine yalvarır gibi baktı:</p>

    <p>— Senden bir şey rica edeceğim, Rabia.</p>

    <p>— Ne isterseniz yaparım.</p>

    <p>— Mutlak konağa gideceksin. Benim hatırım için. Geçmiş şeyleri unut. Eğer Paşa beni sorarsa kendisini unutmadığımı ve Hilmi Bey’in meselesi için çok keder ettiğimi söyle. Bana söz veriyor musun?</p>

    <p>— Bu hafta giderim.</p>

    <p>Rabia’nın Selim Paşa’ya kini, ikinci derecede kalmıştı. O kadar kendisiyle meşguldü ki Selim Paşa’yı kolaylıkla affedebilirdi.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1424">
      <a class="si-backref" href="#backlink-1424">1424</a>. Duygulanmış.
    </div>

    <div class="si-footnote html5_aside epub-type_footnote" id="f1425">
      <a class="si-backref" href="#backlink-1425">1425</a>. Bununla beraber.
    </div>

    <div class="si-footnote html5_aside epub-type_footnote" id="f1426">
      <a class="si-backref" href="#backlink-1426">1426</a>. Bundan dolayı.
    </div>

    <div class="si-footnote html5_aside epub-type_footnote" id="f1427">
      <a class="si-backref" href="#backlink-1427">1427</a>. Kıyaslamaya.
    </div>

    <div class="si-footnote html5_aside epub-type_footnote" id="f1428">
      <a class="si-backref" href="#backlink-1428">1428</a>. Şair Şeyh Galib Dede (1757-1799).
    </div>

    <div class="si-footnote html5_aside epub-type_footnote" id="f1429">
      <a class="si-backref" href="#backlink-1429">1429</a>. Osmanlı saraylarında ve büyük konaklarda harem ile selamlık arasında hizmet gören hadım, zenci köle, hadım ağası.
    </div>

    <div class="si-footnote html5_aside epub-type_footnote" id="f1430">
      <a class="si-backref" href="#backlink-1430">1430</a>. Ders vereceği.
    </div>

    <div class="si-footnote html5_aside epub-type_footnote" id="f1431">
      <a class="si-backref" href="#backlink-1431">1431</a>. Şarkıcılık, okuyuculuk.
    </div>

    <div class="si-footnote html5_aside epub-type_footnote" id="f1432">
      <a class="si-backref" href="#backlink-1432">1432</a>. Kuruntusuna.
    </div>

    <div class="si-footnote html5_aside epub-type_footnote" id="f1433">
      <a class="si-backref" href="#backlink-1433">1433</a>. Gidermiyordu.
    </div>

    <div class="si-footnote html5_aside epub-type_footnote" id="f1434">
      <a class="si-backref" href="#backlink-1434">1434</a>. Eğilerek selam verdi.
    </div>

    <div class="si-footnote html5_aside epub-type_footnote" id="f1435">
      <a class="si-backref" href="#backlink-1435">1435</a>. Yunan mitolojisinde kafasında saç yerine yılanlar olan, kanatlı bir genç kadın. Gorgo’ların en ünlüsü.
    </div>

    <div class="si-footnote html5_aside epub-type_footnote" id="f1436">
      <a class="si-backref" href="#backlink-1436">1436</a>. Tuhaflık.
    </div>

    <div class="si-footnote html5_aside epub-type_footnote" id="f1437">
      <a class="si-backref" href="#backlink-1437">1437</a>. Genel görünüşü.
    </div>

    <div class="si-footnote html5_aside epub-type_footnote" id="f1438">
      <a class="si-backref" href="#backlink-1438">1438</a>. Aceleci.
    </div>

    <div class="si-footnote html5_aside epub-type_footnote" id="f1439">
      <a class="si-backref" href="#backlink-1439">1439</a>. Belirgin şekilde.
    </div>

    <div class="si-footnote html5_aside epub-type_footnote" id="f1440">
      <a class="si-backref" href="#backlink-1440">1440</a>. Duygulandırmıştı.
    </div>

    <div class="si-footnote html5_aside epub-type_footnote" id="f1441">
      <a class="si-backref" href="#backlink-1441">1441</a>. Dışındaki.
    </div>

    <div class="si-footnote html5_aside epub-type_footnote" id="f1442">
      <a class="si-backref" href="#backlink-1442">1442</a>. Etkilemişti.
    </div>

    <div class="si-footnote html5_aside epub-type_footnote" id="f1443">
      <a class="si-backref" href="#backlink-1443">1443</a>. Çekmeye
    </div>

    <div class="si-footnote html5_aside epub-type_footnote" id="f1444">
      <a class="si-backref" href="#backlink-1444">1444</a>. Belirti.
    </div>

    <div class="si-footnote html5_aside epub-type_footnote" id="f1445">
      <a class="si-backref" href="#backlink-1445">1445</a>. İsteyerek, bilerek.
    </div>

    <div class="si-footnote html5_aside epub-type_footnote" id="f1446">
      <a class="si-backref" href="#backlink-1446">1446</a>. Duygulanımdan.
    </div>

    <div class="si-footnote html5_aside epub-type_footnote" id="f1447">
      <a class="si-backref" href="#backlink-1447">1447</a>. Dertler.
    </div>

    <div class="si-footnote html5_aside epub-type_footnote" id="f1448">
      <a class="si-backref" href="#backlink-1448">1448</a>. Çırpınmaları.
    </div>

    <div class="si-footnote html5_aside epub-type_footnote" id="f1449">
      <a class="si-backref" href="#backlink-1449">1449</a>. (Fr.) <em>Cher Maître</em>. “Sevgili Efendi.”
    </div>

    <div class="si-footnote html5_aside epub-type_footnote" id="f1450">
      <a class="si-backref" href="#backlink-1450">1450</a>. Karşı koyamayacak.
    </div>

    <div class="si-footnote html5_aside epub-type_footnote" id="f1451">
      <a class="si-backref" href="#backlink-1451">1451</a>. Davranıştan.
    </div>

    <div class="si-footnote html5_aside epub-type_footnote" id="f1452">
      <a class="si-backref" href="#backlink-1452">1452</a>. Üzgün.
    </div>

    <div class="si-footnote html5_aside epub-type_footnote" id="f1453">
      <a class="si-backref" href="#backlink-1453">1453</a>. İlgisizlikten.
    </div>
  </div>
</body>
</html>
