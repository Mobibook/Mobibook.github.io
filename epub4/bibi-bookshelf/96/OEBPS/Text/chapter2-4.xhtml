<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">4</h1>

    <p>Sinekli Bakkal’ın köşesini rüzgâr gibi döndü, İstanbul Bakkaliyesi’nin içine daldı. Akşam yaklaşıyor, İstanbul’un lodos günlerinden biri. Sokağın üstündeki ışık yolu erguvani. Ta köşelere sokulan bu kızıl aydınlık loşlukla karışıyor, dükkânın köşelerinde toplanan karanlığa nüfuz ediyor.<a class="si-noteref epub-type_noteref" href="#f1357" id="backlink-1357">1357</a> Eşyalar turuncu bir karaltı içinde.</p>

    <p>Akşam pazarı. Son müşteriler. Bir ihtiyar kadın iki çocuk.</p>

    <p>Peregrini Rabia’ya bulduğu kârlı bir işi kendisi haber vermek istemiş, gelmişti. Rabia’nın arkasında gene bol yeni siyah yeldirmesi, başında yazma baş örtüsü sağa sola seğirtiyor, müşterilere hizmet ediyor. Kızın işi bitinceye kadar köşede bekledi. Son müşteri çıkınca elini uzattı.</p>

    <p>— Ellerim kirli...</p>

    <p>Ellerini yeldirmesine sildi.</p>

    <p>Peregrini yüzünün bütün çizgileriyle sırıtıyor. Rabia’ya pek hoş gelen bir dost sırıtışı. Fakat ikisi de birbirinin yüzünü pek seçemiyorlar. Havadaki kızıllık sönüyor, sular birdenbire kararıyor.</p>

    <p>— Gene bakkallığa mı başladınız? Amca, Teyze nerede?</p>

    <p>— Yoklar. Ha sitem edeceğim. Bu ne vefasızlık! Kaç zamandır yine bizi arayıp sormadınız?</p>

    <p>Konuşurken bir taraftan da dükkânı topluyor. Her eşyanın yerini ezberden biliyor gibi. Peregrini’ye geliyor ki –kızın sesindeki siteme rağmen– onda yeni bir sevinç var. Âdetâ gözlerinin ışıltısını görüyor. Bu piyaniste, karanlıktan birdenbire aydınlığa çıkanların ferahlığını veriyor. Herhalde Rabia’nın başına yeni bir hava esiyor. Değişmiş. Yalnız son gördüğü meyus<a class="si-noteref epub-type_noteref" href="#f1358" id="backlink-1358">1358</a> akşamdan beri değil. Eski zamanlara nispeten bile değişmiş. O, insanların içindeki değişikliği vücutlarının temposuyla ölçmeye alışmış. Bugünkü Rabia çok çabuk hareket eden bir Rabia. Eski zamanlarda bile çevikliğine, becerikliliğine rağmen biraz yavaştı. Ona Peregrini andante<a class="si-noteref epub-type_noteref" href="#f1359" id="backlink-1359">1359</a> derdi. Şimdi presto<a class="si-noteref epub-type_noteref" href="#f1360" id="backlink-1360">1360</a> demek lâzım. Vaktiyle kendisinin Rabia’ya göre fazla çabuk olduğunu hissederdi. Halbuki bugün varlığını kıza uydurmak için daha seri bir tempo ile harekete mecbur.</p>

    <p>Kız başını kapıdan çıkardı. Sokağı süzdü.</p>

    <p>— Amca mal almaya gittiydi. Galiba Balık Pazarı’na uğradı. Tevfik gitti gideli ağzına rakı girmediydi. İnşaallah küfe ile getirmezler. Ah cüce Amca ah...</p>

    <p>Gülüşü de aynı seri tempo ile.</p>

    <p>— Rakım çok içer mi?</p>

    <p>— Tevfik varken içerdi. Şimdi nerede? Sigara bile içmiyor. Siz hele şu kepenklerin ucunu tutunuz da dükkânı kapayalım. Göz gözü görmüyor. Mutfağa bir kendimizi atalım bir kahve içelim.</p>

    <p>Rabia’ya bu derûnî<a class="si-noteref epub-type_noteref" href="#f1361" id="backlink-1361">1361</a> neşeyi, hayatı ne vermişti?</p>

    <p>Onun huzurunun<a class="si-noteref epub-type_noteref" href="#f1362" id="backlink-1362">1362</a> bir dahli<a class="si-noteref epub-type_noteref" href="#f1363" id="backlink-1363">1363</a> var mı? Kalbi presto presto atıyor.</p>

    <p>Mutfakta Rabia hasır iskemlenin üstüne çıktı. Peregrini bir kibrit çaktı. Aralarında lâmbayı yaktılar. Mutfağı aydınlatan sarımtırak ışıkta artık birbirlerini iyice görüyorlar.</p>

    <p>Rabia çok zayıflamıştı. Bir gölge gibi. Hareket ederken yıpranmış siyah yeldirme altında vücudunun iskeleti olduğu gibi seçiliyor. Dirseklerinin sivriliği, dizkapakları, hepsi. Fakat kemikleri olduğu gibi görünen bu vücudun kendisine mahsus bir sihri var. Âdetâ ruhanî bir zarafet. Belki de bu, derileri gergin uzun genç yüzdeki büyük gözlerden geliyor.</p>

    <p>— Ben size iyi bir iş buldum, Rabia Hanım.</p>

    <p>— Ya!</p>

    <p>Altın gözlerindeki yeşil mevceler içinden yakılmış gibi.</p>

    <p>— Ben Nejad Efendi’nin piyano ustasıyım. Saray’da üçlük bir alaturka orkestra yapmasını teklif etti. Kendisi alaturka mûsikî sevmez ama Hanım sever. Onun için kabul etti. Şimdi ben buraya günleri kararlaştırmak için geldim. Vehbi Dede de Hanım’ın mûsikî hocasıdır. Bu parlak fikir ondan evvel bana geldi.</p>

    <p>Yüzündeki buruşuklara, şakaklarındaki kır saçlara rağmen hâlâ Rabia’nın arada kulağını çektiği çocuklar gibi. Kız burnunun üstünde o tatlı kırışıkları uyandıran eski gülüşü ile güldü. Ellerini çırptı. Fakat bir an sonra gözleri bulutlandı.</p>

    <p>— Ama ben sarayları hiç sevmem. Adından bile ürkerim.</p>

    <p>Peregrini içinden, “Belki babasının sürülmesini, felâketini saraylardan bildiği için,” dedi sonra ilave etti:</p>

    <p>— Giderseniz görürsünüz. Hiç ürkülecek bir yer değil.</p>

    <p>— Bu ne uğurlu hafta!</p>

    <p>Şimdi Rabia’nın zihni sarayda ders vermek mevzuundan<a class="si-noteref epub-type_noteref" href="#f1364" id="backlink-1364">1364</a> ayrılmış, daha parlak bir vak’aya atlamıştı.</p>

    <p>— İkinci Mabeyinci’nin konağında her sene Mevlid okuyan Hafız Peyami Efendi ölmüş. Vehbi Dede beni tavsiye etmiş. İlk Mevlid’imi okuyacağım. Zavallı adama acıdım ama...</p>

    <p>Artık Peregrini sözün aşağısını dinlemedi. Kalbi presto presto atmıyordu. Kızın bu neşesi onun sayesinde değildi. Neden o kadar gülünç bir çalımla buraya gelmişti? Durgun bir sesle:</p>

    <p>— Âlâ. Nejad Efendi Mabeyinci’nin yalı komşusudur. İkisi de Bebek’te. Yeğenine ben piyano dersi veririm, dedi.</p>

    <p>Rabia hesap ediyor.</p>

    <p>— Perşembe akşamı Mevlid okuyacağım, gece orada kalacağım. Cuma sabahı gider Nejad Efendi’nin hanımını görürüm.</p>

    <p>Şimdi raftan kahve tepsisini indiriyordu. Fakat hep başını misafirden tarafa tutuyor. Dudaklarında bir tarafını aşağı çeken o çarpık tebessüm. Fakat üç hafta evvelki gibi sırf bir adale oyunu değil.</p>

    <p>— Bu Mevlid’den biraz korkuyorum. Şimdiye kadar marifetimizi hep mukabele okumada gösterdik.</p>

    <p>— Korkmayın, bu şehirde sizin sesinize ve üslûbunuza çıkışacak ne ses ne de sanatkâr var.</p>

    <p>Piyanistin takdiri yüreğinden geliyordu. Kızın solgun yanakları altın başakların arasında açan iki gelincik gibi kızardı.</p>

    <p>— Ne kadar güzel bir kız olduğunuzun farkında mısınız?</p>

    <p>Hay şeytan hay! Bu cür’et ona nereden gelmişti. Rabia’nın yanaklarındaki gelincikler şimdi koyu lâl renginde eski bir şarap gibi bütün yüzünü kapladı. Sivri çenesine kadar. Kirpikleri yanaklarına indi, fakat içinden gözleri ışıl ışıl. Bu hiç de utandığından değil. Bilakis göze hoş gelen bir yüzü olmasına birdenbire çok sevinmiş olmasından. Peregrini dayanamadı. Kendisine kahve fincanı uzatan parmakları eğildi, öptü. Ona, uzun parmaklı genç el titredi gibi geldi. Köpek gibi pişman oldu. Ya kız onu terbiyesiz bir çapkın zannederse! Mutlak bu tesiri izale etmek<a class="si-noteref epub-type_noteref" href="#f1365" id="backlink-1365">1365</a> lâzım.</p>

    <p>— Bu günlerde siz bana hep annemi hatırlatıyorsunuz. Buraya evime geliyor gibi geliyorum.</p>

    <p>Bu söylediği şeyler biraz doğru idi. Rabia mevzuu değiştirdi.</p>

    <p>— Bu hafta olan şeylerin en iyisini henüz söylemedim. Şam’dan dün uzun bir mektup aldım.</p>

    <p>— Ya, aman okuyalım.</p>

    <p>— Penbe Teyze ile konağa yolladım. Hilmi Bey hakkında çok havadis var. Mektubu Vehbi Efendi’nin bir ahbabı getirdi. Tevfik, Hilmi Bey’le oturuyormuş. Pazarda bir dükkân kiralayacak, Karagöz oynatacak. Bunlar hep yeni masraf. Bir deri takım istiyor, dükkân kirasına ihtiyacı var. Bu Saray’daki ders tam yerinde...</p>

    <p>Şimdi Rabia’nın gözleri ona yaşlı bir iyi dosta karşı hissedilen minnetle bakıyor. Peregrini ayağa kalktı. Dükkândan Rakım’ın sesini duydular:</p>

    <p>— Rabia, neredesin?</p>

    <p>Rabia da kalktı. Cevap vermeye vakit bulamadan cüce zenbiliyle<a class="si-noteref epub-type_noteref" href="#f1366" id="backlink-1366">1366</a> mutfağa girdi. Keyifliydi, sarı ışıkta bir sirk cücesini hatırlatıyordu. Buruşuk yanakları kızarmış, açık gözleri parıl parıl yanıyor, abanî sarık arkaya atılmış.</p>

    <p>— Oh oh, buradasınız ha. Ben de uskumru aldım. Kendim kızartacağım. Ne olur kalın, beraber lokma edelim.</p>

    <p>Peregrini’yi orada bulduğuna sevinmişti. Dâimâ etrafına neşe saçan bir adam. Kızın yanakları al al, gözleri birer yıldız gibi. Kim bilir deli gâvur neler anlattı!</p>

    <p>Peregrini kalmadı. Rakım cüppesini attı, kollarını sıvadı. Penbe’yi yemeğe beklemeyeceklerdi. Hanımefendi’nin alıkoyacağından emindiler. Çingene o gün koynunda mektup, azametli azametli konağa gitmişti.</p>

    <p>Ümitlenmişti. Rabia’nın mektubu yollaması biraz yumuşadığına delalet ediyordu.<a class="si-noteref epub-type_noteref" href="#f1367" id="backlink-1367">1367</a> Belki de düğüne gider. Yaşasın Lohusa Hoca’ya götürdüğü horoz. İşin ucunda yalnız mercan küpe değil kırmızı canfes entari de var. Hele Rabia’nın son günlerde hali. Artık hiç somurtmuyor. Talih yeniden İstanbul Bakkaliyesi’ndekilere gülüyor.</p>

    <p>Rakım balıkları kızarttı. Siniyi hazırladı. Karşı karşıya yemek yediler. O, bidüziye anlatıyor, fakat kız pek dinlemiyordu. Gözleri içindeki bir hayale dalmış gibi. Sofrayı da Rakım topladı. Kız bulaşıklara yardım etmeyi teklif etmedi. Tembel tembel iskemlesinde oturdu, cüceyi seyretti. Kahve içerlerken sordu.</p>

    <p>— Mevlid okuyanlara kaç para verirler acaba?</p>

    <p>— Meşhur hafız olursa beş lira kadar alır.</p>

    <p>— Bana o kadar vermezler değil mi?</p>

    <p>— Belki de daha fazla. Sendeki ses kimde var?</p>

    <p>— Doğru.</p>

    <p>Kanaatle söylüyordu. Peregrini gibi ünlü bir sanatkâr da aynı şeyi söylememiş miydi.</p>

    <p>— Beş yüz kuruşa deri bir Karagöz takımı alınır, değil mi?</p>

    <p>— Elbet.</p>

    <p>— Ben artık yukarıya çıkacağım, şu Mevlid’e bir daha bakayım.</p>

    <p>Rakım mangalı çıkardı. Kızın önünde iki büklüm merdivenleri tırmanırken arkasına insan esvabı giymiş bir maymunu hatırlatıyordu. Odada lâmbayı gene o yaktı. Rahleyi mangala yaklaştırdı, üstündeki mumları yaktı. Rabia’nın namaz bezini başına örtüp oturmasını bekledi. Kız, Mevlid’in sarı yapraklarını çevirirken:</p>

    <p>— Ben de şuracıkta otursam seni dinlesem, diye yalvardı. Hiç sesimi çıkartmam, seni şaşırtmam.</p>

    <p>— Ama ben burada sigara dumanı istemem, Amca.</p>

    <p>— Olsun.</p>

    <p>Gene bir maymun gibi, beyaz patiska örtülü uzun yan mindere tırmandı, köşesindeki kırmızı basma şilteye bir dizini dikti oturdu. Ayrık gözleri Rabia’da, bekledi.</p>

    <p>Vaktiyle Peregrini’ye dediği gibi, dinî ayinlerden sıkılır, âdetâ ürkerdi. Fakat Mevlid müstesna.<a class="si-noteref epub-type_noteref" href="#f1368" id="backlink-1368">1368</a> O halk dilinin şaheseri olan bu doğum şarkısı onu bir binlik rakıdan daha çok, daha içinden gelen bir sarhoşlukla mest ederdi.<a class="si-noteref epub-type_noteref" href="#f1369" id="backlink-1369">1369</a> Rabia’nın sesiyle dinlemek için sigarasını fedâ etmek o kadar kolaydı ki. Hem de, gene Peregrini gibi, Rakım da, başında beyaz bir örtü, iki mum alevi arasında görünen Rabia’nın, eşi olmayan ilahî bir temaşa<a class="si-noteref epub-type_noteref" href="#f1370" id="backlink-1370">1370</a> olduğuna kaniydi.<a class="si-noteref epub-type_noteref" href="#f1371" id="backlink-1371">1371</a> Kimsenin onun kadar güzelliğe karşı yüreği yufka olamazdı. Fakat kimse heyecanını, zaafını onun kadar şaka, alay arkasına gizleyemezdi.</p>

    <p>Halbuki Rabia, onun mevcudiyetini<a class="si-noteref epub-type_noteref" href="#f1372" id="backlink-1372">1372</a> derhal unutmuştu. Zihni Mevlid’i yeni bir makamda, kendi bulduğu bir üslubla okumayı düşünüyordu. Bir zafer, bir şevk nağmesi bulmak lâzımdı. Doğumdan büyük zafer kâinatta var mıydı? Vefat kısmını eski ananevi şeklinde okuyacak. Hüzünlü, ağır tecvitli<a class="si-noteref epub-type_noteref" href="#f1373" id="backlink-1373">1373</a> bir okuyuş. Onunla meşgul olmak lâzım değil.</p>

    <p>Gözleri Acem basması sarı yapraklarda, bir saat kadar mırıldandı, makamdan makama dolaştı. Kapı kapı dolaşan, arayan bir ses. Rakım onu, yolunu bulmak için yerlere vura vura giden körlerin değneğine benzetti.</p>

    <p>Kız aradığı makamı bulduğuna emin olunca durdu.</p>

    <p>Baş örtüsünün ucuyla nemlenen alnını sildi.</p>

    <p>— Bana niye öyle tuhaf tuhaf bakıyorsun, Amca?</p>

    <p>— Çünkü senin yüzün kadar güzel yüz görmedim, Rabia.</p>

    <p>— Onu bana Peregrini de söyledi.</p>

    <p>— Vay domuz vay! O güzellikten ne anlar? Onların karıları süpürge sırığı gibi!</p>

    <p>— Ya öyle mi?</p>

    <p>Gözlerini büzmüş eğleniyor. Gidi kahbe!</p>

    <p>— Beni dinle Rabia, sen mutlak kocaya varmalısın. Yüzünü, sesini bırakacak çocuklar yetiştirmelisin.</p>

    <p>— Öyle ama beni hiç isteyen var mı? Benim de pek koca istediğim yok ama çocuk isterdim... Hem de nasıl!</p>

    <p>Sesi heyecandan kısıldı. Amine Hatun’un<a class="si-noteref epub-type_noteref" href="#f1374" id="backlink-1374">1374</a> ağrı çekerken söylediklerini o, hiç bir peygamber doğumuna ait diye düşünmemişti. Bütün doğuran, hayatı çoğaltan kudretlerin realitesi... Bu onun yüreğinin bam teline dokunmuştu, bütün varlığını bu realite titretmişti. Eğildi. İlk satırları evvelâ gözleriyle okudu, sonra başını kaldırdı. Her kelimeyi kendi halk etmiş gibi sesi hasretle, vecdle,<a class="si-noteref epub-type_noteref" href="#f1375" id="backlink-1375">1375</a> zaferle dalgalanarak söyledi. Rakım’ın arka kemiği üstünü alevden bir dil yalamış gibi ürperdi. Fakat homurdandı.</p>

    <p>— Sanki ben kadınların doğururken ne söylediklerini bilmez miyim? Böyle şevkli şevkli konuşurlar mı dersin? Eskici Fehmi Efendi’nin karısı doğururken çığlığını çeşme başından işittim.</p>

    <p>Rabia cevap vermedi. Kitabı kapadı. Baş örtüsünü omuzlarına attı. Son günlerde saçını başını topluyordu. Ortadan ayrılmış sımsıkı taranmış kumral başında iki ipek örgü kalın bir hâle gibi dolanmıştı. Artık aradığı ahengi, zaferi, şevki istediği gibi ifade edebilecek. Yanakları solmuş, derileri şakaklarına doğru çekilmiş, dudakları kurumuş, bütün ateşi gözlerindeki yeşil şulelerde.</p>

    <blockquote>
      <p>Merhaba, ey asi ümmet melcei</p>

      <p>Merhaba, ey çaresizler eşfaı!</p>
    </blockquote>

    <p>— Sus, Rabia, içimi yakıyorsun.</p>

    <p>Ayrık gözlerinden buruşuk yanaklarına yaşlar yuvarlanıyor, kocaman enfiye mendili ile bir gözlerini, bir burnunu şamatalı şamatalı siliyor.</p>

    <p>— Peki peki, artık okumam. Başka şey konuşalım. Ama ne konuşalım?</p>

    <p>— Kocaya varmak, çocuk doğurmak, konuşalım. Niçin Galip Bey’i istemedin, Rabia?</p>

    <p>— Bırak şu sıkıntılı herifi. Onun karısı olsam esneme illetine tutulurum.</p>

    <p>— Kocaların hepsi öyledir.</p>

    <p>— Peregrini insanın kocası olsa hiç canı sıkılmaz.</p>

    <p>— Bırak şu gâvuru...</p>

    <p>Kızı azarlıyordu. Fakat hiddeti sun’i olduğu besbelli. Rabia’nın yüreğinde Peregrini’ye karşı tehlikeli bir zaaf olsa hiç bu kadar tabiî ve açık konuşur mu? Buna inansa bile bu akşam pek aldırmayacak kadar içi coşkun bir sevinçle taşıyordu. Rabia dünyada kimse ile onunla olduğu kadar teklifsiz değildi. Kızın âdetâ dimağının, ruhunun eşi.</p>

    <p>Penbe, konaktan dönünce Rabia’yı yatakta buldu.</p>

    <p>— Hanımefendi çok çok gözlerinden öptü. Mektubu okuyunca bir ağladı, bir ağladı.</p>

    <p>— Paşa da okudu mu?</p>

    <p>— O yoktu. Bilâl vardı. Ne vakit gitsem Bilâl, Hanımefendi’nin burnunun dibinde. Aralarından su sızmıyor. Düğün nisanda olacak. Hazırlık başlamış. Eğer sen konağa gitmezsen Bilâl Oğlan, Hanımefendi’nin gönlünde senin yerini tutacak, Rabia.</p>

    <p>— Varsın tutsun!</p>

    <p>— Kıskanmıyor musun?</p>

    <p>— Ha ha, bir de güleyim bari.</p>

    <p>Fakat kıskanmıştı. O akşam açgözlü gönlü hiç doymayacak kadar açtı. Bin kollu bir mahlûka benziyordu. Her kolunu başka bir sevgiliye sarmak, bütün sevgililere tek başına sahip olmak. İşte bu akşam içinde böyle hava esiyordu.</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1357">
      <a class="si-backref" href="#backlink-1357">1357</a>. İşliyor.
    </div>

    <div class="si-footnote html5_aside epub-type_footnote" id="f1358">
      <a class="si-backref" href="#backlink-1358">1358</a>. Acılı.
    </div>

    <div class="si-footnote html5_aside epub-type_footnote" id="f1359">
      <a class="si-backref" href="#backlink-1359">1359</a>. İtalyanca müzik terimi. Yavaş, çok yavaş bir tempo ile.
    </div>

    <div class="si-footnote html5_aside epub-type_footnote" id="f1360">
      <a class="si-backref" href="#backlink-1360">1360</a>. İtalyanca müzik terimi. Çabuk, çok çabuk bir tempo ile.
    </div>

    <div class="si-footnote html5_aside epub-type_footnote" id="f1361">
      <a class="si-backref" href="#backlink-1361">1361</a>. İçten.
    </div>

    <div class="si-footnote html5_aside epub-type_footnote" id="f1362">
      <a class="si-backref" href="#backlink-1362">1362</a>. Orada bulunuşunun.
    </div>

    <div class="si-footnote html5_aside epub-type_footnote" id="f1363">
      <a class="si-backref" href="#backlink-1363">1363</a>. Etkisi.
    </div>

    <div class="si-footnote html5_aside epub-type_footnote" id="f1364">
      <a class="si-backref" href="#backlink-1364">1364</a>. Konusundan.
    </div>

    <div class="si-footnote html5_aside epub-type_footnote" id="f1365">
      <a class="si-backref" href="#backlink-1365">1365</a>. Gidermek.
    </div>

    <div class="si-footnote html5_aside epub-type_footnote" id="f1366">
      <a class="si-backref" href="#backlink-1366">1366</a>. Filesiyle.
    </div>

    <div class="si-footnote html5_aside epub-type_footnote" id="f1367">
      <a class="si-backref" href="#backlink-1367">1367</a>. Gösteriyordu.
    </div>

    <div class="si-footnote html5_aside epub-type_footnote" id="f1368">
      <a class="si-backref" href="#backlink-1368">1368</a>. Başka.
    </div>

    <div class="si-footnote html5_aside epub-type_footnote" id="f1369">
      <a class="si-backref" href="#backlink-1369">1369</a>. Kendinden geçirirdi.
    </div>

    <div class="si-footnote html5_aside epub-type_footnote" id="f1370">
      <a class="si-backref" href="#backlink-1370">1370</a>. Görüntü.
    </div>

    <div class="si-footnote html5_aside epub-type_footnote" id="f1371">
      <a class="si-backref" href="#backlink-1371">1371</a>. İnanıyordu.
    </div>

    <div class="si-footnote html5_aside epub-type_footnote" id="f1372">
      <a class="si-backref" href="#backlink-1372">1372</a>. Varlığını.
    </div>

    <div class="si-footnote html5_aside epub-type_footnote" id="f1373">
      <a class="si-backref" href="#backlink-1373">1373</a>. Kelimelerin söylenişinde, seslerin çıkaklarına, uzunluk ve kısalıklarına göre okunması.
    </div>

    <div class="si-footnote html5_aside epub-type_footnote" id="f1374">
      <a class="si-backref" href="#backlink-1374">1374</a>. Peygamber’in annesi.
    </div>

    <div class="si-footnote html5_aside epub-type_footnote" id="f1375">
      <a class="si-backref" href="#backlink-1375">1375</a>. Kendinden geçerek.
    </div>
  </div>
</body>
</html>
