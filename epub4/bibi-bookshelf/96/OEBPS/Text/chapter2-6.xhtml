<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Sinekli Bakkal</title>
  <link href="../Styles/main.css" rel="stylesheet" type="text/css" />
</head>

<body class="chapter epub-type_chapter">
  <div class="html5_section">
    <h1 class="ch">6</h1>

    <p>İkbal Hanım’ın hakkı vardı. Satvet Bey’in geçmişlerinin ruhuna Mevlid okumak adi bir vak’a<a class="si-noteref epub-type_noteref" href="#f1400" id="backlink-1400">1400</a> değildi. Üç salonun birbirine geçen kapıları açılmış, Sinekli Bakkal Mescidi’nden büyük bir toplantı yeri hâsıl olmuştu.<a class="si-noteref epub-type_noteref" href="#f1401" id="backlink-1401">1401</a> Birkaç yüz beyaz baş örtülü yer minderlerinde. Üç salonun tavanından üç ışık hevengi<a class="si-noteref epub-type_noteref" href="#f1402" id="backlink-1402">1402</a> sallanıyor.</p>

    <p>Rabia’ya orta salonda, pencerenin önünde bir yer yapmışlar. Bir damasko<a class="si-noteref epub-type_noteref" href="#f1403" id="backlink-1403">1403</a> yer minderi, önünde rahle ve mumlar... İkbal Hanım onu “destur, destur” diye yol açarak götürürken, beyaz baş örtülüler sağa sola eğilerek yüzünü görmeye çalıştılar. Arkasında krem zeminli, mor lâleli yünlü bir entari, aynı kumaştan parlak dikişli bir hırka. Orada hiç kimse böyle giyinmiş değil. Hepsinin etekliği, bluzu, yahut entarisi az çok zamanın modasına uygun. Fakat kimse onun esvabıyla meşgul değil. Kumral, ince derisi yüzünün kemiklerine yapışmış gibi, gözlerini şakaklarına çekiyor gibi. Bal rengi gözlerinin yeşil mevceleri gerçi yanıyor, fakat kendisi olanca iradesiyle dimağını cemaatten ayırmak, okuyacağı şeye bağlamak istiyor.</p>

    <p>Dudaklarından ilk dökülen perdelerle beyaz baş örtülü cemaat papatya tarlaları gibi dalgalandı. Hafif hafif iç çekmeleri, tek hıçkırıklar, konser halinde ağlayışlar. Rabia bunlardan haberdar değil gibi, ağrı çeken bir kadının heyecanlarını, doğuran bir ananın zaferini kendi halk ettiği makamda söylüyordu.</p>

    <p>Beyaz başlı cemaatin bu akşamki heyecanı dinî olmaktan ziyade insanî idi. Hepsi ve her biri ağrı çeken kadın heyecanını, doğurmanın zaferini ya yeniden tattılar ve yahut istikballerinin en büyük realitesi olacağını hissettiler. Doğum kısmı bitti.</p>

    <p>Mevlidci “vefat”a başlamadan sağındaki salonun nihayetinde<a class="si-noteref epub-type_noteref" href="#f1404" id="backlink-1404">1404</a> bir perde gördü. Oradan birdenbire Enderun<a class="si-noteref epub-type_noteref" href="#f1405" id="backlink-1405">1405</a> takımı ilahiler okumaya başladı. Rabia’nın yıpranmış asabını<a class="si-noteref epub-type_noteref" href="#f1406" id="backlink-1406">1406</a> bu mûsikî dinlendirdi. Biraz Vehbi Efendi usulünde. Heyecansız fakat insanı murakabeye<a class="si-noteref epub-type_noteref" href="#f1407" id="backlink-1407">1407</a> vardıran bir üslûp. Erkekler hep böyle okuyorlar. Sanatları gayri şahsi. Rabia böyle düşünüyordu.</p>

    <p>Gülsuyu, ödağacı kokuları havayı ağırlaştırdıkça ağırlaştırıyor. Işık hevenkleriyle beyaz başlar arasında hafif bir duman var. Genç kızlar ellerinde güldanlar<a class="si-noteref epub-type_noteref" href="#f1408" id="backlink-1408">1408</a> herkesin eline gül suyu serpmek için eğiliyorlar. Ta karşıda, kalabalığın arkasında üç iskemle var. Üstündekiler belki yere oturamayacak kadar alafranga, belki de... Ortada duranı Rabia nerede görmüştü? Mermer gibi bir baş, beyaz alnından altın kâhküller... Kaşın biri kalkık...</p>

    <p>Enderunlular susmuştu. Mevlidci hemen “vefat”a başladı. Cemaatin üstüne ölüm gölgesi salmış gibi. An’anevi<a class="si-noteref epub-type_noteref" href="#f1409" id="backlink-1409">1409</a> pes, yarım sesler, çeyrek seslerle ağır ağır, bir ilahi gibi okuyor. Bin üç yüz sene evvel ölen bir Peygamber için ağlıyorlar. Belki de kendileri için ağlıyorlar. Belki de kendileri için, ölümü tatmak, yok olmak hepsine, her birine mukadder<a class="si-noteref epub-type_noteref" href="#f1410" id="backlink-1410">1410</a> olduğu için ağlıyorlar. Bu defaki heyecanlarında, gözyaşlarında, şevk, zafer değil korku var. Boğazlarını tıkayan bir korku. İki kadın gerildi, bayıldı, odadan çıkardılar. Havada maşerî<a class="si-noteref epub-type_noteref" href="#f1411" id="backlink-1411">1411</a> bir isteri dolaşıyor.</p>

    <p>Rabia artık tamamen tükenmişti. Sanatını, bütün ruhunu, son zerresine kadar cemaate dağıtmıştı. Ayağa kalktığı vakit dizleri titriyor; gözleri bomboştu. İki kadın koluna girdi, salondan çıkardı. O ne yanlarındakine ne de sofalarda onu görmek için toplananlara bakıyordu. Küçük bir odaya götürdüler. Ancak orada yanındakilerin yüzüne baktı. Biri Satvet Bey’in yeğeni Behire Hanım. Öteki, öteki...</p>

    <p>— Kanarya Hanım, Kanarya Hanım... İnce kollarını kadının boynuna sımsıkı dolanmış, kuru dudakları kadının mermer yanaklarını öpüyor.</p>

    <p>— Beni boğuyorsun, Rabia.</p>

    <p>Arif’in ablası hafifçe öksürdü.</p>

    <p>— Siz Nejad Efendi’nin hanımını tanıyor muydunuz, Hafız Hanım?</p>

    <p>Biraz evvel salonda iskemle üstünde gördüğü kadın tevekkeli ona o kadar aşina gelmemişti. Demek Peregrini’nin sırrı bu idi.</p>

    <p>Kanarya onu bir sandalyeye oturttu, serin bir el ateşli alnını sıktı.</p>

    <p>— Biz eski kapı yoldaşıyız. Bir zamanlar hep aynı sofrada yemek yerdik. Değil mi Rabia? Sen o zaman bu kadar meşhur değildin, henüz efendilerin sofrasına oturamıyordun. İkimiz de kâhya kadınla yerdik değil mi? Ne tuhaf, bu kadar sene sonra gene bir sofra başında birleşmek.</p>

    <p>Ortada yuvarlak bir masa, üstünde gümüş çay semaveri, iftar akşamlarını hatırlatan küçük tabaklarda bir sürü leziz şeyler. Arif’in ablası Rabia’nın önüne havyar tabağını çekti.</p>

    <p>— Acıkmış olacaksınız...</p>

    <p>Kır saçlı, genç yüzlü bir kadın teklifsizce kapıyı itti, içeri girdi. Anadolu şivesiyle konuşuyordu. Fakat başında örtü olmayan tek kadın o olduğu için Rabia onun Hıristiyan olduğuna hükmetti.<a class="si-noteref epub-type_noteref" href="#f1412" id="backlink-1412">1412</a> Herhalde Nejad Efendi’nin hanımıyla da, Behire Hanım’la da pek dosttu.</p>

    <p>— Beni getirdiğinize teşekkür ederim, Prenses. Rabia’ya döndü, elini yakaladı, sıktı:</p>

    <p>— Bana Noel akşamı hissini verdiniz.</p>

    <p>— Misis Hopkins, Efendi’nin Robert Kolej’den gelen İngilizce hocasının madamı, Rabia, benim çok dostumdur.</p>

    <p>Rabia yerken düşünüyor. Kanarya’yı tekrar bulmak, Kanarya ile tekrar bir sofrada yemek yemek ne acayip şey. Fakat ne kadar başka bir Kanarya. İnsanlar karışık işlemelerde birbirine girip çıkan renk renk iplikler gibi. Ucunu, izini tamamen kaybettim zannettiğin biri birdenbire karşına çıkıyor, seninle birleşiyor, haydi yeniden şekil yaratıyorsunuz. Kim bilir, belki Tevfik de bir gün birdenbire böyle karşısına çıkıverecek. Tıpkı vaktiyle dükkânda olduğu gibi ona sarılacak, kucağına alacak, bir çocuk gibi aşağı yukarı gezdirecek...</p>

    <p>— Çok değişmemişsin Rabia. Fakat nen var yavrum? Gözlerin doluyor...</p>

    <p>— Bir şeyim yok. Sizi görünce çok şaşırdım da. Ama siz çok değişmişsiniz. Ne kadar güzel olmuşsunuz!</p>

    <p>Güzelliği bir yük, bir zincirmiş gibi acı acı gülüyor.</p>

    <p>— Çerkes kadınına mutlak güzel olmak gerek.</p>

    <p>Misis Hopkins’den:</p>

    <p>— Niçin?</p>

    <p>Behire Hanım’dan:</p>

    <p>— Çünkü padişah karısı olurlar.</p>

    <p>Misis Hopkins:</p>

    <p>— Sizi acaba niçin Abdülhamid almadı da yeğenine verdi, Prenses?</p>

    <p>— Yaşlı başlı adamları elde etmek güçtür, hepsinin eski bağları, alakaları vardır.</p>

    <p>Yer minderinde ud çalan sarışın, genç bir Çerkes kızı. Beyaz yanaklarına damla damla yaş akıyor, hemen işitilmeyecek kadar zavallı bir sesle “Gönül senden kimlere etsem şikâyet” şarkısını söylüyor. O kızın ıstırabının sebebini, Rabia bunca yıl sonra seziyor gibi. Arif’in ablası diyor ki:</p>

    <p>— Hanımefendi, Efendimizin çok hatırını saydığı bir kadının halayığı idi. Belki onun için Hanımefendi’yi yeğenine vermiş olacak.</p>

    <p>Misis Hopkins’in kaşları kalkmış, biraz müstehzî:</p>

    <p>— Hükümdarlar böyle şeyler düşünürler mi? Siz ne dersiniz, Prenses?</p>

    <p>Kanarya, Abdülhamid’i, Saray’ı unutmuş, tamamen kendi düşüncesine dalmış gibiydi. Kendini Hopkins’e cevap vermek için zorladı:</p>

    <p>— Efendimizin düşüncesini bilemem ama, bizim hanım çok başka bir kadındır. Bir daha gelirse size tanıştıracağım, çok seversiniz. Saray’da küçük kızları hep evlât edinir, kendi terbiye eder, tahsil ettirir. Efendilerden birkaçının adamakıllı hanımları olması, onun sayesinde. Zavallı kadının bir tek sultanı vardı, küçük iken öldü.</p>

    <p>— Abdülhamid’i ilk defa nasıl gördünüz, bunu anlatsanız ne iyi olur.</p>

    <p>— Oh oh, masal söyleyeceğiz. Bakın nasıl oldu: Saray’a girdiğim ilk haftaydı. Bizim Kadınefendi evlâtlıklarını, bir sabah Hünkâr Dairesi’ne götürmemi söyledi. Her sabah onları götüren kız, galiba hastaydı. Her sabah bu çocuklar mutlak Hünkâr’a götürülürdü. Çocukları pek sever.</p>

    <p>Misis Hopkins içinden:</p>

    <p>— Kanlı bir hükümdarda ne garip merak, dedi. Kanarya devam ediyordu:</p>

    <p>— Çocuk alayını önüme kattım, Hünkâr Dairesi’ne götürdüm. Hâlâ bugünkü gibi gözümün önünde... Dört köşe bir koridor, penceresiz. Bir kapısı dışarıya, bir kapısı Padişah’ın dairesine açılır. Gündüzleri bile avize yanar. Yoksa zifirî karanlıktır. Hünkâr Dairesi’ne giden kapının üstünde bir papağan kafesi asılıdır.</p>

    <p>Kanarya durdu. Kuşu görüyor gibiydi. Ne mel’un<a class="si-noteref epub-type_noteref" href="#f1413" id="backlink-1413">1413</a> sesi vardı, hiç sevmezdi. Yeşil kanadının altına başını sokar, tüneğinde uyur gibi durur. Fakat herkesten evvel Abdülhamid’in ayak sesini duyar. Birdenbire uyanır, küçük, kırmızı gözlerini açar, Hünkâr kapının altından geçerken kanatlarını birbirine vurur, üç defa, “Çok yaşa!” diye haykırırdı.</p>

    <p>Burasını anlatırken Kanarya papağanın sesini taklit ediyor; sarı saçlarında kocaman kurdelelerle küçük kızların telaşını taklit ediyordu.</p>

    <p>— Padişah beni görünce kaşlarını çattı. Galiba şüphelendi. Etrafında değişik yüz görünce fenâ halde sinirlendi. Hemen bizim Kadın Efendi’nin adamı olduğumu anlattım. Hemen tavrı değişti:</p>

    <p>— Çocuklara iyi bakınız, dedi. Papağanla biraz konuştu; çekildi, gitti.</p>

    <p>Kanarya hafifçe içinden bir “oh”, dedi. O menhus<a class="si-noteref epub-type_noteref" href="#f1414" id="backlink-1414">1414</a> sabahı tekrar yaşıyordu. Abdülhamid’i hiç sevmemişti. Badem gibi büyük siyah gözleri, boyalı sakalı, heybetli görünmek için boyanan yanakları, bilhassa kalın ve mütehakkim<a class="si-noteref epub-type_noteref" href="#f1415" id="backlink-1415">1415</a> sesinden ürkmüştü. Saray’da kızlar onun güzelliğinden dolayı Padişah’a odalık olması ihtimalinden bahsetmişlerdi. O sabah (tacdar<a class="si-noteref epub-type_noteref" href="#f1416" id="backlink-1416">1416</a> dahi olsa) o kadar korkunç gelen bu adam, kendisini beğenir diye içi titremişti. Güzel olduğuna ne kadar lanet etmişti. Onun için o gün de Abdülhamid’in nazarı dikkatini celb etmediğini anlayınca, böyle içinden bir “oh” çekmişti.</p>

    <p>— Alın şu sıcak çayı için, Prenses. Biraz dinlenirsiniz. Mutlak Nejad Efendi’nin size nasıl âşık olduğunu anlatacaksınız.</p>

    <p>— Saray deyince hep aşk düşünüyorsunuz, Misis Hopkins. Efendi bana ne âşık oldu ne de evlenmemizde güzelliğimin tesiri oldu. Saray güzel kızlarla doludur. Hepsi biraz isteriktir. Genç şehzadelere rahat huzur vermezler. Hele Nejad Efendi, zavallı hiçbir kadından hoşlanmadığı için onun yakasını bırakmazlardı. Geçeceği yerlerde dolaşırlar, kapı arkalarına saklanır, üstüne atılırlar. Hep konuştukları lâkırdı; Nejad Efendi’nin koynuna girmek için çare düşünmek. Bizim Efendi için Saray birbirine girer, zavallı çocuğa hiç rahat huzur vermezlerdi. Bir onu rahat bırakan ben oldum. Biraz da muhafızı<a class="si-noteref epub-type_noteref" href="#f1417" id="backlink-1417">1417</a> gibiydim. Dişi mahlûkatın şerrinden muhafaza eden bir ordu gibiydim. Hah, hah, hah... Kızlar benim kıskançlığımdan Efendi’ye sokulamadıklarını zannediyorlar, halbuki...</p>

    <p>Sustu. Çatalı, bu müz’iç<a class="si-noteref epub-type_noteref" href="#f1418" id="backlink-1418">1418</a> kızların birinin kafasına batar gibi bir zeytin tanesine battı.</p>

    <p>— Bir tek merakım var. Onu da teskin ederseniz<a class="si-noteref epub-type_noteref" href="#f1419" id="backlink-1419">1419</a> artık bir daha sizi rahatsız etmem, Prenses.</p>

    <p>— Eliniz değmişken sorun. Her zaman beni bu kadar lütufkâr<a class="si-noteref epub-type_noteref" href="#f1420" id="backlink-1420">1420</a> bulamazsınız, Misis Hopkins.</p>

    <p>— Bütün efendilerin hepsi kapalı, arkalarında hafiye var da, neden sizler serbest dolaşıyor, istediğinizle görüşüyorsunuz?</p>

    <p>Kanarya ikinci zeytin tanesini yuttu. Rabia’ya bir gözünü kırptı:</p>

    <p>— Söyleyeyim mi, ne dersin, Rabia?</p>

    <p>— Kuzum, kuzum...</p>

    <p>— Bizim Efendi, babasının oğlu olduğu için.</p>

    <p>— Bilmece mi söylüyorsunuz, Prenses?</p>

    <p>— Size hakikati<a class="si-noteref epub-type_noteref" href="#f1421" id="backlink-1421">1421</a> anlatıyorum. Efendi’nin babası çocuk tabiatli bir adamdı. Tuhaf tuhaf merakları vardı. Hiç saray entrikalarına karışmaz, hattâ aklı bile böyle şeylere ermezdi.</p>

    <p>— Aman, bir merakını anlatınız.</p>

    <p>— Mesela deniz ve vapur. Çamlıca’daki köşkün bahçesinde bir havuz vardı. Onun etrafına yalancıktan iskeleler yaptırmıştı. Beyleri gemici esvabı giyerler, kendisi biletçi olur, bu iskelelerden birine bilet keserdi. En büyük emeli bir vapurda kaptan olmak. Zavallı gözleri açık gitti. Güya bir defa Üsküdar’dan İstanbul’a giden bir vapurda kaptanlık etmiş. Ama ne kadar doğru bilemem.</p>

    <p>Misis Hopkins içinden:</p>

    <p>— Aptal dejenere, diyordu.</p>

    <p>Kanarya da belki öyle düşünüyordu. Herhalde kendi kocasının aptal olmadığını ispat için hayli gayret etti.</p>

    <p>— Nejad Efendi’nin bu kadar çocukça merakları yoktur. Fakat o da babası gibi saray entrikalarına hiç karışmaz. Hiç haris<a class="si-noteref epub-type_noteref" href="#f1422" id="backlink-1422">1422</a> değildir. Bir tek merakı mûsikîdir. (Sesi biraz acı) Saray’da rahat etmek için bundan da muvafık<a class="si-noteref epub-type_noteref" href="#f1423" id="backlink-1423">1423</a> merak olmaz. Bilhassa Alman mûsikîsini sever. Bir de babasını da, anasını da erken kaybettiği için bizim Kadın Efendi’nin evlâdı gibi büyüdü. Hünkâr’a bol bol piyano çalar. Konuşmaz. O kadar sıkılgandır ki yüzüne baksanız kızarır, kekeler. Görüyorsunuz ya, hiç tehlikeli bir adam değil. Hattâ komşumuz Kudret Bey gibi Saray’ca fenâ görülen bir şairden edebiyat dersi aldığını Hünkâr bilir de, sesini çıkarmaz...</p>

    <p>Çay fincanını Misis Hopkins’e uzattı. Bir zaman hepsi çay içti. Kimse konuşmadı. Nihayet Kanarya gene Rabia’ya döndü:</p>

    <p>— Biraz da sen söyle yavrum. İstanbul halkına Mevlid okumadığın zamanlar ne yapıyorsun?</p>

    <p>— İstanbul Bakkaliyesi’nden soğan, sarmısak, peynir gibi kokulu şeyler satarım.</p>

    <p>— Bizim eski hanım ne âlemde?</p>

    <p>Rabia önüne baktı. Alçak ve biraz da kısık bir sesle:</p>

    <p>— Konağa artık gitmiyorum. Selim Paşa babamı sürdükten sonra Hanımefendi’nin de yüzünü görmedim.</p>

    <p>— Fenâ yapıyorsun. Paşa seni evlât gibi severdi. İnan ki iyi adamdır. Vazife diye bir şey tutturmuştur. Ona fedâ etmeyeceği bir şey yoktur.</p>

    <p>Selim Paşa’nın vazife dediği şeyle Kanarya da çarpışmış ve mağlup olmuş gibi birdenbire yorgun göründü. Ocağın üstündeki saate baktı, yerinden fırladı:</p>

    <p>— Ne kadar geç olmuş! Yarın sabah geleceksin, değil mi? Yokuşu yürüme diye sana arabamı yollarım.</p>

    <p>Rabia’nın iki yanaklarını rikkatle öptü ve kapıdan çıkarken seslendi:</p>

    <p>— Efendi de seni o kadar merak ediyor ki...</p>
  </div>

  <div class="si-footnotes html5_section epub-type_footnotes">
    <div class="si-footnote html5_aside epub-type_footnote" id="f1400">
      <a class="si-backref" href="#backlink-1400">1400</a>. Sıradan bir olay.
    </div>

    <div class="si-footnote html5_aside epub-type_footnote" id="f1401">
      <a class="si-backref" href="#backlink-1401">1401</a>. Meydna gelmişti.
    </div>

    <div class="si-footnote html5_aside epub-type_footnote" id="f1402">
      <a class="si-backref" href="#backlink-1402">1402</a>. Birbirine bağlanmış ışık demeti.
    </div>

    <div class="si-footnote html5_aside epub-type_footnote" id="f1403">
      <a class="si-backref" href="#backlink-1403">1403</a>. (İt.) Şam şehrinin adından. Çoğunlukla döşemelik olarak kullanılan, keten ve ipek karışımı bir tür kumaş.
    </div>

    <div class="si-footnote html5_aside epub-type_footnote" id="f1404">
      <a class="si-backref" href="#backlink-1404">1404</a>. Bitiminde.
    </div>

    <div class="si-footnote html5_aside epub-type_footnote" id="f1405">
      <a class="si-backref" href="#backlink-1405">1405</a>. Osmanlı’da devlet görevlilerini yetiştiren okul.
    </div>

    <div class="si-footnote html5_aside epub-type_footnote" id="f1406">
      <a class="si-backref" href="#backlink-1406">1406</a>. Sinirlerini.
    </div>

    <div class="si-footnote html5_aside epub-type_footnote" id="f1407">
      <a class="si-backref" href="#backlink-1407">1407</a>. Dalma, kendinden geçme.
    </div>

    <div class="si-footnote html5_aside epub-type_footnote" id="f1408">
      <a class="si-backref" href="#backlink-1408">1408</a>. Gül suyu serpmek için kullanılan kap.
    </div>

    <div class="si-footnote html5_aside epub-type_footnote" id="f1409">
      <a class="si-backref" href="#backlink-1409">1409</a>. Geleneksel.
    </div>

    <div class="si-footnote html5_aside epub-type_footnote" id="f1410">
      <a class="si-backref" href="#backlink-1410">1410</a>. Yazgıda var olan.
    </div>

    <div class="si-footnote html5_aside epub-type_footnote" id="f1411">
      <a class="si-backref" href="#backlink-1411">1411</a>. Ortaklaşa.
    </div>

    <div class="si-footnote html5_aside epub-type_footnote" id="f1412">
      <a class="si-backref" href="#backlink-1412">1412</a>. Karar verdi.
    </div>

    <div class="si-footnote html5_aside epub-type_footnote" id="f1413">
      <a class="si-backref" href="#backlink-1413">1413</a>. Lanet.
    </div>

    <div class="si-footnote html5_aside epub-type_footnote" id="f1414">
      <a class="si-backref" href="#backlink-1414">1414</a>. Uğursuz.
    </div>

    <div class="si-footnote html5_aside epub-type_footnote" id="f1415">
      <a class="si-backref" href="#backlink-1415">1415</a>. Hükmeden.
    </div>

    <div class="si-footnote html5_aside epub-type_footnote" id="f1416">
      <a class="si-backref" href="#backlink-1416">1416</a>. Taç sahibi, padişah.
    </div>

    <div class="si-footnote html5_aside epub-type_footnote" id="f1417">
      <a class="si-backref" href="#backlink-1417">1417</a>. Koruyucusu.
    </div>

    <div class="si-footnote html5_aside epub-type_footnote" id="f1418">
      <a class="si-backref" href="#backlink-1418">1418</a>. Sıkıcı, bunaltıcı.
    </div>

    <div class="si-footnote html5_aside epub-type_footnote" id="f1419">
      <a class="si-backref" href="#backlink-1419">1419</a>. Dindirirseniz.
    </div>

    <div class="si-footnote html5_aside epub-type_footnote" id="f1420">
      <a class="si-backref" href="#backlink-1420">1420</a>. İyiliksever.
    </div>

    <div class="si-footnote html5_aside epub-type_footnote" id="f1421">
      <a class="si-backref" href="#backlink-1421">1421</a>. Gerçeği.
    </div>

    <div class="si-footnote html5_aside epub-type_footnote" id="f1422">
      <a class="si-backref" href="#backlink-1422">1422</a>. Açgözlü.
    </div>

    <div class="si-footnote html5_aside epub-type_footnote" id="f1423">
      <a class="si-backref" href="#backlink-1423">1423</a>. Uygun.
    </div>
  </div>
</body>
</html>
