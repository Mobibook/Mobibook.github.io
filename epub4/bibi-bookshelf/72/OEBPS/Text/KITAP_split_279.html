<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_73">“ÇINARLI KÖYÜN MUHTARI” FEVZİ KAVUK</h1>

  <p class="normal">Fevzi Kavuk, 1930 yılı Aralık ayının son günlerinde Müşküle’de (İznik) dünyaya gelir. Nüfusa 01.01.1931 tarihiyle kayıt ettirilir. Kendi anlatımına göre adını, dedesinin bir misafiri koyar. Türkiye sosyalist hareketinin en önemli sosyalist köylü aydın ve önderlerinden biri olan Fevzi Kavuk’un mücadeleyle dolu onurlu yaşamı, bir belgesele konu olacak kadar renklidir.</p>

  <p class="normal">27 Mayıs müdahalesinin ardından 25 Ağustos 1960 tarihinde, askerin ısrarıyla köy muhtarı olan Fevzi Kavuk, 1963 yerel seçimlerinde Türkiye İşçi Partisi’nin (TİP) desteklediği bir aday olarak Adalet Partili Sezai Ersöz’ün karşısına çıkar. Seçimi, büyük bir farkla kazanan Kavuk, o tarihle 1980 yılı arasında gerçekleştirilen sonraki tüm seçimleri kazanır.</p>

  <p class="normal">Müşküle, 1965 seçimleri sonucunda TİP’in en yüksek oy aldığı köy olur. Bu tarihi seçim sonucunda TİP, Türkiye genelinde 15 milletvekiliyle Meclise girecektir...</p>

  <p class="normal">Fevzi Kavuk; 1966 yılında Malatya’da yapılan TİP Kongresine “Şair Baba’nın ressamı” İbrahim Balaban, Avukat Şükrü Akmansoy ve Gürbüz Akkök’le Bursa delegesi olarak katılmış, kongre sonucunda TİP Genel Yönetim Kuruluna; Mehmet Ali Aybar’ın istifası sonrasında ise Şaban Yıldız Başkanlığındaki Merkez Yönetim Kuruluna girmiştir.</p>

  <p class="normal">4 Temmuz 1964 günü, Nâzım’ın vasiyetine uyularak Bursa-İznik yolu, Müşküle ayrımına yakın, zeytin ağaçlarıyla kaplı Rıfat Talan’ın arazisinde; İbrahim Balaban, Mimar Emin Canpolat, İsmail Başaran, Fevzi Kavuk, Emin Alper ve diğer Müşküleliler bir araya gelirler.</p>

  <p class="normal"><span class="ideitalik">Yoldaşlar, ölürsem o günden önce yani,</span></p>

  <p class="normal"><span class="ideitalik">–öyle gibi de görünüyor–</span></p>

  <p class="normal"><span class="ideitalik">Anadolu’da bir köy mezarlığına gömün beni</span></p>

  <p class="normal"><span class="ideitalik">ve de uyarına gelirse</span></p>

  <p class="normal"><span class="ideitalik">tepemde bir de çınar olursa</span></p>

  <p class="normal"><span class="ideitalik">taş maş da istemez hani...”</span></p>

  <p class="normal">(Nâzım Hikmet, Yeni Şiirler, s. 21)</p>

  <p class="normal">Çınar dikilmiştir... Onun seslendiği yoldaşlar dikmiştir çınarı. Çınarı duyanlar koşup ziyarete gelmişlerdir mayıslarda, haziranlarda... Kimler yoktur ki gelenler arasında: Sadun Aren, Nihat Sargın, İbrahim Balaban, Şükran Kurdakul, Kemal Tahir, Samiye Yaltırım (Nâzım’ın kız kardeşi), Ataol Behramoğlu, Turgut Kazan, Şahap Bakırsan, Kıymet Coşkun... Onlarca, yüzlerce insan...</p>

  <p class="normal">Fakat bırakın onun dirisini, ölüsüne tahammül edemeyenler, çınarına da tahammül edemezler... Jandarma, çınarı ziyaret edenlerin yolunu kesip çınarı bekler. Arazi sahibi, Rıfat Talan bu baskılara dayanamayıp oğlu Ali’ye çınarı kestirir. Yıl, bin dokuz yüz yetmiş sekizdir...</p>

  <p class="normal">Aradan geçen zaman içinde İznik Müşküle köylüleri Fevzi Kavuk’un öncülüğünde Nâzım Hikmet ve İsmail Başaran anısına bir çınar daha dikerler:</p>

  <p class="normal"><span class="ideitalik">“Bir çınar daha diktiğiniz söyleniyor?”</span></p>

  <p class="normal"><span class="ideitalik">“Sadun Aren’le dikilen bir çınar var. Nerede olduğunu üç-beş kişi biliyoruz. Gizli tutuyoruz. Bilinmesini istemiyoruz. Nâzım için bakıyoruz. Gösteremeyiz...</span> Çınar büyüyor... Gizli... Kimseye göstermeyiz...”</p>

  <p class="normal">Müşküle’den aşağılara baktığınızda gözünüzün önüne gümüş zeytinlikler, ardından İznik Gölü; kulağınıza Nâzım’ın şiirleri, türküler gelecektir...</p>

  <p class="normal"><span class="ideitalik">“...</span></p>

  <p class="normal"><span class="ideitalik">Biz bu türküleri elbette işitecek değiliz,</span></p>

  <p class="normal"><span class="ideitalik">toprağın altında yatar upuzun,</span></p>

  <p class="indentmetin"><span class="ideitalik">çürür kara dallar gibi ölüler,</span></p>

  <div class="clrb"></div>

  <p class="normal"><span class="ideitalik">toprağın altında sağır, kör, dilsiz.”</span></p>

  <p class="normal">İznik Gölü’nü tepeden gören kayalıkları gösteren Fevzi Kavuk: <span>“Balaban buraya Nâzım Hikmet’in büyük bir resmini yapacaktı. Ama zeytin ağaçlarının bulunduğu bahçenin sahibi bundan çekindiği için yapamadı...”</span> derken Nâzım Hikmet’i bu bereketli topraklara getirememiş olmanın hüznünü yaşıyordu...</p>

  <div class="calibre1" id="calibre_pb_280"></div>
</body>
</html>
