<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_66">KUVÂYİ MİLLİYE BURSA’DA TAMAMLANIR...</h1>

  <p class="normal">Cezaevindeki mahkûmlarla öğrencileriymiş gibi ilgilenen Nâzım Hikmet, o yıllardaki yirmi dört saatini şöyle anlatır:</p>

  <p class="normal">“... Belki sizi ilgilendirir diye, normal yirmi dört saatimi yazıyorum: Sabah yedi yataktan kalkmak, yedi kırk beş radyoyu dinlemek, sekiz buçuktan on ikiye kadar Tolstoy’un <span class="ideitalik">Harp ve Sulh</span> romanını tercüme. İkiden dörde kadar dokuma atölyesinde çalışmak. Dörtten yediye kadar, adını henüz koyamadığım&nbsp;ve bir türlü bitmeyen kitabıma çalışmak. Yedide radyoyu dinlemek... Sekizden on bire kadar, küçüklü büyüklü şiir yazmak. On birden on ikiye kadar kitap okumak. Yemekleri ne zaman yediğim malûm. Bu şartlar içinde bazen günlerin yirmi dört saatten ibaret olduğuna içerliyorum.”</p>

  <p class="normal">(Nâzım Hikmet, Bursa Cezaevinden Vâ-Nû’lara Mektuplar, s. 26)&nbsp;&nbsp;&nbsp;&nbsp;&nbsp;&nbsp;&nbsp;</p>

  <p class="normal">Nâzım Hikmet, İpek Film Stüdyolarına senaryo yazar. Bursa’da kaldığı süre içerisinde yazdığı şiirler; <span class="ideitalik">Mazhar Lütfi, İbrahim Sabri, Nurettin Eşfak</span> takma adlarıyla yayımlanır. 1938-40 yılları arasında <span class="ideitalik">Yeni Edebiyat</span>, 1938 ve aralıklarla 1946 yılları arasında <span class="ideitalik">Ses</span>, 1943-44 yılları arasında <span class="ideitalik">Yürüyüş</span>, 1945’te <span class="ideitalik">Gün</span> (Nâzım Hikmet adıyla) 1946’da <span class="ideitalik">Söz</span> ve <span class="ideitalik">Yığın</span>, 1946-48 yılları arasında <span class="ideitalik">Baştan ve Yeni Baştan</span> dergilerinde yayınlanır.</p>

  <p class="normal">Kuvâyi Milliye, 1939-1941 yılları arasında İstanbul Tevkifhanesi, Çankırı ve Bursa hapishanelerinde yazılmıştır. Destanın yazılışı bittikten sonra da şairin eser üzerinde sürekli olarak çalıştığı, kimi sözcükler, cümleler ve dizelerde değişiklikler yaptığı, birtakım yeni dizeler eklediği ya da kimi dizeleri, sözcükleri ve cümleleri çıkardığı, yayımlanan parçalardan, eserlerden ve eldeki müsveddelerden anlaşılmaktadır.</p>

  <p class="normal">(Basıma Hazırlayan: Cevdet Kudret, Kuvâyi Milliye, s. 129)</p>

  <p class="solbaslik">İnsan Manzaraları Bursa’daki Mahkûmlarla Sohbetten Doğar</p>

  <p class="normal"><span class="ideitalik">Memleketimden İnsan Manzaraları</span> da Bursa’da yazılmaktadır. Nâzım Hikmet, bir yandan birlikte hapis yattığı mahkûmların hikâyelerini dinlerken öte yandan dışarıdaki arkadaşlarından bilgiler alarak yazdıklarını onlarla paylaşıyor, ufkunu daha da geliştirmeye çalışıyordu. Bir yandan öğretirken diğer yandan öğreniyordu...</p>

  <p class="normal">“Senden bir recam daha var. Benim ‘Manzaralar’da bir işçi Fuat vardır, onun eser icabı tahliyesi ve Adana’ya gitmesi, orada tesviyecilik etmesi gerekiyor. Sen kendini onun yerine koy ve bana mektuplarında onun ağzından muhitine ve insanlarına dair bir iki şey yaz. Ben onları işler, ‘Manzaralar’da kullanırım...”</p>

  <p class="normal">(Orhan Kemal, Nâzım Hikmet’le 3,5 Yıl, s. 114)</p>

  <p class="normal">Orhan Kemal, <span class="ideitalik">Nâzım Hikmet’le 3,5 Yıl</span> adlı kitabında Nâzım’ın <span class="ideitalik">Memleketimden İnsan Manzaraları</span> adlı eseri için şunları söylemektedir:</p>

  <p class="normal"><span class="ideitalik">“Memleketimden İnsan</span> <span class="ideitalik">Manzaraları</span>’na kimler malzeme vermemişlerdir ki? Yayalar Köylü İbrahim’ler, Çorbacı Memet’ler, Laz Eyüp Ağa’lar, İlyas Kaptan’lar, Balkanlı Muhacir’ler, Azerbaycanlı Şükrü Bey’ler, Galip Usta’lar...”</p>

  <p class="normal"><span class="ideitalik">Memleketimden İnsan Manzaraları,</span> hapishanede her sınıf halka defalarca okunmuş, anlaşılması güç yerler atılıp daha sade, daha açık yazılmıştır.</p>

  <p class="normal">Ben çok rastladım, Nâzım okurken dehşetli etkilere kapılanlar, ağlayanlar, iç geçirenler olurdu. Ağlayanlar arasında ben de vardım...”</p>

  <div class="calibre1" id="calibre_pb_259"></div>
</body>
</html>
