<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_18">ALAYLI KÖYÜNDEN AHMET ZEYBEK</h1>

  <p class="normal">Ahmet Zeybek, Nâzım Hikmet’in doğumundan dokuz yıl sonra onunla aynı şehirde, Selanik’te doğmuştur. On bir-on iki yaşlarında, nüfus mübadelesi sonucu Selanik’ten göçüp İznik-Derbent köyüne yerleşen Ahmet Zeybek, sonraki yıllarda evlendiği kadının köyü olan Alaylı’ya göçmüştür...</p>

  <p class="normal">Selami Zeybek, babasını şu sözlerle anlatıyordu:</p>

  <p class="normal">“Ben ve kardeşlerim, babamın Nâzım Hikmet’le hapis yattığını sonradan öğrendik. O, bize zarar gelir düşüncesiyle Nâzım Hikmet’le ilgili anılarını, uzun yıllar boyunca bizimle paylaşmamıştı.</p>

  <p class="normal">Nâzım Hikmet, ayrı bir odada kalırdı, inançlı bir adamdı. Özellikle gardiyanlar ondan çok çekinirlerdi. Cezaevi personelinden ve mahkûmlardan çok saygı görürdü. Disiplin suçu işleyen birinin dövülmemesi için, ona: ‘Sana vurdukları zaman hatta vurmadan önce tüm sesinle ‘İmdat, adam öldürüyorlar!’ diye bağıracaksın, der. Bize de bu sesi duyduğunuz zaman elinizdeki madeni kap ve bardaklarla demir parmaklıklara vurarak ‘İnsanlık yok mu, adalet yok mu, vicdan yok mu? İnsanlara işkence yapılıyor!’ diye bağıracaksınız derdi. Nâzım Hikmet’in nasihatine uymuştuk, birçok mahkûm dayak yemekten kurtulmuştu...”</p>

  <div class="calibre1" id="calibre_pb_59"></div>
</body>
</html>
