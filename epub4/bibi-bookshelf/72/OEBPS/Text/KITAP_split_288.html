<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_74">NERMİN SALİ NALBANT’TAN NÂZIM’A<br class="chapter" />
  ELLİ YEDİ KIRMIZI KARANFİL</h1>

  <p class="normal">Nâzım Hikmet, 1957 ve sonrasında Yazarlar Birliği adına Sovyetler Birliği’nin doğusundaki ülkelere yolculuklar yapmaya başlar. Şair, bu ziyaretlerinde beğeniyle okuduğumuz şiirlerini bırakır Tuna kıyılarına. O şiirler ki Karadeniz’in gümüş tellerinde süzülürken yüreğimizin telleri titreşir; Bulgaristan’ın Rusçuk kentinde henüz bir lise öğrencisi olan Nermin Sali’nin yüreği gibi...</p>

  <p class="normal"><span class="ideitalik">“Sofya’ya bir bahar günü girdim, şekerim.</span></p>

  <p class="normal"><span class="ideitalik">Ihlamur kokuyor doğduğun şehir.</span></p>

  <p><br class="chapter" /></p>

  <p class="normal"><span class="ideitalik">Dünyayı sensiz dolaşıyorum,</span></p>

  <p class="normal"><span class="ideitalik">böyleymiş kaderim,</span></p>

  <p class="normal"><span class="ideitalik">elden ne gelir...</span></p>

  <p><br class="chapter" /></p>

  <p class="normal"><span class="ideitalik">Sofya’da ağaç duvardan önce, duvardan güzel.</span></p>

  <p class="normal"><span class="ideitalik">Sofya’da ağaçla insan karışmış birbirine,</span></p>

  <p class="indentmetin"><span class="indentmetinitalik">hele kavak,</span></p>

  <div class="clrb"></div>

  <p class="indentmetin"><span class="indentmetinitalik">nerdeyse odaya girip</span></p>

  <div class="clrb"></div>

  <p class="indentmetin"><span class="indentmetinitalik">kırmızı kilime oturacak...”</span></p>

  <div class="clrb"></div>

  <p class="normal">(Nâzım Hikmet, Yeni Şiirler, s. 123)</p>

  <p class="normal">Sofya’dan şirini 24 Mayıs, Vapur şiirini 27 Mayıs, Memet şiirini 29 Mayıs 1957 yılında Varna’da yazan Nâzım Hikmet, haziran ayı içerisinde Rusçuk’u da ziyaret etmiştir.</p>

  <p class="normal">Nermin Sali Nalbant, 1940 yılında Dolni Tsibar köyünde, (Lom kentine yakın) doğmuş bir Türk kızı. Annesi Huriye, Bursa doğumlu... Babası Salih, Hitler faşizmine karşı savaşmış ve bundan dolayı madalyalar kazanmış bir partizan. Çocukluğu Tuna boylarında geçen Nermin Sali, lise yıllarını şöyle anlatıyor:</p>

  <p class="normal">“Rusçuk’taki Türk Kız Lisesinde Nâzım Hikmet’in şiirlerinden imtihan olurduk. Sabahattin Ali’yi de okurduk. 1958 yılında Bulgaristan’daki Türk liseleri kapatıldı. Ben, Dostoyevski, Maksim Gorki ve diğer dünya klasiklerini Rusça ve Fransızcadan okudum. Nâzım Hikmet’in <span class="ideitalik">Kerem Gibi</span> adlı şiiri okulumuzun duvarına yazılıydı. Bizler; Rusçuk’taki Türk kızları, Nâzım Hikmet’in o zamana kadar yayınlanmış bütün eserlerini kütüphanelerimize alıp gururla okurduk...”</p>

  <p class="normal">On yedi yaşındaki bu genç kız, aynı zamanda gençlik birliği (komsomol) sekreteridir. Nâzım Hikmet’in şiirlerinden, daha çocuk sayılacak yaştayken haberdar olan Nermin Sali, başta Sofya olmak üzere çeşitli Bulgar kentlerinde Nâzım’ın oyunlarının sergilendiğini işitir. Hatta Nâzım’ın <span class="ideitalik">Demokles’in</span> <span class="ideitalik">Kılıcı</span> adlı oyununun askerî tiyatro tarafından da sahnelendiğine tanık olur.</p>

  <p class="normal">...</p>

  <p class="normal">1957 yılının bir bahar günü Komünist Parti il komitesi, hem bir haber vermek hem de bu haberle ilgili uyarıda bulunmak üzere Nermin Sali’yi çağırır. İl sekreteri, Nâzım Hikmet’in, Rusçuk’a geleceğini bildirmekle birlikte şairin hasta olduğundan ötürü heyecanlanmaması gerektiğini ve gerekli tedbirlerin de alınmasını tembihler... Sali, koşa koşa okula gider ve başta sınıfındaki kızlar olmak üzere Türk Kız Lisesindeki tüm öğrencilere duyurur haberi. “Birlikte sevinç dolu gözyaşları dökerler...” Eğitimini Bakü’de tamamlamış okul müdürü Kadir Ahmet, Nermin Sali’ye, dünyada çok az gencin sahip olacağı bir görev verecektir: “Nâzım Hikmet için hazırladığımız ve 1957’nin anısı olacak elli yedi kırmızı karanfili ona sen vereceksin!”</p>

  <p class="normal">...</p>

  <div class="calibre1" id="calibre_pb_289"></div>
</body>
</html>
