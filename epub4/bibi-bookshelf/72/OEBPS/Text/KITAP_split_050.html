<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_16">AŞKI UĞRUNA HAPSİ GÖZE ALAN SUBAY</h1>

  <p class="normal">Yenişehir ilçesinden sekiz kilometre uzaklıkta bir köy, Karasıl köyü... Köyün dışında tarlaların ortasında, dış cephesi boyasız sıvalı, tek katlı mütevazı bir ev... Ekim, iki bin on bir... Yağmur yeni dinmiş, su birikintileri yerli yerinde... Yanımda Yusuf İzzet’in kadim dostları, Necati Baştürk ve Mustafa Ata... İki yıla yakın bir zamandır kapısı açılmayan Sadiye ve Yusuf İzzet’in evine yaklaştıkça heyecanım artıyordu...</p>

  <p class="normal">Evin kapısında durduk. “İşte o pencere!” dedim içimden. Rengi soluklaşmış, yer yer çatlamış mavi çerçeveli tahta pencere...</p>

  <p class="normal">Açılan kapıdan girdiğimizde önce fotoğraflar sonra da Sadiye Hanım’ın Nâzım Hikmet tarafından yapılmış imzalı yağlıboya bir tablosu karşılamıştı bizi... Nâzım, Sadiye Hanım’ın bir portresini yapmıştı. İzzet Çakaloğlu’nun Orhan Kemal’le olan fotoğrafı da yıpranmış olmasına rağmen orijinal hâliyle duruyordu... İzzet Çakaloğlu ve Orhan Kemal, Bursa Cezaevinde iki yakın arkadaş, iki yakın dosttur... Orhan Kemal’in <span class="ideitalik">“büyük şairin”</span> cezaevine getirildiği haberini ilk paylaştığı mahkûmlardan biri de İzzet Çakaloğlu’dur.</p>

  <p class="normal">“Bizim koğuşa geldim. İzzet, kitap okuyordu, benden aldığı Kira Kiralina’yı... Öteki mahpusların her biri bir işle meşgul, kimi maltızına kömür koyuyor, kimi yanmış maltızına küçücük tenceresini oturtmuş, kaynamasını bekliyor, kimi pirinç ayıklıyor, hiçbir iş yapmıyorlarsa toplanmış, yataklarına dayanmış, düşünüyor, bir kişi de gazete okuyordu.</p>

  <p class="normal">İçim zorla tuttuğum sevinç kasırgasıyla dolu, İzzet’in yanına oturdum. O, kitaptan gözlerini ayırıp bana baktı...”</p>

  <p class="normal">(Orhan Kemal, Nâzım Hikmet’le 3,5 Yıl, s. 6)</p>

  <p class="normal">Yaşanmış ve hafızaya kaydedilmiş onlarca olay, yüzlerce anı ile yıllar boyu Karasıl (Yenişehir) köyünde oturan, köylülerin anlatımına göre delikanlı bir insan, İzzet Çakaloğlu... Doksan sekiz yaşını devirmiş olmasına rağmen kendi işini kendi yapabilen asırlık bir çınar...</p>

  <p class="normal">Ailesi Diyarbakır kökenli olan Çakaloğlu, İstanbul doğumludur. Daha sakin bir yaşam sürmek amacıyla İstanbul’dan Bursa’nın Yenişehir ilçesi Karasıl köyüne yerleşmiştir.</p>

  <p class="normal">Yusuf İzzet Çakaloğlu’nun Nâzım Hikmet’le tanışmasında, sonraki yıllarda biricik eşi olacak Sadiye Hanım’a duyduğu derin aşkın da büyük payı vardır. Öyle bir aşk ki Harp Okulundan atılmayı göze alan...</p>

  <p class="normal">Yaşadıkları evin hemen her köşesinde birlikte çektirdikleri fotoğrafları görmeniz mümkündür. Bu fotoğraflara bakan herkesin Yusuf İzzet’in gözlerinin aldığı hâlden çıkaracağı sonuç: Ölesiye bir tutku ve sevgi yüklü bir büyük aşktır...</p>

  <div class="calibre1" id="calibre_pb_51"></div>
</body>
</html>
