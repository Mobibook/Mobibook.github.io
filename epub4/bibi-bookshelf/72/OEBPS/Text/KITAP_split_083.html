<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_26">GÜNEYBUDAKLAR’DAN MEHMET ÖYDEŞ</h1>

  <p class="normal">Mehmet Öydeş (Özdeş), Nâzım Hikmet’le Bursa Cezaevinde, Balaban’la hem Bursa hem de İmralı Cezaevinde hapis yatmış...</p>

  <p class="normal">Rıza Öydeş:</p>

  <p class="normal">“1937 yılında içeri giren babam, cinayet iddiasıyla idamla yargılanıp hafifletici nedenlerden 30 yıl hapis cezası alır. O, fazlaca konuşmayı sevmeyen, sakin bir insan olduğu için diğer mahkûmlarca çok sevilirmiş.”</p>

  <p class="normal">Mehmet Öydeş’e, İbrahim Balaban’ın anılarında da rastlamaktayız:</p>

  <p class="normal">“... Adada mahpus olan iki arkadaşım vardı: Selçukgazili Ahmet’le Güneybudaklı Mehmet. Onlara yakındım. Bursa Mahpushanesi’ne sürülmek mi yoksa çöpçülük yaparak resim yapma olanağını da elde etmek mi?”</p>

  <p class="normal">(İbrahim Balaban, Nâzım Hikmet’le Yedi Yıl, s. 63)</p>

  <p class="normal">“Marangoz ve dokuma atölyelerinden de bahsederdi babam, hem Bursa hem İmralı’da varmış bunlardan. Bir de sebze meyve bahçelerinden... Babam, İmralı’da mahkûmların ekip başıymış...”</p>

  <p class="normal">“...</p>

  <p class="normal">Ekip başı Mehmet, ayağını değiştirip gözlerini kısarak nişan alır gibi bir vakit baktı rol yapan Cavit hocaya:</p>

  <p class="normal">Seni şeytan aldatmış, sen de beni aldatacaksın, öyle mi?</p>

  <p class="normal">Gülüşmeyin yahu! Ben sizin gibi gezemem...</p>

  <p class="normal">Gezemezmiş şuna bak! Bu gezdiklerin ne?</p>

  <p class="normal">Günahı ekip başının boynuna...”</p>

  <p class="normal">(İbrahim Balaban, Şair Baba ve Damdakiler, s. 200)</p>

  <p class="normal">İbrahim Balaban, Güneybudaklı Mehmet Öydeş’in resmini yaptığı o günü Şair <span class="ideitalik">Baba ve Damdakiler</span> kitabının iki yüz on üçüncü sayfasında da anlatmıştı... O günü, o anı düşündüm. Bir anın resmedilişini önce okumuş, ardından dinlemiş, şimdiyse görmüştüm...</p>

  <p class="normal">“... İbram Ali de özgür sayılır. İşte bak, resim yapıyor çünkü: Güneybudaklı Mehmet’i almış karşısına... Mehmet, sabahtan akşama dek model durdu kıpırdamadan. İbram Ali, en mutlu günlerinden birini yaşadı o gün...</p>

  <p class="normal">Resim bitti, akşam oldu...”</p>

  <div class="calibre1" id="calibre_pb_84"></div>
</body>
</html>
