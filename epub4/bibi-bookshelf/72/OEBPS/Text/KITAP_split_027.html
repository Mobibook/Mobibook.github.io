<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9">BURSA’DA ÇEKİLEN TÜRKİYE’NİN İLK KÖY FİLMİ<br class="chapter" />
  NÂZIM’DAN İZLER TAŞIR</h1>

  <p class="normal">Bursa, Türkiye’nin ilk köy filmi Bataklı Damın Kızı Aysel’e ev sahipliği yapmış. Bursa, Nilüfer ilçesi Çalı köyünde çekilen Muhsin Ertuğrul’un yönettiği bu filmin başlıca rollerinde; Talat Artemel, Cahide Sonku, Feriha Tevfik, Hazım Körmükçü ve Sait Köknar oynamış.</p>

  <p class="normal">Filmin senaryosu, Nobel Edebiyat Ödülü’nü alan ilk kadın yazar Selma Lagerlöf’ün (1858-1940) bir hikâyesinden yola çıkılarak Nâzım Hikmet tarafından yazılmıştır.</p>

  <p class="normal">Nâzım Hikmet’in Bursa hapisliği döneminde de senaryo yazıp gönderdiği İpek Film Stüdyosu tarafından çekilen filmin müzikleri Cemal Reşit Rey’e ait...</p>

  <p class="normal">Film ekibi, çekim boyunca o yıllarda bir köy olan Çalı’da konaklamış. İlk opera sanatçımız Semiha Berksoy da Çalı’daki film setine gelmiş; ardından Bursa Cezaevinde Nâzım’ı ziyarete gitmiştir.</p>

  <p class="normal">“... O sıralarda Nâzım hapse girmişti. Bursa Hapishanesinde yatıyordu. Cahide Sonku, Bursa yakınlarında Bataklı Damın Kızı Aysel filmini çekmeye gidecekti. Filmi Muhsin Ertuğrul yönetiyordu. Ben de rica ettim. ‘Sizin filmin setinde bulunmak istiyorum’ dedim. Filmi Bursa yakınlarında çekiyorlardı. Benim amacım Bursa’ya gidip Nâzım’ı ziyaret etmek...”</p>

  <p class="normal">(Sana Tütün ve Tespih Yolluyorum, Füsun Özbilgen, s. 53)</p>

  <p class="normal">Sinemamızda bir dönemin efsane kadını ilk star gibi nitelemelerle anılan Cahide Sonku’ nun (1916-1981) sinema serüveni de bu filmle başlar. Sonku, bu ilk filmiyle seyircinin beğenisini kazanmış, onun filmde başına bağladığı eşarp Aysel adıyla anılan bir modanın öncüsü olmuştur...</p>

  <p class="normal">1929’da&nbsp; Müslüman kadınların ilk kez katıldığı yarışmada Türkiye Güzeli seçilen Feriha Tevfik (Negüz) de bu filmin başrol oyuncularındandır...</p>

  <p class="normal">Bu senaryonun öyküsüne 1933 yılında Nâzım Hikmet’le hapis yatan Lübnanlı yazar ve ressam A. Faik Bercâvi’nin anılarında da rastlamak mümkündür:</p>

  <p class="normal">“... Aradan çok geçmedi, bir gün Nâzım: ‘Fayek’, dedi. ‘Bana, Selma Lagerlöf’ün bir hikâyesini yolladılar, okudum, çok enteresan buldum. Bana yardım edersen ondan bir senaryo yaparız...’</p>

  <p class="normal">‘Ben size nasıl yardım edebilirim, üstadım. Bu işlerden zerre kadar anlamam. Sadece sekreterlik yaparım isterseniz...’</p>

  <p class="normal">‘Pekâlâ, pekâlâ, göreceksin zor bir iş değil...’</p>

  <p class="normal">Olay, köyde geçiyordu; senaryonun başlığını bile koymuştu:</p>

  <p class="normal">‘Köy Kızı Aysel’</p>

  <p class="normal">Bu senaryo Nâzım İpek Film Stüdyosu’nda çalışırken film hâline getirilmişti. Seneler sonra afişini gördüm: Aysel, Bataklı Damın Kızı”...</p>

  <p class="normal">(A. Faik Bercâvi, Nâzım’la 1933-1938 Yılları, s. 73)</p>

  <div class="calibre1" id="calibre_pb_28"></div>
</body>
</html>
