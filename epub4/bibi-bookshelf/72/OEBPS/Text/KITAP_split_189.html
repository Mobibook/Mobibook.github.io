<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_48">KIZ MUALLİM MEKTEBİ ÖĞRETMENLERİNDEN CEZAEVİNE ZİYARET</h1>

  <p class="normal">Nebahat Sütunç, 1920 yılı Mirgün (İstanbul) doğumludur. Asker bir babanın kızı...</p>

  <p class="normal">“30 Nisan 1944 yılıydı. Bursa’da otobüsten indim. Vali bey, bir fayton çağırıp beni okula gönderdi. O yıllarda Kız Muallim Mektebi, Mahkeme Hamamının karşısındaydı. Geldiğim günün ertesi, maaş günüymüş. Bütün öğretmenler okuldaydı. Bu nedenle öğretmenlerin tümüyle tanışmıştım.”</p>

  <p class="normal">Okulun pedagoji öğretmeni Şevki Bey, yaklaşarak kulağıma fısıldamıştı:</p>

  <p class="normal">“Cezaevini ziyaret etmeyi düşünür müsün?”</p>

  <p class="normal">“Tanışabilecek miyiz?”</p>

  <p class="normal">“Amaç o. Ben ara sıra gidiyorum.”</p>

  <p class="normal">“Taş binanın asık suratlı, soğuk görüntüsü, biz yaklaştıkça ve Nâzım’la tanışma anı yakınlaştıkça yumuşuyor gibiydi.</p>

  <p class="normal">On beş basamakla çıkılan sahanlıkta, giriş kapısının yanında, sırtını duvara yaslamış, bir bacağını diğerinin üzerine hafifçe atmış, ince, uzun boylu, sarı bıyıklı, şakaklarına kır düşmüş dalgalı sarı saçlı, bize kayıtsız ama uzakları önemseyen, gözleriyle gökyüzünü boyayıp alnı ile havayı temizleyen bir kişi:</p>

  <p class="normal">‘İşte, Nâzım Hikmet benim!’ der gibi duruyordu. Golf bir pantolon, dirsekleri deri yamalı, iki yanı yırtmaçlı ekose gri bir ceket giymişti. Mintanı da ceketine uygundu.</p>

  <p class="normal">Biz sahanlığa çıkınca göğsünün üzerine çaprazlama kavuşturduğu kollarını yavaşça çözdü, nazik bir tavırla:</p>

  <p class="normal">‘Hoş geldiniz’ dedi.</p>

  <p class="normal">İçeri girdik. Cezaevi müdürü Tahsin Akıncı’nın odasına buyur edildik. Odanın tam karşısında çay ocağı vardı. Nâzım, ocağın önündeki tezgâhın bir köşesine ilişmişti. Yüzü bize dönüktü...”</p>

  <p class="normal">“Odası çok sadeydi. En ince ayrıntısını bile gözden kaçırmıyorduk. Tabandan oldukça yüksekte, yaklaşık 80x50 santimetre çapında demir parmaklıklı bir pencere, kapının karşısındaki duvara paralel, hâki battaniye ile örtülü bir portatif karyola, karyolanın sol karşısında önünde bir tahta iskemle bulunan tahta kare masa, üzerinde N.H. markasını taşıyan yazı makinesi. Kapının karşısındaki duvarda kırmızı kalemle işaretlenmiş Orta ve Doğu Avrupa haritası. Her gece 22.30 radyo haberlerini dinler, Hitler ordusunun girdiği yerleri işaretler, sonra yatarmış.</p>

  <p class="normal">Karyolasının başında annesi tarafından yapılmış iki yağlı boya tablo. Oda kapısının sol köşesinde tavandan sarkan bir telin ucuna asılmış küçük ve sade bir kafes, içinde kuyruğu yarı kopuk bir kanarya. Adını ‘Memo’ koyduğu ünlü kanaryası...”</p>

  <div class="calibre1" id="calibre_pb_190"></div>
</body>
</html>
