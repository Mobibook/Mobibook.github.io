<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <br class="chapter" />
    <br class="chapter" />

    <p class="normal"><span class="ideitalik">İki göl bir deniz</span></p>

    <p class="normal"><span class="ideitalik">dağa yaslı</span></p>

    <p class="normal"><span class="ideitalik">daha yaslı</span></p>

    <p class="normal"><span class="ideitalik">şehir bu demir</span></p>

    <p class="normal"><span class="ideitalik">çatladı çat</span></p>

    <p class="normal"><span class="ideitalik">bu dağ eridi</span></p>

    <p class="normal"><span class="ideitalik">taze sulardan süzüldü</span></p>

    <p class="normal"><span class="ideitalik">ipek hanlarda dokundu</span></p>

    <p class="normal"><span class="ideitalik">gökte buluta yüklendi</span></p>

    <p class="normal">“1933’te Nâzım Hikmet üçüncü kez kovuşturmaya uğrar. 1932 yılı sonlarına doğru birkaç ille birlikte İstanbul’da da caddelerde duvarlara bildiriler yapıştırılır. Bunları Adana, Bursa ve Edirne illerini de kapsayan gizli bir örgütün yaptığı, Nâzım Hikmet’in de onunla ilişkili olduğu sanılır. Bu yüzden bazı kişilerle o da 18 Mart 1933 sabahı gözaltına alınır. Gözaltı önlemi, 7. Sorgu Yargıçlığı’nda ifadesi alındıktan sonra, aynı gün tutuklamaya çevrilir. <span xml:lang="ar-SA">Nâzım Hikmet</span>, Sultanahmet Cezaevine konur. Sorgu yargıçlığının yetkisizlik bildirmesi üzerine, 31 Mayısta Bursa Cezaevine nakledilir.”</p>

    <p class="normal">(Asım Bezirci, Nâzım Hikmet, s. 28, 29)</p>

    <p class="normal">Bursa’ya geldiği günün ertesinde Piraye’ye bir mektup yazan Nâzım Hikmet, onun Bursa’daki yıllarına da göndermede bulunacaktır:</p>

    <p class="normal">“Hatçem,</p>

    <p class="normal">Sağ salim Bursa’ya ulaştık. Rahatımız iyicedir. Mahkemenin ne zaman başlayacağı daha belli değil. Bu da tabii... Çünkü buraya geleli daha 24 saat bile olmadı.</p>

    <p class="normal">Aramıza dağlar, denizler girdikten sonra hasret ve göreceklik bir kat değil kat kat arttı. Tez kavuşsak derim. Sen de öyle dersin, bilirim. Ama bakalım hadisat ne der?</p>

    <p class="normal">Hapishane penceresinden, yığın yığın yeşillikler arkasında Bursa’nın beyazlıkları ve keşişin dumanlara karışan etekleri görünüyor. Ben seni düşünüyorum. Senin çocukluğun bu yeşillikler arasında, bu kocaman, karlı dağın yamacında geçmiş. Ne tuhaf şey değil mi? Senin bu en güzel günlerinin geçtiği bu gök altında benim şimdi, bir türlü bitmek, tükenmek bilmeyen saatlarım uzayıp gidiyor...”</p>

    <p class="sagnormal"><span class="ideitalik">Haziran 1, 1933</span></p>

    <div class="clrb"></div>

    <p class="normal">(Nâzım Hikmet, Piraye’ye Mektuplar-1, s. 12)</p>

    <p class="normal">Nâzım Hikmet’in 1 Haziran 1933 tarihinde yazdığı mektupta belirttiği gibi Piraye’nin Bursa serüveni, Nâzım’dan daha önce başlamıştır. Birinci Dünya Savaşı’ndan sonra İstanbul işgale uğrayınca gazeteciliği bırakan Ahmet Muhtar Bey, eşi Nurhayat ve kızları Fehamet, Piraye ve Selma’yı da alarak Bursa’ya göç etmiştir...</p>

    <p class="normal"><span class="ideitalik">“...</span></p>

    <p class="normal"><span class="ideitalik">Sen bu şehre bundan önce de geldin demek?</span></p>

    <p class="normal"><span class="ideitalik">Sen bu şehre gelesin de beni aramayasın!</span></p>

    <p class="normal"><span class="ideitalik">...”</span></p>

    <p class="normal">(Nâzım Hikmet, Yatar Bursa Kalesinde, s. 175)</p>

    <p class="normal">Piraye, ilk eşi Vedat Örfi (Bengü) ile Bursa’da tanışır. Vedat Örfi, Bursa’daki halasının evine konuk gittiği günlerin birinde Bursa Amerikan Kız Kolejinde <span xml:lang="ar-SA">öğrenci olan</span> Piraye’yle karşılaşır. Hızla gelişen bir aşk sonunda daha eli ekmek tutmadan, kendisini çok seven, bir dediğini iki etmeyen babası Mehmet Ali Paşa’ya güvenerek evlenir. Evlendiklerinde Piraye on altı yaşındadır...</p>
  </div>

  <div class="calibre1" id="calibre_pb_9"></div>
</body>
</html>
