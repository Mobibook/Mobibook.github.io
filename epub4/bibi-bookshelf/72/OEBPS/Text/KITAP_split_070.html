<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_22">HAFIZ YAHYA LALEOĞLU NÂZIM’A İPLİK VERİP ÇORAP ALIYORDU</h1>

  <p class="normal">Cemal Laleoğlu:</p>

  <p class="normal">“Makedonya doğumlu dedem Balkan Harbi çıkınca İstanbul’a göç etmiş, burada medrese eğitimi görmüştür. Kendisi hem hafız hem hocadır.</p>

  <p class="normal">Sonraki yıllarda Bursa’ya yerleşen dedem Hafız Yahya Laleoğlu, Koza Han’da bir dükkân açmıştır. Açtığı dükkânda bir yandan iplik vb. satışı yaparken diğer yandan elde dokuduğu çorapları satarmış. Babam ve Necati Akgün dedemin yanında çalışmışlar. Dedem bir süre sonra çorap işini Bursa Cezaevinde hapis yatan Nâzım Hikmet ve arkadaşlarına havale etmiş. Cezaevine iplik götüren babam ve Necati Akgün, Nâzım Hikmet ve arkadaşlarının dokudukları çorapları da dükkâna getirirlermiş. Nâzım Hikmet de bizim dükkâna sık sık gelir, dedemle hesap görürmüş...”</p>

  <p class="normal">“Ben burada çorap makinesi değil iki adet dokuma el tezgâhı kurdum. Tezgâhları krediyle temin ettim. Ceste ceste parasını ödeyeceğim. Fakat asıl mesele iplik meselesi: Onun için de İktisat Vekâleti’ne Dayı Paşa vasıtasıyla bir istida yazdım. Eğer lazım geldiği kadar iplik alabilirsem, sen ve ben sıkıntı çekmeden geçinebileceğiz. Haydi hayırlısı.”</p>

  <p class="normal">(Nâzım Hikmet, Piraye’ye Mektuplar -1, s. 237)</p>

  <p class="normal">Nâzım Hikmet dokumada kullanacağı ipliklerin bir bölümünü de Bursa’da hâlâ faaliyette bulunan Kültürpark civarındaki İpekiş fabrikasından temin etmektedir.</p>

  <p class="normal">“Benim İpekiş’ten alınacak iplik, ipek işi yine sarpa sardı. Ama uğraşıyorum. Dayımdan da henüz bir haber çıkmadı, onun da peşini bırakmayacağım.”</p>

  <p class="normal">(Nâzım Hikmet, Piraye’ye Mektuplar -2, s. 232)</p>

  <div class="calibre1" id="calibre_pb_71"></div>
</body>
</html>
