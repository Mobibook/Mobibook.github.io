<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_36">“ELHASIL BURSA SUDAN İBARETTİR”</h1>

  <p class="normal">Evliya Çelebi, <span class="ideitalik">su kenti</span> olarak bilinen Bursa için bu güzel sözü söylemiştir. Uludağ’ın eteklerine kurulmuş Bursa’nın, hem soğuk su kaynakları hem de mineralli sıcak su kaynakları yönünden zengin oluşu, çeşitli dönemlerde çok sayıda hamam yapılmasına olanak sağlamıştır. Bursa’da; Roma, Bizans ve Osmanlı dönemlerinde kesintisiz bir kaplıca kültürü yaşanmıştır. Kentin şifalı suları, Çekirge ve Kükürtlü’de iki ayrı termal su kaynağından çıkmaktadır.</p>

  <p class="normal">Günümüz Bursası’nda hâlâ kullanılan bu kaplıcalar arasında en tanınmışları; Eski Kaplıca, Kükürtlü Kaplıca, Servinaz Kaplıcası, Boyugüzel Kaplıcası, Hüsnügüzel Kaplıcası, Yeni Kaplıca ve Kara Mustafa Paşa Kaplıcaları’dır.</p>

  <p class="normal">Yüzyıllardır hastalara derman olan Bursa kaplıcalarının suları, yüksek enerjisiyle iyileştirici etkisi olduğuna inanılan kehribara benzetilir.</p>

  <p class="normal"><span class="ideitalik">“...</span></p>

  <p class="normal"><span class="ideitalik">Vedat konuşuyor:</span></p>

  <p class="normal"><span class="ideitalik">‘-Hiçbir yere benzemez Bursa hamamları.</span></p>

  <p class="normal"><span class="ideitalik">Hele ‘Ferahfeza’.</span></p>

  <p class="normal"><span class="ideitalik">Bahçe içinde bir otel.</span></p>

  <p class="normal"><span class="ideitalik">Müşteriler temiz.</span></p>

  <p class="normal"><span class="ideitalik">Vizite üç papel.</span></p>

  <p class="normal"><span class="ideitalik">Biri patrona kalıyor.</span></p>

  <p class="normal"><span class="ideitalik">Geçen sene bir Ermeni kızı götürdüm.</span></p>

  <p class="normal"><span class="ideitalik">Kurnazdır Ermeni milleti</span></p>

  <p class="indentmetin"><span class="ideitalik">Bizim Türklere benzemez.”</span></p>

  <div class="clrb"></div>

  <p class="normal"><span class="ideitalik">...</span></p>

  <p class="normal">(Nâzım Hikmet, Memleketimden İnsan Manzaraları, s. 21)</p>

  <p class="normal">Nâzım Hikmet, 1941 yılından itibaren yanında jandarmalarla izinli olarak Bursa’nın Çekirge semtindeki kaplıcalı otellere gider. Ona bu iznin verilmesinde dayısı Ali Fuat Paşa’nın etkisi büyüktür. Ancak, jandarmalar eşliğinde ve kelepçelenerek banyolara götürülmekten hoşnut değildir. Piraye’ye yazdığı mektuplardan birinde bu durumu belirtmektedir:</p>

  <p class="normal">“...</p>

  <p class="normal">Burada otel meselesiyle alakadar oluyorlar. Bir iki gün sonra kati cevap verecekler. Annem dayıma mektup yazsa, Dayı Paşa da Vali’ye mektup yazsa çok iyi olacak. Çünkü ben bir defa banyoya gittim. Fakat kelepçeli ve iki jandarma ile. Müdür bey çok üzüldü. Jandarmaya benim şerir, serseri olmadığımı anlatamadı. Ne yapsın adamcağız...”</p>

  <p class="normal">(Nâzım Hikmet, Piraye’ye Mektuplar-1, s. 207)</p>

  <p class="normal">İlerleyen aylarda Nâzım Hikmet’in kaplıcalara daha rahat gitmesini sağlayacak izin çıkar. Nâzım kimi zaman tek başına kimi zaman Piraye ile birlikte kaplıcalara gider. Piraye’ye gönderdiği bir mektupta ona şu maniyi yazar:</p>

  <p class="normal"><span class="ideitalik">“Bursa’da bir otel var</span></p>

  <p class="normal"><span class="ideitalik">İçinde bir güzel var</span></p>

  <p class="normal"><span class="ideitalik">Gözlerimin önünde</span></p>

  <p class="normal"><span class="ideitalik">Uzun beyaz bir el var”</span></p>

  <p class="normal">(Nâzım Hikmet, Yatar Bursa Kalesinde, s. 80)</p>

  <div class="calibre1" id="calibre_pb_139"></div>
</body>
</html>
