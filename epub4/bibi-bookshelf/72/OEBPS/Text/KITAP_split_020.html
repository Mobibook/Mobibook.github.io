<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_6">BURSA’DA BEYRUTLU BİR ÖĞRENCİ FAİK BERCÂVİ...</h1>

  <p class="normal">1933’te yılsonu tatilinden yararlanarak eski bir aile dostu olan yaşlı karı kocayı ziyaret için Bursa’ya gelen ve geldikten iki gün sonra Bursa Emniyet Müdürlüğüne bağlı polislerce gözaltına alınan 1916 Beyrut doğumlu İstanbul Üniversitesi Edebiyat Fakültesi öğrencisi Faik Bercâvi (Nâzım ona Fayek diye seslenir.) Nâzım’ın adamı olmak savıyla tutuklanır.</p>

  <p class="normal">“Gecenin koyu karanlığı Bursa’nın üstüne çoktan çökmüştü. Saat yirmi üçü geçiyor. Sokaklarda hiçbir hareket yok. Caddelerdeki tek tük lambalar, ancak daracık bir alana soluk bir ışık serpiyor. Gece bekçilerinin ara sıra duyulan düdük sesleri, ölüm uykusuna dalmış şehrin siyah sessizliği içinde boğulup gidiyor...”</p>

  <p class="normal">(A. Faik Bercâvi, Nâzım’la 1933-1938 Yılları, s. 31)</p>

  <p class="normal">“Martın ilk haftası... Saat on yedi. Ders zamanı. Herkes, Nâzım’ın bulunduğu dipteki büyük koğuşta... Bu koğuşta Nâzım, N. Vahdeti, Tornacı Ahmet, Bulgar Gavritch ve Ufak Ali yatıyordu. N. Vahdeti, Nâzım’ın en yakın arkadaşı sayılıyordu. Nâzım’la arkadaşları küçük bir Communaute hâlinde yaşıyorlardı. Nâzım Hikmet’in Bursa Cezaevinde verdiği dersler bir saatti. Her dersten sonra bir ihtilal şarkısı söylemek, gelenek hâline gelmişti. Bu şarkıların çoğu Bulgar ve Sovyet ihtilal şarkılarından Nâzım ve N. Vahdeti tarafından adapte edilmişti.”</p>

  <p class="normal">(A. Faik Bercâvi, Nâzım’la 1933-1938 Yılları, s. 53)</p>

  <p class="normal">“İlkbaharın ılık akşamları...</p>

  <p class="normal">Çoğu zaman, bu saatlerde Nâzım’la Uludağ’a açılan demir parmaklıklı pencerenin ardında durup bir müddet konuşmadan dışarıya çıkmayı âdet edinmiştik, böyle granit renkli gece ortalığa düşünceye kadar...”</p>

  <p class="normal">(A. Faik Bercâvi, Nâzım’la 1933-1938 Yılları, s. 75)</p>

  <p class="normal">A. Faik Bercâvi, 26 Nisan 1934 tarihinde Bursa Ağır Ceza Mahkemesinin verdiği kararla beş yıl hapse mahkûm olur. O, bu karar üzerine şu sözleri söyler:</p>

  <p class="normal">“Sağ olsun Bursa şehri. Buraya geldik, fakat bir türlü bırakıp gidemedik.”</p>

  <p class="normal">Temyiz Mahkemesi, Bursa Ağır Ceza Mahkemesinin Faik Bercâvi hakkındaki kararını bozar. Eylül 1934’te bir başka mahkemenin önüne çıkarılan Faik Bercâvi, savcının isteği üzerine tahliye edilir.</p>

  <p class="normal">“Dalgın dalgın Bursa sokaklarında dolaşıyordum, böylece Yeşil Cami’ye kadar geldim. Oradaki talebe kahvesinin bir köşesinde yer bulup oturdum. İçimde ne yas ne sevinç vardı. Sanki uzun, çok uzun yıllardan beri burada yaşıyormuşum gibi bir duygu genç varlığımı kaplamış bulunuyordu. Hayatım boyunca Bursa’ya gidip bu yerleri tekrar görmeyi ne kadar istemiştim. Her karar verişimde bir engel çıkmıştı ve ben Bursa’yı bir daha göremedim...”</p>

  <p class="normal">(A. Faik Bercâvi, Nâzım’la 1933-1938 Yılları, s. 89)</p>

  <p class="normal">Fayek, II. Dünya Savaşı’nda Hitler Faşizmine karşı Bulgaristan, Romanya ve Ukrayna’da savaşır. Yıllar sonra faşizme karşı mücadele azmi ve cesaretini kimden aldığını şu cümlelerle belirtecektir:</p>

  <p class="normal">“İkinci Dünya Savaşı’nda faşizmi yeryüzünden kazımak için yapılan büyük kavga sırasında, ben de üzerime düşeni büyük bir inanış ve dikkatle yapmaya, daha çok yararlı olmak için, geçirdiğimiz bütün tehlikelere rağmen hayatımı muhafazaya uğraştım.</p>

  <p class="normal">Artık Türkiye’de değilim. Nâzım’ın haksız olarak mahkûmiyetini öğrenmiştim... Onun dost yüzü, çocuğumsu gülüşü, her gittiğim yerde ve her karşılaştığım tehlike karşısında bana yoldaşlık etti. Bu temiz ve insanlığın en cömert, en zengin kalpli ve en kabiliyetli çocuklarından biri olan kahraman arkadaşımın hatırası bir cesaret ve kuvvet sancağı gibi beni sarıyordu.”</p>

  <p class="normal">(A. Faik Bercâvi, Nâzım’la 1933-1938 Yılları, s. 89)</p>

  <div class="calibre1" id="calibre_pb_21"></div>
</body>
</html>
