<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_65">İYİ HÂLDEN İMRALI CEZAEVİNE</h1>

  <p class="normal">İmralı Adası, Armutlu Yarımadasının batı ucundaki Bozburun’a yaklaşık 20 km, Bursa, Karacabey kıyısındaki Susurluk Çayı ağzına 12 km uzaklıktadır. Bursa ili sınırları içinde kalır, günümüzde üzerinde yerleşim birimi bulunmaz. Yüz ölçümü bakımından Marmara, Paşalimanı ve Avşa’dan sonra Marmara Denizi’ndeki dördüncü büyük adadır. Yüz ölçümü 9,98 km<sup class="calibre5">2</sup> kıyılarının uzunluğu ise 19,4 km’dir.</p>

  <p class="normal">Bursa Cezaevinde hapis yatan mahkûmlar, iyi hâlden dolayı İmralı’ya gönderiliyorlardı. İmralı’da işçi mahkûmluk yapan hükümlülerin bir yılı, iki yıl yerine geçiyordu. Bursa’da “iyi hal”de kabul edilen her mahkûm, öyle kolayca götürülmüyordu İmralı’ya. Kimi zaman aksaklıklar çıkıyor, bu aksaklıkların giderilmesi için dilekçe yazılması gerekiyordu. O yıllarda Bursa Cezaevinde hapis yatan mahkûmların dilekçelerini çoğunlukla Nâzım Hikmet yazardı.</p>

  <p class="normal">İmralı Cezaevi yarı açık bir cezaeviydi. Balıkçılık, tarım, marangozluk vb. işleri yapan mahkûmların bir yıllık mahkûmiyetleri tanıkların anlattığına göre iki yıl yerine geçiyordu. İbrahim Balaban, Eyüp Gültekin, Mehmet Öyeş, Yakup Yıldırım, Ali Türk, Süleyman Ersöz ve daha birçok mahkûm Bursa Cezaevinin yanı sıra İmralı Cezaevinde de hapis yatmıştı...</p>

  <p class="solbaslik">Unutulmuş Bir Sosyalist Esat Adil Müstecaplıoğlu</p>

  <p class="normal">“Türkiye Sosyalist Partisi kurucularından gazeteci ve hukukçu Esat Adil Müstecaplıoğlu, 1904’te Balıkesir’de doğdu. Kuvâyı Milliye’nin ilk direniş merkezlerinden biri olan Balıkesir’de 1919’da Vasıf Çınar ve arkadaşları tarafından yayınlanan İzmir’e Doğru gazetesinde işçi olarak çalıştı. Kurtuluş Savaşı’ndan sonra Ankara Üniversitesi Hukuk Fakültesi’nde okudu... Fakülteyi bitirdikten sonra, hukuk eğitimine devam etmek için Belçika’ya gitti...</p>

  <p class="normal">1931’de Türkiye’ye dönerek memleketi Balıkesir’e yerleşti. Balıkesir Halkevi Başkanı oldu. Bir yandan günlük Savaş gazetesini çıkarırken, bir yandan da Savaş Kitabevi’nde sosyalizm sorunlarıyla ilgili kitaplar yayınladı...</p>

  <p class="normal">1933’te Balya madenlerindeki işçilerin grevini örgütledi... 1942’de, daha önce kuruluşunu hazırladığı İmralı Modern Cezaevinin müdürlüğüne getirildi. Cezaevi müdürlüğü sırasında mahkûmlara karşı gösterdiği insanca ve anlayışlı davranışları yüzünden sevildi...</p>

  <p class="normal">İmralı’daki görevinden sonra cezaevleri müfettişliğine getirildi. Bu görevi sırasında da devrimci çevrelerle ilişkisi sürdü. Başta Nâzım Hikmet, Hikmet Kıvılcımlı ve Kemal Tahir olmak üzere, 1938 Harp Okulu ve Donanma davalarından hapis yatmakta olan devrimcilere, hapishane koşullarının iyileştirilmesi ve kitap ulaştırılmasında yardımcı oldu. 1944’te dönemin anti-faşist tek gazetesi olan Tan’da Adiloğlu takma adıyla kronikler yazmaya başladı... 1958’de evinde banyoda iken şüpheli bir şekilde öldü.”</p>

  <p class="normal">(Emin Karaca “Eski Tüfeklerin Sonbaharı”, s. 202-203)</p>

  <p class="normal">Bir eylem insanı olan Esat Adil’in yaşamı, gözaltı, sorgulama ve tutuklamalarla geçmiştir.</p>

  <p class="normal">Bursa Cezaevi Müdürü Hasan Tahsin Akıncı’nın torunlarının evinde, cezaevinde çekilmiş bir fotoğraf vardı. Bu fotoğrafta; Hasan Tahsin Akıncı, Nâzım Hikmet, Abidin Dino ile Nâzım’ın Babıâli’den gazeteci arkadaşı ve yakın dostu Naci Sadullah Danış, 1946’da Türkiye Sosyalist Partisinin liderliğini yapan hukuk insanı Esat Adil Müstecaplıoğlu da yer almıştı.</p>

  <p class="normal">Nâzım Hikmet, bu fotoğrafın bir kopyasını o yıllar Çankırı Cezaevinde hapis yatan Kemal Tahir’e 7 Haziran 1941 tarihinde yazdığı bir mektubun içinde göndermişti:</p>

  <p class="normal">“Kemal kardeşim,</p>

  <p class="normal">29. 4. 1941 tarihli mektubuna cevaptır. Evvela havadisler: Naci Sadullah, Abidin, İmralı Asri Cezaevi müdürü Esat Adil ziyaretime geldiler. Sana, hep beraber çektirdiğimiz bir fotoğrafı yolluyorum. Naci’nin yanındaki bizim müdür Tahsin Bey’dir, benim yanımdaki Esat Adil, Abidin’in yanındaki dişçimiz. Sana ve müdürünüze çok çok selam ederler...”</p>

  <p class="normal">(Nâzım Hikmet, Kemal Tahir’e Mapusaneden Mektuplar, s. 63)</p>

  <div class="calibre1" id="calibre_pb_254"></div>
</body>
</html>
