<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_70">“OĞLUM MEMET! KİTAPLARI HAYATLA İLGİLENDİREREK OKURSAN<br class="chapter" />
  AKILLI OLURLAR...”</h1>

  <p class="normal">“Kitapları kitap olarak okursan sade, hakikaten aptaldırlar, fakat onları hayatla ilgilendirerek okursan akıllı olurlar. Kitapla hayatı birbirinden ayırma. Ve yalan söyleyen, ümitsiz olan kitaplardan yalan söyleyen ve ümitsiz olan insanlardan kaçtığın gibi hatta daha çok kaç ve ne öyle kitaplar, ne de öyle insanlarla konuş...”</p>

  <p class="normal">(Nâzım Hikmet, Cezaevinden Memet Fuat’a Mektuplar, s.10)</p>

  <p class="normal">Nâzım Hikmet, Bursa Cezaevinde Orhan Kemal’i, Balaban’ı, Çankırı Cezaevinde Kemal Tahir’i, İstanbul’da canından çok sevdiği Memet Fuat’ı edebiyat dünyasına kazandırmıştır...</p>

  <p class="normal">Nâzım Hikmet, Bursa Cezaevinden Mehmet Fuat’a yazdığı tarihsiz bir mektubunda, ona duyduğu sevgiyi o kadar yalın o kadar içten dizelerle anlatmıştır ki...</p>

  <p class="normal">“Oğlum</p>

  <p class="normal">...</p>

  <p class="normal">Dünyada en çok sevdiğim insanlardan biri anandır ve senin sevgin hemen bunun yanındadır ve ondan ayrılmaz. O kadar ki ne zaman ananı düşünsem derhal senin çocukluğundan çeşitli basamaklar gözümün önüne gelir. Seni Kadıköy’de apartmanda, bana kapıyı açarken ve boynuma sarılırken görürüm. Seni Erenköy’de ilk mektebe gittiğin zamanki önlüklü hâlinle görürüm. Velhasıl sen benim en güzel yıllarımın ve yüreğimin içinde dünyanın en güzel ve en iyi kadın başıyla yan yana ve ondan ayrılmaz bir hâldesin. Sen benim oğlumsun...”</p>

  <p class="normal">(Nâzım Hikmet, Cezaevinden Memet Fuat’a Mektuplar, s. 9)</p>

  <p class="solbaslik">Vâ-Nû’lara Mektuplar</p>

  <p class="normal">Nâzım Hikmet, iç dünyasını tüm açıklığıyla yansıttığı mektuplarını, Bursa Cezaevinden yazmıştır. Özellikle Vâ-Nû’lara yazdığı mektuplarda, edebiyat, sanat ve yeni şairler hakkındaki görüşlerini yansıtmıştır:</p>

  <p class="normal">Müzehher Vânû; Attila İlhan’ın ilk şiirlerinin yer aldığı Duvar ile İlhan Berk’in İstanbul adlı şiir kitaplarını Nâzım Hikmet’e gönderir. Nâzım Hikmet, Bursa’dan Müzehher’e yazdığı mektupta bu iki genç şair için şu yorumu yapar:</p>

  <p class="normal">“Bana gönderdiğin kitaplar arasında iki şiir kitabı bilhassa beni çok sevindirdi, birisi Attila İlhan’ın ‘Duvar’ı, ötekisi, İlhan Berk’in ‘İstanbul’u. İkisi de gayet soylu, özlü şair, pek beğendim. Aşk olsun delikanlılara...”</p>

  <p class="normal">(Nâzım Hikmet, Bursa Cezaevinden Vâ-Nû’lara Mektuplar, s. 93)</p>

  <div class="calibre1" id="calibre_pb_269"></div>
</body>
</html>
