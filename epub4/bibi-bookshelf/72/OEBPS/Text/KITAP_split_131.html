<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_33"><span class="ideitalik">MANZARALAR</span>’IN BALCI REMZİ’Sİ BAY NURİ DOĞAÇ</h1>

  <p class="normal">Manzaralar’ın Balcı Remzi’si, köylü pazarının Balcı Nuri’si... Asıl adı Nuri Doğaç... Üç kardeşi ve annesiyle Üsküp’ten Bursa’ya göç etmiştir. Nuri Doğaç, eğitimine Bursa Darüleytamda başlar, oradan İstanbul Beyoğlu Darüleytama verilir. Yetim olduğundan okulu bitirdikten sonra Yıldız Sarayı’ndaki çini fabrikasında çalışmaya başlar...</p>

  <p class="normal">Nuri Doğaç, 1923 yılında yeniden Bursa’ya gelir. Bursa’da günümüzde de benzer işlerle canlılığını sürdüren Koza Han’da kozacılık yapar. Bu iş, geçinmeleri için yetersiz kalınca sokakta işportacılık yapmaya başlayan Nuri, Bursa Belediye binasının alt tarafında, haftanın üç günü açık olan pazarda yağ, bal, peynir satar...</p>

  <p class="normal">Yıl, bin dokuz yüz kırk bir. Nuri, Akbaba’da Orhan Seyfi’ye ait bir yazıda “Büyük şair hapiste” başlıklı bir yazı okur. O günden sonra Nâzım’ın kitaplarını arar. Kitaplarını bulur ama bir liralık kitaplara beş lira istenir. O, buna rağmen kitapları alır. Balcı Nuri, o anlardaki duygularını şöyle anlatır: “Veriyorum beş lirayı, alıyorum kitabını. Ama kimseye gösteremiyorum. Solcuyum demek ne kelime, demokratım diyemezsin o yıllarda. Kendi kendime: ‘Yarabbim!’ diyorum. ‘Şu büyük şairle bir görüşsem, elini öpsem...’ diyorum.”</p>

  <p class="normal">...</p>

  <p class="normal">Bir gün Koza Han yakınlarındaki pazar yerinde, fotoğraflardan tanıdığı Nâzım Hikmet’i, yanında bir hamal ve iki jandarma eşliğinde alışveriş yaparken görür. Yanına koşarak: “Üstat, müsaadenizle siz Nâzım Hikmet değil misiniz?” diye sorar. Nâzım’dan ‘Evet’ yanıtını alınca elinden sıkmak için izin ister. El sıkışırlar. Nâzım, kendisini nereden tanıdığını sorar. Balcı Nuri, onu eserlerinden tanıdığını söyler. O gün sevinç içindedir Nuri, içi içine sığmaz, inanamaz...</p>

  <p class="normal">Balcı Nuri, sonraki zamanlarda Bursa Cezaevine gelip gitmeye başlar. Balcı Nuri, Bursa Cezaevine birkaç yüz metre mesafede bulunan Kiremitçi Mahallesi’nde, aylık beş lira verip kiraladığı bir evde oturmaktadır.</p>

  <p class="normal">Neşati Üster, Nâzım Hikmet’in Bursa Cezaevinde yazdığı şiirleri dışarıya çıkaranlardan birinin de Balcı Nuri olduğunu belirtir. Balcı Nuri, bir yandan Nâzım’ın şiirlerini dışarı çıkarıyor, diğer yandan İstanbul’a gidip eşi Piraye ve dostlarının verdiği gazete-dergi ve eşyaları Nâzım’a getirirken Nâzım’ın verdiklerini de onlara götürüyordu.</p>

  <p class="normal">“...</p>

  <p class="normal">Sana 100 lira gönderiyorum Nuri Beyle. Hamam çantanı ve içinde biraz bisküvi ile biraz şeftali yolluyorum. Vaktin müsaitse, Memet’in hava almasına tesadüf etmemek şartıyla elbette, bir iki günlüğüne gel. İstersen Nuri Bey’le beraber gel...”</p>

  <p class="normal">(Piraye’ye Mektuplar-2, Nâzım Hikmet, s. 196)</p>

  <p class="normal">Nâzım Hikmet, <span class="ideitalik">Memleketimden İnsan Manzaraları</span> adlı eserinde Bursa’daki bu sadık dostunu unutmaz. Balcı Nuri, <span class="ideitalik">Memleketimden İnsan Manzaraları</span>’nın Balcı Remzi’sidir...</p>

  <p class="normal"><span class="ideitalik">“...</span></p>

  <p class="normal"><span class="ideitalik">Canım ciğerim</span></p>

  <p class="normal"><span class="indentmetinitalik">on dördüne basan işçi Kerim</span></p>

  <p class="normal"><span class="ideitalik">ve Balcı Remzi Efendiydi gelenler.</span></p>

  <p class="normal"><span class="ideitalik">Kerim karyolaya çıkmış, bağdaş kurmuş</span></p>

  <p class="indentmetin"><span class="indentmetinitalik">ve sımsıkı koltuğunda defteri.</span></p>

  <div class="clrb"></div>

  <p class="normal"><span class="ideitalik">Balcı Remzi Efendi, sepetini bırakmış yere,</span></p>

  <p class="indentmetin"><span class="indentmetinitalik">iskemlede oturuyor uslu uslu.</span></p>

  <div class="clrb"></div>

  <p class="normal"><span class="ideitalik">...”</span></p>

  <p class="normal">(Nâzım Hikmet, Memleketimden İnsan Manzaraları, s. 516)</p>

  <div class="calibre1" id="calibre_pb_132"></div>
</body>
</html>
