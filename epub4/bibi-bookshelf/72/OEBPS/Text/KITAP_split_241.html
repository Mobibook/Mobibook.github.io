<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_61">CELİLE HANIM’IN BURSA’DAKİ EVLERİ</h1>

  <p class="normal">Celile Hanım, Bursa Cezaevinde hapis yatan oğluyla daha sık görüşebilmek ve onun soluğunu daha yakından hissedebilmek için Bursa’da oturmaya karar verir. Bu nedenle cezaevine yakın mahallelerde ev tutar. Nâzım Hikmet, dostları Vâ-Nû’lara yazdığı bir mektupta, cevap yollamaları için Bursa’daki şu adresi verecektir:</p>

  <p class="normal">“Müzehher, kardeşim, kızım,</p>

  <p class="normal">Bu mektubu ne yap et kendi elinle Münevver’e ver ve bana cevabını mutlaka yazdır. Vuzuha kavuştuğum an acım dayanılacak hâle gelecektir. Size dün de bir mektup yolladım. Onu da almışsındır. Sen cevabını annemin adresine yaz. Bursa Selçuk Hatun Mahallesi, Irgandı Sokağı, No: 24, Bayan Celile. Münevver isterse bu adrese, isterse Vehpi’nin adresine yazsın...”</p>

  <p class="normal">(Nâzım Hikmet, Bursa Cezaevinden Vâ-Nû’lara Mektuplar, s. 143)</p>

  <p class="normal">Bu mahalle ve bu sokak, günümüz Bursa’sında hâlâ aynı yerde aynı adla varlığını korumaktadır. Nitelik açısından dünya üzerinde yer alan çarşılı dört köprüden (İtalya: Ponte Vecchio, Ponte Rialto, Bulgaristan: Osma Köprüsü, Türkiye: Irgandı Köprüsü) biri olan Irgandı Köprüsü’nün yanı başındaki bu mahalle ve sokak, Nâzım’ın annesi Celile Hanım ve Nâzım’ı ziyaret gelen dostlarının ayak izlerini taşımaktadır.</p>

  <p class="normal">Nâzım Hikmet’in küçük teyzesi Sare Hanım da bu adresi onaylamaktadır:</p>

  <p class="normal">“... Nâzım kriz geçirdiğinde bitik düştü. Biz de öyle. Bu hastalık üzerine anası Bursa’da oturmaya karar verdi. Irgandı Köprüsü’nün yanında, ablama kirası ucuz bir ev tuttuk...”</p>

  <p class="normal">Celile Hanım’ın, Mart 1949’da Bursa’da tuttuğu ev de cezaevine yakın bir yerdedir. O, 4 Nisan 1949 tarihinde Müzehher Vâ-Nû’ya yazdığı mektubun sonuna, Bursa’da kaldığı evin adresini de yazar:</p>

  <p class="normal">“Yine Bursa’dayım. Bu üçüncü evdir ki değiştiriyorum. Şimdi çocuğa yakın, bahçe içinde, kerpiç köy evinde bir yer tuttum. Ferah, büyük, aydınlık bir oda... Sobamı, şövalemi hemen kurdum. Çocuğa gidiyorum, resim yapıyorum...</p>

  <p class="normal">Yeni adres: Bayan Celile Apdal Caddesi Eskihamamaltı No: 65”</p>

  <p class="normal">(Nâzım Hikmet, Bursa Cezaevinden Vâ-Nû’lara Mektuplar, s. 241)</p>

  <p class="normal">Celile Hanım, Bursa Cezaevi revirinde oğlunun resmini yapar, Nâzım’ın dostları ve mahpus arkadaşlarıyla sohbetler eder. Nâzım Hikmet’le hapis yatan Bursalıların çoğu Celile Hanım’ı görmüş ve tanımıştır.</p>

  <div class="calibre1" id="calibre_pb_242"></div>
</body>
</html>
