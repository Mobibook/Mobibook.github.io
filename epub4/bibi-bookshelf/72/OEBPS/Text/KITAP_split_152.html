<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_40">NÂZIM’IN SERVİNAZ’I</h1>

  <p class="normal">Nâzım Hikmet, eşi Piraye’ye yazdığı mektupların birinde, Servinaz’a yalnız gitmesinin kendisini üzdüğünü belirtmiştir:</p>

  <p class="normal">“ Karıcığım,</p>

  <p class="normal">Kısacık mektubunu aldım. Yine de sevindim. Yine mektupların gecikti diye üzülüyordum. Bugün galiba altı aydan beri ilk defa dışarı çıktım. Servinaz’a gittim. Banyo yapacaktım. Doluymuş, banyo yapamadım. Mamafi senin belki yakında geleceğini söyledim. Sonra kooperatife uğrayıp iplik aldım. İplikleri sırtıma yüklenip getirdim. Bütün bu dolaşma bir buçuk saat sürdü. Kunduram ayağımı vurdu. Servinaz’a gitmek yaralarımı deşti. Velhasıl şimdi sana bunları yazarken pek mahzunum...”</p>

  <p class="normal">(Nâzım Hikmet, Piraye’ye Mektuplar-1, s. 282)</p>

  <p class="normal">1942’nin Temmuzu. Bursa’ya hayat veren Uludağ ve bu dağın eteklerindeki kaplıcalı otellerden biri olan Servinaz Otel; geçmişte 1. Murat’ın vakıf köyü olan Çekirge semtinde yine Nâzım ve Piraye’nin anılarıyla dolu Hüsnügüzel Çay Bahçesi’nin yanı başındaki oteldir. Otelin ilk sahibinin kadı yazmalarında geçen adı, Mehmet Molla’dır.</p>

  <p class="normal">Şu an hâlâ hizmet veren bu oteli, o yıllarda Bursa’nın köklü ailelerinden birine mensup Emin Peynirci işletiyor. Otelin muhasebe işlerini ise ”Kâtip” lakaplı, yirmi yaşlarında, tıp hayalleri kuran Galip Uzunca yürütüyor.</p>

  <p class="normal">Sonraki yıllarda Eftel Kumla tarafından satın alınan otelde şu anda Çekirgeli Arabacı İzzet’in oğlu Sait Sargın (55) çalışmaktadır.</p>

  <p class="normal">“Karıcığım,</p>

  <p class="normal">Mektubunu aldım. Mahmudiye Oteli’nde sana pazartesi günü için yer tutsunlar diye bugün haber gönderdim. Orda yer yoksa “Servinaz”da vardır. Esasen söylendiğine göre oteller pek dolu değilmiş bu günlerde...”</p>

  <p class="normal">(Nâzım Hikmet, Piraye’ye Mektuplar-1, s. 225)</p>

  <div class="calibre1" id="calibre_pb_153"></div>
</body>
</html>
