<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_58">“BABAM, MÜCADELE RUHUNU NÂZIM’DAN ALMIŞ BİR İNSANDI...”</h1>

  <p class="normal">İlk eşinin amcasını, askerden getirdiği altınları iç ettiği ve onu eşinden ayırmaya çalıştığı gerekçesiyle köy kahvesinde vuran Mehmet Gülmez, toplam sekiz yıl ceza alır. Üç yılı Bursa, altı yılı İmralı olmak üzere toplam sekiz yılını (1940-1948) cezaevlerinde geçirir. Bursa Cezaevinde, 12. koğuş başta olmak üzere 71. ve 72. koğuşta kalır.</p>

  <p class="normal">Mehmet Gülmez, Nâzım Hikmet’in dokuma tezgâhlarından yararlananlar arasındadır... Bursa Cezaevinde çorap dokumayı öğrenen Mehmet Gülmez, bu işi İmralı hapisliği yıllarında da sürdürür.</p>

  <p class="normal">1948 yılında cezaevinden çıkan Mehmet Gülmez, eşiyle Gürle’deki evlerinde çorap dokumaya devam eder. Dokuduğu çorapları Bursa Kapalıçarşı’da satar. Öyle ki o; işlediği cinayetten dolayı, mahkûm olduğu altı yüz liralık “kan parası” cezasını, çorap işinden kazandığı parayla öder.</p>

  <p class="normal">Mehmet Gülmez’in çocuklarından İbrahim ve Halil Gülmez, babalarını şu cümlelerle özetliyorlardı:</p>

  <p class="normal">“Babam cezaevinden çıkmıştı. Gürle’de o yıllarda iki eve günlük gazete girerdi. Bunlardan biri, evimizdi. Babam Tercüman gazetesinin abonesiydi. O yıllarda gazete, köyde şoförlük yapanlar aracılığıyla getirilirdi. Babam, köyün en şık giyinen insanıydı: İskarpinler, lacivert takım elbise, siyah fötr şapka ve köstekli saat... Babam, mücadele ruhunu Nâzım’dan almış bir insandı...”</p>

  <div class="calibre1" id="calibre_pb_231"></div>
</body>
</html>
