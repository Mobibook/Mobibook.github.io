<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_41">SERVİNAZ’IN KÂTİBİ DR. GALİP UZUNCA</h1>

  <p class="normal">1922 Bursa doğumlu olan Dr. Galip Uzunca’nın çocukluğu o yıllarda “Bursa’nın misafirhanesi” de denilen Çekirge semtinde geçer.</p>

  <p class="normal">Dr. Galip Uzunca, 1949 yılında tıp fakültesini bitirir ve Nâzım’ın Bursa Cezaevinde doktorluğunu yapan Bursa Verem Savaş Dispanserinin kurucusu Dr. Neşati Üster’in stajyeri olur...</p>

  <p class="normal">“Ben dayımın işlettiği otelde her zamanki olağan işlerimi yapıyordum. Dışarıda bir fayton sesi işittim. Yanında üç çocuğuyla bir hanım faytondan indi ve bana otelde boş oda bulunup bulunmadığını sordu. Ben de var dedim. O kayıt için içeri girdiğinde bana dayımın kayınvalidesi Şadiye (Gezerayak) Hanım’ı sordu ve onunla görüşmem lazım dedi. Şadiye Hanım’la bu hanım akrabalarmış. Şadiye Hanım’a haber yolladık ve geldi, iki kadın sarmaş dolaş öpüştüler. Meğer bu hanım meşhur Nâzım Hikmet’in eşi Piraye imiş. Daha bavullar odaya taşınır taşınmaz kapıda bir taksi durdu. Bir jandarmayla kıvırcık saçlı, mavi gözlü, oldukça yakışıklı kırk yaşlarında bir zât, taksiden inerek bana ‘Ben Nâzım Hikmet’ dedi. Kâtip olarak hüviyetlerini kayıt ettikten sonra otelin 4 numaralı odasına girdiler. Dikkatimi çeken şey, Nâzım Hikmet’in her gün ve sonraki dönemlerde farklı jandarmalar tarafından getirilmesiydi. Bunun nedenini öğrendiğimde çok şaşırmıştım. Onunla iki kez gelen jandarmaların ondan etkileneceğinden korkuluyordu...”</p>

  <p class="normal">Dr. Galip Uzunca 1981 yılında Verem Savaş Dispanserinin başhekimliğine atanır ve 1985 yılında emekli oluncaya kadar burada çalışır. Şu ana kadar dokuz kitabı yayınlanmış ve çeşitli dergilerde yazıları çıkmış Dr. Galip Uzunca, hâlen Bursa Veremle Savaş Derneği müdürü olarak görev yapmaktadır.</p>

  <p class="normal">Memet Fuat, annesi Piraye ve kız kardeşi Suzan’la defalarca gelmiştir Uludağ’ın koynundaki Bursa’ya. Kimi zaman kısa bir görüşme yapılıp dönülmüş, kimi zaman günlerce kalınmış; kaplıcalı mütevazı otel bahçelerinde sohbetler edilmiş, şiirler okunmuştur.</p>

  <p class="normal">“Bir gün annem, İzgen, ben sabah Nâzım’a gitmiş, öğle yemeği için Çekirge’ye otele dönmüştük. Öğleden sonra tekrar cezaevine gideceğimiz saati bekleyerek otelin arkasındaki kahvede Bursa Ovası’na doğru oturuyorduk. Ben ezberden Nâzım’ın şiirlerini okuyordum. Annemle İzgen de dinliyorlardı. ‘Salkımsöğüt’e başladım:</p>

  <p class="normal"><span class="ideitalik">“Akıyordu su</span></p>

  <p class="normal"><span class="ideitalik">gösterip aynasında söğüt ağaçlarını</span></p>

  <p class="normal"><span class="ideitalik">Salkımsöğütler yıkıyordu suda saçlarını!”</span></p>

  <p class="normal"><span class="ideitalik">...”</span></p>

  <p class="normal">(Memet Fuat, Gölgede Kalan Yıllar, s. 541)</p>

  <p class="normal"><span>Memet Fuat’ın sözünü ettiği otel Çekirge’de bugün hâlâ işleyen Servinaz Otel ve hemen arkasındaki Hüsnügüzel Çay Bahçesi’dir.</span></p>

  <p class="normal"><span class="ideitalik">“...</span></p>

  <p class="normal"><span class="ideitalik">Suların özgürce aktığı</span></p>

  <p class="normal"><span class="ideitalik">türkü söyleyen çeşmelerle</span></p>

  <p class="normal"><span class="ideitalik">dokuma tezgâhlarının sesiyle</span></p>

  <p class="normal"><span class="ideitalik">karların sonsuzca uzandığı</span></p>

  <p class="normal"><span class="ideitalik">önemli şeyler ve sukabakları üstüne</span></p>

  <p class="normal"><span class="ideitalik">üzülüp sevindiğimiz zaman</span></p>

  <p class="normal"><span class="ideitalik">yardım et bize”</span></p>

  <p class="normal">(Yorgo Seferis “Bir Şairin Günlüğü” Can Yayınları, s. 151)</p>

  <div class="calibre1" id="calibre_pb_160"></div>
</body>
</html>
