<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_29">MÜDÜRÜN KIZI ŞEHNAZ</h1>

  <p class="normal">1928 doğumlu olan Bursa Cezaevi müdürünün kızı Şehnaz, sık sık cezaevine gelir. Nâzım’dan edebiyat dersleri alır. Onun bazı şiirlerinin dışarı çıkmasını sağlar.</p>

  <p class="normal">Nâzım Hikmet, Piraye’ye yazdığı bir mektupta Bursa Cezaevi Müdürü Tahsin Akıncı’nın kızı Şehnaz için destek ister:</p>

  <p class="normal">“Karıcığım,</p>

  <p class="normal">Uzun mektubunu aldım, canıma can katıldı. Evvela işleri konuşalım:</p>

  <p class="normal">1- Müdür Beyin kızı bize geçen yıl göndermiş olduğunuz şartlara haizdir. Bursa Necatibey Kız Enstitüsünün üçüncü sınıfını bu yıl bitiriyor. Şartlardan biri buydu. Tamam. 8.8.928 yılında, İzmir’de doğmuştur, yaşı müsait. Adı: Şehnaz Akıncı... Adresi: Bursa Cumhuriyet Caddesi No: 300. Girmek istediği yer: Ankara İsmet Paşa Kız Enstitüsü’ne leyli olarak...”</p>

  <p class="normal">(Nâzım Hikmet, Piraye’ye Mektuplar-2 s. 44-45)</p>

  <p class="normal">Nâzım Hikmet’in Şehnaz’ı göndermek istediği Ankara İsmet Paşa Kız Enstitüsünün o yıllardaki felsefe öğretmeni Nazife Cemgil’dir. Nâzım Hikmet Bursa’da hapistedir. Cezaevi Müdürü Tahsin Akıncı’nın kızı Şehnaz, Nazife Hanım’ın öğrencisi olur. Sabiha Sertel, <span class="ideitalik">Tevfik Fikret İdeolojisi ve Felsefesi</span> adlı kitabını Bursa’ya, Nâzım’a göndermek ister. Bu nedenle Nazife Hanım, öğrencisine bir mektup yazarak babası aracılığıyla kitabın iletilmesini sağlar. Daha sonra okulda yapılan bir aramada mektup, Şehnaz Akıncı’nın dolabında bulununca Nazife Hanım, kovuşturmaya uğrayıp başka bir okula sürülür...</p>

  <p class="solbaslik">Şehnaz Hanım Nâzım İçin Destek İsteyenler Arasında</p>

  <p class="normal">8 Nisan 1950 tarihinde, Nâzım Hikmet Bursa Cezaevinde açlık grevine başlar. Bu nedenle İstanbul’a nakledilir. Nâzım’ın affedilmesi için imza kampanyası başlatılır.</p>

  <p class="normal">15 Mayıs 1950 tarihinde İstanbul Yüksek Tahsil Gençlik Derneği, <span class="ideitalik">Nâzım’ı Kurtarınız</span> başlıklı bir bildiri dağıtır ve Lâleli’deki Çiçek Palas Oteli’nin salonunda bir toplantı düzenler. Bir dönemin Bursa Cezaevi Müdürü olan Tahsin Akıncı’nın kızı Şehnaz Akıncı, düzenlenen toplantıda Nâzım’dan bir şiir okur ve <span class="ideitalik">Yaşasın komünizm</span> diye bağırır. Polisler, Şehnaz Hanım’ı alıp götürürler. Olaylı toplantıdan sonra Nazife Cemgil ve öğrencisi Şehnaz Akıncı gözaltına alınır.</p>

  <p class="normal">Çıkarıldıkları mahkemeyi izleyenler arasında o yıllarda henüz stajyer olan Avukat İlhan Selçuk da vardır... Yargılama sonucu hüküm giyen Şehnaz Hanım, sonraki günlerde memuriyetten uzaklaştırılır.</p>

  <p class="normal">Hasan Tahsin Akıncı, halasını şu satırlarla anlatır:</p>

  <p class="normal">“Halam Şehnaz, Nâzım’ın hayranıydı. Onun şiirlerinden bazılarını dışarı çıkaran da Şehnaz halammış. Kız Enstitüsü mezunu olan halamın tayini ilk olarak Antalya’ya çıkar. Sonraki yıllarda İstanbul’a gelir. İstanbul’da ona Nâzım Hikmet’in yakınları; fakat bunlar içinde özellikle Baştımar ailesi sahip çıkar. Öğretmenliği bırakan halam, terziliğe başlamış ve daha sonraki yıllarda Paris’e gitmiş. Bursa’da Nâzım Hikmet’i ziyarete geldiği zaman tanıştıkları ünlü ressam Abidin Dino, Paris’te halama sahip çıkmış. Dönemin birçok ünlü ismiyle dost olan halamı, 2004 yılında kaybettik...”</p>

  <div class="calibre1" id="calibre_pb_95"></div>
</body>
</html>
