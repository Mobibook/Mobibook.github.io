<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_10">NÂZIM HİKMET, CEMAL NADİR İÇİN BURSA’YA GELİR</h1>

  <p class="normal">1936 yılının Mayıs ayında Cemal Nadir, memleketi Bursa’da karikatür sergisi açmaya karar verir. Mayıs ayının bir pazar günü Nâzım Hikmet, bu kez Akşam gazetesinin muhabiri olarak Bursa’dadır. Sergiyi izlemeyi, haberini yapmayı, arkadaşlık ve gazetecilik görevi olarak gören Nâzım Hikmet, vapurla Yalova’ya, oradan da otobüsle Bursa’ya gelir.</p>

  <p class="normal">Bugünün Bursası’nda hâlâ işlevsel olan Tayyare Kültür Merkezi’nin sergi salonu, hıncahınç doludur. Nâzım Hikmet, arkadaşını öper, kutlar. Karikatürleri tek tek inceler, sergiye gelenlerle sohbet eder, yapılan konuşmaları dinler, not eder ve İstanbul’a döner...</p>

  <p class="normal">Bu yolculuk; Nâzım Hikmet’in Bursa’ya <span class="ideitalik">kelepçesiz gelip kelepçesiz gittiği</span> son yolculuktur...</p>

  <p class="normal">Dönüşte, 23 Mayıs 1936 tarihli Akşam gazetesinde <span class="ideitalik">Cemal Nadir’in Sergisi</span> başlığı altında Orhan Selim imzasıyla şunları yazar:</p>

  <p class="normal">“Pazar günü saat: 17.00’da Bursa’da Cemal Nadir’in karikatür sergisi açıldı.</p>

  <p class="normal">İlk sözü Cemal Nadir söyledi:</p>

  <p class="normal">‘Karikatür, dedi, tıpkı öteki sanat şubeleri gibi sadece eğlenmek, eğlendirmek ve sadece ’artistik bir tezahür’ diye yapılmaz. Karikatür de tıpkı öteki sanat şubeleri gibi ciddi bir iştir. Yalnız sosyal bir verim değil, aynı zamanda sosyetede faal bir rol oynayan, muayyen bir vazife gören artistik bir faaliyettir...’ dedi.”</p>

  <p class="normal">Cemal Nadir’in en sevilen tiplemesi <span class="ideitalik">Amcabey</span>’dir. Yuvarlak göbekli, kısa bacaklı, melon şapkalı, minicik şemsiyesini elinden düşürmeyen bir adam <span class="ideitalik">Amcabey</span>... En çetrefil durumları bile kendine özgü bir espriyle yumuşatırdı.</p>

  <p class="normal">1902’de Bursa’da yoksul bir emekçi ailenin çocuğu olarak dünyaya gelen çağdaş Türk karikatür sanatının öncüsü Cemal Nadir (Güler), Bursa Lisesindeki öğreniminden sonra bir süre tabelacılık ve resim öğretmenliği yapar. İlk karikatürleri, Sedat Simavi’nin Diken adlı mizah dergisinde yayımlanır (1920). Akbaba dergisine gönderdiği karikatürü ilgi çeker. Akşam gazetesi sahibi Necmettin Sadak, 1928 yılında Cemal Nadir’i İstanbul’a çağırır ve ona iş verir. Cemal Nadir, Akşam gazetesinde 17 yıl boyunca çalışır.</p>

  <div class="calibre1" id="calibre_pb_31"></div>
</body>
</html>
