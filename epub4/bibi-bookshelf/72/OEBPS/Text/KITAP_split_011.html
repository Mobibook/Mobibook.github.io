<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3">BURSA HEYKEL’DE NAİL VAHDETİ’YLE AYNI KELEPÇEDE</h1>

  <p class="normal">1910 yılında Ula’da doğan N. Vahdeti, 1925’te o dönem Tanpınar’ın da öğretmenlik yaptığı Konya Lisesinde okumuş; edebiyatla ve siyasetle ilgilenmiştir. <span class="ideitalik">Halka Doğru</span> dergisinde yayımlanan <span class="ideitalik">Alev Yağmuru</span> şiiri nedeniyle Konya’da gözaltına alındığında 17 yaşındadır. Bu şiir, onun Nâzım Hikmet’le dostluğunun da başlangıcı olacaktır. Nâzım Hikmet bu şiiri, <span class="ideitalik">Hareket</span> dergisinde yayımlatacak, şiir nedeniyle N. Vahdeti hakkında soruşturma açılacaktır...</p>

  <p class="normal">Liseyi bitirip İstanbul’da önce tıp, sonra hukuk fakültelerine giren N. Vahdeti, okula devam etmez. <span>Cumhuriyet</span> gazetesinde çalışmaya başlar. Yine o yıllarda Nâzım Hikmet’le <span>1+1=1</span> adlı kitabı yayımlarlar.</p>

  <p class="normal">1970’ten sonra Muğla’ya (Akyaka) yerleşen N. Vahdeti, Akyaka’da kıyı şeridinde beton yerine ahşap binalar inşa ederek çevreye saygılı mimariye öncülük yaptığı için 1983 yılında “Ağa Han Dünya Mimarlık Ödülü”ne değer görülür.</p>

  <p class="normal">Cumhuriyet Dönemi aydın kuşağın son temsilcilerinden biri olan N. Vahdeti, 10 Ekim 2008’de doksan sekiz yaşında yaşamını yitirir. N. Vahdeti, çevreci&nbsp;yapılarıyla birlikte <span>Üç Hapishaneden Mektuplar, Tan Gazetesi Yazıları, Geleneksel Mimarinin Şiiri</span> gibi eserlerini, bizlere miras bırakır...</p>

  <p class="normal">“Böyle zamanlarda mahpusane, yaşıyor mu, ölü mü, âdeta fark edilmiyor. Bu, hani, hani içeri akan yaralara benziyor, bir yandan; görünürde damla kan yok ama anlayan, görebilen, duyabilen için, yara işliyor biteviye!”</p>

  <p class="normal">(N. Vahdeti Çakırhan, “Üç Hapishaneden Mektuplar-Canım Halet’çiğim”, s. 129)</p>

  <p class="normal">1933 Ağustosunun yirmi yedisi, Heykel’deki Bursa Ağır Ceza Mahkemesinin önü (şu anki Bursa Kent Müzesi) ana baba günüdür. Toplam yirmi beş mahkûm, jandarma gözetiminde ve ikişerli kelepçeli olarak Bursa Ağır Ceza Mahkemesine girerler. Nâzım, bir başka şairle N. Vahdeti Çakırhan’la aynı kelepçeyi paylaşır. Nâzım’la ilk kez 1929 yılında Sirkeci-Cağaloğlu arasında bulunan Meserret Kıraathanesinde karşılaşan N. Vahdeti, şimdi Bursa’da yine onunladır.</p>

  <div class="calibre1" id="calibre_pb_12"></div>
</body>
</html>
