<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_24">NÂZIM HİKMET, HAŞİM İŞCAN’DAN ŞİKÂYETÇİ OLUR</h1>

  <p class="normal">Haşim İşcan,1933’te Siverek kaymakamlığı ile başlayan yöneticilik yaşamını Tekirdağ, Erzurum, Antalya, Bursa ve Samsun illerinde valilik yaparak sürdürmüştür. Onun Bursa Valiliği, 14.09.1945 - 01.08.1950 tarihleri arasındadır.</p>

  <p class="normal">Bursa Valisi Haşim İşcan’ın; dokumacıların yıl sonu kârlarından alacakları payları, kurduğu <span class="ideitalik">Bursa’yı Güzelleştirme Cemiyeti’</span>ne aktarması ve mahkûmların kooperatif üyesi olamayacaklarını öne sürmesi üzerine Nâzım Hikmet, dönemin valisinden şikâyetçi olur. Mahkûmlar, o yıllarda dokuma tezgâhları ve pamuk ipliğini Ticaret Bakanlığının emriyle alıyorlardır. Nâzım Hikmet’in dokuma işçisi ve kooperatif üyesi olarak yaptığı şikâyet Ticaret Bakanlığına ulaşmış ve olayın yerinde incelenmesi için müfettiş görevlendirilmiştir.</p>

  <p class="normal">Bakanlık müfettişi Taha Toros; hem vali hem Nâzım Hikmet’le görüşmek ama aynı zamanda şikâyeti yerinde incelemek üzere Bursa’ya gönderilmiştir...</p>

  <p class="normal">Nâzım’ın Bursa Cezaevinde dokuma işini birlikte yürüttüğü mahkûmlardan biri de o yıllardaki koğuş arkadaşı olan Alaaddin Özedar’dır.</p>

  <p class="normal">“Cezaevinde dokumacı mahkûmlardan, Nâzım Hikmet’le Alaaddin Özedar aynı odada kalıyordu. İkisi de Batı dillerine aşina, kültürleri renkli kişilerdi.</p>

  <p class="normal">Benim müfettiş olarak şikâyetlerini dinlemek üzere gittiğimde Nâzım Hikmet, arkadaşı Alaaddin Özedar’ın portresi üzerinde çalışıyordu.”</p>

  <p class="normal">(Taha Toros, Nâzım Hikmet, s. 151)</p>

  <p class="normal"><span class="ideitalik">“Vagonlar geliyorlar sallanarak.</span></p>

  <p class="normal"><span class="ideitalik">‘– Usta!..’</span></p>

  <p class="normal"><span class="ideitalik">Alaeddin</span> döndü kömürcü İsmail’e</p>

  <p class="normal"><span class="ideitalik">“– Ne var İsmail?”</span></p>

  <p class="normal"><span class="ideitalik">“– Usta ne olacak bu harbin sonu?”</span></p>

  <p class="normal"><span class="ideitalik">“– İyi olacak.”</span></p>

  <p class="normal"><span class="ideitalik">“– Nasıl yani?”</span></p>

  <p class="normal"><span class="ideitalik">“– Yemekli vagonda rakı içeceğiz.”</span></p>

  <p class="normal"><span class="ideitalik">“– Biz mi?”</span></p>

  <p class="normal"><span class="ideitalik">“– Biz.”</span></p>

  <p class="normal">...</p>

  <p class="normal">(Nâzım Hikmet, Memleketimden İnsan Manzaraları, s. 30)</p>

  <div class="calibre1" id="calibre_pb_79"></div>
</body>
</html>
