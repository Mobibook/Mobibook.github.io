<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_59">HEM TERZİ HEM GEZEK RUŞEN EŞREF BEKTÖRE</h1>

  <p class="normal">1905 Bursa doğumlu, felsefe ve bilim kitapları okumaya meraklı, maceraperest; yaşamı boyunca en büyük tutkusu Paris’e gitmek olan Ruşen Eşref, Fransız edebiyatı ve Fransız kültürü hayranı...</p>

  <p class="normal">Ruşen Eşref hem Bursa gezeğinin hem de Bursa’daki Dağcılık Kulübünün müdavimlerinden biri. O, aynı zamanda bir <span class="ideitalik">hayali,</span> bir <span class="ideitalik">ortaoyuncu</span>...</p>

  <p class="normal">Bursa’da bir Ermeni terzinin yanında işe başlar. Terziliği geliştirmek; ama aslında Paris’e gitmek düşünü gerçekleştirmek için İstanbul’a gider. 1930’lu yılların başında, babasının ricası üzerine yeniden Bursa’ya yerleşir. Paris düşü yarım kalan Ruşen Eşref, Bursa’da Tahtakale semti civarında İnebey Hamamı’nın hemen yanında terzi dükkânı açar.</p>

  <p class="normal">Yalçın ve Nuran Bektöre kardeşler anlatmakla bitiremiyorlardı hayat dolu babalarını. Biri söze başlarken diğeri unuttuğu bir anıyı hatırlayarak yeniden söze giriyordu...</p>

  <p class="normal">“Nâzım Hikmet’in Bursa’ya getirildiğini öğrenmişti babam. İstanbul’da kaldığı yıllarda hem onun kitaplarıyla hem de bazı dostlarıyla tanışmış; 1930’larda Darülbedayide (İstanbul Şehir Tiyatrosu) onun <span class="ideitalik">Kafatası</span> adlı oyununu izlemişti.</p>

  <p class="normal">Babam ilk dükkânı bir zamanların Bursa’daki önemli otellerinden biri olan Luca Palas Oteli’ne çok yakındı. O yıllarda Luca Palas’ın altında öğretmenler kıraathanesi vardı. Babam, İstanbul’dan Nâzım Hikmet’i görmeye gelenlere bu otelde yer ayırtır, onlara yardımcı olurdu. Luca Palas’ta yer bulunmadığında Ada Palas Oteli’ne götürürdü.</p>

  <p class="normal">Nâzım Hikmet’i cezaevinde ziyaret eden babam, onun İnebey Hamamı’na da getirildiğini anlatırdı. Nâzım Hikmet, babama ‘Ruşen Usta’ diye seslenirdi.</p>

  <p class="normal">Babam, Nâzım Hikmet’e kıyafet dikerdi. Babam, onun uzun süre giydiği kaputlardan birini de içeride üşümesin diye özene bezene diktiğini anlatırdı bize...”</p>

  <div class="calibre1" id="calibre_pb_235"></div>
</body>
</html>
