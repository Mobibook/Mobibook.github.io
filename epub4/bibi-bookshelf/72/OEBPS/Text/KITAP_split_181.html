<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_47">NİYAZİ’NİN ADI NÂZIM OLUR...</h1>

  <p class="normal">Tavşan Selim’i öldüren kişi veya kişiler bulunamayınca, onunla önceden sorunu olan dört beş köylüyle birlikte Ahmet Atak da gözaltına alınır. 1942 yılında çıktığı ilk duruşmada tutuklanan Ahmet Atak, Bursa Cezaevine gönderilir. İki buçuk yıl süren yargılanma sonucunda suçsuz olduğu anlaşılıp 1945 yılının sonuna doğru serbest bırakılır. Üç yıla yakın bir zaman cezaevinde kalan Ahmet Atak; yaşamının bu kesitini “kaybedilmiş” değil, “kazanılmış” yıllar olarak değerlendirir. Çünkü o içeride, Nâzım Hikmet’le tanışmış, onun öğrencisi olmuştur...</p>

  <p class="normal">Basının Nâzım Hikmet adından söz etmeye çekindiği; Nâzım’la hapis yatıp dışarı çıkanların “komünizm propagandası” yaptıkları iddiasıyla yeniden içeri alındıkları bir dönemde Ahmet Atak, üç yaşına yeni giren oğlu Niyazi’nin adını Nâzım olarak değiştirir...</p>

  <p class="normal">Kıranışıklar’da uzun yıllar muhtarlık yapan Nâzım Atak, yetmiş yaşında olmasına rağmen köyündeki her güzelliğin mimarlarından biridir...</p>

  <p class="normal">Mudanya’ya bağlı Trilye köyünde altı ay boyunca eğitim gören Ahmet Atak, köylülerin anlatımına göre takım elbise, kravatla köye döner. O, artık bir eğitmendir... Nâzım Hikmet, içeride mahkûmları; Ahmet Atak, dışarıda köy çocuklarını eğitir... İnsana olduğu kadar ağaca ve ormana da değer veren Ahmet Atak, köyün çıkışındaki çam ormanının dikilmesine de öncülük eder...</p>

  <p class="solbaslik">Kıranışıklar Köylülerinin Nâzım Sevdası...</p>

  <p class="normal">Uludağ’ın eteklerinde, köpük köpük bulutlara komşu bir köydür Kıranışıklar... Keles’in yedi kilometre kadar güneyinde, aykırı bir köy...</p>

  <p class="normal">Yakın bir zamana kadar adını kan davalarıyla duyuran köy, seksenli yıllardan sonra siyasi yapısıyla dikkatleri çeker...</p>

  <p class="normal">Türkiye genelinde yüzde doksanın üzerinde “evet” oyuyla kabul edilen 1982 Anayasası’na, Kıranışıklar köylüleri de“hayır” der, tıpkı Müşküle köylüleri gibi...</p>

  <p class="normal">Nâzım Hikmet’in 110. doğum yılında, mezarının köylerine getirilmesi için kampanya başlatan Kıranışıklar köylüleri, Nâzım için bir de çınarlık dikerler...</p>

  <div class="calibre1" id="calibre_pb_182"></div>
</body>
</html>
