<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_77">BURSA CEZAEVİNİN TARİHİ</h1>

  <p class="normal">Bursa Cezaevi; 19. yüzyıl sonunda dini bir yapı kimliğinde, Akdeniz mimarisi karakterinde ve kâgir yapı tekniğiyle Alman uyruklu bir kadın mimar tarafından inşa edilmiştir. Binanın kullanım biçimiyle ilgili farklı bilgiler bulunmaktadır. Bursa Kültür ve Tabiat Varlıklarını Koruma Bölge Kurulu arşivinde, binayla ilgili envanter kayıtlarını incelediğimizde bu tarihi binanın; Zekeriya Efendi ve Sinanbey vakıflarından hazine mülkiyetine geçtiği, 4. 12. 1934 tarihinde kapalı cezaevi ve tutukevine dönüştürüldüğü yazılmaktadır.</p>

  <p class="normal">Başbakanlık Osmanlı arşivindeki belgeleri incelediğimizde ise, Bursa Hapishanesi inşaatının 1915 yılında devam ettiğini, tayyareyi andıran binanın 1934’ten önce cezaevi olarak kullanıldığını görürüz. UÜ Fen Edebiyat Fakültesi Atatürk İlkeleri ve İnkılâp Tarihi Bölümünden Dr. Turgay Akkuş’un Başbakanlık Osmanlı arşivini tarayarak ulaştığı belgede Bursa Cezaevi ile ilgili şu bilgiler yer almaktadır:</p>

  <p class="normal"><span class="ideitalik">“20 Kanun-ı evvel 1330 (2 Ocak 1915) tarihli mezkure veçhile Bursa Hapishanesi inşaatı hakkında tetkikat ifası için mahalline azimetle ifayı vazife olunmuş ve neticede tetkikat bervechi ati arz edilmiştir.”</span></p>

  <p class="normal">Yedi maddeden oluşan belgenin birinci maddesinde, Bursa Hapishane binası için istimlâk edilen arsanın Bursa eteklerinde ve Demirtaş İstasyonu Caddesi üzerinde olduğu belirtilmektedir.</p>

  <p class="normal">“<span class="ideitalik">Bursa Daire-i Belediye Mühendisliğinin onaylanmış haritaya nazaran mahallinde yapılan ölçümde, arazinin 26 dönüm iki evlik miktar olduğu görülmüştür.”</span></p>

  <p class="normal">(BOA. DH. MB. HPS./ Dâhiliye Mebani Hapishane D. 113 / 22 , -25 Safer 1333 / 12 Ocak.1915)</p>

  <p class="normal">İttihat ve Terakki iktidarı, 1911 yılında temelleri atılan ve 1917 yılında faaliyete geçen “hapishaneleri iyileştirme projesi” kapsamında, bundan böyle vilayetlerde inşa edilecek hapishanelerin hepsinin aynı tarz ve aynı şekilde, ihtiyaca uygun olarak yapılacağına dair bir karar alır. <span class="ideitalik">Hapishaneler İdare-i Umumiye Müdürlüğü tarafından yürütülen inceleme çalışmalarına göre Bursa</span> <span class="ideitalik">Cezaevi, 1917 Kasımında bitmek üzeredir.”</span></p>

  <p class="normal">(BOA. DH. MB. HPS. Dosya No. 69 Gömlek No. 26)</p>

  <p class="normal">Nâzım Hikmet ve Faik Bercâvi’nin anıları ve mektupları ile cezaevinde hapis yatan diğer mahkûmların cezaevi fotoğrafları ve Başbakanlık Osmanlı Arşiv belgelerindeki bilgiler örtüşürken Bursa Kültür ve Tabiat Varlıklarını Koruma Bölge Kurulunun cezaevi envanter kaydının “binanın cezaevi olarak kullanım tarihiyle ilgili bilgilerinde” çelişkiler bulunmaktadır.</p>

  <p class="normal">Doğal ve Kültürel Varlıkları Koruma Kurulu Envanterinde cezaevinin fiziksel özellikleriyle ilgili bilgilerin kaydı şu şekildedir:</p>

  <p class="normal">“Bursa ili, Osmangazi ilçesi, pafta:176, ada: 1454, parsel: 7 mimarî çağı: Son Osmanlı Dönemi. “Birinci derecede korunması gereken anıtsal yapı...”</p>

  <p class="normal">Envanterin “gözlemler” bölümünde ise: “Yapıyı özgün kimliğine kavuşturacak gerekli restorasyonu yapılarak Adliye hizmet binası olarak kullanılması Bursa kentinde bulunan kamu yapıları ve sivil mimarlık örnekleri içinde Bursa kent bütünündeki yerleşim ilkeleri ve ağırlıklarını ortaya koyan temel yapı özelliğinin devam etmesine en büyük katkıyı sağlayacaktır” denmektedir.</p>

  <p class="normal">23.9.1990 tarihli bu envanterin ikinci sayfasında ise binanın yıkılmaması ve Adalet Sarayı olarak kullanılması önerilmektedir.</p>

  <div class="calibre1" id="calibre_pb_301"></div>
</body>
</html>
