<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_20">ANTEP CANAVARI</h1>

  <p class="normal">Yıl, bin dokuz yüz kırk bir. Sabaha karşı Bursa’ya ulaşan mahkûmları, tarihi binanın önünde onlarca polis ve jandarma beklemektedir. Bursa Cezaevine girer girmez üstleri soyulup tek bir donla kalakalan Abdullah ve arkadaşları, cezaevinin zemin katında bulunan kanalizasyona atılırlar. Küfürler, hakaretler...</p>

  <p class="normal">Antep Canavarı olarak anılan Abdullah Palaz, 740 yıl hapis cezasının yanında dört kez idam cezası almış, otuz sekiz ayrı cezaevinde toplam kırk sekiz yıl hapis yatmıştır. Üç yüzle beş yüz arasında yaralama olayına karışan Abdullah Palaz’ın kayıtlara geçmiş cinayet sayısı kırk üçtür. Onun, yaralama ve öldürme olayına karışmadığı tek dönem, Bursa’da Nâzım Hikmet’le aynı koğuşta kaldığı o kısa dönemdir.</p>

  <p class="normal"><span class="ideitalik">“...</span></p>

  <p class="normal"><span class="ideitalik">Antepliler silâhşor olur,</span></p>

  <p class="normal"><span class="ideitalik">uçan turnayı gözünden</span></p>

  <p class="normal"><span class="ideitalik">kaçan tavşanı ard ayağından vururlar</span></p>

  <p class="normal"><span class="ideitalik">ve arap kısrağının üstünde</span></p>

  <p class="normal"><span class="ideitalik">taze yeşil selvi gibi ince uzun dururlar.</span></p>

  <p class="normal"><span class="ideitalik">Antep sıcak,</span></p>

  <p class="normal"><span class="indentmetinitalik">Antep çetin yerdir.</span></p>

  <p class="normal"><span class="ideitalik">Antepliler silâhşor olur.</span></p>

  <p class="normal"><span class="ideitalik">Antepliler yiğit kişilerdir.</span></p>

  <p class="normal"><span class="ideitalik">...”</span></p>

  <p class="normal">(Nâzım Hikmet, Kuvayi Milliye, s. 17)</p>

  <p class="normal">“Sen haksızlıkların üzerine silahla gidiyorsun. İnsan sevgini, haksızlık yapanı öldürerek göstermek istiyorsun. Ben bu işi kalemimle yapıyorum. Kalemimle anlatıyorum. Senin silahın patladığı yerde kalır. Benim kalemim ise bu haksızlıkları anlatarak bir gün bu düzeni patlatır, anladın mı?’</p>

  <p class="normal">Hiçbir şey anlamamıştım ama bu dev gibi adamı çok sevmiştim...</p>

  <p class="normal">Nâzım Baba, günde on dakika konuşuyorsa on beş saat yazı yazıyor. Bize okuyor yazdıklarını. Okuduklarını yavaş yavaş da anlamaya başladık. Söylediği sözler çok hoşumuza gidiyor. Bu arada ben avukatım vasıtasıyla Nâzım Baba’nın yazdığı bazı yazıları dışarı çıkarıyorum, söylediği adrese ya da kişilere göndertiyorum.”</p>

  <div class="calibre1" id="calibre_pb_66"></div>
</body>
</html>
