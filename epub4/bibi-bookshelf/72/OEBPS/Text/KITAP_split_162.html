<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_42">FİDYEKIZIK’TAN EYÜP AĞA</h1>

  <p class="normal">Cezaevine birkaç kez girip çıkmış, marangoz atölyelerinde çalışmış, Bursa Cezaevi ağalarından Eyüp Ağa’nın, aynı zamanda Nâzım Hikmet ve Balaban’ın resimlerinin tahta kasnağını yapan usta olduğunu Balaban’ın anılarından anlamaktayız:</p>

  <p class="normal">“Ustam Nâzım Hikmet’e kendimi göstermek hırsıyla aynaya bakarak kendi portremi yapmaya karar verdim. Marangoz Eyüp ustanın yanında bir kasnak yaptım. Bu çatıya gerdiğim bezi, tutkallı üstübeçle muşamba yaptıktan sonra aynanın karşısına geçip kendi kendimi model aldım...”</p>

  <p class="normal">Laz Eyüp, Nâzım Hikmet’le Bursa Cezaevindeki ilk hapisliğinde tanışmış... Yıl, bin dokuz yüz otuz üç...</p>

  <p class="normal">Laz Eyüp, o yılların Bursa Cezaevini şu cümlelerle anlatır:</p>

  <p class="normal">“İçerde bir ağalık sistemi vardı. Fakir mahkûmların ekmekleri dahi ağalara bağlıydı. Kumar oynanır ve bunun karşılığında ağalara haraç verilirdi. Nâzım, bunlara dayanamıyordu. İmralı’da yattığım bir gün hasta olarak revire getirildim, bir yandan da tedavi görüyordum. O sırada hapishane ağalarından biri Nâzım’a bir plan hazırlamış. ‘Bu Nâzım, burada olduğu sürece biz rahat edemeyiz. Bunu kaldıralım ortadan...’</p>

  <p class="normal">Tabii bu benim kulağıma geldi. Bunu bana söyleyen adamdan bu planı hazırlayanların isimlerini aldım. Adlarını hâlâ unutmadım: Biri Kayapa’dan Ali, biri Eşkelli Mustafa, biri gene Kayapa’dan Ömer, gene Kayapa’dan İsmail, İnegöl Mudal’dan Ömer. Daha da var, geçmiş gün unutmuşum. Bu isimleri veren:</p>

  <p class="normal">’Aman’ dedi,’benden duymuş olma’</p>

  <p class="normal">Demek bana söylememiş olsanız, bu iş olacaktı he mi?’</p>

  <p class="normal">‘Olacaktı’ dedi.</p>

  <p class="normal">‘Çağırdım bunları. Birbirimizi iyi tanırız. Bunlar, benim hatırımdan pek de çıkmazlar. Bunlarla bahçede biraz gezindikten sonra konuyu açtım...”</p>

  <p class="normal">(Aydın Aydemir, Nâzım Nâzım, s. 219)</p>

  <p class="normal">Eyüp Gültekin, cezaevinde sözü geçen biridir. Bursa’da geniş bir akraba ve ahbabının olması, idamla yargılanması, ona insanlar üzerinde farklı bir üstünlük kazandırmıştır. Laz Eyüp, bir gün cezaevi bahçesinde topladığı ağalara:</p>

  <p class="normal">“Cezaevinde fakirleri koruyan, herkese iyilik yapan Nâzım’ı öldürdüğünüzde; bunu işitenler sizin hakkınızda ne düşünür. Vicdanınız buna el verecek mi?” der... Ağaların böyle bir şeye yeltenmeleri durumunda karşılarında kendisini ve tüm hanesini bulacaklarını söyler. Bunun üzerine plan bozulur ve cezaevi ağaları, Nâzım’ı öldürmekten vazgeçerler. Gültekin, bu olayı Nâzım Hikmet ürkmesin diye, ona hiçbir zaman anlatmaz.</p>

  <div class="calibre1" id="calibre_pb_163"></div>
</body>
</html>
