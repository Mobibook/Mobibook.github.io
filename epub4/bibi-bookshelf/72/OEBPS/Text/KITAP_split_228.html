<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_57">MAVİŞ KAPTAN</h1>

  <p class="normal">Aslen Gürcü, ailesi Doksan Üç Harbi’nden sonra Batum’dan göç eden Hüseyin Maviş, 1913 yılında Gemlik’te doğar. Hüseyin Maviş’in oğlu Bahtiyar, babasının 1946 yılında adam vurmaktan dolayı Bursa Cezaevine girdiğini, on iki yıl hapis cezasına çarptırıldıktan sonra <span class="ideitalik">Menderes Affı</span> olarak bilinen aftan yararlanarak 1950 yılında dışarı çıktığını belirtiyor.</p>

  <p class="normal">Nâzım Hikmet, <span class="ideitalik">Maviş Kaptan</span> diye seslendiği Hüseyin’in yağlıboya tablosunu da yapmış. Fakat tabloyu yapmadan önce bir de iddiaya girmişler <span class="ideitalik">“benzetirsin, benzetemezsin”</span> diye... Resmi yapmak için tuval bulunamayınca tahta çerçeve üzerine yulaf çuvalı geren Nâzım, Hüseyin’i karşısına oturtarak başlamış çalışmaya... Önde, gözleri deniz gibi Maviş Kaptan, arkada Bursa Cezaevi... Nâzım Hikmet’in o gün yaptığı resim, bugün Gemlik’te Bahtiyar’ın dönerci dükkânının duvarlarına asılı duruyor.</p>

  <p class="normal">“Bu resim çok badireler atlattı” diyor, oğul Bahtiyar...</p>

  <p class="normal">“Annem tahta çerçevelerinden çıkarıp uzun yıllar sarılı bir şekilde sakladı bu eş hatırasını...</p>

  <p class="normal">Babam, reklamı pek sevmezdi, maddi durumu da iyiydi. Mahkûmlar arasında sözü dinlenirdi. Cezaevinden çıktıktan sonra Karadeniz’de takalarda geçen yaşamı seksen sekiz yaşında son buldu...”</p>

  <p class="normal">Nâzım, memleketinden uzaklarda <span class="ideitalik">Mavi Liman</span> şiirinde bir kaptana seslenirken birlikte hapis yattığı Maviş Kaptan’ı anımsamış mıdır?</p>

  <div class="calibre1" id="calibre_pb_229"></div>
</body>
</html>
