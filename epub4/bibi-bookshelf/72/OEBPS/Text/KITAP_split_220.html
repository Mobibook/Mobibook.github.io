<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_55">“GAZİLİKTEN DEĞİL KOMÜNİSTLİKTEN...”</h1>

  <p class="normal">Ramis Salman’la konuşmaya başladıktan sonra dikkatler onun üzerinde toplanmıştı. 1950 yılında Bursa Cezaevinden çıktıktan sonra Kore’ye götürülen askerlerden yalnızca biriydi Ramis Salman... Onun fotoğrafını çekmeye başladığımda kahvehanede oturanlar: “Ne o, Kore gaziliğinden dolayı mı çekiyorlar fotoğrafını Ramis Dayı?” diye söze karışıp ona nükteli bir edayla laf atmışlardı.</p>

  <p class="normal">Ramis Salman, önce çevresindekilere sonra bize bakındıktan sonra şu hoş ve cesur yanıtı vermişti:</p>

  <p class="normal">“Gazilikten değil, komünistlikten.”</p>

  <p class="normal">Ailesi, Saraybosna kökenli olan Ramis Salman, 1927 Yeniköy (Orhangazi) doğumluydu.</p>

  <p class="normal">“Cezaevi müdürü Saadettin Bey (Görel), o zamana kadar revirde kalan Nâzım Hikmet’e eşyalarını toplayıp hücresine gitme talimatını vermişti. Nâzım Hikmet, bunun üzerine bir dilekçe hazırlayıp müdüre ‘imzala’ demişti. Paniğe kapılan cezaevi müdürü, Savcı İzzet Akçal’a gitmişti. Savcıyla cezaevi müdürü arasında geçen tartışma ve konuşmalar Bursa Hapishanesindeki mahkûmlar arasında kulaktan kulağa dolaşıyordu. İzzet Akçal, cezaevi müdürüne: ’Sen ne yapıyorsun, bunun arkasında bütün bir dünya var!’ demiş, Nâzım Hikmet’le uğraşmamasını öğütlemişti...</p>

  <p class="normal">Nâzım Hikmet, herkesle konuşmazdı. Ciddi adamlarla konuşurdu. Adapazarlı İsmail isimli bir mahkûmu hatırlıyorum. Nâzım Hikmet en çok onunla konuşurdu. Biz, bütün mahkûmlar ona ‘baba’ derdik... Ben emniyetli mahkûmdum, cezaevinde her tarafı dolaşabiliyordum. Hiç unutmam o yıllarda Bursa Hapishanesine yeni giren her mahkûma ‘meydan dayağı faslı’ vardı. Nâzım Hikmet, bunu kaldırtmıştı. Yağlıboyayla uğraşırdı. Mahkûmların resmini yapardı. Benim resmimi yaptırmak istedim ama yirmi beş liram olmadığı için yaptıramamıştım. Bir gün hastalanmıştım ve revir kapalıydı. Birçok kişiye haber salınmıştı. Ancak bana iyi gelecek ilacı bulamamıştım. En son Nâzım Hikmet’e haber ulaştırdılar. Yarım saat içinde ilacım gelmişti. Sonradan öğrendim ki Nâzım hasta olan kim olursa olsun, ne yapar eder, ilaç bulur verirmiş...</p>

  <p class="normal">O yıllarda Gürle köyünden Hüseyin Altın ve Kerim isimli kişiler de içerideydi ve bu kişiler, Nâzım’ın yakın olduğu kişilerdi.”</p>

  <div class="calibre1" id="calibre_pb_221"></div>
</body>
</html>
