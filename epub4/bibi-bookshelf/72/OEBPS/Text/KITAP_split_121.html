<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_32">BURSA CUMHURİYET SAVCILARINDAN İBRAHİM HALİL ATACAN</h1>

  <p class="normal">“Babam,1331 (1915) Urfa doğumlu, diyordu Vedat Atacan... 01.06.1935 tarihinde Urfa Nüfus İdaresince verilen T.C. hüviyet cüzdanının aile ismi, yani lakap ve şöhreti bölümüne Aylesel yazılmıştı... 1948 yılında Aylesel olarak kullanılan soyadımız, Bursa Asliye 2. Hukuk Yargıçlığının 27. 11. 1948 tarih ve 1562/ 623 numaralı ilamıyla Atacan olarak tasdik edilmişti.”</p>

  <p class="normal">1944 yılında yedek subay olarak İstanbul Askerî Hâkimliğine, 1946 yılında Nâzım Hikmet’in tutsaklığını yaşadığı Bursa’ya, cumhuriyet savcısı olarak atanır...</p>

  <p class="normal">“Nâzım Hikmet’le yapılan görüşmeler, cezaevi müdürünün odasının yanı sıra kimi zaman onun bulunduğu koğuşta da olurmuş. Bu görüşmelerden birinde Nâzım babama şunları söylemiş: ‘Halil Bey, en çok neyi istiyorum biliyor musunuz? Üç gün dışarı çıksam, hiç uyumadan Bursa’yı dolaşsam, sonra da dağın tepesinden şehre baksam... Bunu çok istiyorum.’ ”</p>

  <p class="normal">“Nâzım Hikmet’le ilgili olarak annemin de hoş bir anısı vardır: Babam, apandisit ameliyatı için hastaneye yatırılır. Hastane koridorları hareketli... Annem Nimet Atacan da hastanede babamın başında. Annem, yanındakilere bu hareketliliğin nedenini sorar. Orada bulunan bir görevli bu soruyu: ‘Nimet abla, Nâzım Hikmet’i getiriyorlar!’ diye yanıtlar. Annem gerisini şöyle anlatır: ‘Upuzun bir boy, arkaya taranmış saçlarının her telinde bir egemenlik havası varmış gibi, iki jandarma arasında yürüyen bir kişi... Sanki jandarmalar onu değil de o jandarma askerlerini koruyormuş gibi bir görüntü... Kendinden emin olarak koridordan geçti...’</p>

  <p class="normal">Annem Nimet Atacan, ilkokul mezunu. Ancak, yaşadığı bu olayı anlatırken duyduğu heyecan ve yaptığı tasvir, beni öylesine hayran bırakır ve mutlu ederdi ki...”</p>

  <p class="solbaslik">Nâzım Hikmet’ten Hatıra</p>

  <p class="normal">Nâzım Hikmet, Halil Atacan’a çok sevdiğini söylediği kasımpatılarını çizdiği, yağlıboya bir tablosunu hediye etmişti. Ancak o, bir savcının Nâzım Hikmet imzasını taşıyan tabloyu bulundurmasının güçlüklerinden dolayı, tablonun sağ alt köşesine İbrahim Balaban’ın ad ve soyadının ilk harfleri olan” İ.B.” imzasını atmıştı.</p>

  <p class="normal">Vedat Atacan, bu tabloyu yıllarca saklamıştı. Çünkü o tablo, hem babasının hem de Nâzım’ın izlerini taşıyan önemli bir hatıraydı...</p>

  <div class="calibre1" id="calibre_pb_122"></div>
</body>
</html>
