<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_4">BURSALI GAZETECİ İSMET BOZDAĞ’IN TANIKLIĞI</h1>

  <p class="normal">Nâzım Hikmet diğer tutuklularla birlikte Bursa Cezaevine konulmuştur. O, temmuz ve ağustos ayları içinde <span class="ideitalik">Süreyya Paşa ve</span> <span class="ideitalik">Gece Gelen Telgraf</span> davaları için İstanbul’a götürülüp getirilmektedir...</p>

  <p class="normal">Davayı o yıllarda henüz lise öğrencisi ve sonraki yılların ünlü Bursalı gazeteci ve yazarı olarak karşımıza çıkan İsmet Bozdağ da izlemektedir. Bozdağ, Heykel’de Adliye binasının önündeki kalabalık meraklı topluluğu arasında “mavi gözlü hoş bir kişi olan mahkûmu” gördüğünde çevredekilere onun kim olduğunu sorar ve yanıtını alır:</p>

  <p class="normal">“Komünist Nâzım Hikmet!”</p>

  <p class="normal">Bursa Ağır Ceza Mahkemesinde görülen dava oldukça renkli geçer. İsmet Bozdağ’ın anlatımına göre, savcı, Enternasyonal bildirisini Nâzım Hikmet’in yazdığını iddia etmektedir:</p>

  <p class="normal">“Bu beyannameyi sen mi yazdın?” diye soran savcıya, Nâzım: “Hayır!” diye yanıt verir. Savcı, sormaya devam eder:</p>

  <p class="normal">“Kim yazdı?”</p>

  <p class="normal">“Enternasyonal yazdı.”</p>

  <p class="normal">“Sanığa soruldu. Cevaben enternasyonal dendiği için müteakip celseye enternasyonalin celbine ve davanın ertelenmesine karar verildi...”</p>

  <p class="normal">(Raif Kaplanoğlu, “Nâzım Hikmet’in Sedası Bursa Semalarında” Bursa 2000 Pazar, 11 Haziran 2000, s. 3)</p>

  <p class="normal">...</p>

  <p class="normal"><span xml:lang="ar-SA">İlerleyen duruşmalarda daha da ilginç olaylar yaşanmıştır. Bir sonraki duruşmada savcı, adı duruşmaya sonradan eklenen Kadri isminde birinin ü</span>zerinde bulunan Karl Marx’ın bir kitabını da Nâzım Hikmet’in yazdığını iddia etmiştir...</p>

  <p class="normal">“Karıcığım,</p>

  <p class="normal">Bugün duruşmaya çıktık. Senden hâlâ mektup yok. Son aldığım mektup 15 tarihli idi. Müstantik Bey de aynı maddeden tecziyemi istiyor. Fakat kararname çok garip... Mesela Kadri isminde, son defa yakalanan bir adamın üstünde, Karl Marks isminde bir âlimin bundan 60-70 sene evvel yazdığı meşhur bir kitabın el yazmasıyla Türkçesi çıkmış. Bu kitap bundan on sene evvel kadar da Türkçeye resmen tercüme edilip resmen satılmıştı. Müstantik Bey şimdi bunun benim tarafımdan yazılmış olduğunu iddia ediyor...”</p>

  <p class="normal">(Nâzım Hikmet, Piraye’ye Mektuplar -1, s. 39)</p>

  <div class="calibre1" id="calibre_pb_16"></div>
</body>
</html>
