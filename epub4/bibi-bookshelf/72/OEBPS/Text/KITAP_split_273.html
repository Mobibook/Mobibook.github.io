<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KITAP.html</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:ac93ea31-770f-48cb-b039-b7a09a2389bb" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_72">“NÂZIM HİKMET’İ ASKERÎ MAHKEMELERDE VERDİĞİM<br class="chapter" />
  EMİRLERLE OTUZ YILA MAHKÛM ETTİRDİM”</h1>

  <p class="normal">“O zaman Genelkurmay Başkanı olan Mareşal Fevzi Çakmak, ‘komünistlik’ ithamlarından kurtulmak üzere basına verdiği bir demeçte: ‘Nâzım Hikmet’i askerî mahkemelerde verdiğim emirlerle 30 yıla yakın mahkûm ettirdim’ demiştir.”</p>

  <p class="normal">(Kemal Sülker, Nâzım Hikmet’in Gerçek Yaşamı, s. 89)</p>

  <p class="solbaslik">Bursa’daki Son Günler...</p>

  <p class="normal">7 Nisan 1950 tarihli Son Posta gazetesinde Nâzım Hikmet’in Bursa Cezaevinde açlık grevine başlayacağı haberi birinci sayfadan şu cümlelerle verilir:</p>

  <p class="normal">“Nâzım Hikmet yarın açlık grevine başlayacak!</p>

  <p class="normal">Avukatı dün Ankara’da mühim temaslar yaptı ve bir formül teklif etti.</p>

  <p class="normal">Ankara 6 (Hususi muhabirimizden): Bursa Cezaevinde mahkûm bulunan şair Nâzım Hikmet’in Cumartesi günü açlık grevine başlayacağı ve bu grevi önlemek için bugüne kadar muhtelif teşebbüslere geçildiği malûmdur.</p>

  <p class="normal">Yarın başlayacak olan bu greve mâni olmak üzere Nâzım Hikmet’in vekili avukat Mehmet Ali Sebük bu sabah İstanbul’dan şehrimize gelmiştir.”</p>

  <p class="normal">...</p>

  <p class="normal">Bütün bu girişimlerden bir sonuç alınamadığını gören Nâzım Hikmet 8 Nisan 1950’de açlık grevine başlar.</p>

  <p class="normal">8 Nisan 1950 tarihli Son Posta gazetesi önceki gün verdiği haberin devamını “Nâzım Hikmet bugün açlık grevine başlıyor” başlığıyla yine birinci sayfadan verecek, alt başlıkta ise şunlar yazacaktır:</p>

  <p class="normal">“Dün şairi iki doktor muayene etti. Yüksek makamlar nezdinde af teşebbüsleri genişledi. Nâzım Hikmet’in muayenesi için şehrimize (İstanbul) getirileceği bildiriliyor.”</p>

  <p class="normal">Bursa 7 (Hususi muhabirimizden): Şair Nâzım Hikmet’in 8 Nisan’da açlık grevine başlayacağını bildirmiştim. Bugün geç vakit öğrendiğime göre, dostlarının ve arkadaşlarının ve avukatlarının yapmış oldukları muhtelif teşebbüslere ve telkinlere rağmen Nâzım Hikmet kararından vazgeçmemiştir.”</p>

  <p class="normal">Mehmet Ali Sebük, İnönü’yle yaptığı görüşmede Nâzım Hikmet’in durumunun ciddiyetinin farkına varılması için Bursa Cumhuriyet Savcılığına vermiş olduğu dilekçede yer alan hastalıklarını da sıralar:</p>

  <p class="normal">1- Anjin de poatrin</p>

  <p class="normal">Mehmet Ali Sebük, raporunda bu hastalığı Dr. Neşati Üster’in teşhis ettiğini de belirtir:</p>

  <p class="normal">“Müvekkilimde bu hastalık nöbetlerine benzeyen sık sık yinelenen nöbet ve belirtiler vardır. Gerçekten Bursa Adli Tabipliği, Bursa Verem Savaş Dispanseri Başhekimi ve Dâhiliye Uzmanı Neşati Üster ve İstanbul Gureba Hastanesi birinci dâhiliye kliniği şefi Profesör Nebil Bilhan dahi bu hastalığı teşhis ve tespit eylemiş bulunmaktadırlar.”</p>

  <div class="calibre1" id="calibre_pb_274"></div>
</body>
</html>
