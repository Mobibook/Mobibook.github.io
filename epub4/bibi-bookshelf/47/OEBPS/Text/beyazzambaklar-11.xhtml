<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      beyazzambaklar-11
    </title>
    <link href="../Styles/beyazzambaklar.css" rel="stylesheet" type="text/css"/>
  </head>
  <body id="beyazzambaklar" xml:lang="tr-TR">
    <div class="Basic-Text-Frame">
      <p class="baslik-1 bizsmart" id="toc_marker-9">
        <span class="bold bizsmart" xml:lang="tr-TR">Futbol</span>
      </p>
      <p class="govde-metin bizsmart">
        Napoleon’un Fransa’nın idaresine geçişinden sonra Avrupa ülkeleri arasında savaşlara rastlanmamıştır. <span class="bold bizsmart" xml:lang="tr-TR">Napoleon,</span> birçok Avrupa ülkesiyle savaşıyor ve en çok da İngiltere’yi yenilgiye uğratmak istiyordu. Diğer taraftan İngiltere de, <span class="bold bizsmart" xml:lang="tr-TR">Napoleon</span>’u tahtından indirmek için her çareye başvuruyordu.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Napoleon,</span> Rusya’yı da savaşmakla tehdit ediyordu. Rus­ya, Fransızlar’la bir savaş çıkar endişesiyle 1808’de İsveç’le yaptığı savaşa son verdi. Fakat Rusya’nın endişesi gerçekleşti ve Fransa’yla aralarında o ünlü korkunç savaş başladı. <span class="bold bizsmart" xml:lang="tr-TR">Napo­leon</span> yirmi milletin kuvvetlerinden oluşan ordusuyla Rus­ya’nın üzerine yürüdü. Moskova’ya kadar ilerledi. Ancak bu­rada bozguna uğradı ve Rusya’dan geri çekilmek zorunda kaldı.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Napoleon</span> gücü tükenmiş ve çaresiz bir hâlde Fransa’ya döndü. Bir süre sessiz kalarak eski ihtişamını ve kudretini ye­niden kazanmaya çalıştı. Fakat bu kez de İngilizler tüm Av­rupa’yı <span class="bold bizsmart" xml:lang="tr-TR">Napoleon</span>’a karşı ayaklandırarak, bütün gücünü ez­diler. İngiltere’ye esir düşen <span class="bold bizsmart" xml:lang="tr-TR">Napoleon, Sainte-Helene</span> <span class="bold bizsmart" xml:lang="tr-TR">Adası</span>’na sürgüne gönderildi.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Napoleon</span>’un ardı arkası kesilmeyen savaşlarından artık bıkmış olan Avrııpa ülkeleri bu sonuca çok memnun oldular ve İngiltere’nin yenilgi bilmeyen kudretine hayran oldular. Tüm Avrupa, İngilizler’i taklit etmeye başladı. İngilte­re’nin her şeyi artık moda olmuştu.
      </p>
      <p class="govde-metin bizsmart">
        Ancak çocuklar, büluğa ermemiş gençler ve orta yaş kesi­mi herşeyi taklid ederken, çoğunlukla sigara ve içki kullanma, kaba konuşma gibi olu<a id="Anchor-9"/>msuz yönlerini taklit ediyorlardı.
      </p>
      <p class="govde-metin bizsmart">
        Henüz kültür ve medeniyet alanında ilerleyememiş mil­letler de İngilizler’in komik ve zararlı davranışlarını alarak, İngiliz toplumunun kötü birer kopyası durumuna düştüler.
      </p>
      <p class="govde-metin bizsmart">
        Zenginler ve ekonomik durumu iyi olanlar, İngilizler gibi at yarışlarında yüksek miktarda paralar harcamaya, sodayla viski içmeye, İngiliz modasına göre giyinmeye, ve saçlarına onlar gibi şekil vermeye başladılar.
      </p>
      <p class="govde-metin bizsmart">
        Gençlik ise kendini İngiliz sporlarına ve daha da kötüsü futbola kaptırmıştı. Eğitimlerini henüz tamamlamamış olan Avrupa gençleri arasında futbol âdeta bir din olmuştu.
      </p>
      <p class="govde-metin bizsmart">
        Diğer ülkelerin gençliği de bundan etkilenerek futbolu bir ibadet şekline soktular. Bundan daha da zevk alanlar futbolu bir bilim ve sanat dalı gibi görmeye başlamışlardı.
      </p>
      <p class="govde-metin bizsmart">
        Sokaktaki halkı heyecanlandırarak geçinen boş kafalı ve cahil bazı gazeteciler, gençliğin bu yeni tutkusunu kışkırtarak sömürme yoluna gitmişlerdi. Futbol için ayrıca köşe yazıları konulmuş ve sığır bacağı gibi güçlü bacakların meziyetlerin­den uzun uzadıya bahsetmek artık gazetecilik sayılır olmuş­tu.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Snelman</span>’ın döneminde Finlandiya’da da aynı şeyler yaşa­nıyordu. O zamanlar Fin gençleri ciddi düşünce uğraşına henüz alışmamışlardı. Ciddiye alınabilecek hiçbir düşünsel il­gi ve üretimleri yoktu. Finlandiya, Rusya’ya ilhak ettikten sonra artık İsveçliler’e karşı milli kin beslemek, onlarla müca­dele azmi taşımak gibi millî duygular da körelmişti. Bomboş bir kafa ve zamana sahip olan Fin gençleri için de futbol en ciddi, hatta dinsel bir uğraş halini almıştı. Bulaşıcı salgın has­talık gibi futbol, kent gençliğini etkisine almakla kalmamış, nüfusu kalabalık köylere bile girmişti.
      </p>
      <p class="govde-metin bizsmart">
        Futbol bütün bir neslin düşüncesini ve duygularını kendi egemenliği altına almış bir hastalık olmuştu. Futbol kulüple­ri ve federasyonları, bitkin bir vücutta türeyen sivilceler ya da bataklık sinekleri gibi çoğalıyordu. “Manda ayağı gibi güçlü bacak.” o günlerin iftihar sembolü olmuştu.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Snelman</span> ile arkadaşları, gençlerde zekâ dolu beyinlerin yerine güçlü manda ayaklarının oluşmasına razı olmadılar. Bütün bir neslin düşünce yönünden çıplak kalmasına taham­mül edemediler.
      </p>
      <p class="govde-metin bizsmart">
        Finler’i ruhen uyandırmak ve uygarlık alanında yükselt­mek isteyen yurtseverler, “kolları ve bacak kasları kayış gibi sertleşmiş kahramanlardan(!) ne yetişebilir? Ülkenin kalkın­masında ne tür hizmetleri olabilir?” şeklinde birbirlerine so­ruyor, çözümler arıyorlardı.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Snelman,</span> bir zamanlar İspanya’da birtakım kişilerin haya­lî şövalye romanlarıyla akıllarını bozup, şövalyeleri taklide kalkmakla nasıl gülünç duruma düştüklerini ünlü <span class="bold bizsmart" xml:lang="tr-TR">“Don Kişot”</span> (Don Quichotte) romanında <span class="bold bizsmart" xml:lang="tr-TR">Cervantes</span>’in daha gülünç bir hâle sokarak anlattığını hatırlattı herkese.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Snelman</span> ve dostları aynı fikirdeydiler:
      </p>
      <p class="govde-metin bizsmart">
        _ Gençlerin böyle aptalca yazılmış serseri romanlarına kendilerini kaptırmaları öyle ihmale gelecek önemsiz bir şey değilmiş ki, İspanya’nın en büyük dahisi bunu romanına ko­nu edinmiş ve bu salgınla mücadele etmek zorunda kalmış, diyorlardı.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Cervantes,</span> bütün okuyucuların böyle macera romanları­na düşkün olmalarının zihin tenbelliğiııden kaynaklandığını tesbit etmişti. O dönemde İspanyollar, geri kalmış ülkeleri­nin kalkınması, sosyal düzeninin yeniden tesisi, milleti eko­nomik sosyal ve kültürel alanda yükseltmek yolunda ciddi çö­zümler arayışında değillerdi. Bu alanlarda tamamen çıplaktı­lar.
      </p>
      <p class="govde-metin bizsmart">
        Çünkü onlar bu konularda ne bir düşünce, ne bir duygu ne de bir niyete sahiptiler, olmak da istemiyorlardı. Toplu­mun çoğu zamanını hayal ürünü macera romanlarıyla geçiri­yor ve böyle davranmakla bir şey yaptıklarını zannediyorlar­dı.
      </p>
      <p class="govde-metin bizsmart">
        Ülkede kültürle uğraşan sanatçılar yoktu. Toplum düşün­cesi uykuda; cehalet ise zirvedeydi. Bunun yanısıra nüfus ar­tışıyla birlikte yoksulluk da artıyor, devlet gücü zayıflıyor, ah­lâkî, fikrî ve ticari hayat yok olma tehlikesi yaşıyordu. Halkı uyandırmak durumunda olanlar ve az-çok eğitim görmüş ki­şiler ise macera romanları okuyarak zevkten dört köşe olu­yorlardı.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Snelman</span> şöyle düşünüyordu:
      </p>
      <p class="govde-metin bizsmart">
        “Dahi yazarların önemini bizim toplumumuz henüz kavrayamaz. Şu dönemde bizde de hayatın gülünç yönlerini us­taca tasvir eden bir <span class="bold bizsmart" xml:lang="tr-TR">Cervantes,</span> cücelerden bahseden bir <span class="bold bizsmart" xml:lang="tr-TR">Swift</span> yetişmelidir. Cüce ruhlu insanların basit politik dedi­kodularını, kısır fikirlerini anlatan biri gelmelidir.”
      </p>
      <p class="govde-metin bizsmart">
        <span class="bold bizsmart" xml:lang="tr-TR">Snelman</span> ve arkadaşları <span class="bold bizsmart" xml:lang="tr-TR">Cervantes</span> gibi bir yazara sahip olamadıklarına üzülüyor ve çareyi onun yaptığının aynısını kendilerinin yapmasında görüyorlardı. Tıpkı veba, kolera, ateşli humma mikroplarıyla mücadele etmek gibiydi bu futbol mikrobuyla mücadele. Topluma ve millete musallat olan manevi mikroplar, onlardan daha da tehlikeliydi.
      </p>
      <p class="govde-metin bizsmart">
        Finlandiya bataklıklarla dolu bir ülke olduğundan sıtma ve verem hastalığı yaygındı. Halk sıtmadan şikâyetçiydi; ve­remden ise kırılmaktaydı neredeyse. <span class="bold bizsmart" xml:lang="tr-TR">Snelman</span> bu mikroplar­la mücadele başlatmıştı. Bu mücadeleye şimdi de görünmez bozuk kişilik mikroplarıyla mücadele de eklenmişti. <span class="bold bizsmart" xml:lang="tr-TR">Snelman</span> yine çözümü gösteren ilk kişi olmuştu:
      </p>
      <p class="govde-metin bizsmart">
        _ Şimdi bir de düşünce sıtması, irade veremi, ruh sıtması hastalıkları çıkmıştır karşımıza. Bu ruhsal bozukluk nerdeyse tüm ülke gençliğini istila etmiştir. Gelecek yıllarda topluma yararlı işler yapmak üzere hayata atılacak olan gençlerimizin ruhsal hastalıklardan kırılmasına göz yumamayız. Mücadele etmek gerekmektedir.
      </p>
      <p class="govde-metin bizsmart">
        Bir gün futbolcular büyük bir eğlence düzenlemişlerdi. Ünlii ve dev bir futbol kulübünün kuruluşunun onuncu yıl­dönümü kutlanıyordu. Bu münasebetle milli maç oynana­caktı. Konuşmalarla geçen eğlence toplantısı törenle son bu­luyordu. Eğlenceye her daldan sporcular katılmıştı.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Snelman</span> da arkadaşlarıyla birlikte oradaydı. Aslında ken­disi de en büyük spor kuruluşlarından birinin fahri başkanıy­dı. Söz olarak bir konuşma yaptı:
      </p>
      <p class="govde-metin bizsmart">
        _ Fin gençliğinin sporla uğraştığını görerek seviniyorum. Akılcı bir şekilde yapılan çeşitli beden hareketlerinin önemi çok büyüktür. Felsefe alanında hayli ilerlemiş olan eski Yu­nanlılar, öyle rastgele olarak jimnastiği, güreşi, yarışları yük­sek bir konuma getirmemişlerdir. Beden egzersizleri vücudu çevikleştirir ve güçlendirir. Egzersizler sayesinde vücudun görünümü düzelir, yürüyüş ve hareketler güzelleşir.
      </p>
      <p class="govde-metin bizsmart">
        Kentlilerin kokuşmuş evlerde yaşadıkları hayat, vücudu yaratır, kasları güçsüzleştirir, kanda zehirlenmelere neden olur ve insanları miskinleştirir. Buna bir de yıllar süren ve araştırmaya dayalı olmayıp skolastik yöntemlerin uygulandığı eğitim dönemini ekleyiniz. Bu süre zarfında, çocuklarımızın kafası tarihler, şahıs isimleri, ölçü birimleri, prensipler ve can­sız yasalar mezarlığına dönüşür.
      </p>
      <p class="govde-metin bizsmart">
        Almanya’da öğrencilerin çoğu gözlük kullanır, gözleri bozuktur. Sırtları kambur, kemikleri çarpık, bacakları ince, kolları zayıf; ışıktan yoksun bitkiler gibi solgun yüzlü insan­lara köylerde değil, kentlerde rastlanır. İnsanın, böylelerini ellerinden tutup kırlara çıkaracağı, çayırlarda koşturup temiz havayı derin derin solutacağı geliyor.
      </p>
      <p class="govde-metin bizsmart">
        Eski Yunanlılar da böyle yapıyorlardı. Şimdi bizler de on­lar gibi yapıyoruz. Fakat <span class="bold bizsmart" xml:lang="tr-TR">Sokrates</span>’in <span class="bold bizsmart" xml:lang="tr-TR">Phidias</span>’ın ve <span class="bold bizsmart" xml:lang="tr-TR">Perikles</span>’in çağdaşları hayatın temel ilkesi olarak şunu öne sürmüş­lerdir:
      </p>
      <p class="govde-metin bizsmart">
        “Hiçbir şeyde aşırıya kaçmamalıdır! Hiçbir şey tek taraflı olmamalıdır. Her şeyde orta yolu gözetmelidir. Her şeyi za­manında ve yerinde yapmalıdır.”
      </p>
      <p class="govde-metin bizsmart">
        <span class="bold bizsmart" xml:lang="tr-TR">Sokrates</span>’in ve <span class="bold bizsmart" xml:lang="tr-TR">Eschyle</span>’in çağdaşı olan <span class="bold bizsmart" xml:lang="tr-TR">Aristofan,</span> hâkim­lerin bu bedeni gevşeklikleri ve miskinlikleriyle alay ederdi.
      </p>
      <p class="govde-metin bizsmart">
        <span class="bold bizsmart" xml:lang="tr-TR">“Aptallığa Övgü”</span> adlı ölümsüz hiciv dolu üslubuyla, ka­falarının içi malumatla dolu, iki ayaklı yaratık ile, soyut teoricilerle acımasızca alay ediyordu.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Gulliver</span>’in yaratıcı yazarı <span class="bold bizsmart" xml:lang="tr-TR">Swift,</span> kurbağalar gibi şişip bü­yük adam olmak isteyen cüceler (Liliputlar) topluluğuyla alay ediyor. Bundan başka Laputlar’la da alay ediyor. Bunlar iri ve şişkin kafalı, ince boyunlu ve küçük omuzlu anormal yaratık­lardır. Bunların bütün hayatı kitap kurallarına, geometrik şe­killere göre düzenlenmiştir. Yani hayatları da bedenleri gibi biçimsiz ve sevimsizdir.
      </p>
      <p class="govde-metin bizsmart">
        Bizzat benim ve dostlarımın bu kadar büyük bir muhab­betle sevdiğimiz Suomi’nin Laputlar’ın ülkesine benzemesi­ni asla arzu etmeyiz. Bize ne Liliputlar ne de Laputlar gerek­li değildir.
      </p>
      <p class="govde-metin bizsmart">
        Ancak biz Finler’in bacakları güçlü, ama aklı zayıf olması­nı da istemeyiz. Bacakları öküz ayağı gibi güçlü, ama beyin­leri koyun beyni gibi zayıf insanlar bizim idealimiz değildir. Böyle bir insan, bizim küçük milletimiz için bir örnek, bir model olamaz.
      </p>
      <p class="govde-metin bizsmart">
        Sizler, futbolun Finlandiya’daki ilerleyişini görerek heyeca­na geliyorsunuz. “Kuvvetli Bacak” isimli futbol takımımızın komşularımız olan İsveçliler, Norveçliler ve Danimarkalılarla karşılaşmalar yaptığından, hatta Macaristan’a bile gidip orada galip gelmesinden dolayı sonsuz bir sevinç duyuyorsu­nuz. Ama ben sizin sevincinize katılmıyorum.
      </p>
      <p class="govde-metin bizsmart">
        Ben arzu ederim ki, bizim sevgili Suomimizde şu isimle­ri taşıyan teşkilâtlar, dernekler kurulsun:
      </p>
      <p class="govde-metin bizsmart">
        “Güçlü Düşünce, Yüksek İşler, Yüce Girişimler, Sağlıklı Hayvancılık, En İyi Tarım, Kaliteli Kumaş, Temiz Vicdan, Yeni Fikirler, Mekanik Başarı, Müreffeh Millet!”
      </p>
      <p class="govde-metin bizsmart">
        Ben isterim ki siz genç Finler, yalnız Macarlar’ı değil, Fransızlar’ı ve İngilizler’i de mağlup edesiniz. Ancak yalnız bacak gücüyle değil, yalnız top şutlarıyla değil; bilim, tekno­loji, sanat, ticaret, sanayi, hukuk toplumu, ülkenin kalkınma­sı alanında da onlara galip gelesiniz.
      </p>
      <p class="govde-metin bizsmart">
        Bu çetin mücadelede yalnız futbolcuların güçlü kol ve ba­caklarına dayanmak isterseniz, çok ileri gidemezsiniz. Karşı­dan gelen topa vurmak için sağlam bir kafa gerekmektedir. Ancak biliniz ki en sağlam kafaya koç sahiptir. Ben koç kafa­sını Fin gençliği için iftihar duyulabilecek bir şey saymam.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Sokrates</span>’in ve meşhur <span class="bold bizsmart" xml:lang="tr-TR">Herküles</span>’in resimlerini bulup karşılaştırınız. <span class="bold bizsmart" xml:lang="tr-TR">Sokrates</span>’in büstünde filozof başı dikkat çeker. Geniş bir alın. Burası zekânın yeridir. Sanki <span class="bold bizsmart" xml:lang="tr-TR">Sokrates</span>’in ze­kâsı kafasının içine sığmıyormuş da dışarı taşacakmış sanırsı­nız. İşte <span class="bold bizsmart" xml:lang="tr-TR">Sokrates</span>’in alnı ve kafası bu şekildedir.
      </p>
      <p class="govde-metin bizsmart">
        Bir de <span class="bold bizsmart" xml:lang="tr-TR">Herküles</span>’in heykeline bakınız. Antik Yunan efsa­neleri kahramanının güçlü kasları karşısında hayrette kalırsı­nız. Cüsseli bir vücut, sütun gibi güçlü bacakların üstünde yükseliyor. Kollarının kasları, kalın bir halatı andırıyor. Omuzları geniş, göğsü kabarık, boynu öküz boynu kadar ka­lın. Başı ise vücuduna oranla küçük, alnı dar.
      </p>
      <p class="govde-metin bizsmart">
        Bütün bunlar büyük bir beden gücünün ifadesidir. Ama bu kahraman zekâ yönünden güçsüzdür. Muhteşem vücutlu, sert yapılı, güçlü adaleli bir adamdır, ama akıl ve zekâ itiba­riyle geridir. Düşünce ve maneviyat kahramanı değildir.
      </p>
      <p class="govde-metin bizsmart">
        Ben size <span class="bold bizsmart" xml:lang="tr-TR">Sokrates’in</span> veya <span class="bold bizsmart" xml:lang="tr-TR">Herküles</span>’in kafalarını tercih ediniz demiyorum. Demek istediğim öküz bacaklarını düşü­nürken, <span class="bold bizsmart" xml:lang="tr-TR">Sokrates’</span>in başını da unutmayınız. Kaya gibi sert ve koyun kafalı olmayınız.
      </p>
      <p class="govde-metin bizsmart">
        Şu kuralı asla unutmayınız:
      </p>
      <p class="govde-metin bizsmart">
        “Her işi zamanında yapmak lazımdır.
      </p>
      <p class="govde-metin bizsmart">
        Eğlence zamanında da eğlenmelidir!”
      </p>
      <p class="govde-metin bizsmart">
        Finlandiya’nın yalnız top tepmesini bilen insanlara ihtiya­cı yoktur. Bize Fin milletini ekonomik, sosyal, ahlakî ve fikrî yönden yükseltecek insanlar lazımdır.
      </p>
      <p class="govde-metin bizsmart">
        Kültür ve düşünce yönünden geri kalmış olan ve eski uy­garlıkları tersinden öğrenmeye kalkışan milletleri taklit etme­yiniz.
      </p>
      <p class="govde-metin bizsmart">
        Paris’e gidenler, içkili gazinoları öğreniyorlar. Almanya’ya gidenler, birahanelere devam etmeye alışıyorlar. İngiltere’ye gidenler de futbol öğreniyorlar.
      </p>
      <p class="govde-metin bizsmart">
        Siz eğitim çalışmasına daha yüksekten bakınız. Avrupa’nın bilim ve düşünce mabedlerine gidiniz. Binlerce Alman gen­cinin mensup olduğu <span class="bold bizsmart" xml:lang="tr-TR">Tugenlbund</span>’u yani <span class="bold bizsmart" xml:lang="tr-TR">Fazilet Birliği</span>’ni örnek alınız.
      </p>
      <p class="govde-metin bizsmart">
        Şu kuralı sürekli aklınızdan çıkarmayın:
      </p>
      <p class="govde-metin bizsmart">
        “Sağlam ruh, sağlam vücutta bulunur.”
      </p>
      <p class="govde-metin bizsmart">
        Ey Fin Gençleri!
      </p>
      <p class="govde-metin bizsmart">
        Sizin vazifeniz şutla topu yükseklere fırlatmak değil, Fin milletinin haysiyet ve şerefini yükseltmektir.
      </p>
      <p class="govde-metin para-style-override-1 bizsmart">
        Sevgili yurdumuzu her alanda ileri götürmeye, her alanda refahı artırmaya gayret etmektir!..
      </p>
    </div>
  </body>
</html>
