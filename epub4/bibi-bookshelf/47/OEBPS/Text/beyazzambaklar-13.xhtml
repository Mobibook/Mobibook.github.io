<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      beyazzambaklar-13
    </title>
    <link href="../Styles/beyazzambaklar.css" rel="stylesheet" type="text/css"/>
  </head>
  <body id="beyazzambaklar" xml:lang="tr-TR">
    <div class="Basic-Text-Frame">
      <p class="baslik-1 bizsmart" id="toc_marker-11">
        <span class="bold bizsmart" xml:lang="tr-TR">Halk Üniversitesi</span>
      </p>
      <p class="govde-metin bizsmart">
        Genç Fin aydınları, Snelman’ın çevresine toplanmışlardı. Bu gruba azar azar, ama sürekli yeni kültür mimarları katılıyor­du. Snelman grubunu, <span class="bold bizsmart" xml:lang="tr-TR">Helsingfors Üniversitesi</span>’nin genç profesörleri, en uç köylerdeki öğretmenler, oldukça aydın tüccarlar, fabrikatörler, özel sektörde hizmet veren doktor­lar, memurlar ve avukatlar oluşturuyordu. Bu dinamik beyin gücü, yavaş yavaş Finlandiya’nın her köşesine etki etmişti. Bu amaçla çalışanlardan hiçbiri bunu kesinlikle şöhret olmak amacıyla yapmıyordu.
      </p>
      <p class="govde-metin bizsmart">
        Bu grubun çalışması diğer eğitim ve kültür kuruluşlarında olduğu gibi sırf kâğıt üstünde kalmaktan çok uzaktı. Burada herkes çalışıyordu ve kelimenin tam anlamıyla herkes birer kültür misyoneriydi. Bu gruba mensup olan her kişi, inatla, ilhamla çalışıyor, bu gayretlerinde özel iş ve çıkar gütmeyi ak­lına bile getirmiyordu.
      </p>
      <p class="govde-metin bizsmart">
        Bunlar okunmuş ve eski kitapları toplayarak içlerinden yıpranmamış olanları seçiyor, gezici bir kütüphane oluştura­rak köy köy dolaşıyorlardı. Bir süre o yerde kaldıktan sonra bir başka kasaba veya köye gidiyorlardı. Önceleri iki-üç haf­tada bir, sonralarıysa her pazar, halka yönelik, sağlıkla, edebi­yatla, ekonomiyle ve ahlâkla ilgili konularda sohbetler dü­zenliyorlardı.
      </p>
      <p class="govde-metin bizsmart">
        Bu işe kendini adamış hatipleri ve öğretmenleri seçerek, ülkenin her tarafına gönderiyorlardı. Böylelikle özel bir <span class="bold bizsmart" xml:lang="tr-TR">Halk Üniversitesi</span> kurulmuştu ve bu üniversitenin profesörleri de iyi birer konuşmacı olan gezgin gençlerdi. Bu genç profesör­ler, halkı çeşitli konularda bilgilendirerek en uyuşuk ruhları bile uyandırıyorlardı.
      </p>
      <p class="govde-metin bizsmart">
        Bu konferansları dinleyenlerde daha çok bilgi öğrenmek, ülkenin herhangi bir şekilde ilerlemesine ve yükselmesine hizmet etmek arzusu uyanıyordu.
      </p>
      <p class="govde-metin bizsmart">
        Önceleri kimi zenginler ölmeden önce servetlerini kiliseye veya hayır kuruluşlarına bağışlıyorlardı. Halk arasında aydın­lanma ve aydınlatma hareketleri yaygınlaştıkça eğitim için büyük vakıflar kurulmaya başlandı. Ülkenin çeşitli yerlerinde­ki varlıklı aileler evlerini kütüphane, konferans salonu veya halka ait eğlence yeri olması niyetiyle halka bağışlıyorlardı.
      </p>
      <p class="govde-metin bizsmart">
        Bu anlamda daha birçok saf insancıl davranışlara ve çaba­lara rastlanıyordu. Tanınmış gezici profesörlerin sohbetlerin­den, bu aydınlatmalarından son derece memnun olan köylü­ler, ellerinde bulunan tereyağı, bal, yumurta, dokuma kilim ve el oyalarını profesörlere vererek ailelerine götürmelerini is­tiyorlardı.
      </p>
      <p class="govde-metin bizsmart">
        _ Sizler bizi aydınlatmak, bilgilendirmek için köylerimize kadar zahmet edip geliyorsunuz. Müsaade ediniz de biz de sizlere elimizden geldiğince karşılık vermiş olalım. Sizin biz­lere öğrettiğiniz yararlı bilgilere ve sağladığınız mutluluklara oranla çok küçük şeylerdir ama lütfen kabul edin, diyorlardı.
      </p>
    </div>
  </body>
</html>
