<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      beyazzambaklar-4
    </title>
    <link href="../Styles/beyazzambaklar.css" rel="stylesheet" type="text/css"/>
  </head>
  <body id="beyazzambaklar" xml:lang="tr-TR">
    <div class="Basic-Text-Frame">
      <p class="baslik-1 bizsmart" id="toc_marker-2">
        <span class="bold bizsmart" xml:lang="tr-TR">Bulgarca Çevirinin Önsözü</span>
      </p>
      <p class="govde-metin bizsmart">
        1909 ve 1910 yıllarında iki kez Finlandiya’yı ziyaret etme fırsatı buldum. Diğer ülkelerden çok farklı bir görünüme sahip olan Finlandiya’nın konumu çok dikkat çekicidir. İnsanlarının dü­şünceleri, ruhsal yapıları, dünya görüşleri bizimkinden çok fark­lıdır. Bu insanları inceleyecek olan biri, onların sanki dünyamıza değil de başka bir gezegene ait olduklarını zanneder. Finliler, in­sana İncil’de sözü edilen <span class="italik bizsmart" xml:lang="tr-TR">Beyaz Zambaklar</span>’ı hatırlatıyor.
      </p>
      <p class="govde-metin bizsmart">
        <span class="bold-italik bizsmart" xml:lang="tr-TR">Beyaz Zambaklar Ülkesine</span> dair anılarımı ve izlenimlerimi 1914 yılında <span class="bold-italik bizsmart" xml:lang="tr-TR">Souremenna Misal</span> <span class="italik bizsmart" xml:lang="tr-TR">(Çağdaş Düşünce</span>) dergisinde yayınlamış ve o konuda şunları yazmıştım:
      </p>
      <p class="govde-metin bizsmart">
        “... Avrupa’nın hiçbir ülkesinde Finlandiya’da olduğu gibi bü­yük bir kültürel ilerleme yaşanmamıştır. Finlandiya’nın Avru­pa’nın en genç ülkelerinden biri olması da ayrıca kayda değerdir. Fin halkı, bir zamanlar Ural boylarından kalkmış, Volga sahille­rinden geçmiş, bir süre Bulgarlar’a komşu olarak yaşamışlardır.
      </p>
      <p class="govde-metin bizsmart">
        Barışçı bir yapıya sahip olan Finler, kimsenin kendilerine sal­dırmayacağı, kendilerinin de kimseyi tedirgin etmeyecekleri sa­kin bir yurt aramışlar ve bugünkü yaşadıkları yeri kendilerine yurt edinmişlerdir. O zamanlar uzak sayılan bu bölgede hiçbir ulus bulunmuyordu.
      </p>
      <p class="govde-metin bizsmart">
        Bugünkü Fin toprakları yüzlerce yıl Rusya ile İsveç arasında doğal bir kale hizmeti görmüştür. Bölgede geniş bataklıklar ve gi­rilmesi zor ormanlar olduğundan ne Ruslar, ne de İsveçliler bu topraklardan ordularını ve ihtiyaç maddelerini geçirememişlerdir.
      </p>
      <p class="govde-metin bizsmart">
        1808 yılından itibaren Finlandiya bir Rus eyaleti oldu. Bu du­rum I. Dünya Savaşı’na kadar sürdü. Bu süreçte Finlandiya Çar I. Alexandr tarafından verilen imtiyazlar nedeniyle kendi içinde bağımsız oldu, yasalarını ve yönetimini kendisi belirleme hakkı­na kavuştu.
      </p>
      <p class="govde-metin bizsmart">
        Petrograd ile Vyborg arasındaki uzaklık trenle iki saattir. Petrograd’ta bizzat Fin memurlarının görev yaptığı özel bir tren is­tasyonu vardır. Bu ilk Fin istasyonundaki özellik bile hemen dik­kat çeker. Ruslar’ın tren istasyonları g<a id="Anchor-2"/>enellikle pislik içindedir. Bilet gişelerinde sürekli kargaşa yaşanır.
      </p>
      <p class="govde-metin bizsmart">
        Petrograd’daki Fin istasyonu ise pırıl pırıldır. Orada tam bir sessizlik ve düzen hâkimdir. Her iki ülkeye ait vagonlar arasında bile çok farklılıklar göze çarpmaktadır. Rus vagonları tıpkı bizim vagonlara benziyor. Her yeri tükürük içinde, duvarlar karalan­mış ve kir içindedir. Yolcuların kendi aralarında veya kondüktör­lerle tartışmaları ve gürültüleri hiç eksilmez.
      </p>
      <p class="govde-metin bizsmart">
        Fin vagonlarında ise Alman trenlerinde olduğu gibi yerler numaralıdır; her yolcu kendi yerinde oturur ve asla yer kavgası yaşanmaz. Kompartımanlarda hiç kimse yüksek sesle konuşmaz sigara ve pipo içmez ve kesinlikle yerlere tükürülmez. Tüm va­gonlar örnek alınmaya layık bir temizlik içindedir. Gece seyahat etmek durumunda olan üçüncü mevki yolcuları için bile temiz çarşaf ve yorganların serili olduğu yataklar hazırlanmıştır. Bun­lar için cüzi bir ücret ödenir. Kısacası tüm seyahatleriniz boyun­ca asla rahatsız olmazsınız. Eğer uyumuşsanız, kompartımanda bulunanlar asla yüksek sesle konuşmazlar. Zaten Finler yüksek sesle konuşmayı bilmezler.
      </p>
      <p class="govde-metin bizsmart">
        Finler’in Helsinki dedikleri Helsingfors’ta, Vipuri dedik­leri Vyborg’da ve diğer şehirlerde, cadde ve sokaklar insanlarla doludur. Gruplar halinde veya bir başına gezinen insanlar, tanıdıklarıyla selamlaşır, konuşur ama çevrelerine rahatsızlık ver­mezler. Caddelerde yüksek sese rastlamak zordur.
      </p>
      <p class="govde-metin bizsmart">
        İşte yalnız bu durum bile Finlandiya’da Rus medeniyetinin(!) bulunmadığının ilk işaretidir. Polisler bağırmaz, faytoncular asla gürültü çıkarmaz, yolda rastlaşanlar boğazlarını yırtarcasına yüksek sesle düşünce ve duygu alışverişine kalkışmaz. Hiç kimse aklına estiği zaman, dilediği yerde çalgı çalmak ve şarkı söylemek hakkına sahip olduğunu aklından bile geçirmez. Hâlbuki Avru­pa’nın birçok ülkesinde örneğin Fransa’da bile gece yaşanan so­kak gürültülerinden uyumak zordur.
      </p>
      <p class="govde-metin bizsmart">
        <span class="bold-italik bizsmart" xml:lang="tr-TR">Beyaz Zambaklar Ülkesi</span>’nin insanları, her şeyden önce başka insanların hak ve özgürlüklerini düşünürler. Orada özgürlüğün değeri büyüktür. Ama bu ülkede özgürlük demek, başkalarını ra­hatsız etmek demek değildir.
      </p>
      <p class="govde-metin bizsmart">
        Finlandiya’da seyahat ederken bir yolcu olarak istasyonda iner ve büfeden gönül rahatlığıyla alışveriş yapabilirsiniz. Avru­pa trenlerinin yolcuları büfenin ne demek olduğunu iyi bilirler. Oralarda herşey asıl fiyatının birkaç misli fazlasına satılır.
      </p>
      <p class="govde-metin bizsmart">
        Finlandiyada ise en azından benim gördüğüm tren istas­yonlarında ve şehir lokantalarında satış yoktur. Büfenin veya lo­kantanın orta yerine mükemmel bir sofra kurulmuş ve etrafına yemekler dizilmiştir. Raflarda tabaklar, çatal, kaşık ve bıçaklar sı­ralanmıştır. Her şey masanın üzerinde açıktadır. Yemek servisi yapan, hesap gören garsonlar ve diğer hizmetliler yoktur. Acıkmış bir yolcu sofranın başına geçer, raftan aldığı tabağa beğendi­ği yemekten dilediği kadar alıp, içeceğini kendi doldurur. Afiyet­le doyduktan sonra kasaya giderek yemeğin bedelini öder. Fiyat­lar da oldukça ucuzdur. Yerine göre 1 veya 1,5 Mark’tır.
      </p>
      <p class="govde-metin bizsmart">
        Vyborg’ta, Fince <span class="italik bizsmart" xml:lang="tr-TR">ravintol</span> denilen bir otelde iki hafta kadar kaldım. Ayrılırken hesabı istedim. Otelci kaç gün kaldığımı ve kaç öğün yemek yediğimi hesap pusulasına benim yazmamı iste­yince hayretler içinde kalarak istenileni yaptım ve sadece pusula­da belirtilen miktarı ödedim.
      </p>
      <p class="govde-metin bizsmart">
        Finlandiya’da bindiğiniz tramvaylarda biletçi veya kontrolör göremezsiniz. Yolcular ulaşım ücretini bir kutuya atar ve diledi­ği yere kadar seyahat eder. Bir Fin öğretmeni bana bunun nede­nini şöyle izah etti:
      </p>
      <p class="govde-metin bizsmart">
        _ Eğer halka güvenmeyip de Rusya’da olduğu gibi biletçi ve­ya kontrolcü kullanmak isterseniz, kontrolcuları da kontrol et­mek gerekir. Biz kontrolcüye değil, halkımıza inanırız, insana inanırız.
      </p>
      <p class="govde-metin bizsmart">
        Bir keresinde <span class="bold bizsmart" xml:lang="tr-TR">Grigory Petrov</span>’la birlikte Helsinki’deki Millî Fin Tiyatrosu’na gitmiştik. Tiyatro binası granitten yapılmış görkemli bir binadır. O gece <span class="bold-italik bizsmart" xml:lang="tr-TR">Kitab-ı Mukaddes</span><span class="italik bizsmart" xml:lang="tr-TR">’</span>in Hâbil ve Kâbil hikâyesini konu edinen bir oyun sahneleniyordu. Ancak Kâbil ile Hâbil’in kişilikleri <span class="bold-italik bizsmart" xml:lang="tr-TR">Kitab-ı Mukaddes</span>’in bize öğrettiğinden çok farklı yorumlanmıştı.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Hâbil</span>, zayıf ruhlu, âciz, miskin, uysal, ürkek, kısacası iradesiz bir kişilik olarak sunuluyordu. O her şeyden korkuyor, herkese boyun eğiyor ve bütün iyilikleri yukarıdan bekliyordu. <span class="bold bizsmart" xml:lang="tr-TR">Hâbil</span> çok sağlam bir ahlâka sahip olmasına rağmen sevimsiz ve sıkı­cı bir kişilik örneği sergiliyordu.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Kâbil</span> ise sert yaradılışlı, düşünce ve davranışlarıyla tam bir zalim olarak çıkıyordu karşımıza. O, <span class="bold bizsmart" xml:lang="tr-TR">Hâbil</span> gibi zayıf ve güçsüz bir kardeşin varlığına dayanamıyor, yüreğinin ve iradesinin zayıflığından dolayı kardeşini aşağılıyor. Sonunda dayanamayıp onu öldürüyor. <span class="bold bizsmart" xml:lang="tr-TR">Kâbil, Hâbil</span>’lerle dolu bir cennette yaşamayı reddediyor. Oradan kaçıyor ve yeryüzüne iniyor. Ateşi keşfedi­yor. Yeni bir yaşam kültürünü oluşturuyor. O uzaklarda olan de­ğil, yanıbaşmda bir cennet yaratmak istiyor. Ama bu öyle bir cen­net olsun ki, asla kendisine bahşedilmiş bir cennet olmasın. Ken­di alınteriyle, kendi emeğiyle kazanılmış bir cennet olsun!..
      </p>
      <p class="govde-metin bizsmart">
        Bu oyunla Fin ulusunun yeni özelliği ortaya konulmak isten­mişti. <span class="bold-italik bizsmart" xml:lang="tr-TR">Kitab-ı Mukaddes</span><span class="italik bizsmart" xml:lang="tr-TR">’</span>in kendilerine cennet diye sunduğu As­ya’dan göç ettikten sonra, bataklıklarla ve ormanlarla dolu bir ye­ri kendilerine yurt kabul etmişler ve orayı cennete dönüştürmüş­ler. Gerçekten de önceki dönemlerde bataklık ve ormanlıktan ibaret yaşamdışı bir yer olan “Suomi”<a class="footnote-link" href="#footnote-317-1" id="footnote-317-1-backlink">1</a> Finlerin üstün çabaları sonucunda adeta bir cennet olmuştur.
      </p>
      <p class="govde-metin bizsmart">
        Bugün Suomlar, bataklık, kayalık ve ormanlıklardan ibaret bir bölgeyi imar edip cennet bahçesine dönüştürmeyi başarmış­lardır. Onlar bu cennet bahçelerinde İncil’de sözü edilen <span class="italik bizsmart" xml:lang="tr-TR">Beyaz Zambaklar</span> gibi lekesiz, saf ve masum bir hayat yaşamaktadırlar. Finler’in temiz ahlâklı oluşları yalnızca özel hayatlarında değil, toplumsal yaşantılarında da görülmektedir.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Profesör Çuprov</span>, kaleme aldığı ekonomiyle ilgili bir kitabın­da Finlandiya ile Rusya demiryolları arasında güzel bir karşılaş­tırma yapıyor. Kitap bu yönüyle Fin demiryolları yönetimindeki intizam ve huzur ile Rus demiryolları yönetimindeki, yolsuzluk, hırsızlık ve kargaşayı net bir biçimde ortaya koymaktadır.
      </p>
      <p class="govde-metin bizsmart">
        Sayma Gölü’yle, Finlandiya Körfezi’ni birleştiren Saymensky Kanalı, 59 km uzunluğundadır. Bu kanalı açmak için dağları yar­mak, sarp kayaları oymak gerekmiştir. Buna rağmen kanalın top­lam maliyeti 13 milyon Mark’tır.
      </p>
      <p class="govde-metin bizsmart">
        Bu kanalın bu kadar az bir maliyetle meydana getirilmesini kaydettikten sonra <span class="bold bizsmart" xml:lang="tr-TR">Pofesör Çuprov</span>, Rus ve Fin demiryolları yö­netimlerinin gelir ve giderlerini karşılaştırıyor.
      </p>
      <p class="govde-metin bizsmart">
        Rusya’da inşa edilen demiryolunun 1 km.’si 115.000 Ruble’ye mâl olurken, Fin hükümetinin inşa ettiği demiryolunun 1 km.’si 36.000 Ruble’ye mâl olmuştur.
      </p>
      <p class="govde-metin bizsmart">
        1882 yılında Petersburg-Helsingfors (Helsinki) Demiryolu İşletmesi Fin hükümetine km. başına 5431 Ruble brüt ve 2064 Ruble net kâr getirmiştir. Abo-Tavastgos hattı ise km. başına 2878 Ruble getirmiş ve hiç açık vermemiştir.
      </p>
      <p class="govde-metin bizsmart">
        Rusya’nın Baltık demiryolu ise aynı yıl içinde km. başına 8171 Ruble gelir getirdiği halde, Rus hükümeti bir yıl içinde meydana gelen açığı kapatmak için 1.000.000 Ruble ödemiştir. Rusya’nın Korsk-Harkov-Azov demiryolu km. başına 11.143 Ruble gelir getirmesine karşın 3.521.100 Ruble açık vermiştir.
      </p>
      <p class="govde-metin bizsmart">
        Finler, asırlar boyu kimi zaman İsveçlilerin, kimi zaman da Rusların egemenliğinde kalmışlardır. Bu süre zarfında savunma ve diplomasi alanında çaba içinde olmayıp, bütün güçleriyle mil­li bir Fin kültürü meydana getirmeye çalışmışlardır.
      </p>
      <p class="govde-metin bizsmart">
        Özellikle okulların ve toplumun eğitiminin gelişme ve ilerle­mesi yolunda gayret sarf etmişlerdir. Finlandiya’da ilk öğrenim zorunlu ve parasızdır. Kız ve erkek tüm Fin çocukları ana dille­rinde okuma ve yazmayı bilirler.
      </p>
      <p class="govde-metin bizsmart">
        Her evde mutlaka kütüphane veya kitaplar vardır. Ülke yasa­ları ve ilköğrenim ders kitapları başucu kitaplarıdır. Ev idaresi, ormancılık ve başlıca geçim kaynaklarıyla ilgili konulardaki ki­taplarla birlikte başka yararlı kitapları da okur ve bulundururlar.
      </p>
      <p class="govde-metin bizsmart">
        Önemli yerleşim merkezlerinde inşa edilmiş kütüphaneler halka açıktır. Dileyen herkes hiçbir ücret ve teminat vermek zo­runda kalmadan arzu ettiği kitabı kütüphaneden alma ve evinde okuma hakkına sahiptir.
      </p>
      <p class="govde-metin bizsmart">
        Bunun yanısıra Finlandiya’da kitabevleri de en iyi iş yapan müesseselerdir. 15.000 nüfuslu bir kasaba olan Vyborg’da bile 12 büyük kitapçı vardır. Kitabevlerinin vitrinlerinde sergilenen çe­şitli dillerdeki kitapların çokluğu, toplumun oldukça zengin bir kültürel altyapıya sahip oluşunun göstergesidir.
      </p>
      <p class="govde-metin bizsmart">
        Finlandiya’da hiç kimse içki içmez. 1907 yılında çıkarılan bir yasayla insana sarhoşluk veren her türlü içkinin satılması yasak­lanmıştır.
      </p>
      <p class="govde-metin bizsmart">
        Rus hükümeti kendi egemenliği döneminde Finlandiya’da votkanın tüketilmesi amacıyla meyhaneler açtırdı ama yapılmak isteneni anlayan Finler, kesinlikle o meyhanelere adım atmadılar ve bir süre sonra da bu meyhaneler kapanmak zorunda kaldı.
      </p>
      <p class="govde-metin bizsmart">
        Yine Avrupa uygarlığının kaçınılmaz bir sonucu olarak orta­ya çıkan insanlık dışı sokak kadınlarına da bu ülkede rastlamak zordur. Finlandiya’da gerek aile, gerekse okul ve toplum hayatın­da çok temiz bir ahlâk yer etmiş bulunmaktadır.”
      </p>
      <p class="govde-metin bizsmart">
        Öyle sanıyorum ki, <span class="bold-italik bizsmart" xml:lang="tr-TR">Beyaz Zambaklar Ülkesine</span> dair bir za­manlar yayınladığım hatıraların bir kısmı <span class="bold bizsmart" xml:lang="tr-TR">Grigory Petrov</span>’un ki­tabının çevirisine iyi bir sunuş yazısı olabilir. Kültürel alanda bir ulusun ne denli yüksek bir dereceye erişebildiğini hatıralarımda belirtmiştim.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Grigory Petrov</span> ise Finlandiya’da uzun yıllar yaşadığından, Finler’in önceki hâlleriyle sonradan kurdukları yüksek uygarlığa nasıl eriştiklerini görmüş ve bu değişim ve ilerlemeyi kendine özgü sanatlı üslubuyla anlatmıştır.
      </p>
      <p class="govde-metin bizsmart">
        Bir milletin; kamu kuruluşlarının, okullarının ve askeri ku­rumlarının birbiriyle işbirliği yaparak ülkeyi kalkındırmak ve yükseltmek için neler yaptıklarını açıkça göstermiştir.
      </p>
      <p class="govde-metin bizsmart">
        Bu kitapta, özellikle Finlandiya’nın yükselmesi için bazı kişile­rin gösterdikleri fedakârlık ve başarılardan söz edilmektedir. Ba­zı kahraman ruhluların, Fin milletini nasıl kahraman millet hâ­line getirdikleri çok güzel anlatılmıştır.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Grigory Petrov</span>, bu eserini yazarken Bulgaristan’ın siyasi, top­lumsal ve ekonomik yapısını da dikkate alarak kitabını Bulgar gençlerine ithaf etmiştir.
      </p>
      <p class="govde-metin bizsmart">
        Bu eser, <span class="bold bizsmart" xml:lang="tr-TR">Grigory Petrov</span>’un Rusça yazdığı müsveddelerin doğ­rudan doğruya tercüme edilmesi suretiyle meydana gelmiştir.
      </p>
      <p class="sunus-isim para-style-override-1 bizsmart">
        <span class="bold-italik bizsmart" xml:lang="tr-TR">Dr. Bojkof</span>
      </p>
      <div class="footnotes footnote">
        <p class="dipnotlar bizsmart">
          <a class="footnote-anchor" href="#footnote-317-1-backlink" id="footnote-317-1">1</a> Suomi, Finlandiya’nın Fince adıdır. “Suom” Fin demektir. Finlanda ismi Almanca’dır.
        </p>
      </div>
    </div>
  </body>
</html>
