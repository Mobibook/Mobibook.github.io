<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      beyazzambaklar-9
    </title>
    <link href="../Styles/beyazzambaklar.css" rel="stylesheet" type="text/css"/>
  </head>
  <body id="beyazzambaklar" xml:lang="tr-TR">
    <div class="Basic-Text-Frame">
      <p class="baslik-1 bizsmart" id="toc_marker-7">
        <span class="bold bizsmart" xml:lang="tr-TR">Eğitimci Memurlar</span>
      </p>
      <p class="govde-metin bizsmart">
        1816 yılında, Finlandiya’nın Rusya’ya ilhakı şartlarından olarak bu ülkeye yeni bir anayasa verilmişti ve Finlandiya Mil­li Meclisi yeni anayasa hükümlerine göre icra yapıyordu. Çar I. Alexandr, yayınladığı bildirisinde Rusya’nın idaresi altında bulunan Finlandiya’ya verilen anayasaya, gerek kendisinin, gerek de kendisinden sonrakilerin sonsuza dek bağlı kalaca­ğını vadederek yinelemişti.
      </p>
      <p class="govde-metin bizsmart">
        Bir keresinde Millî Meclis’in açılışı münasebetiyle memur­lar kongresi toplanmıştı. Bu kongreye <span class="bold bizsmart" xml:lang="tr-TR">Snelman</span> da katılmış ve söz alarak, İsveç döneminden başlayarak Fin memurları­nın tarihini gözler önüne sermişti.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Snelman</span> şöyle seslenmişti memurlara:
      </p>
      <p class="govde-metin bizsmart">
        _ İsveçliler, çok iyi, çok zeki, çok namuslu ve uygar insan­lardır. Ben İsveçlileri severim. Bunların arasında çok aziz dostlarım vardır. İsveç’in her alanda başarılı olmasını içtenlik­le temenni ederim. Fakat aynı zamanda bizim unutulmuş ve yoksul kalmış ülkemizin İsveç eğemenliğinden kurtulduğuna da memnun oluyorum. Ben halkımın İsveç Devleti’nden de­ğil, İsveç memurlarından kurtuluşunu selamlarım.
      </p>
      <p class="govde-metin bizsmart">
        Finlandiya’daki İsveçli memurlar nasıl adamlardı? Bunlar hem Finlandiya, hem de İsveç için birer belaydılar.
      </p>
      <p class="govde-metin bizsmart">
        İsveçlilerin kendi yurtlarındaki memurları zeki, dürüst, ve çalışkan insanlardır. Fakat bizim ülkemizdekiler böyle değil­di. İsveç Hükümeti de bir çok ülkenin yaptığı hatayı tekrar­lıyordu. En yetenekli memurlarını merkeze ve içteki gözde şehirlere tayin ediyor, uzaklara ve taşraya ise memur sınıfının artıklarını, ya da toplumun düşkünlerini gönderiyordu.
      </p>
      <p class="govde-metin bizsmart">
        Her millette olduğu gibi bazı kibar ve sosyete İsveç ailelelerinde de şımarık, tembel, beceriksiz, zararlı, aptal, alkolik ve yozlaşmış gençler yetişiyordu. Bütün okullardan kovul­muş, hiçbir kamu sektör<a id="Anchor-7"/>üne kabul edilmemiş, işyerlerinde bir iş bulamamış, kendi başına bir iş tutturamamış, aslında çalış­mak istemeyen bu gençler, bir süre aile servetiyle idare ettik­ten sonra ailelelerinin torpiliyle ülkemize memur olarak gön­derilirdi.
      </p>
      <p class="govde-metin bizsmart">
        Bu şekilde ülkemize gelmiş olan 1000, hatta 2000 İsveç memurundan artık ne beklemek gerekir, gerisini siz düşü­nün. Çoğunluğu Lise 2’den ve 3’ten mezun olan bu yalancı, cahil ve ahlâksız memurlar, mesailerini devlet dairelerinde değil, lüks meyhanelerde ve eğlence yerlerinde geçirirlerdi.
      </p>
      <p class="govde-metin bizsmart">
        Bu memurlar çalışmak istemezler ve aslında işten de anla­mazlardı. Görevlerine karşı ne kadar ilgisizlerse, halka karşı da o denli mağrur ve kibirliydiler. Mesai saatlerinde kahve ve sigara içerek, gazete okuyarak veya dostlarıyla sohbet ederek ya da tartışarak zaman öldürürlerdi.
      </p>
      <p class="govde-metin bizsmart">
        Bir iş için kendilerine müracaat edenleri saatlerce bekletir­lerdi. Kaba ve küstah odacılar bile halka bağırıp çağırıyordu. Halk saatlerce bekledikten sonra işini yaptıramadan dağılırdı. Sabırla bekleyenler ise uykulu, aptal suratlı ama bir hindi ka­dar mağrur olan memurun huzuruna kabul edilirdi. Müraca­at eden kişi daha ağzını açmaya fırsat kalmadan “Bugün çok meşgulüm, yarın gel!” cevabını alırdı. Adamın ısrarları işe ya­ramaz “yarın gel” diye tutturan memurun hışmına uğrayarak en nihayet daireden kovulurdu.
      </p>
      <p class="govde-metin bizsmart">
        Mesaisi biten memur ise soluğu bir eğlence yerinde alırdı. Pahalı içkiler su gibi akar, kadınlar çevresinde döner, memur günün yorgunluğunu(!) çıkarırdı. Ancak böylesi bir hayat için elbetteki çok para kazanmak gerekiyordu. Bıı yüz­den önemli devlet işleri bu batakhanelerde rüşvetle dönüyor­du. Bu olayları duyanlar yüksek sesle hesap sormaktan korka­rak ancak kendi aralarında fısıldaşabiliyorlardı.
      </p>
      <p class="govde-metin bizsmart">
        Halk ağlıyor, inliyor, şikâyet ediyor, kızıyor, nefret ediyor ve “Madem devlet adamları vurgun peşinde, biz neden fırsat­ları değerlendirmeyelim ki?” denilerek milli servet talan edi­liyordu.
      </p>
      <p class="govde-metin bizsmart">
        Şükürler olsun ki, şimdi memurların durumu böyle değil­dir. Yavaş yavaş her devlet dairesine kendi Fin memurlarımı­zı yerleştiriyoruz veya Finlandiya’ya yerleşen İsveçliler’in dü­rüst olanlarını seçiyoruz.
      </p>
      <p class="govde-metin bizsmart">
        Bu zamanın değerini biliniz. Bulunduğunuz kurumda, görev başında daha ilk günden başlayarak yeni usulleri uygu­layınız. Eski işleyiş biçimini terk ediniz. Tamamen yeni ve gerçekçi yöntemleri deneyiniz. Bu yoz yönetim biçiminin devlet dairelerinde hiçbir izi kalmasın.
      </p>
      <p class="govde-metin bizsmart">
        Artık halk da bilsin ki memurlar, halkın hizmetçileridirler. İş için size müracaat edenlere, sıkıntı veren sinek muamelesi yapmayın.
      </p>
      <p class="govde-metin bizsmart">
        Elden geldiğince işleri kolaylaştırın, zorlaştırmayın. Herkese karşı güler yüzlü ve iyi niyetli olun.
      </p>
      <p class="govde-metin bizsmart">
        Sonuçta halk şunu anlasın ki, eğer bir iş sonuçlanmıyorsa bu sizin yapmak istemediğinizden değil, yasal olarak yapıl­ması mümkün olmadığındandır.
      </p>
      <p class="govde-metin bizsmart">
        Anlayınız ki, siz memurlar, halkı eğitmek hususunda öğ­retmenlerden aşağı değilsiniz!...
      </p>
      <p class="govde-metin bizsmart">
        <span class="bold bizsmart" xml:lang="tr-TR">Snelman</span> anlamlı bir gülüşle şu soruyu yöneltti:
      </p>
      <p class="govde-metin bizsmart">
        _ Kanunsuzluğun en büyük öğreticisi kimlerdir, bilir mi­siniz?
      </p>
      <p class="govde-metin bizsmart">
        Sorusunu yine kendi cevapladı:
      </p>
      <p class="govde-metin bizsmart">
        _ Memurların ta kendisidir. Yasayı uygulamakla yükümlü olanlardır. Halka, yasalara itaat etmenin yollarını ve çareleri­ni memur öğretir.
      </p>
      <p class="govde-metin bizsmart">
        İşte bunun için yeni Finlandiya Devleti için sizden rica ediyorum. Kanun adamı olan sizler, halkı kanunlara uyma konusunda eğitiniz ki, halkta samimi adalet duygusu yer et­sin!
      </p>
      <p class="govde-metin bizsmart">
        Bu konferans <span class="bold bizsmart" xml:lang="tr-TR">Snelman</span>’ın ilk ve son konferansı değildi. Gittiği her yerde fırsat buldukça memurları yönlendirmeye çalışıyordu. Sonuçta halkın memurlara karşı güveni ve saygı­sı arttı.
      </p>
      <p class="govde-metin bizsmart">
        Bir iki nesil sonra bütünüyle yeni bir Fin memurlar kad­rosu meydana geldi. Memurlar kültürel olarak ve ahlâken yükseldiler. Tüm dünyaya örnek olacak hizmetler gösterdiler.
      </p>
      <p class="govde-metin bizsmart">
        Bugün halk, kamu memurlarının varlığıyla gurur duymak­ta ve onları hayranlıkla izlemektedir.
      </p>
      <p class="govde-metin para-style-override-1 bizsmart">
        <span class="bizsmart">&nbsp;</span>
      </p>
    </div>
  </body>
</html>
