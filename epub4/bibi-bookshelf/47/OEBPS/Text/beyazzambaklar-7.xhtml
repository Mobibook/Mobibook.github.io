<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      beyazzambaklar-7
    </title>
    <link href="../Styles/beyazzambaklar.css" rel="stylesheet" type="text/css"/>
  </head>
  <body id="beyazzambaklar" xml:lang="tr-TR">
    <div class="Basic-Text-Frame">
      <p class="baslik-1 bizsmart" id="toc_marker-5">
        <span class="bold bizsmart" xml:lang="tr-TR">Suomi’nin Tarihi</span>
      </p>
      <p class="govde-metin bizsmart">
        Finlandiya’yı çeşitli zamanlarda ziyaret ettim. Ülkenin çeşit­li bölgelerinde yaşadım. Büyük şehirlerde, göller ve ormanlar arasındaki ücra köylerde bulundum. Finler’in günlük uğraş­larını, yortu günlerindeki oyun ve eğlencelerini izledim. Kı­sacası bu milletin müziğini, edebiyatını, sanatını,<a id="Anchor-5"/> tiyatrosunu ve mimarisini tek tek inceledim. İçtenlikle itiraf etmeliyim ki tüm bu uğraşlar karşısında hayretim daha da arttı. Finlandi­ya’ya olan her seyahatimde yabancılar için sevimsiz görünen ama inadına çalışkan olan kuzeyin bu küçük ve sakin milleti­ni daha fazla takdir etmeye ve hayran olmaya başladım.
      </p>
      <p class="govde-metin bizsmart">
        Fin milletinin hayatında başlıca iki şey kayda değerdir: Bi­rincisi, Rus ihtilaline kadar Finler’in bağımsız bir hayatlarının olmayışı; ikincisi ise bu milletin başlı başına ve büyük güç sa­yılacak ve kendilerine önderlik edecek büyük adamlar yetiş­tirmemiş olmasıdır. Finler’in sahip oldukları büyük kültür ve medeniyet, halkın bizzat kendi çabasının ürünüdür.
      </p>
      <p class="govde-metin bizsmart">
        Finler, Rusya’nın kuzeybatısındaki en uç köşeye yerleş­mişlerdir. Öte yandan Finlandiya, İsveç’e komşudur. 1811 yı­lına kadar Finler, İsveç egemenliği altında bulunmuşlardır. O zaman İsveçliler’in Finler’e karşı olan tutumu, Avusturyalıların, Voyvodina’daki ve Bosna Hersek’teki Sırplar’a karşı olan tutumu gibiydi. Ya da Osmanlı egemenliği döneminde Rumlar’ın, Bulgarlar’a karşı olan tutumu gibiydi. Bütiin hükümet ve iktidar gücü, ticaret ve sanayi, okullar ve hatta kiliseler bi­le İsveçliler’in elindeydi.
      </p>
      <p class="govde-metin bizsmart">
        Bütün kamu memurları, hakimler, askerler, rahipler ve öğretmenler İsveçliler’den seçilirdi. İsveçliler kendilerini uy­garlıkça üstün gördüklerinden Finler’i alt bir ırk mensubu olarak görürler ve onlara karşı sürekli o şekilde davranırlardı. Finler, İsveçliler’le aynı siyasi haklara sahip olmakla birlikte, düşünsel ekonomik ve hatta ahlaki yönden bile geri bırakıl­mışlardı.
      </p>
      <p class="govde-metin bizsmart">
        Bütün bunlar Fin milletinin kültürel gelişimine güçlü etki yapmıştır. 18. yy’ın sonlarına ve hatta 1840 yıllarına kadar Fin kültürü, havasız bir mahzende yetişen bir çiçek gibi zayıf ve solgundur. O dönemde Finler sadece çok az okuma yaz­madan başka bir şey bilmiyorlardı.
      </p>
      <p class="govde-metin bizsmart">
        1808 yılında Rusya ile İsveç arasında çıkan savaşta Rus çarı <span class="bold bizsmart" xml:lang="tr-TR">I. Alexandr,</span> ordusuyla Finlandiya’nın yarısını istila et­tikten sonra Borgo şehrinde, bütün Suomi’den seçilmiş de­legeleri Fin Ulusal Meclis’i (Seyim) altında toplanmaya davet etmiş. Tüm Suomlar’ın (Finler) temsilcilerinden oluşan mec­lis üyelerine şu soruyu yöneltmiş:
      </p>
      <p class="govde-metin bizsmart">
        _ Bundan sonra da İsveçliler’in yönetimi altında mı kal­mak istersiniz, yoksa ülkenin iç yönetiminde bağımsız olmak şartıyla Rus yönetimine mi geçmeyi istersiniz?
      </p>
      <p class="govde-metin bizsmart">
        Fin milletinin temsilcileri Rusya’ya iltihak etmeyi kabul etmişler. Bunun üzerine <span class="bold bizsmart" xml:lang="tr-TR">Çar I. Alexandr,</span> Finler’in İsveç egemenliği dönemindeki anayasayla iç yönetimde verilmiş olan haklarla yetinirlerse, kendisinin de bu anayasada belirti­len hakları tanıyacağına ve sözüne sadık kalacağına yemin et­miş.
      </p>
      <p class="govde-metin bizsmart">
        Finlandiya’nın Rusya’ya iltihakı her iki taraf için de fayda­lı olmuştur. Aslında Finlandiya yoksul bir ülkedir. Hindis­tan ve Mısır, İngiltere için öneme sahipti ama Finlandiya, Rusya için böyle bir önem taşımıyordu. Finlandiya, Rus­ya’nın Kırım’ına, Kafkasya’sına ya da Türkistan’ına benzer bir ülkedir. Rusya, Finlandiya’yı ilhak ettikten sonra hiçbir ekonomik çıkar sağlayamamıştır. Ancak bu ülkenin ilhakı başka bir yönden Rusya’nın işine yaramıştır.
      </p>
      <p class="govde-metin bizsmart">
        Asıl mesele, Finlandiya sınırının Rusya’nın başkenti Petrograd’a yakın olmasındaydı. Finlandiya sınırından 4 saatlik bir tren yolculuğuyla Petrograd’a varılıyordu. Herhangi bir ülkeyle çıkabilecek savaşta düşman güçlerinin Finlandiya üzerinden başkenti tehdit etmesi tehlikesi vardı. Başkenti olası tehlikeden korumak için Finlandiya’nın işgali uygun gö­rülmüştü.
      </p>
      <p class="govde-metin bizsmart">
        Öte yandan içte bağmsızlık kazanan Finler, kendilerine özgü kültür ve uygarlığı geliştirme fırsatına kavuşmuşlardı.
      </p>
      <p class="govde-metin bizsmart">
        Rus işgalinden sonra da İsveç halkının büyük çoğunluğu Finlandiya’da kalmayı tercih etmişti. Ancak bunlar artık ülke­nin eski sahipleri değillerdi. Bu durum da yeni vatan kabul edilen Finlandiya’nın kültürel yönden gelişmesi için büyük bir güç kaynağı olmuştu.
      </p>
      <p class="govde-metin bizsmart">
        İlk dönemlerde ülkenin kültürel gelişimi için uğraş veren­lerin sayısı sınırlıydı. Ülkede aydın konumunda sayılabilecek öğretmen, din adamı ve gençlerin sayısı parmakla gösterile­bilecek kadar azdı. Fakat bu durum aydınların gücünün azal­masına değil, artmasına neden olmuştur.
      </p>
      <p class="govde-metin para-style-override-1 bizsmart">
        <span class="bizsmart">&nbsp;</span>
      </p>
    </div>
  </body>
</html>
