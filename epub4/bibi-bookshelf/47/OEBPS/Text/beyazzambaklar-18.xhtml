<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      beyazzambaklar-18
    </title>
    <link href="../Styles/beyazzambaklar.css" rel="stylesheet" type="text/css"/>
  </head>
  <body id="beyazzambaklar" xml:lang="tr-TR">
    <div class="Basic-Text-Frame">
      <p class="baslik-1 bizsmart" id="toc_marker-16">
        <span class="bold bizsmart" xml:lang="tr-TR">Kendini Halkın Sağlığına Adayan Doktor</span>
      </p>
      <p class="govde-metin bizsmart">
        <span class="bold bizsmart" xml:lang="tr-TR">Bir Köy Doktorunun Hatıraları</span> adlı eserin yazarı, gö­reve başladığı ilk günden beri günlük tutuyor ve Tıp Fakül­tesini nasıl bitirdiğini, bölge hizmetine hangi niyetle başla­dığını kaydediyor. Talihi kendisine pek yardımcı olmamış, çocukluğunu ve gençliğini muhtaçlık ve yokluk içinde geçir­miş. Küçük bir kasabada geçimini sağlamaya çalışan yoksul bir kunduracının oğluymuş.
      </p>
      <p class="govde-metin bizsmart">
        Talihin herkese gülmediğini bilmesine rağmen, bölge hiz­meti sırasında gördüğü şeylerden dehşete düşmekten kendi­ni alamamış. Bir an kâbus görmekte olduğunu sanmış. İlk iz­lenimleri, ona insanların ilkçağ dönemlerindeki ilkel mağara yaşantılarını hatırlatmış.
      </p>
      <p class="govde-metin bizsmart">
        “Acaba ben ülkenin en kötü bir yerine mi düştüm?” diye kuşkuya <a id="Anchor-16"/>kapılarak, çevre köy ve ilçelerdeki yaşantıyı da gör­mek istemiş. Ne yazık ki oralarda da aynı gerçeklerle karşılaş­mış; hatta bazı yerlerdeki durumun kendi bulunduğu yerden daha vahim ve feci olduğunu görmüş.
      </p>
      <p class="govde-metin bizsmart">
        Kayalarla kaplı yerlerde, üst üste yığılmış biçimsiz koca taş­lardan evler yapıldığına tanık olmuş. Kapılar alçak ve pence­releri yokmuş. Kapı çerçeveleri ince ve aralıklı olduğundan içeri kar ve rüzgar giriyor, yağmurda damlar akıyormuş.
      </p>
      <p class="govde-metin bizsmart">
        Cam nadiren görülüyormuş. Pencere diye bırakılan küçük deliklere, yağlı kağıt ve naylon veya bez parçaları çivilenmiş bir hâldeymiş. Ender olarak da ince deriyle kaplandığını gör­müş. Tamamen açıkta olanları da varmış.
      </p>
      <p class="govde-metin bizsmart">
        Odaların bir köşesinde taş ve topraktan yapılmış ocaklar varmış. Burada ateş yakılınca odanın içini duman kaplar, içer­dekilerin gözleri yaşarır, üst başları is içinde kalır, nefes alamazlarmış. Duman ağır ağır tavandaki küçük bir delikten çı­karmış.
      </p>
      <p class="govde-metin bizsmart">
        Köylüler hep aynı elbiseyle çalışır, yemek yer ve yatarlarmış. Yıllarca banyo yapamazlarmış. Çamaşır yıkamak alışkan­lıkları da yokmuş. Üst-başları bit ve böceklerle doluymuş.
      </p>
      <p class="govde-metin bizsmart">
        Trahom hastalığından çok çekerler, çoğu kez de üşütüp yataklara düşer ve verem olurlarmış.
      </p>
      <p class="govde-metin bizsmart">
        Su kuyuları tuvaletlerin hemen yanındaymış. Sular mik­roplu olduğundan tifodan kırılıyorlarmış.
      </p>
      <p class="govde-metin bizsmart">
        Çocuklar arasında ishal, difteri, kızıl ve çiçek hastalıkları yaygınmış. Binlerce çocuk da daha küçük yaştayken ölüyor­muş.
      </p>
      <p class="govde-metin bizsmart">
        Halk perişanlık içerisinde yetersiz besleniyormuş. Buna rağmen berbat bir şekilde içki de içiyorlarmış.
      </p>
      <p class="govde-metin bizsmart">
        Halk arasında sağırlar, dilsiz, kör, topal, kambur, kötürüm ve geri zekâlıların da sayısı azımsanmayacak miktarlardaymış.
      </p>
      <p class="govde-metin bizsmart">
        Doktor, bir köyü şöyle anlatıyor:
      </p>
      <p class="govde-metin bizsmart">
        ”Bir köye girilince insan şok olur. O durumu gö­renler kendisinden, çevresinden, toplumdan, uy­garlık denilen şeyden utanır.
      </p>
      <p class="govde-metin bizsmart">
        Düşünüyorum, buralardan çok uzak ve zengin yer­lerde, tiyatrolar, konserler, yazarlar, sanatçılar, par­lamento, çarşılar, alışveriş merkezleri, eğence yerle­ri, barlar, gazinolar, bilimler akademisi, üniversite­ler, hastaneler ve birçok uygarlık kuruluşu var.
      </p>
      <p class="govde-metin bizsmart">
        Burada ise sayısız insan, cehennem gibi bir hayat içinde ölümle pençeleşiyor.
      </p>
      <p class="govde-metin bizsmart">
        Mesela bir köy evine girersiniz: Üç çocuk kuru toprak üstünde kızıl hastalığından can çekişiyor. Onların arasında anne yeni doğurmakta olduğu çocuğunun ağrılarıyla acı çekiyor. Sarhoş babaysa bir kenarda oturuyor.
      </p>
      <p class="govde-metin bizsmart">
        Ona: “Evinde bu kadar felaket yaşanırken sarhoş olmaya utanmıyor musun?” diyecek olsanız; alaca­ğınız mırıltı türü cevap şu olacaktır:
      </p>
      <p class="govde-metin bizsmart">
        _ Sen de burada otur da gör! Yalnız sarhoş olmak­la kalmaz, bir de içkiye boğulursun. Bizim hayatı­mız ayıkken çekilmez...
      </p>
      <p class="govde-metin bizsmart">
        Başka bir kulübede, başka bir felaket manzarası:
      </p>
      <p class="govde-metin bizsmart">
        Anne veremin son devresine gelmiş, kan tükürü­yor, başını yastıktan kaldıramıyor. Baba tifoya tu­tulmuş, yüksek ateşin tesiriyle sayıklıyor. İki hasta da yerdeki paçavra türü şilteler üzerinde yatıyorlar. Karyola filan yok. İkisi arasında, biri bir yaşında, di­ğeri iki yaşında, iki çocuk yatıyor. İkisi de canlı bi­rer iskelet gibi.
      </p>
      <p class="govde-metin bizsmart">
        Komşulardan hiçbiri hastalarla ilgilenmek istemiyorlar. Artık bu hale alışmışlar. Evde herkes kendi acılarıyla baş başa.
      </p>
      <p class="govde-metin bizsmart">
        Bir yerde çiçek, tifo gibi bulaşıcı hastalık salgınlaşınca devlet oraya iki-üç doktor gönderiyor. Halk ise bu duruma kızıyor:
      </p>
      <p class="govde-metin bizsmart">
        _ Bu iğneleri niçin yapıyorsunuz? Çocukları tedavi etmeyiniz, varsın ölsünler. Açların sayısı azalmış olur. Siz asıl bizleri, büyükleri tedavi edin!..” di­yorlar.
      </p>
      <p class="govde-metin bizsmart">
        Tedavi ve yardım görmek için, hemen her evden hasta geliyor. Kimisinde frengi yaraları veya uyuz var. Kimisinin gözleri irinleşmiş, kimisi de kansere yakalanmış.
      </p>
      <p class="govde-metin bizsmart">
        İnsan o an ümitsizlik ve bezginlik içinde kalıyor. Sonuçta da yorgunluktan meydana gelen bir du­yarsızlık oluşuyor. Doğum yapan kadının yanında­ki sarhoş kocaya hak verircesine, insanın ya sarhoş olacağı ya da boğulup öleceği geliyor.”
      </p>
      <p class="govde-metin bizsmart">
        Bu gözlemleri yapmış olan doktor, şehirlerde oturan in­sanlara devlet adamlarına, politikacılara, bilim, sanat ve basın mensuplarına şöyle sesleniyor:
      </p>
      <p class="govde-metin bizsmart">
        “Efendiler! Ne zamana kadar bu saklambaç oyunu­na devam edeceksiniz? Sürekli vatanseverlikten, millet sevgisinden uygarlığa hizmet etmekten bah­sedersiniz. Ama millet için, vatan için, insanlık için ne yapıyorsunuz?
      </p>
      <p class="govde-metin bizsmart">
        Bazıları milyonları vurarak sevgili yurdumuzu na­mussuzca soyuyor, bazıları da dairelerde, matba­alarda, okullarda, üniversitelerde memurluk yapı­yorlar. Diğer tarafta ise milyonlarca halk mahvolu­yor, yozlaşıyor, sarhoş yaşıyor, hayvanlaşıyor!.. Mil­letin temelleri çöküyor!..
      </p>
      <p class="govde-metin bizsmart">
        Henüz vakit varken ülkeyi ve halkı kurtarınız! Hal­kın arasına giriniz. Onları tedavi ediniz, eğitiniz, terbiye ediniz!..
      </p>
      <p class="govde-metin bizsmart">
        Evlerini nasıl yapacaklarını, nasıl düzelteceklerini öğretiniz! Halka sağlık, temiz hava, güneşli, rutu­betsiz ve sıcak meskenler veriniz.
      </p>
      <p class="govde-metin bizsmart">
        Onlara daha insanca bir hayat yaşamasını öğretiniz! İnsanca bir hayat yaşayabilmeleri için onlara yar­dım ediniz, imkânlar sağlayınız!..”
      </p>
      <p class="govde-metin bizsmart">
        Doktor, kitabının sonuna doğru şunları yazıyor:
      </p>
      <p class="govde-metin bizsmart">
        “Devlet büyük bir ailedir. Onun mensupları sizin küçük kardeşlerinizdir. Alt tabakının kusurları, kıs­men de üst tabakının ihmallerinden ve duyarsızlığından kaynaklanmaktadır.”
      </p>
      <p class="govde-metin bizsmart">
        Edebiyat ve kültür çevrelerinde doktorun kitabıyla ilgili birçok tartışmalar yaşandı ama sosyal çevrelerde kitap gere­ken ilgiyi uyandırdı ve amacına ulaştı. Finlandiya’nın bütün sağlık kuruluşlarında meslekdaşlarının kitabı kelime kelime okundu, incelendi.
      </p>
      <p class="govde-metin bizsmart">
        Nahiye merkezlerindeki belediye ve kamu memurları top­lantılar yaparak, bu kitabın ortaya koyduğu meseleleri araştır­maya ve yapılan hataların, olumsuzlukların, sorunların gide­rilmesi için önlemler almaya başladılar. Bu konuyla ilgili her yerde aydınlatıcı konferanslar verilmeye, yeni belgeler top­lanmaya başlandı.
      </p>
      <p class="govde-metin bizsmart">
        Önceleri bahsedilmesinden bile ürkülen ve görmezden gelinen halkın bu feci durumunu herkes gördü ve anladı.
      </p>
      <p class="govde-metin bizsmart">
        Herkes parti çekişmelerini, kişisel çıkarları, entrikaları bir kenara atarak, halkın sağlığının korunması sorunlarıyla uğraş­maya koyuldu.
      </p>
      <p class="govde-metin bizsmart">
        Ülkede veremli hasta sayısı ve bu hastalıktan ölenlerin sa­yısı tespit edildi. Bir yıl içinde tifoya, trahoma yakalananların, bakımsızlık ve gıdasızlıktan ölen çocukların, diş ağrısı çeken­lerin ve sakat kalanların sayısı tesbit edildi.
      </p>
      <p class="govde-metin bizsmart">
        Bunun yanısıra alkollü içeceklerin tüketimine harcanan paralar hesap edildi. Alkol yüzünden meydana gelen kavga­lar, yaralamalar, cinayetler, yangınlar ve hırsızlıklar tespit edildi. Sonuç olarak ortaya çıkan rakamlar herkesi korkuttu. Çünkü bu rakamlar, kafalara bir balyoz gibi iniyor ve herkes­te bu durumların düzeltilmesi isteği uyandırıyordu.
      </p>
      <p class="govde-metin bizsmart">
        Hükümet, Mülki İdareler ve Belediyeler, doktorlardan oluşan bir <span class="bold bizsmart" xml:lang="tr-TR">Tıp Ordusu</span> kurdular.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Çocuk Hastalıkları Doktorları, Kadın Hastalıkları Doktorları</span> ve <span class="bold bizsmart" xml:lang="tr-TR">Diş Doktorları,</span> gruplar hâlinde ülkeyi sağlık taramasından geçirdiler. Bunlar gittikleri yerlerde hem hasta­ları tedavi ediyor, hem de göz, kulak ve dişlerini nasıl koru­yacaklarını, anne sağlığı ve çocuk bakımını öğretiyorlardı. Bir çocuğun yetişmesinin maliyetini hesaplıyorlar ve bakımsızlık yüzünden ne kadar çocuğun ölümle pençeleşmekte bulun­duğunu anlatıyorlardı.
      </p>
      <p class="govde-metin bizsmart">
        Köylüler yavaş yavaş insan hayatının ekonomik değerini anlamaya başladılar. Doktorlar köylülere şöyle diyorlardı:
      </p>
      <p class="govde-metin bizsmart">
        _ Paralarınız çalınmasın veya yanmasın diye iyice saklıyor­sunuz. Çocuklarınız, eşiniz ve kendiniz paradan çok daha de­ğerlisiniz. Sizler canlı parasınız. Bu sermayeyi iyi koruyun, is­raf etmeyin, çoğaltın.
      </p>
      <p class="govde-metin bizsmart">
        Çoğu köye, iki büyük penceresi olan örnek birer ev yaptı­rıldı. İçine soba yerleştirildi. Köylerde, köylülere çok ucuz fi­yatlarla ev inşa eden işçi grupları oluşturuldu.
      </p>
      <p class="govde-metin bizsmart">
        Hükümet bir çok merkeze depolar tesis ederek buralara inşaat malzemelerini yığdı. Bu depolardan köylüler ve <span class="bold bizsmart" xml:lang="tr-TR">Köy Kooperatifleri,</span> gayet uygun şartlarla malzemelerden yararla­nabiliyorlardı.
      </p>
      <p class="govde-metin bizsmart">
        20 yıl sonra birçok köyün şekli değişti. Evler ahır şeklin­den kurtarılıp, gerçek insan evine dönüştürüldü.
      </p>
      <p class="govde-metin bizsmart">
        Köylüler daha iyi, daha sıcak elbiseler giymeye başladılar. Ülkenin her yanında konfeksiyon ve ayakkabı atölyeleri ku­ruldu. Burada üretilen giysi ve ayakkabılar, ucuz fiyatla halka satılmaya başlandı.
      </p>
      <p class="govde-metin bizsmart">
        Köylerde yeni elbiseleri giyenler bayram havası yaşadılar. Yamalı ve paçavra elbiseler ortadan kalktı, güzel giyimli in­sanlar ortaya çıktı.
      </p>
      <p class="govde-metin bizsmart">
        Soğuk algınlığı hastalıklarının önü alındı, verem kurban­larının sayısı yarı yarıya azaldı. Birçok hastalık ortadan kalktı. Daha sağlıklı bir hayat içerisinde doğumlar arttı. Sağlıklı be­bekler dünyaya geldi. Çocuklar sağlıklı ve neşeli büyümeye başladılar.
      </p>
      <p class="govde-metin bizsmart">
        Ülkede üretime katılan eller çoğaldı. Halk daha fazla ka­zanmaya başladığından, daha iyi beslenmeye özen gösterir oldu.
      </p>
      <p class="govde-metin bizsmart">
        Sonunda birgün geldi ve bütün bu sağlık seferberliğinin başlamasını sağlayan doktor hayata veda etti.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Kendini Halkın Sağlığına Adayan Doktor</span>’un ölümü, ülkede büyük bir üzüntüye neden oldu.
      </p>
      <p class="govde-metin bizsmart">
        Ülkenin dört bir yanından yüzlerce köyün temsilcisi cena­ze törenine katıldı. Köylüler, temsilcilerini en gürbüz, en sağlıklı ve iri yapılı gençlerden seçmişlerdi.
      </p>
      <p class="govde-metin bizsmart">
        Bu sağlıklı gençler <span class="bold bizsmart" xml:lang="tr-TR">Kendini Halkın Sağlığına Adayan Doktor</span>’un tabutunu omuzlarında taşıdılar. Bu iriyarı insan­ların düzenli bir sıra halinde şehrin sokaklarından geçtikleri­ni görenler, bunları canlı bir çam ormanına benzetmişlerdi. Gerçekten de bunların her biri, birer gemi direği gibiydi.
      </p>
      <p class="govde-metin bizsmart">
        Mezarlığa gelindiği zaman köy delikanlılarından biri ta­butun yanına gelip şu konuşmayı yaptı.
      </p>
      <p class="govde-metin bizsmart">
        _ Bizler köy kırlarından, köy ormanlarından senin mezarı­nın başına geliyoruz. Fakat cenaze törenlerinde taşınması ge­lenek olan çelenk ve çiçekleri getirmiyoruz. Bizim Suomi’miz içinde senin kurduğun hasbahçenin çiçeklerine birer örnek olmak üzere, köylülerimiz bizi seçip buraya gönderdi.
      </p>
      <p class="govde-metin bizsmart">
        Ey milletimizin büyük bahçıvanı, ebedî meskeninde isti­rahat et!..
      </p>
      <p class="govde-metin bizsmart">
        Biz senin hayırlı çalışmalarını kutsuyoruz...
      </p>
      <p class="govde-metin bizsmart">
        Sen bir halk doktoruydun.
      </p>
      <p class="govde-metin bizsmart">
        Yüzbinlerce köylüyü iyileştirdin.
      </p>
      <p class="govde-metin bizsmart">
        Milletimizin damarlarına taze ve temiz kan akıttın.
      </p>
      <p class="govde-metin bizsmart">
        Vatanımıza kahramanlar armağan ettin.
      </p>
      <p class="govde-metin bizsmart">
        Bize sağlıklı çalışmanın hazzını tattırdın.
      </p>
      <p class="govde-metin bizsmart">
        Millet senin heykelini dikmek istiyor. Sen buna gerçekten layıksın. Ama senin en güzel heykelin işte bizleriz.
      </p>
      <p class="govde-metin bizsmart">
        Bizler ki yeni toplumun ürünüyüz. Kendimiz de bu yeni hayatın üreticisiyiz.
      </p>
      <p class="govde-metin bizsmart">
        Erkek ve kadın hepimiz, Fin aydınlarının, ülke için nasıl çalışmaları gerektiğini gösteren birer canlı heykeliz.
      </p>
      <p class="govde-metin bizsmart">
        Varlığının üstünden geçen zaman ne kadar çok olursa ol­sun, sağlığına kavuşan milletin kalbinde senin hatıran da o kadar sıcak ve parlak olacaktır.
      </p>
      <p class="govde-metin bizsmart">
        Sen ne <span class="bold bizsmart" xml:lang="tr-TR">Cesar</span>’dın, ne de <span class="bold bizsmart" xml:lang="tr-TR">Napoleon...</span> Hiçbir karış toprak işgal etmedin. Tek bir damla kan akıtmadın. Ama yurdumuza binlerce yeni, sağlam, kuvvetli ve çalışkan eller kazandırdın.
      </p>
      <p class="govde-metin para-style-override-1 bizsmart">
        Milletin sağlığı için mücadele eden büyük kahramanın şa­nı sonsuza dek yücelsin!..
      </p>
      <p class="govde-metin bizsmart">
        &nbsp;
      </p>
    </div>
  </body>
</html>
