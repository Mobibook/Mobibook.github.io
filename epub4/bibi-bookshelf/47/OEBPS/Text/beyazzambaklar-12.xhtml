<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      beyazzambaklar-12
    </title>
    <link href="../Styles/beyazzambaklar.css" rel="stylesheet" type="text/css"/>
  </head>
  <body id="beyazzambaklar" xml:lang="tr-TR">
    <div class="Basic-Text-Frame">
      <p class="baslik-1 bizsmart" id="toc_marker-10">
        <span class="bold bizsmart" xml:lang="tr-TR">Anne-Baba ve Çocuklar</span>
      </p>
      <p class="govde-metin bizsmart">
        “Yeni nesillere akılcı bir terbiye verme meselesi...”
      </p>
      <p class="govde-metin bizsmart">
        <span class="bold bizsmart" xml:lang="tr-TR">Snelman</span> ile arkadaşları Finlandiya’yı uyandırmak için bü­tün ümitlerini buna bağlamışlardı. Gençlik meselesi <span class="bold bizsmart" xml:lang="tr-TR">Snel­man</span>’ın en sevdiği bir konu ve aynı zamanda kendisinin en hassas ve ıstırap duyduğu meselesiydi.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Snelman</span> kimi zaman gençleri yüzlerine karşı azarlıyor ve kınıyor ama bazı yaşlı kimselerin gençlerin hayırsızlığı ve bo­zuk ahlâklarından dolayı şikayet etmeleri üzerine sürekli gençleri savunuyordu. Şöyle diyordu:
      </p>
      <p class="govde-metin bizsmart">
        _ Kabahat gerçlerde değil, sizdedir. Siz gençleri nasıl ter­biye ederseniz, onlar da öyle yetişir. Gençlere verdiğiniz ter­biye nedir? Sadece hiç!..
      </p>
      <p class="govde-metin bizsmart">
        Anneler ev işleri ve yemek yapmakla; babalar da memuri­yet, ticaret, dükkân veya fabrika işleriyle meşgul olurlar. Ge­celeri de geç vakitlere kadar zamanlarını kahvehane ve kulüp­lerde oturarak ve iskambil oynayarak geçirirler. Ama çocukla­rıyla asla meşgul olmazlar. Çünkü bunun için vakitleri yoktur. Hem sonra çocuklarla meşgul olmak insanı yoran ve usandıran bir iştir.
      </p>
      <p class="govde-metin bizsmart">
        Bunlar çocuklarıyla konuşmazlar, onların yaşantılarıyla il­gilenmezler. Sadece boş zamanlarında çocuklarını sevip okşa­mayı bilirler <a id="Anchor-10"/>ve onlara şekerleme ve oyuncaklar almaktan öte başka bir şey yapmazlar. Sonra da, “haydi bakalım, şimdi odanıza çekilin, gürültü etmeden kendi kendinize oynayın.” derler.
      </p>
      <p class="govde-metin bizsmart">
        Aslında bunun anlamı şudur:
      </p>
      <p class="govde-metin bizsmart">
        “Başımızdan defolun da ne isterseniz yapın! Sadece bizi rahatsız etmeyin.”
      </p>
      <p class="govde-metin bizsmart">
        Bu durum karşısında çocuğun aklı, fikri, ruhu, işlenmemiş bir tarla gibi kalır. Buraya yararlı hiçbir şey ekilmiş olmaz. Arasıra çocuklara iyilik, doğruluk ve sevgiden bahsedilse bile, bunlar genellikle ruhsuz, kupkuru, taş gibi sert ve çocuğa ya­bancı sözlerdir.
      </p>
      <p class="govde-metin bizsmart">
        Anne-baba, çocuğun ruhunu ilgilendirecek sözler söylen­mesini istemezler. İsteseler bile bunu nasıl yapacakarım bile­mezler. Onların sıradan ve ısmarlama nasihatleri çocuğun hassas ruhunda yankılar uyandırmaz.
      </p>
      <p class="govde-metin bizsmart">
        Doğrusunu söylemek gerekirse, çocuğun anne-babası sağ olduğu halde ve evde bunlardan başka birçok halalar, teyze­ler, dayılar ve amcalar olduğu hâlde çocuk yetim gibi büyü­mektedir.
      </p>
      <p class="govde-metin bizsmart">
        Bazı ailelerde çocuklar çok iyi beslenirler, iyi giydirilirler, sağlığına vücut sağlığına dikkat edilir. Ancak tüm bunlara rağmen çocuk ruhunun saflığı, açlığı ve süsü ihmal edilir.
      </p>
      <p class="govde-metin bizsmart">
        Doğrusu bu şartlar altında yetişen çocukların, oldukların­dan daha fazla yaramaz yetişmediklerine şaşmamalıdır. Ço­cuklar büyüyüp de bazı şeyleri anlamaya başladıklarında, aile hayatına katıldıklarında, aileden ne alır ve ne görürler ki?
      </p>
      <p class="govde-metin bizsmart">
        Kentlerin, kasabaların, köylerin meydanlıklarında birtakım çöplerin, pisliklerin ve gübrelerin yığıldığını görenler, “Bun­lar sağlık kurallarına aykırıdır; ne rezalettir bu böyle?” diye feveran ederler.
      </p>
      <p class="govde-metin bizsmart">
        Şimdi siz, evlat sahibi anne-babalar!..
      </p>
      <p class="govde-metin bizsmart">
        Bir kere düşününüz. Kendi vicdanınıza danışarak bir karar veriniz. İçinde bulunduğu aile çevresi ve havası çocukların ki­şiliklerinin sağlıklı bir şekilde oluşmasında ne derece olumlu­dur?
      </p>
      <p class="govde-metin bizsmart">
        Çocuklara, “Yalan söyleme, yaramazlık yapma, bu hareket kötüdür, nefret uyandırır, günahtır.” gibi nasihatlerde bulu­nurlar ama bu nasihatleri veren kişiler birbirlerini aldatırlar.
      </p>
      <p class="govde-metin bizsmart">
        Çocukları aldatırlar ve yine çocuklara “Kimseyi incitmeyi­niz, nezaketli ve terbiyeli olunuz.” derler. Ancak kendileri bu kurallara uymayı düşünmezler.
      </p>
      <p class="govde-metin bizsmart">
        Çocuklar aldatılmayı çabuk fark ederler. Önce hayret eder­ler. Anne babalarının kendilerine kötü ve günah diye göster­dikleri şeyleri nasıl olup da bizzat kendilerinin işlediklerini anlayamazlar.
      </p>
      <p class="govde-metin bizsmart">
        Sonuçta kendilerinde şu kanaat oluşur:
      </p>
      <p class="govde-metin bizsmart">
        “Anne-babalar böyle söyler, başka türlü davranırlar!”
      </p>
      <p class="govde-metin bizsmart">
        Bu nedenle anne-babanın sözlerine karşı çocukların güve­ni kalmaz. “Şunu yapın, bunu yapmayın.” türünden nasihat­lere artık aldırış etmemeye başlarlar.
      </p>
      <p class="govde-metin bizsmart">
        Öte yandan anne-baba da çocuklarının daha küçük olma­larına rağmen kendilerine itaat etmediklerinden ve asi olma­larından şikâyet ederler. Oysa ki, çocukların bu hâle gelişine kendileri neden olmuşlardır ama farkında bile değillerdir.
      </p>
      <p class="govde-metin bizsmart">
        Çocukların azarlama, kınama ve cezayla itaatkâr ve sevgi dolu olabileceklerini sanmayın. Onların yanında öyle davra­nınız ki, sizin meziyetlerinizi bizzat görerek sizi sevmeye baş­lasınlar.
      </p>
      <p class="govde-metin bizsmart">
        Kimi anne-babalar evdeki yaşantılarına, giysi ve beden te­mizliğine dikkat etmezler. Çocuklarının yanında kirli, sökük ve eski elbiselerle ve kirli el ve ayaklarla dolaşırlar. Konuşma ve davranışlarında nezahet ve nezakete riayet etmezler.
      </p>
      <p class="govde-metin bizsmart">
        Kimileri de onların yanında birbirleriyle kavga ederler ve “Babanızın nasıl biri olduğunu görüyor musunuz?” veya “Annenizin nasıl bir kadın olduğunu kendiniz görün!” gibi sözlerle çocukları da kavgalarına ortak ederler.
      </p>
      <p class="govde-metin bizsmart">
        Aile toplantılarında meydana gelen dedikodulara, başkala­rını çekiştirmelere, küçük bir çıkar için çevrilen dolaplara da­ir sözlere dikkat ediniz.
      </p>
      <p class="govde-metin bizsmart">
        İşte çocuklar ergenlik çağına ulaşıncaya dek 15-20 yıl böy­le feci bir ortamda büyürler ve ondan sonra da yaşlılarımız çocukların niçin göklerde uçmadıklarına, kanatsız kaldıkları­na şaşarlar.
      </p>
      <p class="govde-metin bizsmart">
        Böyle söyleyen aııne-babalara sormak gerekir:
      </p>
      <p class="govde-metin bizsmart">
        “Siz çocuklarınızı terbiye ederken yükselmeleri için onla­ra kartal kanatları mı taktınız? Yoksa bu kanatları kökünden mi yoldunuz?”
      </p>
      <p class="govde-metin bizsmart">
        Çocukları büyüyüp oğlanları delikanlı, kızları genç kız olunca, anne-babalar geleceklerine dair pembe hayaller ku­rarlar. Oğullarını mühendis, doktor, tüccar, avukat, memur veya iyi bir meslek sahibi yapmak isterler. Kızları içinse zen­gin bir koca aramaya koyulurlar.
      </p>
      <p class="govde-metin bizsmart">
        Çocukları için hep servet ve refah sağlamaya uğraşırlar. Böylelikle annelik ve babalık görevini en iyi bir şekilde yeri­ne getirdiklerine inanırlar. Bu konuda <span class="bold bizsmart" xml:lang="tr-TR">Lev Tolstoy,</span> gayet haklı olarak şu sözleri söylüyor.
      </p>
      <p class="govde-metin bizsmart">
        “Hayattaki düzensizliklerin en büyük nedenlerinden biri şudur ki, herkes hayatında refaha kavuşmayı arzu eder, fakat hayatını terfi ettirmesini ve bizzat çalışma sonucunda hayatı­nı daha iyi bir biçimde düzenleme ihtiyacını hissetmez.”
      </p>
      <p class="govde-metin bizsmart">
        Herkes hayattan bir şey almak ister ama ona bir şey ver­mek istemez. Çoğu kimse hayata menfaatçi, zorba ve asalak olarak atılır. Hayatın anlamını bu asalaklıkta ararlar.
      </p>
      <p class="govde-metin bizsmart">
        Böyle bir hayat anlayışı uzun yıllar boyunca acı içinde ço­cuklara aşılanır.
      </p>
      <p class="govde-metin bizsmart">
        Kimler aşılar?
      </p>
      <p class="govde-metin bizsmart">
        Anne-baba!..
      </p>
      <p class="govde-metin bizsmart">
        Bu telkinlerle yetişen çocuklar, büyüdüklerinde zorba, aç gözlü, şehvet düşkünü, tembel ve vurdumduymaz olurlar.
      </p>
      <p class="govde-metin bizsmart">
        En sonunda artık hiç kimseye ve hiçbir şeye sevgi ve bağ­lılık duymayan duyarsız gençler olur çıkarlar. Bu tiplerde ül­keye, millete karşı sevgi, yüksek düşüncelere ciddi uğraşlara saygı uyanmaz. Anne ve babalarını da içtenlikle sevmezler.
      </p>
      <p class="govde-metin bizsmart">
        Ne ekerseniz, onu biçersiniz.! Ne pişirirseniz, onu yersi­niz!
      </p>
      <p class="govde-metin bizsmart">
        Eğer gençliğin ruhunu tarım yapılmayan bir tarla gibi kendi hâline bırakırsanız, orada ısırgan otları ve dikenler ye­tişir.
      </p>
      <p class="govde-metin bizsmart">
        Anne-babaların, çocuklarının beyinlerini ve kalplerini işle­meden kendi hâline bırakmaları, akla ve vicdana uygun değil­dir. Hatta böyle bir ihmal, ahlâksızlıktır, cinayettir. Çünkü çocukların iyi terbiye görüp görmemesi meselesi, yalnız anne-babayı ilgilendiren bir mesele olmayıp, aynı zamanda top­lumu ve devleti de ciddi bir şekilde ilgilendiren hayatî bir me­seledir.
      </p>
      <p class="govde-metin bizsmart">
        İstediğiniz kadar mükemmel anayasalar yapın. Özgürlük­ler alanında da halka dilediğiniz kadar haklar tanıyınız. Sos­yalizmin veya liberalizmin sihirli gücüne dilediğiniz kadar inanın. Eğer çocuklarınız gerektiği şekilde eğitim almazlarsa hayata bir hiç olarak atılırlarsa, yasalar ve bütün sosyal hak­lar var olmasına rağmen toplumsal hayat yine de sönük ve ruhsuz olacaktır.
      </p>
      <p class="govde-metin bizsmart">
        Bu nesilden gelen memurlar bencil ve uyuşuk, devlet adamları ise politik madrabaz olurlar.
      </p>
      <p class="govde-metin bizsmart">
        Politikacılar, çıkar peşinde koşar.
      </p>
      <p class="govde-metin bizsmart">
        Okullar yeni neslin bilincini körelten ve kalbini karartan birer karanlık mağara olur.
      </p>
      <p class="govde-metin bizsmart">
        Basın, sokak kadınlarının albümlerine döner.
      </p>
      <p class="govde-metin bizsmart">
        Tok veya aç olan halk kitleleri ise kendilerine yabancı olan her şeye, özellikle varlıklı sınıfa mensup insanlara karşı nefret, kıskançlık ve intikam duyguları beslemeye başlarlar.
      </p>
      <p class="govde-metin bizsmart">
        Bizim yeni ve genç vatanımız sizden böyle şeyler beklemi­yor!..
      </p>
      <p class="govde-metin bizsmart">
        Finlandiya’nın istikbali büyüktür.
      </p>
      <p class="govde-metin bizsmart">
        Burada herkes tok, herkes hâlinden memnun olmalıdır.
      </p>
      <p class="govde-metin bizsmart">
        Kendi hayatınızı ve toplum düzenini buna göre şekillen­dirin.
      </p>
      <p class="govde-metin bizsmart">
        <span class="bold bizsmart" xml:lang="tr-TR">Snelman</span> ve dostları, kentlerde ve köylerde bu türden konferanslar veriyorlardı.
      </p>
      <p class="govde-metin bizsmart">
        Bu konferansları ilgiyle dinleyen anne-babalar, çocukları­nın eğitimi meselelerini gerçekten ciddiyetle düşünmeye başlamışlar ve çocuklarına karşı yüklendikleri sorumluluğun bü­yüklüğünü kavramışlardı. Birçok şehirde aile kurumları oluş­turarak çocuk eğitimindeki başarısızlıkların ve olumsuzlukla­rın nedenlerini araştırmaya başlamışlardı. Eğitim alanında ba­şarı gösterdikçe sevinmişler, ancak bununla yetinmeyip, pe­dagog ve ilahiyatçıların da bazı meselelerde görüşlerini almak üzere onlara danışmaktaydılar.
      </p>
      <p class="govde-metin bizsmart">
        Eğitim işi böylece ciddiye alındıktan sonra sorunlar bir bir çözüme kavuşmuş oluyordu. Ülkede tanınmış eğitimci ve ila­hiyatçılar bütün bir ülkeyi dolaşarak, hayatta kazanılan tecrü­belerde ve bilimin yol göstericiliğinde çocukların nasıl yetiş­tirilmesi ve terbiye edilmesi gerektiğini halka anlatıyorlardı. Çocuk ruhunun özelliklerini, hassaslığını, zayıf noktalarını ve hastalıklarını izah ederek, eğitim esnasında bunların ıslah ve tedavi edilmesi çarelerini öğretiyorlardı.
      </p>
      <p class="govde-metin bizsmart">
        Ziraat mühendislerinin, halka, en güzel fidanların nasıl yetiştirilecğini, iyi tarımın nasıl yapılacağını öğretmesi gibi, ünlü pedagoglar ve ilahiyatçılar da tüm anne ve babalara ço­cuklarının daha akılcı bir şekilde nasıl eğiteceklerini vatana ve millete nasıl daha yararlı olabileceklerini öğretiyorlardı.
      </p>
      <p class="govde-metin bizsmart">
        Bu çalışma ve üstün gayretler sayesinde Fin ailesi gaflet uykusundan uyanmış ve büyük bir hızla ilerleme ve yüksel­meye başlamıştır.
      </p>
    </div>
  </body>
</html>
