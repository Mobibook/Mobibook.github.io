<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>^eJiTLcî ^oluıp</h4>
<p>Bütün gece rüyasında karanlıkları renklendiren, ışıldatan taşlar gördü. Mavilerin, sarıların, akların, yeşillerin, turuncuların arasında koşuyor koşuyor, bisikletlere, formalara&#160;kavuşuyor, yığınlarla armağanı arkadaşlarına dağıtıyordu.&#160;Sonra arkadaşları, tanımadığı adamlar, pırıl pırıl renkler,&#160;ışıklar uzaklaşıyordu kendisinden. Her şey durmadan kaçıyor, kaçıyordu. Sonra yine başka taşlar eline geçiyor, taşları kaybediyor, üzülüyor, birdenbire nedenini anlayamadan&#160;buluyor, elinde, avucunda olduğunu görüyor, seviniyordu.</p>
<p>Sabahleyin gözünü açar açmaz kalktı, elini yüzünü yıkayıp yemek yedikten sonra annesinin durumuna baktı. Annesi dalgındı, ortalığı topluyordu, kızdırmaya gelmezdi. Akşam, babasına ortalıktan kaybolduğunu falan söylememişti. Unutmuştu, belki de önemsememişti. Sokağa gizlice&#160;çıkmaya kalksa hemen farkında olurdu. Nasıl kaçacaktı dışarıya? Bir yol bulması gerekiyordu. Bugün denize, kıyılara&#160;gidemeycekti galiba! Söylese... Annesi mutlaka onu bırak-</p>
<p>mak istemeyecekti ve bu sefer yaramazlığını belki de akşama babasına anlatacaktı. Dayak hazırdı o zaman. Arkadaşı içini burgu gibi oyan bir kurt sokmuştu kafasına. Sokağa&#160;kaçmak, deniz kenarına gitmek ve taşın, varsa eşini bulmak, araştırmak istiyordu. Arkadaşının haklı olduğu yanlar&#160;vardı. Bir taş daha neden olmasındı? Keşke o zaman taşı&#160;bulduğu yeri bir iyice arasaydı. Allak bullak etseydi. Arkadaşı akıllıydı. İyi ki bulduğu yeri göstermemişti. Belki de taş&#160;şimdi orada durup duruyordu. Hemen gidip araştırmalıydı. Vakit geçirmemeliydi. Ya başkaları bulursa?.. İyi ama&#160;annesinin elinden kurtuluş yoktu ki. Dışarıya çıkacağını&#160;söylese mutlaka bırakmazdı, bıraksa bile nereye gideceğini&#160;sorardı. Birdenbire gözüne kardeşi takıldı, gülümsedi:</p>
<p>&quot;Top oynayalım mı?&quot; dedi ona.</p>
<p>&quot;Oynayalım.&quot;</p>
<p>&quot;Anneme söyle de sokağa çıkalım.&quot;</p>
<p>&quot;Sen söyle.&quot;</p>
<p>&quot;Sen söyle.&quot;</p>
<p>&quot;Top oynamak istiyorsan sen söyle.&quot;</p>
<p>&quot;Az önce söyledim, beni bırakmadı. Deniz kenarında çocuk boğulmuş. 'Bahçede oynayın,' diyor.&quot;</p>
<p>&quot;Boğulmadı. Kurtardılar.&quot;</p>
<p>&quot;Annem öyle diyor.&quot;</p>
<p>&quot;Denize gitmeyeceğiz ki.&quot;</p>
<p>&quot;Sen öyle dersin ama beni bırakıp yine denize gidersin.&quot; İnanmasız baktı ağabeyine.</p>
<p>&quot;Gitmem. Beraber oynarız. Hadi söyle anneme.&quot;</p>
<p>&quot;Yemin et.&quot;</p>
<p>&quot;Yemin ediyorum.&quot;</p>
<p>&quot;Ama yine beni bırakırsan...&quot;</p>
<p>&quot;Bırakmam, istersen deniz kenarına beraber gidelim.&quot;</p>
<p>&quot;Ben gitmem. Hem gidersen, seni de anneme söylerim.&quot;</p>
<p>&quot;Şaka yaptım sana.&quot;</p>
<p>Kardeşi annesinden yana bakınca tekrarladı:</p>
<p>&quot;Vallahi şaka yaptım...&quot;</p>
<p>Kardeşi sonunda ağabeyinin dediğini kabul etti, annesine, kapı önünde oynayacaklarını söyledi. Annesi ilkin razı olmadı. Bu defa gürültü yapmaya, ortalığı allak bullak etmeye başladılar. Kadın, onları kendisi kovaladı sokağa: &quot;Bir&#160;tarafa kaybolmayın,&quot; diye arkalarından bağırdı.</p>
<p>&quot;Kaybolmayız. Kapı önünde oynayacağız.&quot;</p>
<p>&quot;Denize filan gitmeyin, ha!&quot;</p>
<p>&quot;Gitmeyiz anne,&quot; dedi Özden.</p>
<p>&quot;Gitmeyiz anne,&quot; dedi Erol.</p>
<p>&quot;Bir gidin görürsünüz.&quot; Elini tokat yapmış, havada sallıyordu.</p>
<p>O sırada ablası çıktı kapıya. İşe gidiyordu.</p>
<p>&quot;Abla para ver bakalım,&quot; diye yolunu kesti Özden.</p>
<p>&quot;Fazla param yok,&quot; dedi ablası.</p>
<p>Kardeşi, ablasının önünden çekilmedi:</p>
<p>&quot;Şeker alacağım ama abla.&quot;</p>
<p>&quot;Hadi yirmi beşer kuruş vereyim.&quot;</p>
<p>&quot;Elli olsun.&quot;</p>
<p>&quot;Param olsa elli değil, yüz kuruş bile vereyim ama,&quot; dedi ablası, gülümseye çalıştı.</p>
<p>Özden sonunda razı oldu:</p>
<p>&quot;Peki abla,&quot; dedi, &quot;yirmi beş kuruş ver ama bugünlük. Sonra olunca vereceksin değil mi benim canım ablacı-ğım?&quot;</p>
<p>&quot;Vermez miyim? Kavga etmeyin.&quot;</p>
<p>&quot;Etmeyiz.&quot;</p>
<p>Ablası, çantasından çıkardığı parayı küçük kardeşinin eline tutuşturup, çabuk çabuk gitti.</p>
<p>Erol bu durumda ne yapacağını düşündü. Kardeşinden nasıl kurtulacaktı? Hemen deniz kenarına gitmek istiyordu.&#160;Ablası parayı ona verseydi kolaydı ama şimdi... Hep ona&#160;verirdi zaten. Kardeşine:</p>
<p>&quot;Şeker alsana kendine bakkaldan,&quot; dedi.</p>
<p>&quot;Paramı biriktireceğim. Hani top oynayacaktık?&quot;</p>
<p>&quot;Sonra oynarız. Niçin şeker almıyorsun?&quot;</p>
<p>Kardeşi bakkala girer girmez kaçacaktı.</p>
<p>&quot;Paramı biriktireceğim dedim ya sana.&quot;</p>
<p>'Benim param da senin olsun, ha! Hadi şeker al kendine.&quot;</p>
<p>Kardeşi işi anlar gibi oldu, yüzünü buruşturdu:</p>
<p>&quot;Ya,&quot; dedi, &quot;ben bakkala gidince sen kaçacaksın değil mi?&quot;</p>
<p>&quot;Kaçmayacağım.&quot;</p>
<p>&quot;Öyleyse başka bir düşündüğün var!&quot;</p>
<p>&quot;Hiçbir düşündüğüm yok.&quot;</p>
<p>Kardeşi, bir süre inanmayarak baktı ona:</p>
<p>&quot;Paranın hepsini bana neden vermek istiyorsun, ha?&quot; dedi.</p>
<p>&quot;Seni çok sevdiğim için, bol bol şeker al diye veriyorum. Sen benim kardeşim değil misin?&quot;</p>
<p>&quot;Kardeşinim.&quot;</p>
<p>Hâlâ inanamıyor, sözün nereye bağlanacağını bilemeden, merak dolu gözlerle ağabeyine bakıyordu.</p>
<p>&quot;Sen şekerini al, ben kıyıya kadar gideceğim. Anneme söyleme,&quot; dedi.</p>
<p>Kardeşi bakkala gidecekken durdu:</p>
<p>&quot;Hani denize gitmeyecektin?&quot; diye sordu.</p>
<p>&quot;Ben sana yüzmeye gideceğim demedim ki. Kıyıya gideceğim dedim, istersen sen de gel orada oynayalım.&quot;</p>
<p>&quot;Al paranı,&quot; dedi Özden.</p>
<p>&quot;Neden veriyorsun? Ben o parayı sana verdim. Denize gelmek istemiyorsan söyle.&quot;</p>
<p>&quot;Annem seni sorar.&quot;</p>
<p>&quot;Arkadaşlarıyla yukarı mahalleye gitti dersin, gelir, kıyıdan beni çağırırsın.&quot;</p>
<p>&quot;Olmaz. Ben yalan söylemem.&quot;</p>
<p>&quot;Ne olur bırak da gideyim, anneme söyleme işte.&quot;</p>
<p>&quot;Olmaz.&quot;</p>
<p>&quot;Ne aksi çocuksun be. Döverim sonra.&quot;</p>
<p>Öfkeyle yürüdü kardeşinin üzerine. Kardeşi eve doğru geriledi birkaç adım.</p>
<p>&quot;Sonra anneme söylerim ama,&quot; dedi.</p>
<p>&quot;Sana topumu vereyim oyna.&quot;</p>
<p>Saatler geçiyordu. Çocuklar işe gidenlerin ardından sokaklara dökülüyorlardı. Çoğunun sorumsuz saatleri başlıyordu.</p>
<p>Herkesten önce kıyıya inmeliydi. Kardeşi ne isterse verecek, ne derse peki diyecekti.</p>
<p>&quot;Olur. Top senin olsun,&quot; dedi.</p>
<p>&quot;Sonra topu istemeyeceksin ama.&quot;</p>
<p>&quot;İstemem.&quot;</p>
<p>&quot;Bilyeler içinde öyle demiştin.&quot;</p>
<p>&quot;Topu istemeyeceğim.&quot;</p>
<p>&quot;Yemin et...&quot;</p>
<p>&quot;Yemin ediyorum.&quot;</p>
<p>&quot;Yaşa sen.&quot;</p>
<p>Sarılıp öptü ağabeyini.</p>
<p>Kardeşi koşa koşa bakkala şeker almaya giderken, Erol hemen sokağın diğer başına doğru yollandı hızlı hızlı. Sonra bütün gücüyle koşmaya başladı.</p>
<p>Güneş pırıl pırıldı. Daha sabah olmasına, denizin iyice ısınmamasına rağmen kıyı çoluk çocuk dolmuştu. Kimi denize girmiş, kimi güneşleniyordu. Kalabalığın arasından&#160;koşa koşa taşı bulduğu yere gitti. Baktı, boştu orası. Başka&#160;çocuklar ya da adamlar soyunmuşlardı. Hemen elbiselerini&#160;çıkarıp oturdu. Araştırıcı gözlerle taşları, kumları, çakılları,</p>
<p>cam parçalarını, çivileri, pislikleri yavaş yavaş eşelemeye başladı. Dikkatle bakıyor, en küçük pırıltıyı bile gözden kaçırmamaya çalışıyor, sonra önünde ufacık dalgalarla, hışırdayan denize kaldırıp atıyordu. Hırslı, umutlu, tutkulu bir&#160;araştırmaydı bu. Akşam gördüğü rüyayı hatırlıyordu bölük&#160;pörçük. Pırıltılar, taşlar, top ayakkabıları aklına geliyordu.&#160;Daha sık araştırmaya başlıyordu. Daha hırslı... Hatta oturduğu yeri bile arıyor, oradan kalkıp başka yere oturuyordu.&#160;Kumların, çakılların, taşların, camların altını üstüne getirdi.&#160;Yoktu, yoktu işte... Belki başkaları bulmuş olabilirlerdi. Arkadaşı yanılmıştı. Başka bir taş olsaydı bulurdu şimdiye kadar. Yoruluyor, terliyor, dinleniyor, yine araştırıyordu. Bazen yüreğini hoplatan, düşüncelerini bölen bir ışıltıya rastlar gibi oluyor, heyecanlanıyor ama sonra aldandığını anlıyordu. &quot;Bir şey mi kaybettin?&quot;</p>
<p>Tanıdık, içini hoplatan, allak bullak eden, alaycı, küçümseyici bir sesti bu. Döndü baktı. Arkadaşı Özcan başına dikilmiş bakıyordu.</p>
<p>&quot;Yoo. Hiçbir şey aramıyorum.&quot;</p>
<p>&quot;Aramıyorsun ha! Ben deminden beri dikkat ettim burasının altını üstüne getiriyorsun. Bir de taşı diğer taraflarda buldum diye bana yalan söyledin.&quot;</p>
<p>&quot;Yalan söylemedim!&quot;</p>
<p>Erol kıpkırmızı kesildi. Demek ki arkadaşı onu izlemişti. Keşke başlangıçta taşı bulduğunu anlatmasaydı. Durmadan kendisini izliyordu. Nasıl kurtulacaktı elinden? Sanki&#160;yapışkandı. Peşini hiç bırakmayacaktı anlaşılan. Ondan</p>
<p>kurtulmanın bir çaresini bulmalıydı. Bulacaktı da... Kendisine yalancı demişti. Taşı bulduğu yeri mutlaka söylemek zorunda mıydı?</p>
<p>&quot;Demek böyle ha! Beni kandırdın!&quot;</p>
<p>&quot;Seni neden kandırayım? Canım sıkılıyordu. Belki burada da bir şeyler vardır diye araştırıyordum.&quot;</p>
<p>&quot;Ben zaten dün anlamıştım senin numara yaptığını. Ben ortalığı allak bullak ederken sen araştırmaya bile yanaşmıyordun. Üstünkörü araştırır gibi yaptın.&quot;</p>
<p>&quot;Araştırdım ama daha önceden aradığım için bir şey bulamayacağını biliyordum. Onun için üstüne düşmedim.&quot;</p>
<p>&quot;Belki de böyle değerli bir taş yok. Bana yalan söyledin.&quot;</p>
<p>&quot;Var ama İkincisi yok.&quot;</p>
<p>&quot;inanayım mı?&quot;</p>
<p>&quot;Neden inanmıyorsun?&quot;</p>
<p>&quot;Söylediğin taşı burada mı buldun?&quot;</p>
<p>&quot;Hayır.&quot;</p>
<p>Arkadaşı, içini görmek istermişçesine gözlerini dikmiş Erol'a bakıyordu.</p>
<p>&quot;Doğru söylemiyorsun!&quot;</p>
<p>&quot;Doğru söylüyorum.&quot;</p>
<p>Arkadaşı hâlâ inanmadan bakıp duruyordu. Aradığını bulamamış ya da sözüne inanmış olmalı ki Erol'un yanında&#160;çöktü:</p>
<p>&quot;Dün gösterdiğin yerde hiçbir şey bulamadım,&quot; dedi. &quot;Saatlerce boşuna yoruldum.&quot;</p>
<p>&quot;O kadar erken mi kalktın?&quot;</p>
<p>&quot;Hı... Güneş bile doğmamıştı.&quot;</p>
<p>Arkadaşına baktı. Gözleri uykusuzluktan kızarmıştı. &quot;Orada bir şey bulamazsın,&quot; dedi.</p>
<p>Arkadaşı yine içini okumak isteyen bakışlarını dikti: &quot;Neden?&quot;</p>
<p>&quot;Başka taş yok da ondan. Demin de söylemiştim ya.&quot; &quot;Sahilde değerli şeyler bulanlar var. Biliyorsun.&quot;&#160;&quot;Biliyorum.&quot;</p>
<p>&quot;Ben okula gitmek istiyorum.&quot;</p>
<p>&quot;Sana yardım edeceğim. Okula gideceksin.&quot; &quot;Okumazsam ölürüm.&quot;</p>
<p>&quot;Gideceksin. Taşı satınca sana yardım edeceğim.&quot; &quot;Okula beraber gidelim yine.&quot;</p>
<p>&quot;Ne istersen yaparım.&quot;</p>
<p>&quot;Ne zaman satacaksın taşı?&quot;</p>
<p>&quot;Çok yakında.&quot;</p>
<p>&quot;Satarken ben de yanında olayım.&quot;</p>
<p>&quot;Sana haber veririm.&quot;</p>
<p>Arkadaşının gözleri doldu. Neredeyse ağlayacaktı. Sarılıp öptü.</p>
<p>&quot;Denize girelim mi şimdi?&quot;</p>
<p>&quot;Girelim.&quot;</p>
<p>&quot;Sonra hemen eve git. Annen merak eder.&quot;</p>
<p>&quot;Senin de annen merak eder. Bir girip çıkalım denize.&quot; &quot;Olur.&quot;</p>
<p>Çabuk dalıverdiler ılıcık suya. Arkadaşı yine Erol'a yüzme öğretmeye devam etti. Erol yavaş yavaş açılmaya başladı. Sevinç içindeydi. Yüzmenin bu kadar kolay öğrenilebileceğini sanmıyordu. Böyle giderse çok yakında diğer çocuklar gibi ta ilerilere kadar yüzecekti. Gemilerin direklerine çıkacak, bir martı gibi balıklama dalacaktı suya. Diplere inecek, kum, çakıl, taş, teneke parçası, yosun çıkaracaktı.&#160;Aklına bazen boğulan çocuklar, ölümler gelse bile kötü&#160;şeyleri unutuyor, yüzmenin, başarıya ulaşmanın, çılgınca&#160;eğlenmenin, denizin, güneşin tadını çıkarıyordu. Arkadaşına minnettardı. Ona yüzmeyi öğretmişti. Onun okula gitmesi için gereken parayı verecekti. Ne isterse alacaktı. Belki de koskocaman bir ev alırlardı, bir odasını onlara verirdi.&#160;Orhan'ı da yanına alacaktı. Bir iki kulaç attı fiyakayla. Gör-sünlerdi diğer çocuklar. Açılacak, açılacaktı. Belki yüzerek&#160;dünya seyahatine bile çıkardı. Dünyada kimsenin yapamadığını yapardı. Sopsoğuk denizlerde, sımsıcak kaynar sularda, dağlar gibi dalgalarda, akıntılarda, çağlayanlarda yü-zerdi. Canavarlarla boğuşurdu. Dünyanın en büyük yarışçısı olurdu. Tarzan gibi erişilmez bir insan olmayı öylesine&#160;istiyordu ki. Ömer'le Yavuz burada olmalıydılar şimdi. Görmeliydiler yüzmek nasıl olurmuş! Pisler!..</p>
<p>Yanında yaramaz bir yunus balığı gibi yüzen arkadaşına sevgiyle baktı.</p>
<p>Güneş pırıl pırıldı, deniz sımsıcak. &#160;&#160;&#160;^</p><div><div><img src="main-17.jpg" alt=""/></div></div><div><div><img src="main-18.jpg" alt=""/></div></div>
<p>Özden, heyecanla ağabeyi Erol'un yolunu kesti:</p>
<p>&quot;Bugün bizim evde ne oldu biliyor musun?&quot; diye sordu.</p>
<p>&quot;Nereden bileyim!&quot;</p>
<p>&quot;Bilsen şaşırırsın. Küçük dilini yutarsın.&quot; (Babasının sözüydü bu.)</p>
<p>Erol olduğu yerde durdu. Yoksa annesine denize gittiğini mi söylemişti? Eğer anlattıysa yandı demekti. Bu sefer mutlaka babasına söylerdi. Babası müthiş öfkeliydi. Kısa bir&#160;sürede dönerim diye gittiği denizde yine saatlerce kalmıştı açlığa falan aldırmadan. Erol, kuşkuyla kardeşine baktı,&#160;korkuyla sordu:</p>
<p>&quot;Sen bir şey mi söyledin?&quot;</p>
<p>&quot;Hayır.&quot;</p>
<p>&quot;Peki ne oldu bizim evde?&quot;</p>
<p>&quot;Neriman Teyzeler geldi.&quot;</p>
<p>&quot;Bunu mu söyleyecektin?&quot; diye sordu Erol, içine su serpilerek.</p>
<p>&quot;Elbette bunu söyleyecektim.&quot;</p>
<p>&quot;Neriman Teyzeler geldiyse ne olmuş?&quot;</p>
<p>&quot;Annem beni bakkala gönderip, çay, şeker, bisküvi aldırdı. Bakkal, borcumuz çoğaldı diye vermek istemedi ama sonunda aldık.&quot;</p>
<p>&quot;Yaşadık desene.&quot; Büsbütün ferahladı Erol'un için. &quot;Annem beni aramadı mı?&quot;</p>
<p>&quot;Aramadı. Aklına gelmedi herhâlde. Top benim ama değil mi.&quot;</p>
<p>&quot;Elbette.&quot;</p>
<p>&quot;Oh!..&quot;</p>
<p>Bu demekti ki, Neriman Hanım gelince onu unutmuşlardı. Aslında, Neriman Teyze ne zaman evlerine gelse annesi telaşa düşerdi. Onu çok sever, çok hürmet eder, ne yedireceğini, nereye oturtacağını şaşırırdı. Neriman Hanım&#160;cömert, zengin ve güngörmüştü. Neriman Hanım görüp&#160;geçirdiklerini bir masal gibi anlatırdı. Konaklardan, saraylardan, eski yaşayışlardan söz ederdi. Çocuklar da büyükler&#160;de ağzının içine bakarlardı. Onu sayar, severlerdi.</p>
<p>&quot;Bol bol bisküvi yemişsindir.&quot;</p>
<p>Kardeşi dudak büktü:</p>
<p>&quot;Yok be abi,&quot; dedi. &quot;Annem sadece bir tane verdi. Ama ben, o görmeden aldım.&quot;</p>
<p>&quot;İyi yapmışsın.&quot;</p>
<p>&quot;Sen yiyesin diye aldım, sakladım.&quot;</p>
<p>&quot;Öyleyse ver bakalım benim bisküvilerimi.&quot;</p>
<p>&quot;Sen gelmeyince yedim.&quot;</p>
<p>Güldü.</p>
<p>// &#160;&#160;&#160;n</p>
<p>Ne söyleyeceğini şaşırdı Erol. Gülmek mi, ağlamak mı gerektiğini bilemedi. Çekilip gidecekti. Çocuklardan dergi&#160;isteyecekti. Bu akşam oturup okuyacaktı. Başka yapacak bir&#160;şey yoktu.</p>
<p>&quot;Biliyor musun Neriman Teyzeler neden gelmişler?&quot; diye sordu kardeşi.</p>
<p>&quot;Yook, nereden bileyim?&quot;</p>
<p>&quot;Hani bizi sinemaya bedava sokan Raşit Abi var ya, ablamı ona istemeye gelmiş Neriman Teyze.&quot;</p>
<p>&quot;Ablamı mı istedi?&quot;</p>
<p>&quot;Ablamı!..&quot;</p>
<p>&quot;Raşit Abi'ye.&quot;</p>
<p>&quot;Yaa. Raşit Abi'ye.&quot;</p>
<p>&quot;Annem ne dedi?&quot;</p>
<p>&quot;Valla bilmem. Kısmetse olur gibi sözler etti. Böyle meselelere babası karışır dedi. Babam, ablamı Raşit Abi'ye verirse yaşadık demektir. Her akşam sinemaya gideriz.&quot;</p>
<p>&quot;Yaşadık desene!&quot;</p>
<p>&quot;Yaşadık ya. Babama yalvaralım da ablamızı ona versin. Raşit Abim gibisi var mı? O zaman kimse bize kafa tutamaz. Geçen gün bana gazoz bile aldı.&quot;</p>
<p>&quot;Bana da aldı.&quot;</p>
<p>&quot;Şeker, leblebi.&quot;</p>
<p>&quot;Raşit Abi dünyanın en iyi insanı.&quot;</p>
<p>&quot;Çocuklar beni döveceklerdi de Raşit Abim kurtardı. Çocukları kovaladı. Bir yakalasaydı...&quot;</p>
<p>&quot;Bakalım ablam onu ister mi?&quot;</p>
<p>&quot;Neden istemesin! Raşit Abim aslan be.&quot;</p>
<p>&quot;Ne goller atar Raşit Abi.&quot;</p>
<p>&quot;Raşit Abi Fenerbahçe'ye bir geçsin.&quot;</p>
<p>&quot;Maçlara da bedava gideriz.&quot;</p>
<p>&quot;Yaşadık demektir.&quot;</p>
<p>Mahallerin çocukları çağırınca konuşmaları bölündü. Yeni bir oyuna daldılar. Oynun heyecanında Raşit Abi'yi&#160;unuttular.</p>
<p>Uçurtmaların göklerde süzülmesi, çalımlı gollerin getirdiği anlaşmazlıklar, gürültü, patırtı arasında akşam oldu.</p>
<p>Hırsız suratlı çocuklar geç vakte kadar kimseye görünmemeye çalışarak mahallede kaldılar.</p><div><img src="main-19.jpg" alt=""/></div><h5>jJokuZurıcu j^o]</h5><div>
<p>+ * um</p></div>
<p>Onları dinliyordu. Ablasının olağanüstü heyecanı vardı. Annesinin boynuna sarılmış, yanaklarından öpüyordu.&#160;&quot;Dur kız deli.&quot;</p>
<p>Annesi, kızının elinden kurtuldu.</p>
<p>&quot;Bakalım babam bu işe ne diyecek?&quot; dedi ablası.</p>
<p>&quot;Ben konuşurum babanla.&quot;</p>
<p>&quot;Bakalım razı olur mu?&quot;</p>
<p>&quot;O kadar çok mu seviyorsun onu kız?&quot;</p>
<p>&quot;Ha?&quot;</p>
<p>// //</p>
<p>&quot;Söylesene kız?&quot;</p>
<p>&quot;Anlaşana işte anne,&quot; dedi ablası utanarak.</p>
<p>&quot;Ben babanı razı etmeye çalışırım.&quot;</p>
<p>&quot;Ah benim canım anneciğim.&quot;</p>
<p>Ablası yeniden annesine sarılıp şapur şupur öptü. Annesi de onu.</p>
<p>Gizli kapaklı konuştukları, seslerini zaman zaman alçalttıkları hâlde Raşit Ağabey'den söz ettiklerini anladı Erol.</p>
<p>Ablası heyecanlı, annesi düşünceli, ağır. En sonunda annesi, ablasına:</p>
<p>&quot;Baban neredeyse gelir, sen şimdi git arkadaşına; ben babanla konuşayım,&quot; dedi.</p>
<p>&quot;Canım anneciğim, heyecandan ölüyorum. Bakalım babam ne diyecek. Sen ona yalvar.&quot;</p>
<p>&quot;Sen merak etme.&quot;</p>
<p>&quot;Ben şimdi Rezzanlara gidiyorum.&quot;</p>
<p>&quot;Hadi git.&quot;</p>
<p>&quot;Ne yap yap, razı etmeye çalış babamı.&quot;</p>
<p>&quot;Etmeye çalışırım.&quot;</p>
<p>&quot;Benim tatlı anneciğim,&quot; dedi ablası, çekti gitti.</p>
<p>Oysa babası o kızla konuşmasını istemiyordu. O kız serbestti, kötüydü babasının kanısına göre. Kaç kez ablasına tembihlemiş, bağırıp çağırmıştı ona gittiğini duyunca.&#160;Onunla konuşmasını, arkadaşlık yapmasını istemiyordu. Şu&#160;babası da hiç insan kıymeti bilmiyordu. Hiçbir şeyden anladığı yoktu. Ablasının arkadaşı Rezzan Abla, oyuncu olacaktı. Şimdilik filmlerde figüranlık yapıyordu. Sinema&#160;oyunculuğu çok para getiren bir işti. Erol bile, bir ara oyuncu olmak istemişti. Babasıysa oyunculuğun aleyhindeydi.&#160;Oysa Rezzan Abla melek gibiydi.</p>
<p>Her rastladıklarında onlara yemiş alır, para bile verirdi.</p>
<p>Sonunda babası geldi. Elleri doluydu. Yüzü gülüyordu.</p>
<p>&quot;Kız neredesin?&quot; diye bağırdı, &quot;gel de elimdekileri al.&quot;</p>
<p>Annesiyle kardeşi koştular, babasının elindeki öteberiyi aldılar.</p>
<p>&quot;Gelmedi mi kız?&quot;</p>
<p>&quot;Geldi. Dışarıya çıktı.&quot;</p>
<p>&quot;Nereye gitti?&quot;</p>
<p>&quot;Ben arkadaşına kadar gönderdim,&quot; dedi annesi.</p>
<p>&quot;O kıza gitmesin de...&quot;</p>
<p>// &#160;&#160;&#160;n</p>
<p>&quot;Sana söylüyorum hanım. O kıza gitmesin! Neden soruma karşılık vermiyorsun Ayşe?&quot;</p>
<p>Babasının sesi öfke doluydu.</p>
<p>&quot;Yine huzursuzluk çıkarma Ali. Kız arkadaşına gitti dedim ya. O kıza gitse ne olur? Kötü bir insan değil ki o.&quot;</p>
<p>&quot;Kafamı yine kızdırma Ayşe. Onunla konuşmasını istemiyorum. Kaç kez de tembihledim.&quot;</p>
<p>&quot;Peki peki bir daha göndermem.&quot;</p>
<p>&quot;Sen her zaman peki dersin ama...&quot;</p>
<p>Babasının sesi yumuşamıştı.</p>
<p>Annesi sesini çıkarmadı. Çabucak sofrayı hazırladı. Hepsi sofraya oturdular. Yemeğe başladılar. Babası ağzı dolu dolu konuştu:</p>
<p>&quot;Bu kızın başına bir hâl gelirse ben sana o zaman sorarım Ayşe,&quot; dedi.</p>
<p>Erol annesine baktı, annesi güven dolu bir sesle:</p>
<p>&quot;Benim kızım akıllıdır. Başına hiçbir hâl gelmez,&quot; dedi.</p>
<p>&quot;Kulağıma kötü bir söz gelirse ben size o zaman sorarım.&quot;</p>
<p>&quot;Sor.&quot;</p>
<p>Yemeğe devam ettiler. Bir süre ağız şapırtısı, kaşık gürültüsüne karıştı. Babası sofradan başını kaldırdı, Özden'e baktı: &quot;Sofrada ağız şapırdatılmaz,&quot; dedi.</p>
<p>&quot;Peki baba.&quot;</p>
<p>&quot;Ağzına büyük lokmalar koyma.&quot;</p>
<p>&quot;Peki baba.&quot;</p>
<p>Annesi söze karıştı:</p>
<p>&quot;Bugün Neriman Hanımlar geldi,&quot; dedi.</p>
<p>&quot;Hoş geldi safalar getirdi,&quot; dedi babası, &quot;yemeğe neden kalmadı?&quot; diye sordu.</p>
<p>&quot;İşi varmış. Çok özür diledi. Neden geldiğini sormadın.&quot;</p>
<p>Erol ikisinin de konuşmalarını belli etmemeye çalışarak izliyordu.</p>
<p>Babası, başını kaldırıp annesine baktı:</p>
<p>&quot;Neden gelmiş?&quot; diye sordu.</p>
<p>&quot;Hayırlı bir iş için.&quot;</p>
<p>Babası lokmasını ağzına tıkıştırırken:</p>
<p>&quot;Hayırlı iş mi?&quot; diye mırıldandı. Karnı doymuş olmalı ki lokmayı çiğneye çiğneye kalktı, ağzındakileri yuttu, üzerine bir bardak su içti, bir sigara yaktı, pencere önündeki&#160;mindere, her akşamki gibi oturdu.</p>
<p>&quot;Nasıl bir iş olduğunu söylemedin hanım,&quot; dedi.</p>
<p>&quot;Şu sorfayı kaldırayım da anlatırım.&quot;</p>
<p>Çocuklar yemeklerini yediler. Tabakları pırıl pırıl oldu, yıkanmış gibi...</p>
<p>Annesi bir çırpıda sofrayı kaldırdı. Kocasının yanına oturduğunda sevinçliydi. Gülümsüyordu.</p>
<p>&quot;Hangi hayırlı iş için gelirler bir tahmin et bakalım.&quot; dedi.</p>
<p>Adam bir süre düşündü, sigarasından bir iki nefes çekti, sabırsız hareketlerle, kendisini süzen kadına:</p>
<p>&quot;Herhâlde benim Almanya işi için olacak,&quot; dedi. &quot;Bildim mi?&quot;</p>
<p>&quot;Hayır.&quot;</p>
<p>&quot;Aklıma başka bir şey gelmiyor,&quot; dedi adam. &quot;Söyle bakalım niçin gelmişler öyleyse?&quot;</p>
<p>&quot;Kızı istemeye gelmişler.&quot;</p>
<p>&quot;Kızı mı? Bizim kızı mı!&quot;</p>
<p>Adamın sesi hayret doluydu.</p>
<p>Kadın tane tane konuştu:</p>
<p>&quot;Evet. Bizim kızı istemeye gelmişler.&quot;</p>
<p>&quot;Kime istediler peki?&quot;</p>
<p>&quot;Raşit'e.&quot;</p>
<p>&quot;Raşit de kim?&quot;</p>
<p>Kadın hemen karşılık vermedi, bir süre düşündü.</p>
<p>Adam, üsteledi:</p>
<p>&quot;Neden karşılık vermiyorsun Ayşe, Raşit'in kim olduğunu söylesene!&quot;</p>
<p>&quot;Sinemada çalışan bir çocuk var ya. Hani geçen akşam yanımıza sokuldu da sen sinirlendin, söylendin işte o çocuk. Hani yazlık sinemada...&quot;</p>
<p>&quot;O mu Raşit dediğin adam?&quot;</p>
<p>Babasının kaşları çatıldı.</p>
<p>&quot;Evet.&quot;</p>
<p>&quot;Kaç para kazanır o?&quot;</p>
<p>&quot;Şimdi az kazanıyor ama Almanya'ya gidecek. Müracaatını yapmış. Hem de iyi bir aileden geliyor. Soylu.&quot;</p>
<p>&quot;Soylu olması para etmez,&quot; dedi adam. Sesi öfkeliydi, kalın kaşları çatılmıştı iyice.</p>
<p>&quot;Ya ne eder?&quot; diye kadın, çatal çatal bir sesle sordu.</p>
<p>&quot;Ben kızımı sokakta bulmadım. Doğru dürüst para kazanamayan adama kız vermem.&quot;</p>
<p>Babasının kaşları iyiden iyiye çatılınca Özden, kopacak fırtınayı önceden kestirmiş olmalı ki dışarıya kaçtı yavaş yavaş.</p>
<p>&quot;Ben öyle tırıla kız vermem.&quot;</p>
<p>&quot;İyi çocuk ama...&quot;</p>
<p>Babası birdenbire bağırdı:</p>
<p>&quot;Sen nereden biliyorsun iyi çocuk olduğunu, tanıyor musun onu, konuştun mu onunla, ha?&quot;</p>
<p>&quot;Hayır tanımıyorum. Neriman Hanım söyledi.&quot;</p>
<p>&quot;Başlatma Neriman Hanımından. Sinemada çalışmıyor mu?&quot;</p>
<p>&quot;Sinemada çalışıyor.&quot;</p>
<p>&quot;iyi bir iş, iyi bir kazancı olsa neyse...&quot;</p>
<p>&quot;Ama kız...&quot;</p>
<p>&quot;Kıza ne olmuş?&quot; diye merakla sordu babası.</p>
<p>&quot;Kız istiyor.&quot;</p>
<p>&quot;istiyor ha? Bir daha söyle bakayım şu az önce söylediğin sözü.&quot;</p>
<p>&quot;Kız istiyor.&quot;</p>
<p>Erol gözlerini bu defa yine babasına çevirdi. Babası öfkeliydi, annesinin yüzüne bakıp duruyordu:</p>
<p>&quot;Kızı kendi hâline bırakırsan ya davulcuya ya da zurnacıya varır. Hani benim kızım akıllı diyordun. Akıllıymış. Bula bula bu tırılı mı buldu? Sinemada çalışıyormuş. Almanya'ya gidecekmiş,&quot; diye yüzünü hoşnutsuzlukla buruşturdu, bir sigara daha yaktı.</p>
<p>&quot;Ama kız...&quot; diye sözünü tekrarladı annesi.</p>
<p>Babası sözü annesinin ağzından aldı:</p>
<p>&quot;Ben kız mız dinlemem. Olmaz öyle şey. Benim kızımı isteyen adam ilkin iyi bir iş sahibi olmalı. Sinemada çalışan&#160;adama kız vermem ben. Nasıl bakarmış kızıma? Sonunda&#160;bizim gibi gariban olur. Hem kız evlenirse bizim hâlimiz ne&#160;olur hiç düşündün mü sen?&quot;</p>
<p>&quot;Bizim yüzümüzden kızımız evlenemeyecek mi?&quot; diye sordu annesi.</p>
<p>&quot;Bu durumda bu iş olmaz.&quot;</p>
<p>Kadın bir şey diyemedi. Ne söylerse kocasını kızdıracağını anlamıştı herhâlde. Sustu. Babası sigarasını tüttürdü,</p>
<p>canı sıkkın, dışarıya baktı. Kardeşi kavga falan çıkmayacağını anlayınca tekrar içeriye geldi. Birbirlerine baktılar.</p>
<p>&quot;Ama Raşit Abi Fenerbahçe Kulübü'ne girecek,&quot; dedi Özden.</p>
<p>Babası ondan yana döndü, şaşkın şaşkın baktı:</p>
<p>&quot;Fenerbahçe'ye mi girecek?&quot; dedi. &quot;Kim girecek?&quot;</p>
<p>&quot;Raşit Abi.&quot;</p>
<p>Adam birdenbire anlayamamıştı meseleyi. Kadın kaşlarını çattı:</p>
<p>&quot;Sus,&quot; dedi.</p>
<p>&quot;Fenerbahçe'ye girse ne olur?&quot; diye sordu babası.</p>
<p>&quot;Öyle goller atıyor ki baba. Görsen Raşit Abi'mi.&quot;</p>
<p>n &#160;&#160;&#160;n</p>
<p>&quot;Hem bana gazoz, kabak çekirdeği falan da alıyor. Raşit Abi çok iyi insan.&quot;</p>
<p>&quot;Ablana da haber falan gönderiyor mu seninle?&quot; Babası tilki gibi kurnaz gülüyordu.</p>
<p>&quot;Hayır baba.&quot;</p>
<p>Babası aniden sertleşti:</p>
<p>&quot;Bir daha bir şey verirse almayacaksınız,&quot; dedi, öfkeli, gözdağı verircesine. Kıllı, kocaman elini havada bir balyoz&#160;gibi sallıyordu.</p>
<p>// &#160;&#160;&#160;n</p>
<p>&quot;Anladınız mı?&quot;</p>
<p>&quot;Anladık baba.&quot;</p>
<p>&quot;Şimdi yıkılın karşımdan.&quot;</p>
<p>Kardeşi dışarıya çıktı.</p>
<p>Adam, kadına:</p>
<p>&quot;Demek kız istiyor, ha?&quot; diye tekrar sordu.</p>
<p>&quot;İstiyor.&quot;</p>
<p>&quot;Kız ister. İstediği kadar istesin. Ben olmaz bu iş dedim mi, olmaz. O Raşit olacak adama söyleyin, ilkin bir iş bulsun, çalışsın, para kazansın, ondan sonra gelip benden kız&#160;istesin. Bundan sonra da kıza göz kulak ol hanım. Bir daha&#160;yalnız başına sağa sola bırakma.&quot;</p>
<p>Annesi korka korka sordu:</p>
<p>&quot;Raşit iyi bir işe girerse verecek misin kızı?&quot;</p>
<p>Babası ağır ağır konuştu:</p>
<p>&quot;O zaman gelsin düşünürüz. Az önce de söyledim ya, kız giderse hâlimiz duman olur.&quot;</p>
<p>Annesi bir şeyler söyleyecekti, ağzını açtı, sonra nedense sustu.</p>
<p>Erol diğer odaya geçti. İki kardeş şaştılar bu işe. Raşit Abi enişteleri olmayacaktı demek? O kadar güzel goller atsın,&#160;kendilerini bedava sinemaya alsın da babası ablasını ona&#160;vermesindi! Yarın öbür gün Fenerbahçe'ye transfer olunca&#160;çok paralar kazanacaktı, ünlü bir adam olacaktı. Raşit Abi&#160;babasının sözlerini duyarsa kızacaktı. Belki de artık onları&#160;sinemaya bile sokmaz, kabak çekirdeği almaz, gazoz ıs-marlamazdı. Babası da hep kendisini düşünüyordu.</p>
<p>Kız eve gelince annesiyle babasının çatılmış kaşlarıyla karşılaştı, durumu anlayıvermişti. Gözleri dolu dolu oldu,</p>
<p>hemen kardeşleriyle birlikte yattığı küçük odaya kaçtı. Annesi de arkasından geldi, bir şeyler söyledi fısıl fısıl. Kız ağladı. Annesi herhalde babasının sözlerini anlatıyor, onu avutmaya çalışıyordu.</p>
<p>&quot;Kaçarım,&quot; dediğini iyice duydu Erol, ablasının.</p>
<p>&quot;Sakın böyle kötü şey yapma,&quot; dedi annesi, &quot;bizi rezil etme.&quot;</p>
<p>u &#160;&#160;&#160;n</p>
<p>&quot;Raşit hele işlerini düzeltsin, ben babanı razı ederim.&quot;</p>
<p>&quot;Peki anne. Söylerim.&quot;</p>
<p>&quot;Sebebi hep yokluk kızım.&quot;</p>
<p>&quot;Kör olsun şu yokluk.&quot;</p>
<p>Taşı satsın, paralar eline geçince bir kısmını Raşit Abi'ye verecek, onu zengin edecekti. Belki sinema bile açarlardı.&#160;O zaman boyuna Tarzan filmleri, kovboy filmleri oynatırlardı. Bütün çocukları bedava sinemaya sokacaktı. Babası,&#160;o zaman ablasını ona vermesin bakalım... Hem sonra babası vermezse Raşit Abi'ye kaçardı ablası da. Yaşasın ablası. Ona kaçarken yardım edecekti. Sonra babası da, çok&#160;çok paralar verince ablası, Raşit Abi'ye kaçtığı için sinirlen-mezdi belki de.</p>
<p>Mahallede Raşit Abi gibi şut çeken biri daha yoktu.</p>
<p>Kararı karardı. Ablasını mutlu edecek, ağlatmayacaktı. Onları ayırmayacaktı birbirlerinden. Bu babası da insandan&#160;hiç anlamıyor, adam kıymeti bilmiyordu.</p>
<p>Gözlerini kapadı...</p><div><img src="main-20.jpg" alt=""/></div>
<p>Erol, araştırıcı gözlerle etrafına baktı; kuşkulu kuşkulu. Hiç kimseler yoktu. Kaç gündür taşını görmemişti. Elini sokup sakladığı kovuktan çıkardı. Işıl ışıldı, renk renkti. İçinde&#160;güneşler, yıldızlar, arabalar, bisikletler, toplar, takımlar, birçok iyilikler saklıydı. Safinaz Hanım'ın yüzüğündeki taştan&#160;daha iri, daha güzel yontulmuştu, daha ışıltılıydı. Güneşi,&#160;ışığı görür görmez sarıları, morları, yeşilleri avcunun içinden, ben buradayım, der gibi kayıveriyordu bir yerlere, bazen birkaç yere birden akıyordu. Merak edip ansiklopedide&#160;okumuştu. Böyle değerli taşlar çok az, güç bulunuyor, binlerce lira ediyordu. Milyonlar edenler de vardı. Zengin olmuştu, zengin! İstediğini alacaktı artık. Evdekilere yardım&#160;edebilecekti. Ablasına, kardeşine, annesine ne isterlerse&#160;alacaktı. Sıkıntıda olanları kurtaracaktı. Bugüne kadar kimseler çıkıp bu taşı aramamış, taşın kaybolduğundan söz&#160;eden bulunmamıştı. Sahibi ya kaybettiğinin farkında değildi daha ya çok önceleri düşürmüş, umudunu kesmiş, unutmuştu, aramıyordu ya da yanan, yıkılan bir konaktan, saraydan, bir varlıklı kişinin evinden buralara sürüklenmiş,&#160;onun eline geçmişti sonunda.</p>
<p>Duyduğuna göre İstanbul'da birçok büyük yangın olmuş ve bu yangınlarda yüzlerce ev, dükkân, han, hamam, konak, saray birden kül olmuş ve yerleri harabeye dönmüştü kısa bir süre içinde. Depremler hallaç pamuğu gibi atmıştı İstanbul'u. Bu arada felâketten kurtulamayan eşyalar,&#160;cayır cayır yanan insanlar olmuştu. Bu taş belki de onlardan birinin parmağındaydı ya da kıyıya eğlenmeye gelen&#160;birinin parmağından su gibi akmıştı. Onların felâketi olmuştu ama mademki sahibi yoktu ve onu bulmuştu, kendisine uğur getirecekti.</p>
<p>Taşının ışıltılarına, güneşle, ışıkla oynamasına doyamı-yordu.</p>
<p>Küçük bir patırtı olsa ürküyor, taşını saklıyor, renklerin avucundan kaçmasından, dikkatini çekmesinden korkuyordu.</p>
<p>Biri mi geliyordu?</p>
<p>Erol, taşını yine aynı yere gizledi. Çevresini kolladı. Kimseler yoktu. Yüreği ferahladı.</p>
<p>&quot;Aldanmışım,&quot; diye mırıldandı.</p>
<p>Taşı satmanın nasıl olsa bir çaresini bulacaktı. Annesine söyleyemiyordu. Ya yine elinden alır da karakola götürürse? Böyle değerli bir taş bulduğunu söylemeye korkuyordu... Çok düşünmüştü. O zaman her şeye, bütün umutlara veda etmek gerekiyordu. Babasına açsa... Olmazdı. O&#160;da belki taşı satınca paranın hepsini alır, ona vermezdi. Orhan'a gidecekti. Belki o bir çaresini bulur, taşı satarlardı.&#160;Kaç gündür gelmemişti. Merak ediyordu. Gelir diye beklemişti. Sakın hasta falan olmasın? Ortadan kaybolup annesini de kızdırmak istemiyordu. Babasına söyler ve bir yerlere onu çırak vermeye kalkardı. Ondan sonra özgürlüğe&#160;paydostu.</p>
<p>Sokağa çıktı.</p>
<p>Annesi komşuya gitmişti.</p>
<p>Ablası kaçmamıştı.</p>
<p>Raşit Abi onu yine sinemaya almıştı geçen akşam.</p>
<p>Garibanlar Sokağı tenhaydı.</p>
<p>Köşedeki o yıkık evde oturan, mahallenin en yaşlısı karı koca, kapının önünde seki minderlere kurulmuşlar, güneşleniyorlardı. Aslında başka bir şey yapamazlardı ki güçleri&#160;kalmamıştı. Garibanlar Sokağı'nın iyiliksever insanları olmasa, mutlaka açlıktan ölürlerdi. Oysa adam Çanakkale&#160;Savaşı'na, Kafkas Cephesi'ne katılmıştı. Bazen çocuklara,&#160;git gide sulanan beyninin bir türlü düzene koyamadığı,&#160;özü ve biçimi olmayan, bölük pörçük hikâye kırıntıları anlatmaya çalışırdı. Erol, yardım edecekti. İstedikleri yemekleri, elbiseleri alacaktı onlara. Bir ara sularını taşımıştı yine&#160;yukarıki mahallenin çeşmesinden. Bu sular da sık sık kesiliyordu elektrikler gibi. Annesi, onlara yemek göndermişti.&#160;Hiçbir yerden gelirleri yoktu. Ne kadar da sevinmişlerdi.&#160;Galiba ev sahibi de kira almıyordu onlardan? Odaları rutubetli talandı ama... Bütün akrabaları ölmüşlerdi. Acıyordu.&#160;Canları bir şey istemez miydi acaba? İstese bile alamadıktan sonra... Annesinin pişirdiği o canım yemekleri bile canının çekmediği, yemek istemediği zamanlar aklına gelince gülümsedi. Bu yaşlı komşular canlarının istediklerini değil, o bu ne verirse onu yiyecekler, artıklarla geçineceklerdi hem de hiç şikâyet etmeden...</p>
<p>Yürüdü.</p>
<p>Özcan'ın, onu görünce hırsız suratlı çocuklarla konuşmayı kesip, kapı aralığına saklandığını farketmedi. Sonra ardından baktığını ve yanındaki iki arkadaşına onu gösterdiğini ve bulduğu taştan söz ettiğini duymadı. Özcan anlattıkça, hırsız suratlı çocuklar sinsi sinsi gülüyorlardı. Kötü&#160;şeyler düşündükleri belliydi. Özcan'ı yine elde etmişlerdi&#160;anlaşılan. Çok samimi görünüyorlardı. Erol, onların bu durumlarını, hırsız suratlarını görseydi, Özcan'ın, kendi taşının sözünü ettiğini bilseydi belki Orhan'a gitmezdi. Evden&#160;ayrılmazdı.</p>
<p>Erol köşeyi dönerken, Özcan'la hırsız suratlı çocuklar Özden'i ve onların evini gösterip sinsi sinsi, fısıl fısıl konuşuyorlardı.</p>
<p>Erol ıslıkla oynak bir türkü tutturdu. Orhan'ın çalıştığı dükkâna gidiyordu. Bulduğu değerli taşı, kurduğu hayalleri ona anlatacaktı. Kurtaracaktı onu bu hayattan. Birlikte&#160;okula gideceklerdi. Gezeceklerdi, top oynayacaklardı. Kitap okuyacaklardı. Belki de taşı satıp zengin olunca bir ev&#160;alırlardı da arkadaşını kendi evinde oturturdu. Söyleyecekleri, vereceği haber kim bilir ne kadar sevindirecekti Orhan'ı. Annesi de Orhan'a acıyordu.</p>
<p>Arada sırada evlerine geldiğinde, karnını doyurmadan, yırtığını söküğünü dikmeden bırakmazdı. Belki de öksüz&#160;oluşuna, garipliğine acıyordu. Bakkal olan amcası onu dövüyordu. Bağırıyordu. Böylesine bedava, boğaz tokluğuna&#160;çırak nereden bulabilirdi? Sözde yakını olacaktı.</p>
<p>Kızları olduğu bahanesiyle onu evine götürmüyor, dükkânın üstündeki depomsu yerde bir yatak serdirmiş, orada yatıyordu.</p>
<p>Orhan özlemler içinde:</p>
<p>&quot;Bir gün büyürsem, bir evim olursa, evimden hiç ayrılmayacağım. Bir dükkân açarsam, yanımda çalışan çırağı dövmeyeceğim, onu çaresizlik içinde bırakmayacağım,&quot;&#160;diyordu.</p>
<p>Arkadaşını güç avutuyordu Erol. Sabırlı olmasını söylüyordu. Annesiyle babasıysa Orhan'ın amcasına çok kızıyorlardı. Hatta bir iki kere babası, &quot;Gidip konuşayım şu adamla. Bu çocuğu bu kadar üzmesin,&quot; demişti.</p>
<p>&quot;Adamda kalp yok.&quot;</p>
<p>&quot;Sözde akrabası olacak.&quot;</p>
<p>Geçen hafta beklediği hâlde Orhan gelmemişti. Herhâl-de ustası, dükkânda çalıştırmıştı. Pazar günleri dükkânın kapalı olması gerekirken o yasaklara falan boş veriyor ve&#160;kepekleri açıyordu. Temizlik yaptırıyordu. Satış yapıyordu.&#160;Onun gezmeye falan gittiğini pek hatırlamadığını söylemişti Orhan. Parayı çok seviyordu anlaşılan. İyi yaşadığı, iyi&#160;yediği hâlde çok kazanmadığını söylüyordu herkese. Babası, &quot;Ancak geçinebiliyormuş,&quot; diye alay etmişti kızgınlıkla.&#160;Oysa Küçükpazar taraflarında iki evi, Taşkasap'ta iki apartman katı vardı. Bulunduğu dükkân da kendisinindi. Kim bilir bankalarda ne kadar parası vardı. Şu taşı bir satsa yapacağını biliyordu. Herhâlde arkadaşı taşı satmak için bir çare bulurdu! Birlikte giderlerdi kuyumculara daha olmazsa.&#160;Daha şimdiden onun taş meselesini duyunca alacağı durumu düşünüyordu. Yüreği aydınlanacaktı. Apak dişlerini&#160;göstere göstere güldüğünü görür gibi oldu.</p>
<p>&quot;Sahi mi söylüyorsun?&quot;</p>
<p>&quot;Elbette. Hadi yürü gidiyoruz,&quot; diyecekti ona.</p>
<p>&quot;Nereye?&quot;</p>
<p>&quot;Taşı satmaya.&quot;</p>
<p>Orhan büyük büyük bakacaktı. Gözbebeklerinde karanlık korkular dolaşacak, amcasının dayağını hatırlayınca ür-perecekti.</p>
<p>&quot;Gelemem ki. Biliyorsun çalışıyorum. Amcam bırakmaz,&quot; diyecekti.</p>
<p>&quot;Boşver amcana. Hadi yürü.&quot;</p>
<p>&quot;Delirdin mi sen,&quot; diye şaşkınlıkla yüzüne bakacaktı arkadaşı.</p>
<p>&quot;Yooo. Neden delireyim? Gel benimle, denize gidiyoruz.&quot;</p>
<p>&quot;Sen benim, amcamdan dayak yememi mi istiyorsun?&quot; Gülecekti.</p>
<p>&quot;Neden gülüyorsun?&quot;</p>
<p>&quot;Ben senin dayak yemeni değil, uçurtma uçurmanı, okula gitmeni, yüzmeni, koşmanı, okumanı istiyorum.&quot;</p>
<p>&quot;Nasıl yapacağım bu söylediklerini? Çok para lazım.&quot;</p>
<p>&quot;Artık çok paramız olacak.&quot;</p>
<p>&quot;Nereden bulacaksın parayı? Yoksa? Hemen geri ver parayı Erol, hemen sahibine götür.&quot;</p>
<p>Orhan büyük büyük korkulu korkulu bakacaktı.</p>
<p>&quot;Sahibi benim.&quot;</p>
<p>&quot;Seni yakalarlar sonra.&quot;</p>
<p>&quot;Yakalamazlar.&quot;</p>
<p>Gülecek ve arkadaşlarına anlatacaktı.</p>
<p>Hayaller kura kura sokağın köşesinden saptı. Dükkân az ilerideydi. Büyük apartmanın yanındaki büyük bakkaliye...&#160;Kocaman kocaman yürüdü. Git gide sabırsızlanıyordu. Arkadaşının oradan kurtulmasına, suratsız amcasının yanından ayrılmasına çok az kalmıştı.</p>
<p>Dükkânın önüne gelince, belli etmemeye çalışarak vitrin camından içeriye baktı. Camlar pırıl pırıl, dükkânın içi mal&#160;doluydu. Her şey çok düzenliydi. Tertemizdi. Bu düzgünlük, temizlik, titizlik arkadaşının elinden çıkmıştı.</p>
<p>O her zaman temizdi. Okul defterleri, kitapları sanki hiç açılmamış, kullanılmamış gibiydi. Gıcır gıcır. Nereden olmuştu şu kaza? Annesi ile babası ölmüşlerdi. Arkadaşı, sabah akşam, cumartesi pazar demiyor, bayramsız seyransız&#160;çalışıp duruyordu. Her şey bir yana dayak olmasaydı. Canından beziyordu.</p>
<p>&quot;Böyle yaşamaktansa ölmek daha iyi,&quot; demişti bir seferinde, vücudundaki çürükleri göstererek.</p>
<p>&quot;Bugünler de geçer, üzülme.&quot;</p>
<p>&quot;Ne zaman geçer? Sonunda kaldırıp kendimi denize atacağım. Dayanamıyorum.&quot;</p>
<p>Arkadaşını nasıl avutacağını şaşırmıştı.</p>
<p>Onu birkaç gün görmese şüphelere düşüyordu.</p>
<p>&quot;Sakın dediğini yapmasın!&quot;</p>
<p>Oh!..</p>
<p>Arkadaşı dükkândaydı. Bir müşterinin aldıklarını tartıyor, hazırlıyordu. Arkası ona dönüktü. Kendisini gösteremezdi. Amcası kızardı. Orhan'la gizli gizli konuşuyorlardı. Amcası onu kimseyle konuşturmak istemiyordu.</p>
<p>Belki Orhan'ı kandırır, yanından alır, diye düşünüyor olmalıydı. Onu görmek isteyen, gören, konuşan, konuşmak isteyen ya da rastlantıyla dükkâna gelen tanıdıkları kovuyordu. Herkesle bütün bağlarını koparmaya çalışıyordu anlaşılan. Orhan'ı da bir yana bırakmıyordu.</p>
<p>Bir süre sanki vitrinleri seyreder gibi yaptı. Orhan nasıl olsa bakacak ve kendisini görecekti. Sonra da uygun bir zamanda dışarıya çıkacak ve ne zaman buluşabileceklerini&#160;kararlaştıracaklardı. Belki de pazar günü gelebilirdi! Arkadaşı onu bir görebilseydi!.. Ama müşterinin işlerine öylesine kendisini kaptırmıştı ki bir türlü göremiyordu.</p>
<p>&quot;Baksana be Orhan bu tarafa,&quot; diye söylendi.</p>
<p>Amcası bir ara dışarıya bakmış, onu süzmüştü. İçi titremişti Erol'un. Eğer tanımış olsaydı mutlaka çıkar ve kovardı. Ama işiyle meşgul olmuştu. Burada fazla durmamalıydı, tehlikeli olurdu. Dükkânın karşı tarafındaki bir evin kapısının merdivenlerine ilişir gibi oturdu. Mahalle tenhaydı.&#160;Kuşlar, oturduğu kapının üstüne yuva yapmışlardı.</p>
<p>Cikleyip duruyorlardı. Demek ki pek fazla zorlanan, açılıp kapanan bir kapı değildi bu. Evde oturanlar kalabalık değildi. Kuş, ürkeceği bir durum olsaydı, yuva yapmazdı.</p>
<p>Güneş bakır bir tepsi gibiydi gökyüzünde, yanıyordu ortalık. Deniz serindi. Denizde olmayı öylesine isterdi ki. Yüzmeyi de başarıyordu artık. Arkadaşı da bir türlü onu görmüyordu. İnsan bir kere olsun arkasını döner, şöyle bir bakardı canım. İster misin burada böyle saatlerce beklesin de onun haberi olmasın? Ve arkadaşını göremeden, ona düşündüklerini anlatamadan, taşından söz edemeden gitsin... Canı iyice sıkıldı. Ne yapacağını bilemedi. Bir süre gözü yoldan geçen çocuklara takıldı. Çocuklar, gördükleri bir&#160;filmi heyecanla anlatarak gidiyorlardı. Neşe içindeydiler.</p>
<p>Sokağın bitimine doğru gitmişken bir tanesi geriye döndü, diğerleri oldukları yerde durdular bir süre. Esmer olanı:</p>
<p>&quot;Neden geriye dönüyorsun?&quot; diye sordu arkadaşına.</p>
<p>&quot;Şimdi geliyorum,&quot; dedi sarışın çocuk.</p>
<p>&quot;Biz gidelim sen sonra ardımızdan yetişirsin.&quot;</p>
<p>Arkadaşı güldü:</p>
<p>&quot;Bisküvi alacağım,&quot; dedi. &quot;Durur beklerseniz size de veririm.&quot;</p>
<p>&quot;O zaman başka. Bekleriz,&quot; dedi arkadaşları birden.</p>
<p>&quot;Sabaha kadar bile olsa...&quot;</p>
<p>&quot;Mademki bisküviler gelecek...&quot;</p>
<p>Beklediler.</p>
<p>Erol ayağa kalktı, sarışın çocuktan arkadaşını içerden usulca çağırmasını, kendisinin burada olduğunu söylemesini isteyecekti. Oysa sarışın çocuk dükkândan içeriye girdi.</p>
<p>Bu fırsatı da kaçırmıştı. Tekrar eski yerine oturdu.</p>
<p>Arkadaşı hâlâ az önceki müşterinin istediklerini hazırlıyordu.</p>
<p>O yüzden sarışın çocuk bekledi. Sabırsız hareketlerle sağa sola baktı.</p>
<p>Dışarıda arkadaşları aralarında konuşuyor, aşağıdaki bahçede şeftalilerin nasıl olgunlaştığını anlatıyorlardı. Gözleri en küçük çocuktaydı.</p>
<p>&quot;Ben sizin ne demek istediğinizi anladım. Bahçeye girmem,&quot; diye tepki gösterdi en küçükleri.</p>
<p>Esmeri kandırıcı bir dille:</p>
<p>&quot;Girmem olur mu? Hep birlikte gireceğiz,&quot; dedi.</p>
<p>&quot;Ya yakalarlarsa?&quot;</p>
<p>Sesi korku doluydu küçüğün.</p>
<p>&quot;Yakalayamaz. Kadın yaşlı.&quot;</p>
<p>&quot;Geçen sefer kadın Osman'ı yakaladı ama.&quot;</p>
<p>&quot;Bizi yakalayamaz.&quot;</p>
<p>&quot;Yakalayamazmış. Ya yakalarsa!.. Osman yakalandıktan sonra...&quot;</p>
<p>&quot;Yakalanırsak yakalanalım, ne yani, ne yapalım,&quot; dedi en büyükleri efelenerek, hiçbir şeyden korkmadığını belli&#160;etmek isteyen bir tavırla.</p>
<p>&quot;Babam beni öldürür. Kaç kez tembihledi. Eve şeftali alıp duruyor,&quot; dedi kumral çocuk.</p>
<p>&quot;Bize yemiş almıyor mu babamız?&quot; dedi en büyükleri, gücenik. &quot;Evde şeftali dolu.&quot;</p>
<p>&quot;Öyleyse yaşlı kadının bahçesine niçin gireceğiz?&quot;</p>
<p>&quot;Oradaki şeftaliler başka.&quot;</p>
<p>&quot;Oradaki şeftaliler başkaymış.&quot;</p>
<p>&quot;Başka ya.&quot;</p>
<p>&quot;Yakalanırsak ne olacak?&quot;</p>
<p>&quot;Yakalanmayız.&quot;</p>
<p>Geldikleri şehri hatırladı Erol, sokakları kestane, şeftali, nar, elma, meyvenin her çeşidi kokardı. Dalları pıtrak gibiydi ağaçların. Yemişin çokluğundan ağaçların dalları kırılıyordu. Aşağı yukarı herkesin bahçesi vardı ama yine çocuklar erik çalmaya, armut yağmasına gidiyorlardı. Kaç tane&#160;bahçe sahibi yemiş çalmaya gelen çocukların bellerini kırmışlardı üstelik.</p>
<p>Sarışın çocuk sonunda bisküvilerini alıp dükkândan çıktı; kâğıdını hemen orada açtı ve yemeye başladı oburca bir iştahla... Arkadaşları sarışın çocuğa saldırdılar, bisküvilerini&#160;elinden almak istediler. O, gerisin geriye kaçtı çığlık çığlığa. Diğerleri kovaladılar ve az sonra gürültüleri duyulmaz&#160;oldu. Çığlıklara koşan, yüreği kalkmış bir kadın, elini göğsüne bastırarak, sinirli sinirli başını salladı, anlaşılmaz kelimeler mırıldandı, pencereden içeriye çekildi.</p>
<p>&quot;Neden beni görmüyor mu çocuk? Başını bir çevirse...&quot;</p>
<p>Orhan nasılsa başını çevirdi ve Erol'u gördü. Gülümsedi belli belirsiz. Biraz daha beklemesini ve çıkacağını işaret etti amcasına belli etmemeye çalışarak.</p>
<p>&quot;Oh!&quot;</p>
<p>Yaşlı kadının bahçesine girip şeftali ağaçlarını yolmaya giden çocuklara, yaptıklarının doğru olmadığını anlatmayı&#160;ne kadar isterdi. Ya yakalanırlarsa? Bahçıvan kadın bir şey&#160;yapamasa bile ana babalarından çekecekleri vardı. Eğer taşı satar da çok parası olursa, çok çok şeftaliler, kestaneler,&#160;kirazlar, kabak çekirdekleri, kurabiyeler, bisküviler alacak,&#160;çocuklara istedikleri kadar dağıtacaktı. Bedava. Doyana kadar. Kızlara konuşan, yattığı zaman ağlayan bebekler alacaktı. Çocuklara yemişçilerin, manav dükkânlarının, oyuncakçıların kepenklerini bütünüyle açacak, istediklerini almalarını söyleyecekti. Hele dondurmacılar, gazozcular, keten helvacılar, koz helvacılar, onlar için çalışacaktı. Sinemalar bedava olacaktı çocuklara. Dergileri bedava alacaklardı&#160;gazete dağıtıcılarından. Çocuklar istedikleri kadar yiyecek&#160;içecekler, eğlenecekler, hasta olmayacaklardı.</p>
<p>&quot;Çok şükür dükkândan çıkabildin,&quot; diye söylendi Erol arkadaşını görünce.</p>
<p>İlkin zengin müşteri, arkasından kolları paketlerle dolu dolu olarak arkadaşı çıktı dükkândan. Amcası, kapıya kadar&#160;gelip uğurladı yaşlı müşterisini. Herhâlde çok önem verdiği biriydi.</p>
<p>Erol hemen yanlarına sokulmadı. İzledi biraz. Orhan'ın amcası arkalarından bakabilirdi. Köşeyi dönünceye kadar.</p>
<p>Müşteri onun hırsız gibi arkalarından geldiğini gördü, işkillendi; yanlarına sokulunca ters ters bakmaya başladı.&#160;Sonra arkadaş olduklarını, paketleri götürmek, arkadaşına&#160;yardım etmek istediğini öğrenince sevindi, hatta kendi&#160;elindeki paketlerden bir kısmını ona verdi.</p>
<p>Arka sokaktaki bir apartmanın beşinci katındaki dairesine kadar çıkıp paketleri bıraktılar. Koşarak çıktılar oradan, yavaş yavaş geriye döndüler.</p>
<p>&quot;Sana anlatacaklarım var,&quot; dedi Erol.</p>
<p>&quot;Ne iyi yaptın da geldin!&quot; dedi Orhan.</p>
<p>&quot;Geçen hafta bekledim, gelmedin, merak ettim.&quot;</p>
<p>&quot;Gelemezdim. Biliyorsun durumu. Bırakmadı. Dükkânı temizledik.&quot;</p>
<p>&quot;Artık geleceksin,&quot; dedi Erol, güven dolu bir sesle.</p>
<p>&quot;Elbette geleceğim, ilk fırsatta,&quot; dedi arkadaşı.</p>
<p>&quot;Öyle değil, temelli geleceksin. Burada çalışmayacaksın.&quot;</p>
<p>&quot;Baban iş mi buldu bana?&quot; diye sevinçle sordu arkadaşı.</p>
<p>&quot;Hayır.&quot;</p>
<p>&quot;Peki nasıl istediğim zaman geleceğim? Amcam beni öldürür. Biliyorsun.&quot;</p>
<p>&quot;Biliyorum.&quot;</p>
<p>&quot;Öyleyse nasıl geleceğim, anlat.&quot;</p>
<p>&quot;Dinle.&quot;</p>
<p>Erol, taşı nasıl bulduğunu anlatmaya başladı. Sakladığını, içinin güneşler, yıldızlar dolu olduğunu söyledi; taşın çok değerli olduğunu, bakkalın karısının parmağındaki yüzükte, varlıklı akrabalarının değerli mücevherlerinde benzerlerine rastladığını anlattı. Orhan kurtulacaktı buradan.&#160;Arzu ettiğini yapacaktı. Ne isterse. Yüzmek isterse yüzecek,&#160;top oynamak isterse top oynayacaktı. Durumu ona haber&#160;vermeye gelmişti. Arkadaşı sanki uçuyordu, içinin aydınlığını, mutluluğu yüzünü ışıldatmıştı. İnanmayarak bakıyordu Erol'a.</p>
<p>&quot;Sahi mi söylüyorsun?&quot;</p>
<p>&quot;Elbette sahi söylüyorum. Sana haber vermeye geldim.&quot;</p>
<p>&quot;Şimdi nerede taş?&quot;</p>
<p>&quot;Sakladım dedim ya. Gelirsen sana gösteririm.&quot;</p>
<p>&quot;Ne zaman satacaksın?&quot;</p>
<p>&quot;Hemen satacağım ama nasıl ve kime satacağımı bilemiyorum. Yalnız satamam. Çok değerli bir taş bu.&quot;</p>
<p>&quot;Elinden almasınlar,&quot; dedi arkadaşı, korkuyla.</p>
<p>&quot;Onu da çok düşündüm. Nasıl satacağız bilmem! Ansiklopedide okudum, milyonlar değerinde taşlardan bu.&quot;</p>
<p>&quot;Deme?&quot;</p>
<p>&quot;Vallahi!&quot;</p>
<p>&quot;Satmaya götürsen bile kandırırlar. Gerçek değerinden aşağıya almaya çalışırlar.&quot;</p>
<p>&quot;Elbette. Bunları ben de düşündüm. Çalmaya kalkabilirler. Güvenilecek arkadaşlarla birlikte satmaya götürmeyi düşündüm.&quot;</p>
<p>&quot;Ben mücevherat satılan yerleri biliyorum. Amcamın karısıyla birlikte gitmiştik. Çarşı içinde ışıl ışıl dükkânlar var.&#160;Kuyumcular.&quot;</p>
<p>&quot;Ben de biliyorum canım. Birlikte gidelim diyorum. İkimiz beraber olunca...&quot;</p>
<p>&quot;İyi olur. Gidelim.&quot;</p>
<p>&quot;Hemen gidelim,&quot; dedi Erol sabırsız.</p>
<p>&quot;Hemen olmaz.&quot;</p>
<p>&quot;Neden hemen olmazmış?&quot;</p>
<p>Arkadaşı bir an durdu, ağır ağır konuştu:</p>
<p>&quot;Ya sen aldanıyorsan, taş senin anlattığın kadar değerli değilse, sonra ben ne yaparım?&quot;</p>
<p>Dayak korkusu, kimsesizlik, gelecek endişesi yaratmıştı onda.</p>
<p>&quot;Korkma aldanmam. Benim taşım milyonlar eder.&quot;</p>
<p>&quot;İyice biliyor musun?&quot;</p>
<p>&quot;Biliyorum. Benim taşla Safinaz Hanım'ın taşını karşılaştırdım. Benimki daha değerli.&quot;</p>
<p>&quot;Bir de ben göreyim. Sonra buradan da olmayalım.&quot;</p>
<p>&quot;İyi ya, gör.&quot;</p>
<p>&quot;Darılma bana.&quot;</p>
<p>&quot;Darılmıyorum.&quot;</p>
<p>Oysa Erol taşı bulduğunu anlattığında ve onu çağırdığında arkadaşının hemen kendisiyle birlikte geleceğini sanıyordu. Acılar, Orhan'ı ihtiyatlı yapmış, olgunlaştırmıştı. Dereyi görmeden paçaları sıvamıyordu.</p>
<p>&quot;Bundan sonra sıkıntılara paydos,&quot; dedi Erol. &quot;Anneme, babama senin bundan sonra bizde kalacağını söyleyeceğim.&quot;</p>
<p>Orhan inanmamışçasına baktı:</p>
<p>&quot;Sahi mi,&quot; dedi, &quot;isterler mi beni gerçekten?&quot;</p>
<p>&quot;Elbette isterler. Akşamları beraber yatarız. Kitap okuruz.&quot;</p>
<p>// &#160;&#160;&#160;n</p>
<p>&quot;Zaten annem seni sever bilirsin.&quot;</p>
<p>&quot;Ben rüya görmüyorum değil mi? Ne olur bana bir çimdik atsana.&quot;</p>
<p>Erol güldü:</p>
<p>&quot;Hayır, rüya görmüyorsun. Hepsi gerçek,&quot; dedi.</p>
<p>&quot;Oh, çok güzel!&quot; diye söylendi arkadaşı. &quot;Ben de büyüyünce senin annenle babana bakarım. Onlara çok çok pa-ralarveririm. Onlarda benim annemle babam olurlar. Kardeşlerin de kardeşlerim.&quot;</p>
<p>Orhan'ın gözleri dolu dolu oldu. Yol ortası falan demeyip Erol'un boynuna sarıldı ağladı.</p>
<p>&quot;Üzülme artık,&quot; dedi Erol.</p>
<p>&quot;Demek beni de düşünen insanlar varmış...&quot;</p>
<p>&quot;Sil gözlerini artık!&quot;</p>
<p>Arkadaşı mendiliyle sildi gözlerini.</p>
<p>&quot;Şuradan bir kurtulsam...&quot;</p>
<p>&quot;Kurtulacaksın.&quot;</p>
<p>&quot;Bu söylediklerine, anlattıklarına bir inanabilsem.&quot;</p>
<p>&quot;İnan. Çok yakında kurtulacaksın. Paralar elime bir geçsin...&quot;</p>
<p>&quot;Ben diyorum ki annene bir söylesek ya da babana.&quot;</p>
<p>&quot;Olmaz.&quot;</p>
<p>&quot;Neden?&quot;</p>
<p>Anlattı bulduğu para meselesini ve annesinin onu alıp karakola götürdüğünü, kayıp paranın sahibini bulmak için&#160;uğraştığını...</p>
<p>&quot;Peki bu sefer de yine aynısını yapmayacağını nereden bilelim?&quot;</p>
<p>&quot;O zaman bebektim. Şimdi vermem. Paraların hepsini göstermem.&quot;</p>
<p>&quot;O zaman ben, en kısa zamanda gelmeye çalışırım. Satmaya beraber gideriz.&quot;</p>
<p>&quot;Ne zaman geleceksin? Bekyeyeyim.&quot;</p>
<p>&quot;Ne zaman gelebileceğimi bilmiyorum. İlk fırsatta gelirim. Seni bulurum.&quot;</p>
<p>&quot;Evde değilsem deniz kenarında ara.&quot;</p>
<p>&quot;Ararım.&quot;</p>
<p>&quot;Çabuk gel ama.&quot;</p>
<p>&quot;Geleceğim.&quot;</p>
<p>Sarılıp öptü arkadaşını.</p>
<p>&quot;Toplarımız olacak.&quot;</p>
<p>&quot;Takım kuracağız.&quot;</p>
<p>&quot;Bisiklet alırız.&quot;</p>
<p>&quot;Ben buradan, bu dükkândan kurtulacağım.&quot;</p>
<p>&quot;Kurtulacaksın.&quot;</p>
<p>&quot;Eğer sen gelmeseydin kaldırıp kendimi denize atacaktım. Canımdan bıkmıştım iyice.&quot;</p>
<p>Erol korkuyla, acımayla baktı arkadaşına:</p>
<p>&quot;Sakın böyle bir şey yapma,&quot; dedi. &quot;Kurtuldun işte.&quot;</p>
<p>&quot;İnşallah.&quot;</p>
<p>&quot;Bekleyeceğim.&quot;</p>
<p>Orhan oradan ayrıldı, istemeye istemeye dükkâna döndü.</p>
<p>Erol yalnız gitti mahalleye. Gönlü Orhan'da kalmıştı. Onu kurtaracaktı. Ezdirmeyecekti. Babasını Almanya'ya&#160;göndermeyecekti; annesine, ablasına, kardeşine ve arkadaşlarına ne isterlerse alacaktı.</p>
<p>Çocuklar top oynuyorlardı bağıra bağıra. Ona da el ettiler. Takıma girdi. Az sonra her şeyi unuttu, bütün gücüyle topun arkasında koşmaya başladı. Tek istediği takımdaki bütün arkadaşlarını atlatıp gol atmaktı.</p><div><img src="main-21.jpg" alt=""/></div><h5>OXI ^îrîAcî j^olura</h5>
<p>Ne söz anlamaz çocuktu şu kardeşi. Çiçekler mahvolacaktı.</p>
<p>Erol, eve döndüğünde bahçede çocukların top oynadıklarını gördü. Herhalde annesi evde yoktu. Kardeşi, çocukları eve doldurmuştu. Annesi geldiğinde çocukları burada görürse kıyamet kopar ve dayağı yerdi. Annesi kaç sefer&#160;bahçeye kimseyi sokma diye tembihlemişti. Kaç sefer...&#160;Kardeşi bir türlü söz anlamıyordu. Hemen, hepsine çıkıp&#160;gitmelerini söylemeliydi. Birden Özcan'ı gördü. Sinirli, huzursuz bir hâli vardı. Suçüstü yakalanmışçasına şaşırmıştı.&#160;Sararmış, morarmıştı. Bir bit yeniği sezinledi. Sözde oyun&#160;oynuyorlardı. Kardeşi gibi küçük çocuklarla onun ne işi vardı? Bir anlam veremedi bahçede bulunuşuna.</p>
<p>Kardeşine:</p>
<p>&quot;Annem şimdi gelirse seni öldürür,&quot; dedi. &quot;Söyle arkadaşlarına da bahçeden çıksınlar. Topu başka yerde oynayın.&quot;</p>
<p>&quot;Annem komşuya gitti,&quot; dedi kardeşi.</p>
<p>&quot;Sen ne diyorsam onu yap. Neredeyse gelir. Orada temelli oturacak değil ya. Gelince de...&quot;</p>
<p>&quot;Peki söyleyeceğim gitsinler.&quot;</p>
<p>&quot;İyi yaparsın. Yoksa annem görmesin.&quot;</p>
<p>Kardeşi, arkadaşlarına:</p>
<p>&quot;Hadi arsalığa gidelim,&quot; dedi.</p>
<p>&quot;Gidelim.&quot;</p>
<p>&quot;Arsalığa gidelim,&quot; dedi çocuklar.</p>
<p>Arkadaşları hep birlikte çıktılar. Sadece Özcan kaldı. Büyülenmiş gibi, gözlerini Erol'a dikmiş bakıyordu. Dudaklarında kıpırtılar vardı, bir şeyler söylemek istiyor, söyleyemiyordu. Rengi uçuktu.</p>
<p>&quot;Ben de gidiyorum,&quot; dedi sonunda.</p>
<p>&quot;Nereye gidiyorsun?&quot;</p>
<p>&quot;Sokağa. Oradan da eve.&quot;</p>
<p>&quot;Neden hemen gidiyorsun?&quot;</p>
<p>&quot;Seni çok bekledim burada.&quot;</p>
<p>&quot;İşim vardı.&quot;</p>
<p>Özcan sıkıntıyla baktı yüzüne:</p>
<p>&quot;Orada, kıyıda bir şey bulamadım,&quot; dedi. &quot;Taşı gösterecektin bana. Annenin de komşuya gittiğini görünce geleyim dedim. Seni göremeyince bekledim.&quot;</p>
<p>&quot;Şimdi olmaz. Annem neredeyse gelir. Başka zaman gösteririm.&quot;</p>
<p>Arkadaşı sıkıntıyla kıvrandı yerinde:</p>
<p>&quot;Şimdi göstersen ne olur!&quot;</p>
<p>&quot;Annem gelir.&quot;</p>
<p>&quot;Hep beni atlatıyorsun. Belki de böyle değerli bir taş bulmadın. Beni kandırıyorsun.&quot;</p>
<p>Erol birdenbire öfkelendi.</p>
<p>&quot;Evet,&quot; dedi, &quot;böyle bir taş yok. Olsaydı gösterirdim.&quot;</p>
<p>&quot;Evet,&quot; dedi Özcan. &quot;Gerçekten böyle bir taşın olsa gösterirdin.&quot;</p>
<p>&quot;Böyle bir taş yok,&quot; dedi Erol yeniden.</p>
<p>&quot;Oysa ben ne umutlar beslemiştim,&quot; dedi Özcan. Gözleri buğulandı.</p>
<p>Neredeyse çıkarıp gösterecekti taşını ama arkadaşı çekip gitmişti tez adımlarla.</p>
<p>&quot;Annemi çağırayım.&quot;</p>
<p>Erol da Özcan'ın arkasından sokağa çıktı. Gidip annesini çağıracaktı. Karnı da öylesine acıkmıştı ki... Neredeyse akşam olacaktı. Öğleyin de eve uğramamış, dolayısıyla&#160;doğru dürüst bir şey yiyememişti.</p>
<p>&quot;Özcan'ın buraya, bize annem yokken gelmesinde bir sebep var. Ya beni görünce bozulması... Taşı aradı herhâl-de.&quot;</p>
<p>Aniden geriye döndü. Eve girdi. Koştu duvarın oraya. Çoktan beri taşına bakmamıştı. Acaba yerinde duruyor&#160;muydu? Mutlaka sağı sola aramıştı Özcan. Acaba taşın yerini, kovuğunu bulmuş muydu? &quot;Taşı bana göster,&quot; falan&#160;diyordu ama... Taşını koyduğu kovuğu örten, gizleyen sarmaşıkları araladı, kovuğa elini soktu. Bir daha, bir daha aradı ama kovukta aradığını bulamadı.</p>
<p>Her seferinde eli boş çıktı. Delice çapmaya başladı yüreği. Aklına gelenlerin gerçek olmaması için dualar etmeye başladı. İçeridekileri teker teker çıkardı. Topacını, küçük&#160;lastik topunu, bilyelerini, bir tahtaya ustaca sarılmış uçurtma ipini.</p>
<p>&quot;Nereye gitti bu? Kim aldı acaba?&quot;</p>
<p>Küçük bir çocuk, aniden bir türkü söylemeye başladı incecik sesiyle.</p>
<p>Arkadaşı ortalıkta yoktu. Demek ki taşı alır almaz kaçmıştı. Belki de arkadaşını hiç bulamayacaktı! Toplara, bisikletlere, formalara veda etmesi gerekiyordu. Kimselere yardım edemeyecekti artık, hatta Orhan'a bile. Kurtaramayacaktı onu. Belki de amcasının yaptığı eziyete kazanamayacak ve kaldırıp kendini denize atacaktı. Söylemişti. Yapar mı yapardı. Kafasında bir yerler zonklamaya başladı. Babası Almanya'ya gidecekti. Belki de orada arkadaşının babası&#160;gibi kaybolacak, başka bir anne bulacaktı. O da okuldan&#160;ayrılmak zorunda kalacaktı.</p>
<p>Garibanlar Sokağı'ndakilere kimse yardım etmeyeceği için, yine yoksul kalacaklardı.</p>
<p>&quot;Nereye kayboldu bu çocuk?&quot;</p>
<p>Deliler gibi sağa sola koştu. Kardeşi de ortalıkta görünmüyordu. Sözde, arsalıkta top oynayacaklardı. Sanki yer yarılmıştı da içine girmişti Özcan.</p>
<p>Önüne gelene onu görüp görmediklerini soruyordu:</p>
<p>&quot;Özcan'ı gördün mü?&quot;</p>
<p>&quot;Hayır.&quot;</p>
<p>Deli olacaktı.</p>
<p>&quot;Şöyle gidiyordu,&quot; dedi sonunda biri.</p>
<p>&quot;Ne tarafa gidiyordu?&quot;</p>
<p>&quot;Evlerinin bulunduğu sokağa doğru.&quot;</p>
<p>&quot;Sahi mi?&quot;</p>
<p>&quot;Ne yapacaksın onu?&quot;</p>
<p>&quot;Çok önemli...&quot;</p>
<p>O tarafa koştu, yoktu; bu tarafa koştu, yoktu ama bulmuştu sonunda galiba. Dünyasını, rüyalarını çalmıştı onun. Bisikletlerini, toplarını, tanıdığı insanların kurtuluşlarını çalmıştı. Keşke sırrını kimseye açmasaydı. İşte, taşını en&#160;iyi arkadaşlarından biri çalmıştı. Üstelik taşı sattığı zaman&#160;ona yardım edeceğini söylemişti.</p>
<p>&quot;Pis!&quot;</p>
<p>Görürdü o. Nasıl da kollamıştı. Hırsızlar böyleydi; gizli gizli izlerler, fırsat kollarlardı. Kim bilir ne kadar peşinde&#160;dolaşmıştı? Keşke daha güvenli bir yere saklasaydı. Annesine, babasına, ablasına verseydi. Arkadaşının bulunabileceği yerleri deliler gibi aramaya devam etti. Yoktu, yoktu,&#160;yoktu. Böylesine değerli bir taşı çalan insan ortalıklarda durur muydu, ama bir yakalarsa gösterecekti ona. Eline geçirse onu ne yapacağını biliyordu. Herkese onun yaptığı kötü&#160;hareketi anlatacaktı. Ondan sonra arkadaşlarının yüzüne</p>
<p>baksındı bakalım. Arkadaşını aldatan, onun en değerli şeyini çalana nasıl davranılırsa o da öyle yapacaktı. Bir eline geçseydi. Terlemiş, yorulmuştu. Bütün umudunu ona bağlamış Orhan'a ne diyecekti? Onu sevindirmiş, güven duygusu vermiş, yaşama sevinci aşılamıştı. Buruklaştı yüreği.&#160;Gözleri yaşardı. Sonunda, ezilmiş, çaresiz, yorgun, Öz-can'ın evinin bulunduğu sokağa gitti. Özcan orada da yoktu. Onun oturduğu evdeki kiracılara Özcan'ı görüp görmediklerini sordu. Görmemişlerdi. Ne zaman geleceğini de&#160;bilmiyorlardı. Annesi de evde yoktu, ne zaman geleceğini&#160;Allah bilirdi. Bir süre bekledi.</p>
<p>Taşı çaldıktan sonra kim bilir nerelere kaçmıştı? Belki de onu hiç bulamayacaktı. Gözlerini sildi, yorgun adımlarla&#160;geriye döndü.</p>
<p>Kapılarının önünde Orhan'ı gördü birdenbire. Onu bekliyordu anlaşılan. Sabırsız bir hâli vardı. Yüzü sararmıştı. Belki de ağlamıştı. Zeytin karası gözleri kızarıktı. Işıldıyordu. Belki de taşının çalındığını duymuş, ona yardıma gelmişti. Belki o da taşını çalacaktı. Bu kötümser düşüncesinden utandı. İnsanlara karşı olan güven duygusunu yitirmek&#160;çok fena bir şeydi. Taşının kaybolduğunu nereden duyacaktı? Daha taşının varlığından ya da yokluğundan kimsenin haberi yoktu. Ne milyonlarca lira ettiğini biliyorlardı ne&#160;de taşın çalındığından haberleri vardı.</p>
<p>&quot;Ne oldu sana böyle?&quot; diye sordu Orhan.</p>
<p>&quot;Ozcan'ı arıyorum. Onu gördün mü?&quot; diye sordu Erol. &quot;Hayır. Görmedim.&quot;</p>
<p>&quot;Demek görmedin.&quot;</p>
<p>&quot;Görmedim.&quot;</p>
<p>&quot;Annem geldi mi?&quot;</p>
<p>&quot;Evde galiba. Ben de şimdi geldim.&quot;</p>
<p>&quot;Ne oldu biliyor musun?&quot; dedi arkadaşına.</p>
<p>&quot;Ne oldu?&quot; diye merakla sordu arkadaşı.</p>
<p>&quot;Taş çalındı. Özcan çaldı.&quot;</p>
<p>&quot;Sahi mi! Nasıl çalmış peki?&quot;</p>
<p>&quot;Ona değerli bir taş bulduğumu ve bahçeye sakladığımı anlatmıştım.&quot;</p>
<p>&quot;Böyle değerli bir taş bulduğunu insan herkese söyler mi?&quot; dedi arkadaşı. Üzgündü.</p>
<p>&quot;Ne bileyim böyle bir şey yapacağını? Evde kimsenin olmadığı bir zamanda içeriye girip onu sakladığım yerden alacağını nereden düşünebilirdim ki?&quot;</p>
<p>Arkadaşı garip bir dalgınlık içine düşmüştü. Başı önündeydi.</p>
<p>&quot;Doğru,&quot; dedi, &quot;bizim kurtuluş işi suya düştü desene!&quot; &quot;Yakalayacağım onu. Taşı elinden alacağım.&quot;</p>
<p>&quot;Aradın mı?&quot;</p>
<p>&quot;Aradım.&quot;</p>
<p>&quot;Buldun mu?&quot;</p>
<p>&quot;Yok.&quot;</p>
<p>&quot;Ya hiç bulamazsan?&quot;</p>
<p>&quot;Buluncaya kadar arayacağım. Yakalayınca da... Öldüreceğim onu.&quot;</p>
<p>Orhan aniden başını kaldırdı, dikkatli dikkatli arkadaşına baktı.</p>
<p>&quot;Sakın böyle bir şey yapma,&quot; dedi, &quot;kötü şeyler düşünme.&quot;</p>
<p>&quot;Nasıl düşünmem! Taşımı çaldı. Hırsız o!&quot;</p>
<p>&quot;Olsun.&quot;</p>
<p>&quot;Peki ne yapayım bu durumda ben?&quot;</p>
<p>&quot;Polise söyle, onu yakalasın ve cezasını versin.&quot;</p>
<p>// //</p>
<p>&quot;Eğer onun cezasını sen vermeye kalkarsan seni de hapse atarlar.&quot;</p>
<p>Erol sesini çıkaramadı, sustu, düşündü bir süre:</p>
<p>&quot;Peki sen neden geldin hemen, izin mi aldın amcandan?&quot; dedi.</p>
<p>Orhan ağır ağır konuştu:</p>
<p>&quot;Amcam yine beni dövdü,&quot; dedi, &quot;ben de dayanamadım, kaçtım.&quot;</p>
<p>&quot;Çok kötü bir şey oldu bu taşın çalınması.&quot;</p>
<p>&quot;Çok kötü oldu ya.&quot;</p>
<p>&quot;Şimdi artık sana yardım edemem. Hiç kimseye.&quot;</p>
<p>&quot;Evet,&quot; dedi Orhan. &quot;Ne olacak şimdi benim hâlim?&quot;</p>
<p>Erol baktı kaldı arkadaşına, sorusuna karşılık veremedi.</p>
<p>&quot;Niçin taşımı çaldın Özcan,&quot; dedi, &quot;niçin?&quot;</p>
<p>Arkadaşının boynuna sarıldı, ağlamaya başladı.</p>
<p>Orhan, ani bir kararla:</p>
<p>&quot;Hadi bir kere de birlikte arayalım Özcan'ı, belki buluruz,&quot; dedi.</p>
<p>Erol arkadaşına baktı bir süre:</p>
<p>&quot;Her yeri aradım ben,&quot; diye hemen ağlamaya hazır konuştu. &quot;Evine bile baktım, gelmemiş. Belki de başka memlekete gitti.&quot;</p>
<p>Orhan düşündü, birden karar veremedi bu sefer.</p>
<p>&quot;Belki de evine gelmiştir,&quot; dedi.</p>
<p>&quot;Acaba gelmiş midir?&quot;</p>
<p>&quot;Belki gelmiştir. Bir daha bakalım.&quot;</p>
<p>&quot;Bakalım.&quot;</p>
<p>&quot;Yürü öyleyse.&quot;</p>
<p>&quot;Bir bulsak.&quot;</p>
<p>&quot;Bulmaya çalışırız.&quot;</p>
<p>Yürüdüler. Arka sokaklardan geçtiler. Özcanların mahallesine geldiler. Erol'un yüreği pıtırtılıydı. Onu evde bulacaklarına inanmıyordu ama arkadaşını kıramamıştı. Saatlerdir ortalıkta yoktu. Annesi mutlaka kızacaktı. Bu durumunu babasına anlatacaktı mutlaka. Taşın kaybolması yetmiyormuş gibi bir de başka şeylere üzülecekti. Ailesine de anlatamazdı böyle bir durumu. Belki de inanmazlardı. Yalan söylüyor sanırlardı. Söylediklerini de ispatlayamazdı.&#160;Ne düşüneceğini, neye karar vereceğini, ne söyleyeceğini&#160;şaşırmıştı iyice. Hiç arkadaşının değerli taşını çalan çocuk,&#160;evine saklanır mıydı? Saklansa bile taşı üzerinde taşır mıydı? istediği kadar sıkıştırılsın, nerede olduğunu söyler miydi? İçinden çıkamadığı sorular kafasının ortalık yerinde bir&#160;fırtına gibi dolanıyordu. Biryakalasaydı Özcan'ı, biryakala-saydı... Mutlaka taşı ne yaptığını söyletecekti.</p>
<p>Ama mahallesinde de görünmüyordu. Bir daha, en yakını bile olsa, kimseye bir şey anlatmayacaktı. Nereye gitmişti bu çocuk? Sağa sola baktı ve rastladığı bir çocuğa:</p>
<p>&quot;Özcan'ı gördün mü?&quot; diye sordu.</p>
<p>&quot;Görmedim,&quot; dedi ama çevresine bakındı yine de.</p>
<p>&quot;Nerede bulabiliriz acaba?&quot;</p>
<p>Özcan'ın sordukları çocuk, başka bir çocuğa:</p>
<p>&quot;Sen gördün mü Özcan'ı?&quot; diye sordu.</p>
<p>&quot;Az önce buradaydı.&quot;</p>
<p>&quot;Buralardaydı ya.&quot;</p>
<p>&quot;Acaba nereye gitti?&quot;</p>
<p>&quot;Evine bir baksanız.&quot;</p>
<p>&quot;Az önce baktım, yoktu.&quot;</p>
<p>&quot;Şimdi bir daha bakın.&quot;</p>
<p>&quot;Bakalım ama,&quot; dedi Erol, durdu. Yardım diler gibi ilkin Orhan'ın sonra diğer çocukların yüzlerine baktı. Çaresizlikle kıvrandı.</p>
<p>&quot;Ne yapacaksınız Özcan'ı?&quot;</p>
<p>&quot;Lazım,&quot; dedi Orhan. &quot;Bir şey soracaktık da.&quot;</p>
<p>&quot;Ama bizi görünce belki dışarıya çıkmaz,&quot; dedi Erol, ağlamaklı bir sesle.</p>
<p>&quot;Bir şey mi yaptı size?&quot; diye merakla sordu ikinci çocuk.</p>
<p>■</p>
<p>Erol soruya hemen karşılık veremedi, kelimeleri dudaklarında dondu kaldı. Ne söyleyeceğini şaşırdı.</p>
<p>&quot;Söylesene sana ne yaptığını,&quot; dedi Orhan.</p>
<p>&quot;Olmaz. Söylemeyelim,&quot; dedi Erol. &quot;İlkin kendisiyle bir kere konuşalım da bakalım ne diyecek, ondan sonra gerekeni yaparız.&quot;</p>
<p>&quot;Ben gidip çağırayım,&quot; dedi esmer çocuk, ne olacağını merak etmişti herhâlde.</p>
<p>&quot;Evet,&quot; dedi Orhan, &quot;bizi görünce belki dışarıya çıkmaz. Siz çağırsanız daha iyi olur. Biz şurada saklanalım.&quot;&#160;&quot;Saklanın.&quot;</p>
<p>İkinci çocuk korkulu gözlerle bakıyordu onlara, bir şeyler olacağını sezinlemişti:</p>
<p>&quot;Sakın kavga etmeyin,&quot; dedi.</p>
<p>&quot;Etmeyiz,&quot; dedi Erol.</p>
<p>Kavga sözünü duyan esmer Çocuk, Özcan'ı çağıracak yerde durdu, bakındı:</p>
<p>&quot;Eğer kavga etmek için çağırıyorsanız gitmem,&quot; dedi. &quot;Hayır. Kavga falan edecek değiliz, bir şey soracaktık&#160;da. Evden bir şey kayboldu. Acaba o gördü mü?&quot;</p>
<p>&quot;Acaba o mu çaldı sizin kaybolan şeyinizi?&quot; diye sordu ikinci çocuk.</p>
<p>Orhan, Erol'un yüzüne baktı ne söyleyecek diye, Erol: &quot;Bilmiyorum,&quot; dedi. &quot;Çok değerli bir şeydi, kayboldu.&quot;&#160;Esmer çocuğa, Özcan'ı evden çağırması için yalvardılar.&#160;Sonunda razı oldu ve gidip Özcanların kapısını çaldı. Öz-can evdeydi. Annesi daha gelmemişti. Çağırılır çağırılmaz&#160;kapı önüne çıkmıştı. Esmer çocuğa kendisini neden çağırdığını soruyordu. Merak etmişti. Esmer çocuk ona sokağa&#160;çıkmasını söylüyor, bir şeyler anlatıyor, Erol'la Orhan'ın bulunduğu yeri gösteriyordu. Diğer çocuksa karşıdaki duvara&#160;dayanmış, korkulu gözlerle, kahverengi kahverengi olacaklara bakıyordu. İkircikliydi.</p>
<p>Sinirli, yerinde duramaz bir hâli vardı. Aralarında kavga mavga çıksa mutlaka kaçardı.</p>
<p>Özcan'ın sakin bir durumu vardı. Sanki hiçbir suç işlememiş, taşı falan çalmamıştı. Onu çağıran esmer çocukla beraber kapıdan birkaç adım ayrılmıştı. Kendisini çağırtan-ları merak ediyor olacaktı. Ama Orhan'la Erol atik davrandılar ve Özcan'ın kaçmasını önlemek, kapıyla Özcan'ın arasına girmek için evin arka tarafını dolandılar.</p>
<p>&quot;Şimdi görürsün sen!&quot; diyordu Erol.</p>
<p>&quot;Sakın bir şey yapma,&quot; dedi Orhan. &quot;Güzellikle soralım.&quot;</p>
<p>&quot;Güzellikle söyler mi?&quot;</p>
<p>&quot;Belki söyler.&quot;</p>
<p>Ve hemen Özcanların eviyle onların bulunduğu yerin arasına geçip durdular. Oysa esmer çocuk, onları hâlâ aynı yerde sanıyor ve o tarafı gösteriyordu. Özcan da meraklı bakıyordu o tarafa doğru.</p>
<p>&quot;Ne tarafa gitti bunlar?&quot; diye merakla sağı solu araştırıyordu.</p>
<p>Duvara dayanmış olan çocuk korkulu'bir filmi seyreder gibi olduğu yerde hemen kaçmaya, uzaklaşmaya hazır&#160;bekliyordu.</p>
<p>&quot;Özcan!&quot;</p>
<p>Özcan, adının çağırılmasıyla aniden döndü. Erol ve Orhan'la burun buruna geldi. Kaçmadı. Yüzü bozulmadı. Olduğu yerde kaldı.</p>
<p>&quot;Beni mi arıyorsunuz?&quot; diye sordu.</p>
<p>Erol, heyecanla:</p>
<p>&quot;Evet, seni aradık,&quot; dedi.</p>
<p>&quot;Neden aradınız? Taşı göstermeye mi getirdiniz?&quot; diye sevinç dolu bir sesle sordu. &quot;Böyle bir taş falan yok deyişine zaten inanmamıştım,&quot; diye gülümsedi.</p>
<p>&quot;Numara yapma,&quot; dedi Orhan.</p>
<p>&quot;Ne numarası!&quot; diye sordu; şaşırmış gibiydi Özcan.</p>
<p>&quot;Taşı sen mi aldın?&quot; dedi Erol öfke içinde.</p>
<p>Esmer çocuk olduğu yerde taşlaşmıştı sanki, ne yapacağını, neye karar vereceğini bilemiyor, bir onun, bir diğerinin yüzüne korku, merak dolu gözlerle bakıyordu.</p>
<p>Belki de bu işe karıştığı için pişmandı. Üzgün bir görünüşü vardı.</p>
<p>Duvarın dibindeki çocuk sokağın başına doğru birkaç adım atmış, orada duruyordu. Korkunç bir şeyler bekliyordu anlaşılan. Kırmızı, etli dudaklarının arasından &quot;Anneciğim!&quot; çığlığı dökülmeye hazır sinirli kıpırtıları belli oluyordu.</p>
<p>&quot;Ne taşı?&quot;</p>
<p>&quot;Sana söylediğim taş. Bulduğum ve sakladığım taş.&quot;</p>
<p>&quot;Ben taş maş almadım,&quot; dedi korkulu bir sesle ve kaçmaya hazırlandı, sağına soluna bakındı.</p>
<p>Esmer çocuk birdenbire bir adım ileriye atar gibi oldu, sonra Orhan'ı öfkeli gözlerini görünce geri çekildi, eski yerinde durdu.</p>
<p>&quot;İnkâra kalkma. Ben taşı sakladığım yeri yalnız sana söylemiştim.&quot;</p>
<p>Özcan'ın gözleri bir anda öfkeyle, haksızlık karşısında kalmış bir insanın isyanıyla doldu:</p>
<p>&quot;Ne demek istiyorsunuz?&quot; diye gücenik bir sesle sordu.</p>
<p>&quot;Taş çalındı.&quot;</p>
<p>&quot;Çalındı mı?&quot;</p>
<p>&quot;Çalındı.&quot;</p>
<p>&quot;Kim çalmış olabilir?&quot;</p>
<p>&quot;Sen,&quot; dedi Erol.</p>
<p>Orhan, Özcan'ın bütün hareketlerini kollamaya başladı, kaçar maçar diye.</p>
<p>Esmer çocuğun yüzü soldu.</p>
<p>Duvara dayanmış olan çocuk, inler gibi:</p>
<p>&quot;Anneciğim,&quot; dedi. &quot;Özcan hırsızmış. Belki benim topumu da o çalmıştır.&quot;</p>
<p>Özcan'ın gözleri birdenbire nemlendi, gücenik bir sesle:</p>
<p>&quot;Hani sen bana taş maş yok bende demiştin ya,&quot; dedi.</p>
<p>&quot;Mahsustan söyledim.&quot;</p>
<p>&quot;Mahsustan mı?&quot;</p>
<p>&quot;Mahsustan ya. Annemin bulunmadığı bir zamanda içeriye girdin, kovuğu buldun, taşı aldın değil mi? Boşuna&#160;değil, o kadar peşime takıldın. Ağzımı aradın. Senin böyle&#160;bir şey yapacağını bilseydim...&quot;</p>
<p>&quot;Taşı nereye koydunsa ver,&quot; dedi Orhan, &quot;sonra çok fena olur.&quot;</p>
<p>Özcan birdenbire yerinde kıpırdadı, korkulu bir şeyler düşünmüş olacaktı. Yüzü sararmıştı. Evlerine, sokağın diğer başına, sokaktaki diğer çocuklara çaresizlikle baktı,&#160;gözleri dolu dolu oldu:</p>
<p>&quot;Ben kimsenin bir şeyini çalmadım,&quot; dedi.</p>
<p>&quot;Kaçmaya kalkma sakın,&quot; dedi Orhan, &quot;nereye gitsen yakalarım.&quot;</p>
<p>&quot;Niçin kaçacakmışım? İsterseniz her tarafımı arayın. Ben taş falan almadım. Hem neden alayım? Sen bana yardım edeceğini söylemiştin. Sesi boğuntuluydu. Belki onlar,&#160;o hırsız suratlı çocuklar almışlardır.&quot;</p>
<p>&quot;Kim kim dedin?&quot;</p>
<p>&quot;Hırsız suratlı çocuklar.&quot;</p>
<p>&quot;Şimdi de numara yapıyor,&quot; dedi Orhan.</p>
<p>&quot;Üstünü arayalım.&quot;</p>
<p>&quot;Üstünü arasak da bulamayız. Belki de eve saklamıştır,&quot; dedi Orhan.</p>
<p>&quot;Evi de arayın isterseniz. Ben almadım. Mademki bana güveniniz yok, bir daha benimle konuşmayın. Yalnız beni</p>
<p>suçlamayın. Ben taş maş görmedim. Sen, bende taş maş yok deyince sonumun ne olacağını düşüne düşüne eve&#160;döndüm. Değerli bir taş bulduğunu öylesine gerçek bir şekilde anlatmıştın ki kurtuluşumu rüyalarımda görmüştüm,&#160;inanmıştım sana. Son davranışında taşı benden saklamaya&#160;çalıştığını anladım. Kızdım sana. Bana yalan söylediğini biliyordum. Nedenini araştırdım ama bir türlü bulamadım.&#160;Seni çok seviyordum. Güveniyordum. Şimdi de varlığını bile görmediğim bir taş için beni hırsızlıkla suçluyorsun.&quot;</p>
<p>&quot;Arayacağız üstünü,&quot; dedi Orhan.</p>
<p>Özcan birdenbire fikir değiştirdi. Öfkesinden yüzü morardı:</p>
<p>&quot;Aratmayacağım işte,&quot; dedi.</p>
<p>&quot;Aratmayacak mısın?&quot;</p>
<p>&quot;Aratmayacağım.&quot;</p>
<p>&quot;Ben arayayım da gör.&quot;</p>
<p>&quot;Bir dokun da bak.&quot;</p>
<p>&quot;Ne yaparsın?&quot;</p>
<p>&quot;Görürsün ne yapacağımı.&quot;</p>
<p>Birbirlerini süzen, birbirinin çevresinde dolanıp uygun bir zaman kollayan horozlara benziyorlardı. Neredeyse kapışacaklardı.</p>
<p>Esmer çocuğun rengi aklaşır gibi oldu heyecanından.</p>
<p>Duvara dayanmış olan çocuğun gözleri büyüdü. Büyülenmiş gibi bakıyordu. Kımıldayamıyordu olduğu yerden.</p>
<p>&quot;O hırsız suratlı çocuklar çalmış olacaklar.&quot;</p>
<p>&quot;Kim o çocuklar?&quot;</p>
<p>&quot;Hırsız suratlı iki çocuk işte.&quot;</p>
<p>&quot;Yalancı.&quot;</p>
<p>O sırada mahalleden geçen kırk yaşları arasında bir adam aralarına girmeseydi kapışırlardı mutlaka.</p>
<p>&quot;Durun bakalım,&quot; dedi adam.</p>
<p>Durdular.</p>
<p>&quot;Niçin kavga ediyorsunuz?&quot;</p>
<p>&quot;Benim çok değerli bir taşımı çaldı,&quot; dedi Erol.</p>
<p>&quot;Bir taş için kavga edilir mi?&quot; Adam, acayip bir şey duymuşçasına yüzünü buruşturdu, gülümsedi.</p>
<p>&quot;Öyle bildiğiniz taşlardan değil.&quot;</p>
<p>&quot;Kaldırım taşı mı?&quot; Adam gülüyordu.</p>
<p>&quot;Bir milyon değerinde bir taş. Belki de daha fazla değerde.&quot;</p>
<p>Adamın gülüşü dudaklarında dondu. Çocukları şöyle bir süzdü, inanmadan. Üstleri başları eskiydi, yer yer yamalıydı.</p>
<p>Ayakkabıları sökülmüştü, altları kâğıt gibi incelmişti.</p>
<p>&quot;Demek bir milyon değerinde bir taş çaldırdınız ha?&quot; Adamın gülüşü öfkeye dönüşmüştü.</p>
<p>&quot;Bir milyon değerinde. Belki de daha fazla...&quot;</p>
<p>Adam ansızın elini kaldırdı. Çocuklar, kocaman elin kendilerine ineceğini anlayarak kaçtılar. Adam kısa bir süre kovaladı onları.</p>
<p>&quot;Ben bulurum o hırsız suratlı çocukları,&quot; dedi Özcan. Koşmaya başladı. Erol'la Orhan peşine düştüler ama yaka-layamadılar Ozcan'ı. Tabanları yağlayıp koşmuş, ortalıktan&#160;kaybolmuştu çarçabuk.</p>
<p>İkisi de çaresiz geriye döndüler.</p>
<p>&quot;Ne yapacağız şimdi?&quot; dedi Orhan.</p>
<p>&quot;Bilmem!&quot;</p>
<p>&quot;Mutlaka o çalmıştır. Nasıl kaçtı.&quot;</p>
<p>&quot;Yakalayacağım ama ben onu.&quot;</p>
<p>&quot;Dükkâna dönmekten başka çarem yok. Oraya da dönmek istemiyorum.&quot;</p>
<p>&quot;Taş çalınmasaydı...&quot;</p>
<p>&quot;Bütün kabahat kardeşinde. Onları bahçeye doldurma-malıydı.&quot;</p>
<p>&quot;Ne bilsin taşı çalacaklarını?&quot;</p>
<p>&quot;Annem kaç kez bahçeye çoluk çocuk sokma diye tem-bihlemişti.&quot;</p>
<p>Arkadaşı suskunlaştı. Kapkara düşüncelere daldığı zeytin karası gözlerinin nemlenmesinden anlaşılıyordu. Umutsuzdu. Hıçkırır gibi bir sesle:</p>
<p>&quot;Ben gidiyorum,&quot; dedi.</p>
<p>&quot;Yine gelecek misin?&quot;</p>
<p>&quot;Bilmem. Gelmeye çalışırım.&quot;</p>
<p>&quot;Seni bekleyeceğim. Belki taşı yeniden ele geçiririm.&quot;</p>
<p>// &#160;&#160;&#160;n</p>
<p>Arkadaşına sarıldı, öpüştüler. Erol'un şaşkın, üzüntülü bakışları arasında koşarak gitti, git gide kararmaya yüz tutan sokaklarda kayboldu.</p>
<p>&quot;Keşke, bize gel deseydim!&quot;</p>
<p>Erol, üzüntüler içinde eve döndü.</p>
<p>Bütün suç kardeşinindi. Annesinin tembihini unutup da bahçeye kimseleri sokmasaydı taşını çalamayacaklardı. Babası Almanya'ya gitmeyecek, Orhan böyle yüzüstü ortalıkta kalmayacaktı. Toplar, ayakkabılar, formalar, dondurmalar hepsi birden yok olmuştu. Bütün suç kardeşinindi. Hele onu kapı önünde karşısında görünce öfkesi bir kat daha&#160;fazla kabardı.</p>
<p>&quot;Hep senin yüzünden oldu,&quot; dedi, &quot;görürsün sen!&quot;</p>
<p>Kardeşi şaşırdı, korktu; geri kaçarken:</p>
<p>&quot;Ne yaptım ben!&quot; diye inler gibi konuştu.</p>
<p>&quot;Taşımı çaldırdın.&quot;</p>
<p>&quot;Ne taşı?&quot;</p>
<p>&quot;Kovuğa sakladığım taşı...&quot;</p>
<p>&quot;Hangi kovuğa?&quot;</p>
<p>&quot;Sen hangi kovuk olduğunu bilirsin.&quot;</p>
<p>&quot;Ben taş maş görmedim.&quot;</p>
<p>&quot;Demek benim kovuğu buldun, karıştırdın?&quot;</p>
<p>u &#160;&#160;&#160;n</p>
<p>&quot;Doğru söyle. Özcan buraları karıştırdı mı?&quot;</p>
<p>&quot;Ben bir şey görmedim.&quot;</p>
<p>Kardeşinin korkudan gözleri büyümüş, neredeyse ağlayacaktı.</p>
<p>Olanca öfkesiyle kardeşinin üzerine yürüdü, yumruklarını sıkmıştı.</p>
<p>&quot;Anneciğim yetiş. Abim beni dövecek!&quot; diye bağırarak evden içeriye kaçarken, annesi birdenbire dışarıya fırladı:&#160;&quot;Yine ne oluyorsunuz?&quot;</p>
<p>Kardeşi, annesinin arkasına saklanmış, korku içinde nereden saldırıya uğrayacağına bakıyordu.</p>
<p>&quot;Yine ne oluyorsunuz?&quot;</p>
<p>&quot;Ne bileyim ben. Beni dövüyor.&quot;</p>
<p>&quot;Dövmedim ama dövecektim.&quot;</p>
<p>Annesi daha çok artan bir öfke içinde sordu:</p>
<p>&quot;Neden dövecektin?&quot;</p>
<p>&quot;Anne, bu ne yaptı biliyor musun? Öldürsem yeri,&quot; dedi Erol.</p>
<p>Annesi merak dolu bir şekilde sordu:</p>
<p>&quot;Ne yaptı sana?&quot;</p>
<p>&quot;Yalnız bana değil hepimize yaptı.&quot;</p>
<p>&quot;Ne yaptı onu söyle!&quot;</p>
<p>&quot;Sakladığım yerden taşımı çaldırdı. Sen tembih ettiğin hâlde mahallenin çocuklarını buraya doldurdu.&quot;</p>
<p>&quot;Kim çaldırdı taşını? Nasıl bir taş bu?&quot;</p>
<p>&quot;Özcan çaldı. Belki de bir milyon değerinde bir taş.&quot; Anlatırken gözleri yaşardı. Kendisini tutmasa ağlayacaktı.&#160;&quot;Nereden buldun bu kadar değerli bir taşı sen?&quot;</p>
<p>&quot;Kıyıda buldum geçende.&quot;</p>
<p>&quot;Kim çaldı taşını?&quot;</p>
<p>&quot;Özcan çaldı. Belki de bir milyondan daha fazla eden bir taş işte. Hani mücevherlerde bulunur ya, onlardan.&quot;</p>
<p>&quot;Nasıl çaldı?&quot;</p>
<p>&quot;Çocuklarla birlikte buraya gelmiş; benim ve senin evden gitmemizi kollamış herhalde! Sakladığım yeri bulup taşı çalmış. Yakaladım ama bir adam çıkıp bizi ayırdı. Sonra da kızıp hepimizi kovaladı. Özcan da kaçtı. Yakalayamadık. Çok değerli bir taştı. Babamı bile Almanya'ya göndermeyecektim. Sana istediğin mantoyu, ablama ayakkabıyı&#160;alacaktım... Herkesi hediyeye boğacaktım.&quot;</p>
<p>&quot;Demek bizi kurtaracaktın?&quot;</p>
<p>Annesi hoş bir şey duymuşçasına gülümsüyordu.</p>
<p>&quot;Kurtaracaktım anne.&quot;</p>
<p>Erol ağlamaya başlamıştı.</p>
<p>Özden şaşkındı, hâlâ annesinin arkasında saklı duruyordu. Ne olacak diye bir annesine bir ağabeyine bakıyordu ürküntülü bir şekilde. Her an kaçmaya hazırdı.</p>
<p>&quot;Demek milyon değerinde taşını çaldılar?&quot;</p>
<p>&quot;Evet anne.&quot;</p>
<p>&quot;Arkadaşlarına böyle bir taş bulduğunu ve yapacaklarını anlattın demek?&quot;</p>
<p>&quot;Evet anlattım anne,&quot; diye hıçkırdı Erol.</p>
<p>&quot;Peki bana neden getirip vermedin?&quot;</p>
<p>&quot;Ha?&quot;</p>
<p>&quot;Peki nereden biliyorsun bulduğun şeyin çok değerli bir taş olduğunu?&quot;</p>
<p>&quot;Ansiklopedide okudum.&quot;</p>
<p>&quot;Ve bana taşını göstermedin?&quot;</p>
<p>&quot;Gösterecektim.&quot;</p>
<p>Erol daha çok hıçkırmaya başlamıştı.</p>
<p>Annesi gülümsüyordu, elini eteğinin cebine attı, bir şey çıkardı, ona doğru uzattı.</p>
<p>&quot;Çaldırdığını söylediğin taşın bu mu?&quot; diye sordu.</p>
<p>&quot;Ooo!&quot; dîye bağırdı Erol şaşkınlıkla. &quot;Nereden buldun onu anne? Yoksa sen mi aldın kovuktan? Yazık, Özcan'ın&#160;kalbini kırdım. Peki ama o neden kaçtı? 'Bunu yaparsa hırsız suratlı çocuk yapar,' diye birkaç defa söylediğinde kimden söz ediyordu acaba?&quot;</p>
<p>Düşüncelerini çözümleyemiyordu bir türlü. Annesine baktı. Annesi gülümsüyordu:</p>
<p>&quot;Kardeşinin elinde oynarken gördüm, aldım,&quot; dedi, &quot;bana sokakta bulduğunu söyledi.&quot;</p>
<p>Annesine sarıldı. Özcan'dan af dileyecekti. Yarın gidip Orhan'ı bulacak, onu alın eve getirecekti. Taş bulunmuştu.&#160;Hepsi kurtulacaktı. İstediklerini alacaklardı artık. Elinin tersiyle gözlerini sildi:</p>
<p>&quot;Oh, anneciğim kurtulduk demektir,&quot; dedi, &quot;mademki taş bulundu.&quot;</p>
<p>Annesi yanaklarından öptü:</p>
<p>&quot;Bir daha peşin hükümle hareket etme. Arkadaşından özür dile,&quot; dedi.</p>
<p>&quot;Bu taşı satarız, paraları alınca başka bir eve taşınırız,&quot; dedi Erol. &quot;Sen de istediğini alırsın.&quot;</p>
<p>Annesi yeniden Erol'un başını okşadı:</p>
<p>&quot;Bu taş senin sandığın gibi milyon lira etmez oğlum,&quot; dedi. &quot;Olsa olsa nacak birkaç lira eder.&quot;</p>
<p>Dondu kaldı Erol, inanmasız baktı annesine:</p>
<p>&quot;Sahi mi söylüyorsun anne?&quot; diye sordu.</p>
<p>&quot;Elbette sahi söylüyorum oğlum.&quot;</p>
<p>&quot;Kim söyledi sana bunun cam parçası olduğunu, değersiz olduğunu anne?&quot;</p>
<p>&quot;Kimse söylemedi. Ben kendim biliyorum. Bu değerli bir taş olamaz.&quot;</p>
<p>&quot;Ama ışıklar ele avuca sığmıyor, taşıyor pırıl pırıl parlıyor,&quot; dedi Erol.</p>
<p>Merakla, ne söyleyecek diye annesinin gözlerine baktı.</p>
<p>&quot;Olabilir. Bu değerli bir taş olamaz.&quot;</p>
<p>&quot;Ne olursun anneciğim bunun değerli bir taş olup almadığını anlayacak birine gösterelim.&quot;</p>
<p>&quot;Göstersek de faydasız. Renkli bir cam bu,&quot; diye kestirip attı annesi.</p>
<p>Erol, bir türlü annesinin sözlerine inanmak istemiyordu. Olduğu yerde taşlaşmıştı sanki. Bütün dünyası yıkılmıştı.&#160;Ne yapacağını, neye karar vereceğini bilemiyordu. Taşı&#160;elinde evirip çeviriyor, taşı evirip çevirdikçe sarılar, morlar,&#160;kırmızılar, turuncular avcundan kaçıyordu. Ama taşın değersizliğine bir türlü inanmak istemiyordu, içinde yıldızlar,&#160;güneşler vardı. Ağlamaya başladı. O sırada babası geldi.&#160;Erol'un neden ağladığını sordu. Annesi, kardeşi, Erol hep&#160;bir ağızdan durumu babalarına anlattılar. Babası çok merak etti, taşı görmek istedi. Erol, taşı gösterdi. Babası aldı&#160;ve bir süre kocaman, nasırlı ellerinde evirdi çevirdi, ışığa&#160;tuttu. İçi yıldızlar, güneşler, ışıltılar, renkler dolu taş, babasının ellerinden her zamanki yansımalarıyla taştı, duvara,&#160;yerlere düştü.</p>
<p>Babasının gözlerinde bir hoş pırıldı meydana geldi, bir kıvılcımlanma, sevinme. Erol'un gözlerini sildi elinin tersiyle, sonra annesine döndü:</p>
<p>&quot;Bu taşın değerli olmadığını sana kim söyledi?&quot; diye sordu.</p>
<p>&quot;Ben kendim anladım. Cam bu,&quot; dedi annesi.</p>
<p>Babası ağır ağır:</p>
<p>&quot;Yanılmadığına emin misin?&quot; diye sordu.</p>
<p>&quot;Eminim elbette. Ne umut ediyorsun?&quot;</p>
<p>Babası bir süre annesine baktı gülümsemelerle, düşüncelerle:</p>
<p>&quot;Bir kere de kuyumculara gösterelim,&quot; dedi.</p>
<p>Eğer taş değerliyse arkadaşlara yardım edeceğime söz verdim,&quot; dedi Erol. &quot;Yardım ederiz değil mi baba?&quot; diye&#160;sordu. Babası, taşı cebine iyice yerleştirdi:</p>
<p>&quot;Ederiz elbette,&quot; dedi. &quot;Yeter ki taş değerli olsun. Bizim sevindiğimiz gibi başkaları da sevinmeli ki bayramımız çift&#160;olsun.&quot;</p>
<p>&quot;Yaşa sen baba!&quot;</p>
<p>Erol babasının boynuna sarıldı.</p>
<p>&quot;Bu çocuk da hep başkalarını düşünür,&quot; dedi annesi.</p>
<p>&quot;Düşünsün ya,&quot; dedi, &quot;aferin oğluma. Başını okşadı. &quot;Herkes birbirini düşünse, birbirine yardım etse dünya ne&#160;kadar güzel olur, yaşanılır hâle gelir, biliyor musun?&quot;</p>
<p>&quot;İnsanlar birbirlerini düşünüyorlar mı?&quot; dedi annesi.</p>
<p>&quot;Düşünmeleri gerekli,&quot; dedi babası. &quot;Onlar düşünmemiş olsalar bile senin düşünmen gerekli. Kötüyü, olumsuzu hiçbir zaman kendinize örnek almayacaksınız.&quot;</p>
<p>&quot;Bana da bir şey alın bakalım,&quot; dedi Özden, annesinin eteklerinin arkasından çıkarken.</p>
<p>&quot;Alalım,&quot; dedi Erol. &quot;Ne istiyorsun?&quot;</p>
<p>&quot;Yaşa sen abi.&quot;</p>
<p>Sarılıp yanaklarından öptü. Sonra da annesinden gördüğü gibi küçük ellerini gökyüzüne doğru kaldırarak taşın değerli olması için Tanrı'ya dua etti.</p>
<p>O gece hep taşı konuştular. Ablası işten gelince bu tatlı konuşmalara katıldı. Işığa tutup renklerini seyrettiler. Geç&#160;vakitlere kadar sürdü konuşmaları. Sanki bir bayram gecesiydi. Her şeyleri düzelmişti, yoksulluktan kurtulmuşlardı.&#160;Her şeyi daha güzel, daha umutlu düşünüyorlardı.</p>
<p>Geç vakit yattılar.</p>
<p>O gece belki de rüyalarında içi güneşler, yıldızlar dolu taşı gördüler... Pırıl pırıl...</p><div><img src="main-22.jpg" alt=""/></div><div><img src="main-23.jpg" alt=""/>
<p>' \</p></div>
<p>QA Jkîicî ]jo!urrı</p>
<p>Babası daha sabah sabah ayaklandı. Taşı bir kuyumcuya gösterecekti. Annesi dudak büküp taşın değersizliğini ileri sürdükçe babası ısrar ediyor, taşın değerli olduğunu,&#160;onun yanıldığını söylüyordu. Bir tartışmadır gidiyordu evde.</p>
<p>Erol, sevinmesi mi, üzülmesi mi gerektiğini kestiremi-yordu. Bir gitselerdi kuyumcuya...</p>
<p>Ablası da taşın mutlaka bir anlayana gösterilmesine taraftardı. Peşin hükümle hiçbir şey olmazdı. Taşın bir an önce gösterilmesi için o da babası gibi acele ediyordu.</p>
<p>Hele Özden, havalarda uçuyor ve taş satılınca alınacak oyuncaklarla yemişleri düşünüyordu.</p>
<p>Babası elini yüzünü yıkayıp hemen giyindi:</p>
<p>&quot;Hadi hazırlanın, hemen gidiyoruz,&quot; dedi.</p>
<p>&quot;Yemek yiyelim önce,&quot; dedi annesi.</p>
<p>&quot;Taşı satınca kendimize bir güzel ziyafet çekeriz.&quot;</p>
<p>&quot;Denizi görmeden paçaları sıvama,&quot; dedi annesi. &quot;Biz kahvaltımızı yapalım hele. Sonrası Allah kerim.&quot;</p>
<p>Sofraya oturmalarıyla kalkmaları bir oldu sanki. Kimsenin canı yemek bile istemiyordu. Babası ağzı dolu dolu, taşı satarsa yapacaklarını anlatıyordu heyecanla.</p>
<p>&quot;Ben manto, ayakkabı, çanta isterim,&quot; dedi ablası. &quot;Taşı satar satmaz alırız değil mi baba?&quot;</p>
<p>&quot;Elbette kızım. Hemen.&quot;</p>
<p>&quot;Bana bisiklet,&quot; dedi Özden.</p>
<p>&quot;Ne isterseniz.&quot;</p>
<p>Sofrayı bile toplatmadılar annelerine. Hemen sokağa çıktılar. Doğru kuyumculara gittiler. Babası taşı cebinden&#160;çıkardı. Kuyumcuya uzattı. Hepsi de heyecanlıydı.</p>
<p>Yürekleri duracaktı neredeyse. Kuyumcunun incecik ağzında, usta bakışlarındaydı gözleri. Kuyumcunun ağzından çıkacak bir kelime hayatlarını değiştirecekti.</p>
<p>Kuyumcu çok beklemeden taşın değersiz olduğunu söyledi. Babasının geniş yüzü asılırken, annesinin &quot;Ben demedim mi?&quot; diyen tavrıyla ışıyan yüzü Erol'un dikkatini&#160;çekti.</p>
<p>Taşın değersizliği ve diğerlerinin hayallerinin yıkılması yanında sözünün doğru-çıkması onu sevindirmiş gibiydi.</p>
<p>Babası ilk kuyumcunun sözlerine inanamadı, taşı başka bir kuyumcuya götürdü. O kuyumcu da taşın değersiz,&#160;sahte bir cam parçası olduğunu söyleyince çaresiz geriye&#160;döndüler.</p>
<p>Erol üzüntülüydü. Canı sıkılıyordu. O günler günü, milyon eder sandığı taş beş para etmiyordu. Günler günü kurduğu hayallerden, toplardan, bisikletlerden kolay kolay vazgeçemiyordu. Taşı evirip çeviriyor, bakıyor, yine cebine&#160;koyuyordu. O güneşler, yıldızlar sanki yok olmuştu.</p>
<p>Çocuklar arsalıkta oynuyorlardı yine. Kiminin arabası vardı, kiminin sapanı ya da başka bir şeyi... Kendisinin hiç&#160;oyuncağı olmayacak mıydı? Babası, annesi, üzülmemesini&#160;söylemişlerdi, ellerine para geçince bisiklet alacağını ablası&#160;vaat etmişti ama sözlerinin gerçekleşeceğini sanmıyordu.&#160;Kimseye faydalı olamayacak, yardım edemeyecekti. Orhan&#160;ve diğer arkadaşlarını düşününce yüreği burkuldu. Yavaşça&#160;sokağa aktı. Kimseye görünmeden...</p>
<p>Hava sıcaktı.</p>
<p>Yavaş yavaş deniz kenarına doğru yürüdü. Belki bir tane daha taş bulurdu. Arayacaktı. Değerli olanını, para edenini eline geçirecekti. Mademki arada sırada kıyıda değerli şeyler bulunuyordu, talihini niçin denemeyecekti? Böyle&#160;miskin miskin oturacak mıydı? Her tarafı didik didik etmeli, gerekirse bütün sahili aramalıydı. Talihini değiştirmeliydi. Bütün arkadaşlarının, ailesinin, kardeşinin kurtuluşu&#160;böyle güzel bir rastlantıya bağlıydı. Başka çaresi yoktu. Kı&#160;yıyı arama kararına varınca yüzü aydınlandı. Koşmaya baş&#160;ladı.</p>
<p>Kıyı cıvıl cıvıldı.</p>
<p>Deniz masmaviydi, içi güneş doluydu.</p>
</body>
</html>