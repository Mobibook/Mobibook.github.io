<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>'VÎÇft»</h2><div><div>
<p>aaH</p>
<p>«i</p>
<p>iJSO'*</p>
<p>V-i Vy</p><img src="main-2.jpg" alt=""/></div></div>
<p>Çocuklar siz de zengin olduğunuzu düşünür, düş kurar mısınız? Çok paranız olsa ya da değerli bir şey&#160;bulsanız yolda, bunun karşılığında neler yaparsınız?</p>
<p>işte bu öykünün kahramanı Erol, bir gün plajda çok değerli olduğunu sandığı bir taş bulur. Başlar planlar&#160;kurmaya. Bu taşın değerini nasıl paylaşacaktır&#160;dostlarıyla ve ailesiyle? Kimlere ne tür yardımlar&#160;yapacaktır?</p>
<p>ister misiniz biz de Erol ile birlikte bu serüveni yaşayalım?</p><div><div><img src="main-3.jpg" alt=""/>
<p>ÖZYÜREK YAYINEVİ</p>
<p>Nuruosmanlye Cad. No: 8 Cağaloğlu/İstanbul Tel: (212) 513 64 17 Faks: (212) 520 22 85&#160;<a href="http://www.ozyurekyaylnevl.com">www.ozyurekyaylnevl.com</a></p></div></div>
<p>HAKKI ÖZKAN</p>
<p>Hikâyeci, romanca Hakkı Özkan 1926’da Bursa’da doğdu. Öğrenimini yarıda bırakarak basımevlerinde, çeşitli işlerde çalıştı. Yazın çalışmalarına işçiliği sırasında başlayan Özkan, genellikle yakından bildiği, yaşadığı, gözlemlediği kesimin yaşantısını dile getirdi. İlk öyküsü, 1950’de Buluş dergisinde yayımlandı. Sonraki yıllarda Türk Sanatı, İmece, Yelken, Varlık, Türk Dili, Yansıma gibi dergilerde yazdı. Çok sayıda hikâye&#160;ve romanı yayımlandı; bazı hikâyeleri ve masalları yabancı dillere çevrildi, yabancı ülkelerde yayımlandı. Romanlarında dar gelirli insanların&#160;günlük yaşamlarını işledi. Piyeslerinden bazıları özel tiyatrolarda oynandı. 1999’da yaşamını kaybetti.</p>
<p>Aldığı Ödüller: 1985 Sıtkı Dost Çocuk Edebiyatı Yarışması Birincilik Ödülü; 1986-1987 Yılı Milliyet Gazetesi, Abdi İpekçi Barış ve Dostluk&#160;Ödülü Şiir Yarışması Üçüncülük Ödülü; 1986-1987 Yılı Yenice Gazetesi,&#160;Sabri Akay Şiir Yarışması Üçüncülük Ödülü.</p>
<p>Eserleri:</p>
<p>Kuşlar Gibi (1957)</p>
<p>Kıvılcım (1959)</p>
<p>Dönüş (1968)</p>
<p>Grevden Sonra (1976)</p>
<p>İnci (1981)</p>
<p>Hakkı Özkan Taş</p>
<p>ISBN: 978-975-476-890-9 Sertifika No: 12459&#160;© Özyürek Yayıncılık Tic. Ltd. Şti.&#160;1. Baskı: Ekim 2012</p>
<p>Kapak Resmi: Aysel Yıldırım</p>
<p>Baskı ve Cilt</p>
<p>Oray Basım Yayın ve Matbaacılık Ltd. Şti. İkitelli Organize Sanayi Bölgesi&#160;Eskoop Sanayi Sitesi B1 No:63&#160;Başakşehir-İstanbul&#160;Tel: (0212) 549 24 14-671 70 92&#160;F: (0212) 671 70 93&#160;Sertifika No: 22691</p>
<p>Bu kitabın her türlü yayın hakları Fikir ve Sanat Eserleri Yasası gereğince Özyürek Yayıncılık Tic. Ltd. Şti'ye aittir.</p>
<p>ÖZYÜREK YAYINEVİ</p>
<p>Nuruosmaniye Cad. No: 8 Cağaloğlu/İSTANBUL Tel: (212) 513 64 1 7 Faks: (212) 520 22 85&#160;<a href="http://www.ozyurekyayinevi.com">www.ozyurekyayinevi.com</a></p><div><div><img src="main-4.jpg" alt=""/></div></div><div>
<p>&amp;ZYÜREK</p></div>
<p>i</p>
<p>w</p>
<p>I</p>
<p>İş</p>
<p>i</p>
<p>'</p><h3>Çinileri ^ojuın</h3><div><div><img src="main-5.jpg" alt=""/></div></div>
<p>Erol, güneşten marsık gibi yanmıştı. Çıplak kollarının derileri yer yer soyuluyordu. Arkadaşlarını gördü ansızın.&#160;Herhâlde denize gidiyorlardı. Bir şeylerden korkar, çekinir&#160;gibiydiler. Denize gittikleri ya da semtten uzaklaştıkları anlaşılırsa, annelerinden, babalarından azar işitirlerdi. Erol'a&#160;bile görünmek istemediklerine bakılırsa, herkesten çekiniyorlardı. Duvar diplerinden yürüyorlardı sinsi sinsi.</p>
<p>&quot;Yakaladım sizi,&quot; dedi Erol, gülümsedi.</p>
<p>Arkadaşları, mahalleden çıkmadan önce, son defa evlerinin bulunduğu tarafa, pencerelere kuşkulu kuşkulu göz attılar. Yüzleri aydınlandı. Korkulacak bir şey olmadığın anlayınca:</p>
<p>&quot;Hadi yürü,&quot; dedi Yavuz.</p>
<p>&quot;Sıvışalım. Kimseler görmeden,&quot; dedi Ömer de.</p>
<p>Koşar adım yürüdüler.</p>
<p>Erol da gidecekti denize. Hava sımsıcaktı. insan durduğu yerde, gölgede terliyordu. Kardeşi, annesi falan da ortalıkta görünmüyordu. O zamana kadar da onu evde kimse aramazdı. Hızlı hızlı yürüdü. Az ileride arkadaşlarını gördü:</p>
<p>&quot;Doğru tahmin etmişim, denize gidiyorlar,&quot; dedi kendi kendine. Peşlerine takıldı, onlara aşağı sokakta yetişti:</p>
<p>&quot;Nereye?&quot; diye sordu, soluk soluğa.</p>
<p>&quot;Sana ne!&quot; dedi Yavuz.</p>
<p>&quot;Teyzeme gidiyorum,&quot; dedi Ömer.</p>
<p>&quot;Teyzen bu tarafta oturmuyor ki!&quot;</p>
<p>Ömer, öfkeli öfkeli:</p>
<p>&quot;Peki denize gidiyoruz, ne olacak?&quot;</p>
<p>&quot;Hiiiç. Ben de geleyim mi?&quot;</p>
<p>Yavuz dudak büktü:</p>
<p>&quot;Gelme. Nereye gitsek peşimize takılırsın hep.&quot;</p>
<p>&quot;Ne olur gelsem?&quot;</p>
<p>Ömer eğildi, Yavuz'un kulağına bir şeyler söyledi. Yavuz aldırmadı:</p>
<p>&quot;Söylerse söylesin canım,&quot; dedi. &quot;Ben kimseden korkmuyorum ki...&quot;</p>
<p>Yüzü hoşnutsuzlukla buruştu.</p>
<p>&quot;Ama beni düşün,&quot; dedi. &quot;Babam...&quot;</p>
<p>&quot;Peki gelsin.&quot;</p>
<p>Yanlarından birkaç adım uzaklaşmış olan Erol'u çağırdı:</p>
<p>&quot;Peki gel,&quot; dedi. &quot;Hadi yürü.&quot;</p>
<p>&quot;Az önce öyle demiyordun ama, gelmeyeceğim işte,&quot; dedi Erol. &quot;Pisler,&quot; diye mırıldandı duyulmaz bir sesle.</p>
<p>&quot;Gelmezsen gelme,&quot; dedi Yavuz. &quot;Sanki yalvaran var da.&quot;</p>
<p>&quot;Gel. Sen de bizimle gel,&quot; dedi Ömer.</p>
<p>&quot;Şimdi gel dersiniz değil mi?&quot;</p>
<p>Erol, o kadar erik vermişti Yavuz'a. Kocaman kocaman, sulu sulu, tatlı tatlı erikler. İncirler... Bahçelerine almış,&#160;ağaçlara çıkmasına göz yummuştu. Annesi o sırada eve gelip de bir görseydi... O zaman Yavuz'un yüzü gülüyordu.&#160;Kendisinden daha iyi arkadaşı yoktu. Öyle diyordu.</p>
<p>Bundan sonra hiçbir şey vermeyecekti. Bahçelerine sokmayacaktı. Top da oynamayacaktı onlarla. İstedikleri kadar yalvarsınlar. Aşağı mahallenin takımında oynayacaktı. Zaten çağırıp duruyorlardı. Görürlerdi onlar. Nasıl yalvaracaklardı.</p>
<p>Ömer:</p>
<p>&quot;Ne duruyorsun? Yürüsene,&quot; dedi.</p>
<p>Yavuz:</p>
<p>&quot;Gelmek istemiyor herhâlde.&quot;</p>
<p>&quot;Siz böyle yapınca...&quot;</p>
<p>&quot;Bir şey yapmadık ki... Hem geleyim diye yalvarırsın hem naz yaparsın.&quot;</p>
<p>&quot;Siz gidin,&quot; dedi Erol. &quot;Ben kendim giderim.&quot;</p>
<p>&quot;Sen bakma Yavuz'a,&quot; dedi Ömer. &quot;Benim hatırım için gel.&quot;</p>
<p>&quot;Ama az önce denize gideceğinizi sakladınız benden.&quot;</p>
<p>Ömer:</p>
<p>&quot;Seni düşündük,&quot; dedi. &quot;Çağıracaktık ama evdekiler...&quot;</p>
<p>&quot;Hadi yürü,&quot; dedi Yavuz. Kolundan tuttu.</p>
<p>Erol, sesini çıkarmadan yürüdü. Belki de arkadaşları gerçekten onu düşünmüşlerdi. Yalnız başına denize gittikleri için aileleri çocuklara kızıyordu. Başlarına bir şey gelsin istemiyorlardı. Daha geçenlerde, ileriki mahalleden bir çocuk boğulmuştu.</p>
<p>Az sonra tozlu, yaz olmasına rağmen yer yer çamurlu sokağı geçince bir pencere gibi açıldı sahil önlerinde.</p>
<p>Sahil boydan boya güneşliydi. Pırıl pırıldı. Küçücük dalgalar kıyıyı yalıyordu. Erol:</p>
<p>&quot;Ne güzel,&quot; dedi.</p>
<p>Arkadaşları onun yüzüne baktılar ama bir şey söylemediler.</p>
<p>Güneşlenen, yüzen birçok insan vardı.</p>
<p>Erol, bir süre onları uzaktan seyretti.</p>
<p>&quot;Hadi yürüsene,&quot; dedi Ömer.</p>
<p>&quot;Ben yüzme bilmiyorum ki.&quot;</p>
<p>&quot;Yüzmek top oynamaya benzemez,&quot; dedi Yavuz alaylı, küçümsemesine.</p>
<p>&quot;Öğrenememiş,&quot; dedi Ömer. &quot;Öğreneceği de yok.&quot;</p>
<p>&quot;Peki neden geldin öyleyse?&quot;</p>
<p>&quot;Serinlemek için gireceğim.&quot;</p>
<p>Güldüler. Bir solukta soyundular, denize koştular suları sıçrata sıçrata, suya can atan balıklar gibi. Erol'u bıraktılar.&#160;Az ileride demirlemiş gemilere doğru kulaç kulaç yüzmeye&#160;başladılar. Denizin pırıltılı maviliğinin içinde sanki güneşle,&#160;denizle oynamaya çıkmış birer yunustular. Türlü numaralar&#160;yapıyorlardı, dalıp çıkıyorlar, bir süre kayboluyor, dipten&#160;taş, yosun ya da başka bir şey çıkarıyorlardı. Sırtüstü yatıyorlar, çığlık çığlığa, boğulurmuş numarası yapıyorlar, kıyı-dakileri telaşa vermek, dikkatleri kendi üstlerinde toplamak&#160;istiyorlardı. Erol, o kadar kişi arasında onları seçebiliyordu.&#160;Direkten atlamak için az ilerideki kum, odun ya da kereste&#160;motorlarından birine çıktılar; birer küçük maymun gibi...</p>
<p>Oradan, en yukarıdan, denizin mavisine bir kırlangıç çevikliğiyle, daldılar: &quot;Culp!&quot; Maviliğin içinde kayboldular.</p>
<p>Erol da soyundu, ürkekti. Kıyıda beceriksiz beceriksiz yüzmeye başladı. Oysa arkadaşları tekrar motora çıkmışlardı. Oraya kadar yüzemeyeceğini bildikleri hâlde çağırıyorlar, el ediyorlar, alay ediyorlardı onunla. Kıskançlıkla bakıyordu Erol. Yüzmeyi bir türlü öğrenememişti. Onlar gibi&#160;yüzmek, motorlardan taklalar ata ata dalmak istiyordu.&#160;Maviliklere, dalgalara, ötelere gidebilseydi, adalara doğru...</p>
<p>Kıyıya, kızgın güneşin altına oturdu. Kumlarla, çakıllarla, taşlarla, cam parçalarıyla, sinirli sinirli oynamaya başladı. Bir türlü öğrenememişti; anlaşılan öğrenemeyecekti de yüzmeyi! Oysa cesaretliydi. Kaç kez su yuttuğu, boğulma&#160;tehlikesi geçirdiği hâlde yine de yüzmeyi öğrenmek istemişti. Olmuyordu. Canı sıkıldı. Eline geçenleri denize atıyor, birbirlerinin içinde büyüyen, genişleyen, sonra da kaybolan dalgalara bakıyordu. Deniz, hafif ürpertili bir göl gibi duruyordu önünde. Balıkçılar balığa çıkıyorlar ya da dönüyorlardı. Arsız martılar bağırıp duruyordu çığlık çığlığa.&#160;Bir gemi demir alıyordu; kim bilir nerelere gidecekti! Bir&#160;başkası uzaklardan geçiyordu, duman duman. Dalgaları&#160;sonra gelecekti kıyıya. Çocuklar delice bir sevinçle dalgalara koşacaklardı.</p>
<p>Denize atmak için eline aldığı şey birdenbire dikkatini çekti. Oldukça iri, güneşte binlerce ışık meydana getiren,&#160;içinde binlerce güneş, milyonlarca yıldız olan bir camdı&#160;bu. Gözleri kamaştı. Şaşırdı. Camı ne yapacağını bilemedi.&#160;Korktu. Sevindi. Elini çarçabuk geriye çekti. Avucunu sıktı.&#160;Kimselerin görüp görmediğini anlamak için heyecanla çevresine baktı. Kimse, onun değerli bir şey bulduğunun farkında değildi. Kimi yüzüyor, kimi güneşleniyor, kimi konuşuyor ya da arkadaşlarıyla oynuyordu. Biri görmüş olsaydı,&#160;elindekinin ne olduğunu mutlaka sorardı. Avcunu aralayıp&#160;tekrar cama baktı. Işığı yeşil, sarı, kırmızı, mordu; bütün&#160;renkler birbirinin içinde yanıyordu. Oldukça da iriydi. Gözleri kamaştı. Güneşte tuttukça camın rengi değişiyordu. O&#160;renklerin içinde denizi, yüzmeyi, arkadaşlarını falan unuttu&#160;bir ara. Biri düşürmüştü belki de. Çevresine baktı. Kaybettiği bir şey arayan kimse görmedi.</p>
<p>&quot;Çocuk boğuluyor!&quot;</p>
<p>&quot;Koşun, çocuk boğuluyor!&quot;</p>
<p>Ses, içine ölümü andıran bir çığlıkla doldu. Cam elinde kalakaldı. O güzelim renkleri, sarıları, morları, kırmızıları,&#160;mavileri unuttu. Avcunu sımsıkı kapattı. Ayağa kalktı. Konuşan, az ileride kaynaşan kalabalığa doğru merakla yürüdü.</p>
<p>&quot;Çocuk boğuluyor!&quot;</p>
<p>&quot;Çocuk boğulmuş!&quot;</p>
<p>&quot;Bir çocuk mu boğulmuş?&quot;</p>
<p>&quot;Bir çocuk.&quot;</p>
<p>Kalabalığın arasına girdi. Çocuk yerde yatıyordu. Bembeyazdı. Ipıslaktı. Kımıltısızdı. Biri suni teneffüs yaptırıyordu.</p>
<p>Bir başkası kollarını, bacaklarını oynatmaya çalışıyor, canlandırmak istiyordu.</p>
<p>&quot;Neden boğulmuş?&quot;</p>
<p>&quot;Neden olacak, yüzme bilmiyormuş.&quot;</p>
<p>&quot;Açık denize girmiş.&quot;</p>
<p>&quot;Neyle gitmiş oraya kadar?&quot;</p>
<p>&quot;Kayıkla.&quot;</p>
<p>&quot;EeeL&quot;</p>
<p>&quot;Kayığa tutunmuş. Elleri kayınca...&quot;</p>
<p>&quot;Arkadaşları kurtaramamışlar.&quot;</p>
<p>&quot;Ölmüş mü acaba?&quot;</p>
<p>&quot;Kim bilir! Canlanırmaya çalışıyorlar.&quot;</p>
<p>Boğulan çocuğun ayaklarından tutup baş aşağıya gelmek üzere havaya kaldırdılar. Ağzından sular boşandı. Kustu. Salladılar, elleriyle tabanlarına vurdular, sonra yine yere yatırıp suni teneffüse devam ettiler, çocuk gözlerini açtı. Ağlamaya başladı. Bakışları şaşkındı, korku doluydu.</p>
<p>&quot;Kurtuldu. Çocuk kurtuldu.&quot;</p>
<p>&quot;Kurtuldu kurtuldu!&quot; diye sevinç çığlıkları yükseldi sağdan soldan.</p>
<p>&quot;Yüzme bilmeyen fazla açılmamalı,&quot; dedi biri.</p>
<p>&quot;Yüzme bilse bile,&quot; dedi bir başkası.</p>
<p>&quot;Doğru...&quot;</p>
<p>&quot;Dinleyen kim?&quot;</p>
<p>&quot;Birdenbire fırtına çıkabilir. Akıntıya da kapılınabilir hem...&quot;</p>
<p>&quot;Ya kramp?&quot;</p>
<p>&quot;Ben en çok ondan korkarım.&quot;</p>
<p>&quot;Köpek balıkları?&quot;</p>
<p>&quot;Bataklığa saplanmak en kötüsü.&quot;</p>
<p>Erol söylenenleri can kulağıyla dinliyordu. Korktu. Yine denize girecekken vazgeçti. Oysa deniz sımsıcaktı ve güneş&#160;insanı kavuruyordu.</p>
<p>O kadar istediği hâlde yüzmeyi bir türlü öğrenememişti ama o da ağaçlara güzel çıkardı. Bir maymun gibi en yüksek dallara bile tırmanıverirdi.</p>
<p>Güneş iyice yakıyordu. Fazla ileriye gitmeden, ılıcık suya bir defa daha girip mahalleye dönmeye karar verdi. Eli ter içinde kalmıştı. Elini araladı. Avcunun içine, kimselere&#160;göstermeyecek şekilde baktı. Cam pırıl pırıidı. Herhâlde şehirdeki yıkıntılardan, yapılardan kamyonlarla getirilip bu&#160;sahil yoluna atılan, dökülen topraklarla, molozlarla gelmişti. Biri de yitirmiş olabilirdi. Sahibi belli değildi. Belki değerli camını yitirdiğini daha bilmiyordu. Sahibi çıkıncaya kadar saklamaya karar verdi ilkin. Çok değerli bir şey olabilirdi. Düşürürüm korkusuyla, pantolonunun arka cebine koydu. Düğmesini ilikledi. Diğer ceplerini, öteberi doldura&#160;doldura delmişti. Aslında pantolonu dökülüyordu. Babasının eskisinden annesi dikmişti. Pantolonunu diğer eşyalarının altına sürerek denize doğru yürüdü. Herkesin elbiseleri gibi onunkiler de kayaların üstünde, denizin iyi havalarda ulaşamadığı yerlerde duruyordu. Gözü eşyalardaydı.&#160;Çocukların bazılarının elbiseleri çalınmıştı. Pantolonsuz,&#160;gömleksiz, ayakkabısız dönmüşlerdi evlerine. Sonra da annelerinden babalarından iyi birer sopa yemişlerdi. Başını&#160;suya sokmadan önce eşyalarının bulunduğu yana baktı,&#160;sonra başını denize daldırdı. Gözlerini açtı. Suyun içi pırıl&#160;pırıidı. Her şey daha büyük, daha canlı görünüyordu. Güneş ışınları dipdiriydi, mızrak gibi. Küçücük balıklar zikzaklar çizerek kaçışıyorlardı. Daha ilerlere, denizin derinliklerine gitmek, oradaki hayatı yakından tanımak isterdi. Filmlerde görmüştü. Yeryüzündeki gibi ağaçlar, yürüyen çalılar, renkli çiçekler, çeşit çeşit, irili ufaklı balıklar vardı. Nehirler, yollar, mağaralar bile görmüştü. Yosunlaşmış batık&#160;gemiler, istiridyeler, bildiği bilmediği bütün bu güzellikler,&#160;bu hayal âlemi insanı şaşırtıyor, büyülüyordu. Denizci olmak isterdi. Hem denizin altına inmek hem de dünyaya&#160;görmek arzusundaydı. Babası çok eskiden bir bahriyeli elbisesi almıştı ona. Kurdeleleri rüzgârdan uçuşan...</p>
<p>Denize doymuyordu. Başını sokup çıkarıyor, sonra yine sokuyordu. Serinlemişti. Bir de yüzmeyi öğrenebilseydi&#160;başka bir şey istemezdi. Başını kim bilir kaçıncı defa yeniden sudan çıkardı, derin bir soluk aldı. Ve elbiselerinin bulunduğu yana baktı; yerli yerindeydiler. Güneşin rengini&#160;değiştiren sarılar, morlar, kırmızılar, turuncular yaratan billur gibi cam da oradaydı. Cebinde... Gitti, suları süzüle süzüle, gömleğiyle pantolonunu giydi. Camı bulduğu yere&#160;tekrar oturdu. Kimseye belli etmeden, belki bir tane daha&#160;bulurum diye araştırmaya başladı. Çerlerin, çöplerin arasında arandı. Bu kıyılarda zaman zaman, bazı kimseler çeşitli şeyler buluyorlardı. Bu yüzden geçinenler bile vardı.&#160;Altın, gümüş, bakır, çivi, para, ne ararsın bulunuyordu sahile dökülen molozların, toprakların arasında.</p>
<p>&quot;Ne arıyorsun?&quot; diye sordu bir çocuk.</p>
<p>&quot;Hiiiç!&quot; dedi korkulu bir sesle. Çocuğa baktı. Meraklı bakışları üzerindeydi.</p>
<p>&quot;Para falan mı düşürdün yoksa? Bir seferinde ben de düşürdüm de. O kadar aradığım hâlde bulamadım.&quot;</p>
<p>&quot;Hayır hiçbir şey düşürmedim.&quot;</p>
<p>&quot;Ben de bir şey arıyorsun sandım da,&quot; dedi çocuk, başka taraflara baktı.</p>
<p>Çocuklar, paslı bir tenekenin altına, sağdan soldan topladıkları tahta, kâğıt parçalarıyla ateş yakmışlar, midye pişirmeye çalışıyorlardı. Midyelerin bazılarının ağızları açılmış, içindeki et parçası görünüyordu. Pişmesini beklemeden çiğ çiğ yiyorlardı. Bir başkası, iğneyi kıvırmış, olta yapmıştı, balık tutmaya çalışıyordu. Bir süre onları seyretti. Artık eve gitmeliydi. Annesi şimdiye kadar kim bilir kaç defa aramıştı. Yürüdü, ikindi olacaktı...</p>
<p>&quot;Nereye gidiyorsun Erol?&quot; diye bağırdı Yavuz. Kıyıya gelmişlerdi. Erol onlara doğru yürüdü.</p>
<p>&quot;Dönüyorum da...&quot;</p>
<p>&quot;Daha erken ama,&quot; dedi Ömer.</p>
<p>&quot;Olsun. Annem merak eder. Gideceğim.&quot;</p>
<p>&quot;Bizi sorarlarsa burada olduğumuzu söyleme ha!&quot;</p>
<p>&quot;Peki söylemem.&quot;</p>
<p>&quot;Mızıkçının biri o, söyler,&quot; dedi Yavuz.</p>
<p>&quot;Mızıkçı sensin.&quot;</p>
<p>&quot;Eğer denize girdiğimizi anneme söylersen seni takıma aldırmam,&quot; dedi Yavuz.</p>
<p>Erol güvenle:</p>
<p>&quot;Pışttt,&quot; dedi. &quot;Ben Nec'mi Ağabey'e söyleyeyim de bak. istediğim zaman oynarım.&quot;</p>
<p>&quot;Haksızlık bu yaptığın, mahalleye hep bareber dönecektik,&quot; dedi Ömer.</p>
<p>&quot;Necmi Ağabey beni her zaman takımda oynatır. Hem ben aşağı mahallenin takımına giriyorum, isteseniz de sizin&#160;takımınızda oynamam. Necmi Ağabey beni sinemaya bile&#160;bedava alıyor. Hele bir transfer olsun...&quot;</p>
<p>Çocuklar anlamlı anlamlı güldüler birbirlerine bakarak.</p>
<p>&quot;Ne gülüyorsunuz?&quot; diye sordu Erol, işkillenmişti.</p>
<p>Sustular.</p>
<p>&quot;Söylesenize neden güldünüz?&quot;</p>
<p>&quot;Babama burada olduğumu sakın söyleme,&quot; dedi Ömer. &quot;Biz de giyiniyoruz. Hemen geleceğiz.&quot;</p>
<p>Yavuz:</p>
<p>&quot;Bir söylesin de bak ne yaparım,&quot; dedi.</p>
<p>Erol birdenbire öfkeyle dikildi:</p>
<p>&quot;Ne yaparsın söylersem?&quot;</p>
<p>&quot;O zaman görürsün.&quot;</p>
<p>Erol'un kaşları iyice çatıldı:</p>
<p>&quot;Ben söyleyeyim de bak. Görelim bakalım ne yapacaksın,&quot; dedi.</p>
<p>&quot;Bırakın kavgayı,&quot; dedi Ömer. &quot;Söyleme. Arkadaş değil miyiz? Ayıp değil mi?&quot;</p>
<p>Erol, sesini çıkarmadan tren yoluna doğru yürüdü.</p>
<p>Tren büyük bir gürültüyle Sirkeci'den kalkmıştı. Hafif bir esinti, sesini uzaklara taşımaktaydı. Yenikapı'ya doğru geliyordu büyük gürültüyle. Sonra Halkalı'ya doğru akacaktı,&#160;istasyonlarda dura dura. Belki daha ilerilere, başka ülkelere&#160;gidecekti. Trenin düdüğü, esintinin içinde buruk, yüreklere ince sızılar bırakan bir şekilde ötüyordu. Uzaklarda kalmış bir şehri hatırlatıyordu ona... Dağları karlı, her yanı&#160;yemyeşil, sulak, şeftali, kestane, ipekböceği kokulu...</p><div><img src="main-6.jpg" alt=""/></div><div><img src="main-7.jpg" alt=""/></div>
<p>Bakmaya doyamıyordu. Elinde evirdi, çevirdi... Ne güzeldi cam, ışıl ışıldı, renk renkti. Buna benzer bir camı, o köşedeki bakkalın karısının boğum boğum parmaklarındaki altın yüzükte gördüğünü hatırladı. Bir de annesiyle arada sırada gittikleri zengin akrabalarının parmaklarında vardı. Demek ki güzel, değerli bir şeydi. Tekrar güneşe tuttu,&#160;sarılar, morlar, yeşiller, kırmızılar avcuna, oradan yere düştü; renkler, ışıltılar sağa sola sıçradı, yayıldı. Bu camın güzelliğini, rengini ışıltısını saklamak mümkün değildi. Akraba kadınlarının parmaklarına taktıkları yüzüklerdeki ya da&#160;değerli mücevherlerdeki camlar da ışığı gördüler mi böyle&#160;tatlı tatlı ışıltılar yansıtıyordu çevreye. Öyleyse onlar kadar&#160;değerliydi bu cam. Böyle bir camı olduğu için kendisiyle&#160;övünüyor, ele avuca sığmıyordu sevincinden. İnsanın gözünü alıyordu ışıltısı. Kimseler görmemeliydi. Elinden alabilirler, kapabilirlerdi. Etrafına korkuyla baktı. Kimseler yoktu.</p>
<p>Camı yeniden cebine koydu. Gülümsedi. Birdenbire nereden geldiyse geldi, dudaklarının ucuna bir ıslık oturdu. Ellerini cebine soktu, mahalleye doğru yürüdü.</p>
<p>Recep'in demir tekerlekli arabası vardı. Ağabeyi yapmıştı. Yokuştan kayıp duruyordu fiyakayla. Mustafa'nın bisikleti. Necat'ın topu, Ahmet'in ayakkabısı, forması... Onun da camı vardı işte. İnsanın gözlerini kamaştıran, renge boğan... Şuyumuz buyumuz var diye bundan sonra fiyaka&#160;yapsınlardı bakalım. Ama kimselere gösteremezdi ki!.. Belki de bu cam hepsinin oyuncağından daha değerliydi...&#160;Satsa, onların oyuncaklarından daha güzel şeyler alabilirdi.&#160;Bisiklet, top, araba, forma. Ne isterse... Nasıl satacaktı&#160;ama? Kimselere gösteremezdi. Yalnız Orhan'dan hiçbir şeyini saklamazdı. Ona canını bile verirdi. O, en iyi arkadaşıydı. Ama Orhan büyük bir talihsizliğe uğramıştı. Bir felaket&#160;geçmişti başından... Annesiyle babası bir geziden dönerken, bir araba çarpması sonucu ölmüşlerdi. Orhan ortada&#160;kalmıştı. Bakkal amcası vardı. Yanına aldı Orhan'ı. İlkokulu&#160;bitirince öğrenimini bıraktı. Şimdi onun yanında kalıyor,&#160;dükkânda çıraklık yapıyordu. Pazarsız, cumartesisiz, hayransız, seyransız bir çalışmaydı bu. Orhan'ı dövüyordu,&#160;ge'eği gibi bakmıyordu ona. Orhan, dükkânın üstünde yatıyordu; amcası onu bir yanlara salıvermiyor, gezmeye falan da göndermiyordu. Birkaç kere dükkândan kaçmıştı&#160;ama her seferinde geriye dönmek zorunda kalmıştı. Başka&#160;çaresi, gidecek yeri yoktu.</p>
<p>Orhan arada bir geliyordu fırsat buldukça, iş için bu taraflara gönderildikçe... Kısa bir süre kalıyor, sonra yine geriye dönüyordu. Bazen de kendisi gidiyor, dükkânın önünde bekliyor ve kısa bir süre de olsa görüp konuşabiliyordu. Onun için toplu, uçurtmalı, sinemalı, dondurmalı günler&#160;bitmişti. Orhan, bu güzelim camı görünce ne diyecekti?&#160;Zengin olsaydı Orhan'ı hiç çalıştırmazdı. Ona yardım ederdi. Yaz boyunca denize gitmesine, kitap okumasına, istediğini almasına çalışırdı. Para verirdi. Orhan iyi bir çocuktu.&#160;Onlar, sokakları ayva, nar, kestane kokan memleketten&#160;geldiklerinde bütün çocuklar onunla alay etmişlerdi uzun&#160;süre. Dilini, giyimini, oyunlarını beğenmemişlerdi.</p>
<p>Kötü kötü adlar takmaya çalışmışlardı ama Orhan ona değer vermiş, bir ağabey gibi saldırılardan korumuştu. Kitaplar vermişti. Okumasını istemişti. Akıllı çocuktu. O kötü&#160;felaket, ailesini bütünüyle çekip alınca...</p>
<p>Mahalledeki çocukların çoğu evlerine gitmişlerdi. Birkaçı hâlâ caminin yanındaki arsada top oynuyordu. Gürültü, patırdı ve çığlıkları yan sokaklara kadar taşıyordu. Ömer ile&#160;Yavuz da içlerindeydi. Onlar daha çobuk gelmişlerdi anlaşılan.</p>
<p>Yaşlı bir kadın çıktı, hastaları olduğunu, evlerine dönmelerini söyledi. Çocuklar, oyunun heyecanına öylesine dalmışlardı ki yaşlı kadının söylediklerini dinlemediler bile...</p>
<p>Sonunda kadın kızdı, eline bir sopa alıp kovalamaya başladı çocukları. Bağıra çağıra kaçıştılar, kadınla alay ettiler.</p>
<p>O sırada küçük kardeşi koşa koşa geldi:</p>
<p>&quot;Annem seni çağırıyor abi,&quot; dedi.</p>
<p>&quot;Geliyorum. Niçin çağırıyor acaba?&quot; diye sordu Erol.</p>
<p>Kardeşi başını önüne eğdi:</p>
<p>&quot;Bilmem. Git onu bul, gelsin,&quot; dedi annem.</p>
<p>&quot;Daha önce aradı mı hiç?&quot;</p>
<p>&quot;Hayır ama ben aradım. Seni göremedim. Denize mi gittik yoksa?&quot;</p>
<p>Erol öfkeyle baktı kardeşine:</p>
<p>&quot;Söyledin mi anneme?&quot; diye kızgın kızgın konuştu.</p>
<p>&quot;Hayır. Annem zaten evde değildi ki, komşuya gitmişti.&quot;</p>
<p>&quot;Yaşa sen. Ben de sana param olunca çikolata, karamela, dondurma, canın ne isterse alacağım.&quot;</p>
<p>Kardeşi inanmaz inanmaz baktı:</p>
<p>&quot;Parayı nereden bulacaksın?&quot; diye sordu.</p>
<p>&quot;Belki bulurum.&quot;</p>
<p>&quot;iyi.&quot;</p>
<p>&quot;Ama sen ağlamışsın, neden? Biri mi dövdü?&quot;</p>
<p>Kardeşinin uzun kirpiklerinin arasında hâlâ yaşlar vardı.</p>
<p>&quot;Bahçede arkadaşlarla oynuyorduk da annem kızdı.&quot;</p>
<p>&quot;Kaç kez annem bahçeye kimseyi sokma demedi mi sana?&quot;</p>
<p>&quot;Dedi.&quot;</p>
<p>&quot;Söz dinlemezsen işte böyle dayak yersin.&quot;</p>
<p>Kardeşi sesini çıkarmadı.</p>
<p>&quot;Bir daha kimseyi sokma bahçeye. Annemin çiçekleri mahvoluyor.&quot;</p>
<p>&quot;Peki abi.&quot;</p>
<p>Eve doğru, yan yana yürüdüler.</p>
<p>Sokakları dar, kestane, şeftali, ipekböceği, yeşillik kokan şehirden buraya göç ettikleri zaman çok sıkıntı çekmişlerdi. Bir süre, bir hemşerilerinin evinde sığıntı gibi yaşamışlardı. Erol o kötü günleri bir türlü unutamıyordu. Babası,&#160;annesi, ablası günler günü iş aradıkları hâlde bir türlü bulamamışlardı. Evinde kaldıkları hemşerileri huysuzlanmış-lardı sonunda. Onlar da çok yoksul insanlardı. Belki varlıklı olsalar... Sonra babası, bu kale duvarına dayalı kocaman&#160;bahçe içindeki kondumsu viran evi bulmuştu. Evin her tarafı dökülüyordu. Ağaçlar, bahçe bakımsızdı ama konuk&#160;değillerdi hiç olmazsa. Çekinecekleri kimse yoktu. Üst üste&#160;yatmıyorlardı. El ele verdiler, babası evin yıkık kısımlarını&#160;onardı. Annesi badana yaptı ve kısa sürede viran evi oturulacak hâle koydular. Annesi, bahçenin bir kısmını çiçeklen-dirdi. Göç ettikleri şehirdeki evlerinin bahçesine benzetti.</p>
<p>Fesleğenler, güller, karanfiller dikti, çiçeklerin mevsimi geldiğinde bütün ev, bahçe, koku koku, renk renk oldu.&#160;Aslında annesi nereye gitse orasını temizler, onarır, çiçeğe&#160;boğardı. Taze soğan, salata, biber ya da başka şeyler ekerdi hemen. Eline küçücük bir toprak parçası geçmeyegör-sün...</p>
<p>Kimseleri bahçesine sokmak, yeşillendirdiklerini ellettir-mek, onları koparttırmak istemezdi. Çok temiz, çok titiz bir kadındı. Annesi, bazı akşamlar onları alır, sinemaya ya da&#160;sahile götürürdü. Akşamları sahil bir bayram yerini andırırdı. Renk renk ışıklar, kürekleri batıp çıktıkça denizi fosfora,&#160;ışıltıya boğan sandallar, serinlemeye çıkmış kadınlar, erkekler, çocuklar dolarlardı. Hele sıcak yaz günleriyle mehtaplı&#160;gecelerde...</p>
<p>Sahile demirlemiş gemiler, motorlar kocaman ateşbö-ceklerine dönerlerdi. Büyük büyük gemiler geçerdi uzaklardan. Esinti, dalgalarını sonradan sahile getirirdi, kocaman kocaman, köpük köpük. O gemilere binip gitmek, maceradan maceraya koşmak isterdi. Büyüyünce gemici olacaktı.&#160;Bahriyeli, hem de kurdeleleri rüzgârdan uçuşan, liman liman dolaşan bahriyelilerden. Belki de gemici olurdu!</p>
<p>Dünyayı dolaşacaktı. Kardeşi de gelmek istiyordu ama onu götürmeyecekti. Yanına yalnız Orhan'ı alacaktı. &quot;İki&#160;Çocuğun Devriâlemi&quot;nde olduğu gibi, bütün kıtaları dolaşacaklardı. Ama annesi bırakmak istemiyordu. Annesi onu&#160;çok severdi. Bir kere ateşler içinde yanmıştı da sabaha kadar baş ucundan ayrılmamıştı. Parası olduğu zamanlar üstü bol domatesli, biberli, köfte bile yapardı. Sevdiğini biliyordu. O da annesini sayar, çiçeklerinin bozulmamasını,&#160;ağaçların yolunmamasını isterdi. Kaç kez bahçeye kimseyi&#160;sokmaması için tembihlemişti kadın ama...</p>
<p>&quot;Annem kızgın mı?&quot;</p>
<p>&quot;Hayır.&quot;</p>
<p>Neyse ki annesi onu aramamıştı. Kardeşi, mahallede bulunmadığını söylemişti. Şimdi neden çağırıyordu acaba? Bakkala, kasaba ya da başka bir yere mi gönderecekti?&#160;Yoksa saatlerdir nerede olduğunu mu soracaktı? Vakit ne&#160;kadar çabuk geçmişti. Yollarda dalmış, camı düşünmüştü;&#160;Ömer'le Yavuz bile ondan önce mahalleye dönmüşlerdi.</p>
<p>Kardeşiyle birlikte eve doğru yürüdü ama yüreği heyecan içindeydi. Annesi sinirlinin biriydi. Denize gittiğini söy-ledilerse dayak da hazırdı. Hele bugün, sahilde birinin boğulma tehlikesi atlattığını duymuşsa... Camı verse, belki... Camı kardeşine göstermek istedi, sonra vazgeçti, birine&#160;söylerdi. Ne olursa olsun, camı bulduğunu annesine, babasına söylemeyecekti. Hele annesi camı eline alır, sorguya çeker, nereden buldun diye sıkıştırır, anlatacaklarına&#160;inanmazdı.</p>
<p>Yıllar önce bir cüzdan bulmuştu sokakta, içinden bir yığın kâğıt ve bozuk paralar çıkmıştı. Sevinmişti. Babası işsizdi, sıkıntı içindeydiler. Borçları vardı. Alacaklılar sıkıştırıp duruyorlardı. Parayı verirse onlara yardımı olurdu. Babasının, annesinin, kardeşlerinin üzülmesini istemezdi. Koşa&#160;koşa eve gitmişti. Annesi bulaşık yıkıyordu. Dün gibi hatırlıyordu:</p>
<p>&quot;Anne, paramız olsa et alır mısın?&quot; diye sormuştu.</p>
<p>Yüzüne umutla bakmıştı annesi:</p>
<p>&quot;Elbette çocuğum.&quot;</p>
<p>&quot;Köfte yapar mısın?&quot;</p>
<p>&quot;Yapmaz mıyım? Ama bu sözleri şimdi nereden çıkardın?&quot; Annesi acır gibi bakmıştı yüzüne.</p>
<p>Paraları çıkarıp göstermişti:</p>
<p>&quot;Anne, anne, paralara bak.&quot;</p>
<p>Annesinin gözleri büyümüştü, sevinçle dolmuştu, sonra da kaşları birdenbire çatılmıştı:</p>
<p>&quot;Nereden buldun bakayım o paraları?&quot;</p>
<p>&quot;Yolda...&quot;</p>
<p>&quot;Doğru söyle.&quot;</p>
<p>&quot;Valla billa yolda buldum.&quot;</p>
<p>Anlatmıştı annesine. İstediklerini bol bol alacaklardı bundan böyle. Köfte de yapacaklardı, borçlarını da ödeyeceklerdi. Kimse kapılarına dayanmayacaktı. Bağırıp çağırmazlar, rezil olmazlar, annesi ağlamazdı. Annesi paraları&#160;görünce memnun olacak yerde daha çok öfkelenmişti:</p>
<p>&quot;Köfte yapacak mısın, ha anne?&quot;</p>
<p>&quot;Hayır yapmayacağım.&quot;</p>
<p>&quot;Neden?&quot;</p>
<p>&quot;Bu paralar bizim değil.&quot;</p>
<p>&quot;Peki ne yapacağız bu paraları? Sahibini bilmiyoruz ki...&quot;</p>
<p>&quot;Karakola götürelim, sahibini bulsunlar.&quot;</p>
<p>&quot;Bulurlar mı ki?&quot;</p>
<p>&quot;Bulurlar.&quot;</p>
<p>Köfteler gitmişti, köfteler... Annesi, bütün yalvarmalarına rağmen paraları alıp karakola götürmüştü. Kısa bir süre sonra gerçekten paraların sahibi ortaya çıkmıştı. Paraları&#160;kaybolan adam, annesiyle babasına teşekkür etmiş, onun&#160;saçlarını okşamış kocaman bir çikolata almıştı ona. Çikolata da güzeldi ama köfteler...</p>
<p>Konu komşu, onların buldukları paraları götürüp sahibine teslim etmelerine şaşmıştı. Hele paraları kaybolan adamın çok zengin olduğunu ve bir çikolatayla işi geçiştirdiğini duyunca...</p>
<p>&quot;Keşke paraları vermeseydiniz,&quot; demişlerdi.</p>
<p>&quot;Olur mu, paralar bizim değil,&quot; demişti annesi.</p>
<p>&quot;Ayol siz delisiniz,&quot; diye söylenmişlerdi başka komşuları. &quot;Siz borç harç içinde yaşarken bulunan para geri verilir mi? Çalmadınız ya. Sonra parası kaybolan adam zengin.&#160;Kurtulurdunuz.&quot;</p>
<p>&quot;Olsun,&quot; demişti annesi. &quot;Günah. İnsan alın teriyle kazanmalı, helal yemeli.&quot;</p>
<p>Camı gösterdi mi, annesi mutlaka elinden alırdı. Göstermemek en iyisi olacaktı herhalde.</p>
<p>O şehirden, iş buluruz umuduyla buraya göçmüşlerdi ama yoksulluk yine peşlerindeydi. Babası sıkıntı içindeydi.&#160;Almanya'ya gidip çalışmak istiyordu. İş Bulma Kurumu'nda&#160;sıraya girmişti. Bekleyip duruyordu.</p>
<p>Bu cam... Bu camı kimselere vermeyecekti Erol. Renklerle oynamak hoşuna gidiyordu. Herkesten saklıyordu şimdilik.</p>
<p>Sonra satacaktı. Bisiklete binecekti. Çikolata yiyecekti doyasıya. Sinemaya gidecekti. Orhan'a yardım edecekti...</p>
<p>Acaba annesiyle babasına bu camı gösterse, deniz kenarında bulduğunu söylese inanırlar mıydı?</p>
<p>Sahil boyunca birçok adam, denize dökülen toprakların, molozların, kumların, çakılların arasında altın ya da değerli şeyler arıyorlardı. Para edecek şeyler... Kurşun parçaları,,&#160;demir ya da başka değerli şeyler buluyorlardı.</p>
<p>Onları satarak çoluk çocuklarını geçindirdiklerini duymuştu. Başka işleri de yoktu anlaşılan. Sahilde, arayıcıların çok daha değerli şeyler bulduklarını büyükleri konuşurken&#160;duymuştu. Duymuştu ama inanırlar mıydı ona?</p>
<p>Belki ceplerini ararlardı. Aklından, camı nereye saklayacağı geçti. Bahçedeki sarmaşıklı duvarın arasındaki kovuğa koyar, kimseler bulamazdı. Sapanını, annesinin, babasının&#160;oynuyor diye kızdığı bilyeleriyle gazoz kapaklarını da oraya&#160;saklıyordu. Sarmaşığın yeşile çevirdiği duvarın, yaprakların&#160;ardında, kimselerin kolay kolay bulamayacağı bir yarığı vardı. Nasıl meydana gelmişse gelmişti ardındaki kovuk. Ne&#160;kadar saklamak istediği şey varsa oraya koyuyordu. Kimseler bilmiyordu orasını. Yazlık sinemada görmüştü. Bir çocuk, tıpkı onun gibi gizli şeylerini böyle bir oyuğa koyuyor,&#160;sakladıklarını kimseler bulamıyordu. Haydutlar bile...</p>
<p>&quot;Annem kızgın mıydı?&quot; diye yeniden sordu.</p>
<p>&quot;Hayır dedik ya,&quot; dedi kardeşi.</p>
<p>&quot;Demek beni neden aradığını söylemedi.&quot;</p>
<p>&quot;Söylemedi.&quot;</p>
<p>&quot;Babam geldi mi?&quot;</p>
<p>&quot;Hayır.&quot;</p>
<p>&quot;Ablam?&quot;</p>
<p>&quot;O da gelmedi daha.&quot;</p>
<p>&quot;İyi öyleyse.&quot;</p>
<p>Eve geldiler, kocaman bir kale kapısını andıran oldukça eski bir kapıdan içeriye girdiler. Annesiyle karşılaştılar hemen. Kuyudan su çekmiş, çiçekleri suluyordu. Mis gibiydi&#160;çiçekler.</p>
<p>Erol'u görünce annesinin kaşları çatıldı:</p>
<p>&quot;Saatlerdir nerdeydin sen bakayım?&quot; diye söylendi.</p>
<p>&quot;Sokaktaydım.&quot;</p>
<p>&quot;Baktım, göremedim. Sokakta falan yoktun. Neredeydin ha!&quot;</p>
<p>// &#160;&#160;&#160;n</p>
<p>&quot;Neden susuyorsun? Yine denize girmişsin herhâlde?&quot;</p>
<p>// &#160;&#160;&#160;n</p>
<p>&quot;Sana denize girme demedim mi? Bak bugün az daha bir çocuk boğuluyormuş. Sonra deniz pis. Boğulmasan bile mikrop kapacaksın. Bütün lağımlar oraya akıyor, kaç kez&#160;söyledim. Yüzme de bilmiyorsun üstelik.&quot;</p>
<p>Demek annesi, sahildeki boğulma olayını duymuştu. Şimdi dayak hazırdı. Kendisi dövmese bile babasına söylerdi. Babası azarlardı. Ama ne olursa olsun bugün kıyıya gittiğine pişman değildi, içi güneşler, yıldızlar dolu camı orada bulmuştu.</p>
<p>&quot;Deniz değil mikrop yuvası,&quot; dedi annesi.</p>
<p>&quot;Herkes giriyor ama.&quot;</p>
<p>Kadının incecik kaşları çatıldı:</p>
<p>&quot;Herkes girse bile sen girme. Ne diyorsam onu yap.&quot; &quot;Peki anne.&quot;</p>
<p>&quot;Bir daha girersen...&quot;</p>
<p>&quot;Peki anne bir daha girmem.&quot;</p>
<p>&quot;Girmem der ama yine de girer anne,&quot; dedi küçük kardeşi.</p>
<p>&quot;Sen karışma,&quot; diye çıkıştı kardeşine Erol. &quot;Karışmasınmış. Karışacak. Denize bir girdiğini gör, gel&#160;hemen bana söyle,&quot; dedi annesi.</p>
<p>Başını kaldırıp kardeşine öfkeyle baktı. Sesini çıkarmadı. Annesi yine kızdı:</p>
<p>&quot;Kardeşin doğru söylüyor,&quot; dedi. Boğulursunuz diye</p>
<p>korkuyorum.&quot; Annesinin sesi duyguluydu.</p>
<p>// //</p>
<p>&quot;Bir daha denize gitmeyeceksin, değil mi?&quot; &quot;Gitmeyeceğim.&quot;</p>
<p>&quot;Tövbe mi?&quot;</p>
<p>&quot;Tövbe anne.&quot;</p>
<p>&quot;Hadi git ekmek al fırından.&quot;</p>
<p>&quot;Peki anne.&quot;</p>
<p>&quot;Pişkin olsun. Sakın bakkaldan alma.&quot;</p>
<p>&quot;Peki anne.&quot;</p>
<p>Ama paraları aldığı gibi yine de hemen bakkala koştu. Bakkalın karısı Safinaz Hanım'ın parmağındaki yüzükte bulunan camı görecekti. Çok merak ediyordu. Yanılmış olmaktan korkuyordu.</p>
<p>Annesinin azarlamasından bu kadar ucuz kurtulduğu için sevinçliydi. Bu camı bulduğu andan beri neye karar vereceğini, nasıl davranacağını şaşırmıştı. Denize girdiği zamanlar eve gelmeden önce meydanlıktaki çeşmenin altında bir güzel yıkanırdı ama yine de annesi denize girdiğini&#160;anlardı.</p>
<p>Kollarını tırnağıyla çizdiğinde, beyaz yollar açılırdı. İncecik yollar.</p>
<p>Akşamın îlk gölgeleri mahalleye düşüyordu. Evlerde lambalar, elektrikler yanmaya başlamıştı bile. Çocukların&#160;çoğu evlerine gitmişlerdi.</p>
<p>Bakkal kalabalıktı. Bir kenarda durdu. Bakkalın boğum boğum elli karısı Safinaz Hanım'ın orada olup olmadığına&#160;baktı. Yoktu. Tam zamanında orada bulunmuyordu.&#160;&quot;Tüh!&quot; Bulduğu camla kadının parmağındaki yüzüğün taşı arasındaki benzerliği kıyaslayacaktı. Hatırladığına göre&#160;benzerlikler çoktu; düşündükçe, bulduğu camın değerli olduğuna daha çok inanıyordu. Safinaz Hanım'ın yüzüğü de&#160;kendisininki gibi çeşit çeşit renkler veriyordu ışığı görünce.&#160;Bir seferinde, bir şey alırken, kadının parmağındaki yüzü-</p>
<p>ğün yansıttığı güneş ışınlağı tezgâhın üzerine düşmüştü, o güzelim morları, sarıları, kırmızılarıyla... Oradan hatırlıyordu. Kendi camıyla onunkini yan yana getirmeyi, aralarındaki değer farkını öğrenmeyi öylesine istiyordu ki... Acaba&#160;hangisi daha değerliydi? Kendisininkini satsa, top ayakkabısı, forma ya da her gün mahalleden geçen seyyar muhallebiciden istediği kadar muhallebi yiyebilir miydi? Bakkalın&#160;karısına gösterse, camın değeri hakkında bir fikir edinebilir&#160;miydi? Camı elinden almaya mı kalkardı? Babası anlatmıştı onların dalaveracı olduklarını. Her şeyi çok ucuza alıyor,&#160;pahalı satıyorlardı. İnsaf, merhamet yoktu. Kaç kişiden&#160;duymuştu. Borç alanların defterlerine her şeyin fiyatını fazla fazla yazıyorlardı.</p>
<p>&quot;Ne istiyorsun?&quot; diye sordu şişman bakkal.</p>
<p>&quot;Ekmek,&quot; dedi Erol.</p>
<p>&quot;Kaç tane?&quot;</p>
<p>&quot;Üç.&quot;</p>
<p>&quot;Üç tane kalmadı.&quot;</p>
<p>&quot;Safinaz Teyze yok mu bugün?&quot;</p>
<p>&quot;Ne yapacaksın Safinaz Teyze'ni sen?&quot; diye sorarkan acayip acayip baktı bakkal.</p>
<p>&quot;Hiiiç. Sordum.&quot;</p>
<p>Bakkal şöyle bir baktı, sonra işiyle ilgilendi.</p>
<p>&quot;Ne zaman gelir acaba?&quot;</p>
<p>&quot;Neden soruyorsun?&quot;</p>
<p>&quot;Göremedim de.&quot;</p>
<p>Çıktı bakkaldan. Fırına doğru yöneldi. Fırındaki ekmekler daha güzeldi. Tazeydi; yanık, hamur değildi. Bir başka bahaneyle Safinaz Hanım'ın yüzüğüne nasıl olsa bakardı.&#160;Aşağı yukarı bütün alışverişlerini onlardan yapıyorlardı. Yalnız ekmeği fırından alıyorlardı çoğunlukla. Fırından üç tane taptaze mis gibi ekmek aldı. Ekmeklerin kabukları nar&#160;gibiydi, çıtır çıtırdı. Karnı çok acıkmıştı. Ekmeğin &quot;çıtır&quot;la-rından kopardı belli belirsiz. Annesi böyle bir davranışa çok&#160;kızıyordu. &quot;Ayıp, çok ayıp,&quot; diyordu. Doğru bulmuyordu&#160;bu yaptığını. Ama neredeyse tüm çocuklar, aldıkları ekmeklerin kenarlarını yoluyorlardı, bakkaldan ya da fırından&#160;eve gelinceye kadar. Karnı çok aç olduğu hâlde annesinin&#160;kendisine kızacağını düşünerek ekmeklerin kenarlarını koparmaktan vazgeçti. Çabuk çabuk eve yürüdü. Ekmekleri&#160;verdikten sonra musluğa koştu, elini yüzünü iyice yıkadı.</p>
<p>Erol bakkala gittiği sırada babası eve gelmişti. Sofraya oturmuştu daha önce. Annesinin yemeği ısıtıp getirmesini&#160;bekliyordu. Kardeşi sabırsızdı, kaçamak lokmalar atıyordu&#160;ağzına. Babası annesine bir şeyler anlatıyordu. Yine konuşmalarında Almanya sözü geçiyordu sık sık. Babasının bütün umudu oradaydı. Bir Almanya'ya gidebilse bütün işleri düzelecekti. Bol para kazanacaklar, bir ev ya da kat alacaklar, bir de iş yeri açacaklardı.</p>
<p>&quot;Bir sıramız gelsin,&quot; diyordu annesi.</p>
<p>&quot;Bol para kazanırız.&quot;</p>
<p>&quot;Güzel bir dükkân açtık mı da...&quot;</p>
<p>&quot;Sana palto, kıza ayakkabı, çocuklara öteberi alırız.&quot;</p>
<p>&quot;Güzel bir evimiz olmasını öylesine istiyorum ki...&quot;</p>
<p>&quot;Ben de. Bir gidebilsem. Bir sıram gelse...&quot;</p>
<p>Babası, Almanya'ya gidip para kazanmak sorunu söz konusu olunca, yapacağı işleri anlatırken lokmalarını unutuyordu.</p>
<p>Bir de araba alacaklardı.</p>
<p>&quot;O günleri görebilecek miyiz acaba?&quot; dedi annesi.</p>
<p>&quot;Elbette göreceğiz.&quot;</p>
<p>Annesi dualar okudu mırıl mırıl.</p>
<p>Erol, elini yüzünü havluya iyice sildi. Yemek daha sofraya gelmemişti. Bu kez babası, karnının acıktığından söz etti. Annesi azıcık daha beklemesini söylüyordu. Tam zamanıydı. Camını saklayabilirdi şimdi. Hava gelsin, oda serinlesin diye açık bırakılmış kapıdan, gürültü etmemeye çalışarak bahçeye çıktı. Camı götürüp duvarın yarığından gizli yerine sakladı. Baktı, yaprakların arasından oradaki gizli hâzinesinin bulunduğu yer gözükmüyordu. Çarçabuk geriye&#160;döndü. Oh! Kimseler görünmüyordu ortalıkta. Akşamın&#160;karanlığı ince siyah bir tül gibi ortalığa çökmüştü. Yıldızlar&#160;sarı sarı, göz kırpar gibi parıldatmaya başlamışlardı gökyüzünde.</p>
<p>Karşıki komşular, pikaplarına aynı plağı koymuşlardı. Mahalleli bıkmıştı bu plaktan. Dinleye dinleye... Camı satar&#160;da zengin olursa bir sürü plak alacak, pek az plakları olan&#160;komşularına verecekti. Annesi de değişik şarkıları dinleyince mutlu olurdu belki. Gülümsedi. &quot;Neredesin sen?&quot; diye&#160;sordu babası birdenbire.</p>
<p>&quot;Elimi yüzümü yıkadım baba.&quot;</p>
<p>&quot;Ekmek almaya gitti,&quot; dedi annesi.</p>
<p>&quot;Şimdi tekrar dışarı çıktı da.&quot;</p>
<p>&quot;Ellerimi yıkadım baba.&quot;</p>
<p>&quot;ilkin el yüz iyice yıkanır, sonra sofraya oturulur,&quot; dedi babası. &quot;Kaç kez söyledim.&quot;</p>
<p>&quot;Şimdi yıkadım baba.&quot;</p>
<p>&quot;Senin ellerin pis.&quot;</p>
<p>&quot;Nasıl olur? Yıkadım.&quot;</p>
<p>&quot;Peki bu ne?&quot;</p>
<p>Gerçekten eli topraklanmıştı. Sesini çıkarmadan geriye döndü. Gizli yerine camını saklarken eli kirlenmişti demek&#160;ki. Dışarıya çıktı. Ellerini tekrar yıkadı. Odaya geldi. Babası- '&#160;nm yanına oturdu.</p><div><img src="main-8.jpg" alt=""/></div><div><img src="main-9.jpg" alt=""/></div>
<p>Tt* <sup>+</sup> * *<sup>+</sup> T? *1+ *</p>
</body>
</html>