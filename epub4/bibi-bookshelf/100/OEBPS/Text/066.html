<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>ÜÇ KARINCA</title>
</head>

<body>
  <h3 class="h31"><a id="a118"></a>ÜÇ KARINCA</h3>

  <p class="p5">Üç karınca güneşin altında uyuyan bir adamın burnunda karşılaşmışlar. Birbirlerini selamladıktan sonra her biri, kabilesinin geleneklerine göre sohbete başlamış.</p>

  <p class="p5">İlk karınca demiş ki: &ldquo;Bu tepeler ve ovalar gördüğüm en çorak yerler. Bütün gün ne cins olursa olsun bir tahıl aradım ama görünürde bir şey yok.&rdquo;</p>

  <p class="p5">Demiş ikinci karınca: &ldquo;Her açıklığı, her köşe bucağı aramama rağmen ben de bir şey bulamadım. İnanıyorum ki burası hiçbir şeyin yetişmediği, yumuşak ve hareketli topraktır.&rdquo;</p>

  <p class="p5">Ardından üçüncü karınca başını kaldırmış ve demiş ki: &ldquo;Dostlarım, şu anda Yüce Karınca&rsquo;nın burnunda duruyoruz, ulu ve ebedi Karınca, bedeni öyle büyük ki göremeyiz, gölgesi öyle devasa ki takip edemeyiz, sesi öyle yüksek ki duyamayız ve o her yerdedir.&rdquo;</p>

  <p class="p5">Üçüncü karıncanın söyledikleri üzerine diğer karıncalar birbirlerine baktılar ve güldüler.</p>

  <p class="p5">O anda adam kımıldadı ve uykusunda elini kaldırıp burnunu kaşıdı ve üç karınca da ezildiler.</p>

  <p class="p5">&nbsp;</p>
</body>
</html>
