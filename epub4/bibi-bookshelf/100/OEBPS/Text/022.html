<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>VERMEK</title>
</head>

<body>
  <h3 class="h31"><a id="a40"></a>VERMEK</h3>

  <p class="p5">Ve sonra varlıklı bir adam söz aldı: "Bize vermekten söz et."</p>

  <p class="p5">Ve o cevap verdi:</p>

  <p class="p5">Sahip olduklarınızdan verdiğinizde az vermiş olursunuz</p>

  <p class="p5">Gerçekten vermek kendinizden vermektir.</p>

  <p class="p5">Sahip olduklarınız gelecek kaygısıyla sakladığınız şeylerden başka ne olabilir?</p>

  <p class="p5">Ve yarın, kutsal kente giden hacıları takip ederken kemiklerinizi bırakmayan kumlara gömen fazla tedbirli bir köpeğe yarın ne getirebilir?</p>

  <p class="p5">İhtiyacım olursa kaygısı gerçek ihtiyaçtan başka nedir ki? Kuyunuz doluyken susuzluktan korkmak kanmayan bir susuzluk değil midir?</p>

  <p class="p5">Sahip olduklarının çoğunu verenler vardır onlar gösteriş için verirler ve onların bu gizli arzuları verdiklerini değersiz kılar.</p>

  <p class="p5">Ve çok az şeye sahip olup hepsini verenler vardır.</p>

  <p class="p5">Onlar hayata ve hayatın ödülüne inananlardır ve kahveleri hiç şekersiz kalmaz.</p>

  <p class="p5">Ve coşkuyla verenler vardır, onların ödülü de mutluluklarıdır.</p>

  <p class="p5">Bazıları da acı ile verirler ve bu acı onların vaftizidir.</p>

  <p class="p5">Ve bazıları ne vermenin acısını hissederler, ne vermekte mutluluk ararlar, ne de bir erdemdir bu düşünce onlar için;</p>

  <p class="p5">Onlar öte vadideki mersin ağacının kokusunu ortalığa salışı gibi verirler.</p>

  <p class="p5">Böyle kişilerin ellerinde Tanrı dile gelir ve gözlerinden dünyaya gülümser.</p>

  <p class="p5">İstendiğinde vermek güzeldir, ama istenmeden, anlayıp da vermek daha güzeldir.</p>

  <p class="p5">Eli açıklar için ihtiyacı olanı aramak vermenin mutluluğundan öte bir mutluluktur.</p>

  <p class="p5">Vermekten çekineceğiniz bir şey olabilir mi?</p>

  <p class="p5">Sahip olduğunuz her şey bir gün verilecektir;</p>

  <p class="p5">Öyleyse şimdi verin, vermenin hazzını mirasçılarınız değil siz yaşayın.</p>

  <p class="p5">Çoğunlukla şöyle dersiniz: "Sadece hak edene veririm."</p>

  <p class="p5">Meyve bahçenizdeki ağaçlar ya da odağınızdaki sürüler öyle demiyor ama.</p>

  <p class="p5">Onlar veriyorlar ki canlı kalsınlar çünkü saklamak yürümektir onlar için.</p>

  <p class="p5">Kesinlikle kendisine günler ve gecelerin verilmesini hak edenler, sizden gelecek şeyleri de hak ederler.</p>

  <p class="p5">Hayat okyanusundan içmeyi hak edenler, sizin ırmağınızdan da su içmeyi hak ederler.</p>

  <p class="p5">Hayırseverlikten başka, almanın da gerektirdiği cesaret ve güvenden daha büyük bir hak var mıdır?</p>

  <p class="p5">Ve siz kimsiniz ki onların göğüslerini yırtıp gururlarını ortaya çıkarmalarım bekliyor ve onların değerlerini örtüsüz ve gururlarını utanmazca değerlendiriyorsunuz?</p>

  <p class="p5">Bilin ki önce siz vermeye aracı olmayı ve veren olmayı hak edin.</p>

  <p class="p5">Çünkü gerçekte veren hayattır ve kendisini verici zanneden sizler buna sadece tanıksınızdır.</p>

  <p class="p5">Ve siz alanlar -sizler hepiniz birer alıcısınız- şükran borcu hissetmeyin yoksa hem kendinize hem de verene birer boyunduruk takmış olursunuz.</p>

  <p class="p5">Verenlerin armağanları üzerinde kanat takmış gibi yükselin;</p>

  <p class="p5">Çünkü borçlu gibi düşünmek, anası özgür yürekli dünya, babası evren olan o cömert kişiden şüphe etmektir.</p>

  <p class="p5"><a id="a41"></a><span class="t15">&nbsp;</span></p>
</body>
</html>
