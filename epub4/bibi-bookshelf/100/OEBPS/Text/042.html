<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>GÜZELLİK ÜZERİNE</title>
</head>

<body>
  <h3 class="h31"><a id="a76"></a>GÜZELLİK ÜZERİNE</h3>

  <p class="p5">Ve bir şair dedi ki, "Bize Güzellikken söz et"</p>

  <p class="p5">Ve o dedi ki:</p>

  <p class="p5">Güzelliği nerede arayacaksınız ve o eğer yolunuz, rehberiniz değilse onu nerede bulacaksınız?</p>

  <p class="p5">Konuşmanızı onunla örmezseniz, ondan nasıl söz edeceksiniz?</p>

  <p class="p5">Mağdur olanla kalbi incinmiş olan der ki: "Güzellik şefkatli ve yumuşak huyludur,</p>

  <p class="p5">Kendi görkeminden yarı utanç duyan genç bir anne gibi dolaşır aramızda."</p>

  <p class="p5">Ve tutkulular der ki: "Hayır, güzellik güç ve korkudur.</p>

  <p class="p5">Güçlü bir kasırga gibi altımızdaki yeryüzünü ve üzerimizdeki gökyüzünü sarsar."</p>

  <p class="p5">Yorgun ve bitkin olanlar der ki, "güzellik yumuşak bir fısıltıdır. O bizim ruhumuzda fısıldar.</p>

  <p class="p5">O sesini bizim sessizliğimizde duyurur tıpkı gölgenin korkusuyla can çekişen soluk bir ışık gibi."</p>

  <p class="p5">Ama huzursuz olanlar der ki, "biz güzelliğin dağlar arasında çığlığını duyduk.</p>

  <p class="p5">Ve bu çığlıkla birlikte toynak sesleri, kanat çırpışları ve aslanların kükremesi geldi."</p>

  <p class="p5">Geceleri şehrin bekçileri der ki, "Güzellik şafakla birlikte doğudan doğar."</p>

  <p class="p5">Gündüz emekçileri ve gezginleri der ki, "biz güzelliği günbatımının penceresinden yeryüzüne eğilirken gördük"</p>

  <p class="p5">Kışın karda mahsur kalanlar der ki, "O ilkbaharda tepelerden adaya zıplaya gelecek"</p>

  <p class="p5">Yaz sıcağında hasatçılar der ki, "biz onu sonbahar yapraklarıyla dans ederken gördük, saçlarında kardan izler vardı"</p>

  <p class="p5">Güzellikle ilgili bütün bunları siz söylersiniz.</p>

  <p class="p5">Ama söyledikleriniz aslında onunla değil karşılanmamış gereksinimlerinizle ilgilidir.</p>

  <p class="p5">Güzellik bir gereksinim değil bir coşkudur.</p>

  <p class="p5">Susamış bir ağız, açılıp uzatılan bir el değildir.</p>

  <p class="p5">Daha ziyade alevlenmiş bir yürek ve büyülenmiş bir ruhtur.</p>

  <p class="p5">Gördüğünüz bir imge ya da duyduğunuz bir şarkı değildir güzellik.</p>

  <p class="p5">Gözleriniz kapalı olduğu halde gördüğünüz bir imge, kulaklarınız tıkalıyken duyduğunuz bir şarkıdır fakat.</p>

  <p class="p5">Kırışık ağaç kabuğunun içindeki bitki özü değildir ya da pençeye ilişmiş bir kanat.</p>

  <p class="p5">O aslında sonsuza dek çiçek açan bir bahçe ve durmaksızın uçan bir melek sürüsüdür.</p>

  <p class="p5">Ey Orphalese halkı, güzellik yaşam kutsal yüzündeki peçenin kaldırıldığı yaşamdır.</p>

  <p class="p5">Ama yaşam da peçe de sizsiniz.</p>

  <p class="p5">Güzellik kendine aynada bakan sonsuzluktur.</p>

  <p class="p5">Ama sonsuzluk da ayna da sizsiniz.</p>

  <p class="p5"><a id="a77"></a><span class="t15">&nbsp;</span></p>
</body>
</html>
