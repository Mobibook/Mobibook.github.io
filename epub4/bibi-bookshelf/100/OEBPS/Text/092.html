<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>YENÎ HUDUTLAR</title>
</head>

<body>
  <h3 class="h31"><a id="a166"></a>YENÎ HUDUTLAR</h3>

  <p class="p5">Günümüzün Ortadoğu’sunda iki rekabetçi düşünce var: Eski ve yeni. Eski fikirler zayıf ve bitkin oldukları için yok olacaklardır. Ortadoğu’da uyuklamaya meydan okuyan bir uyanış var. Bu Uyanış başarılı olacak çünkü lideri güneş, ordusu ise şafak.</p>

  <p class="p5">Ortadoğu’nun geniş mezarlıklardan oluşan tarlalarında, türbe sakinlerini ayağa kalkmaya ve yeni hudutlara doğru yürümeye davet eden Bahar gençliği bulunmakta. İlkbahar ilahilerini okumaya başladığında, kış ölüleri ayaklanacak, kefenlerini yırtacak ve ileriye doğru yürüyecekler. Ortadoğu’nun ufkunda yeni bir uyanış var; bu büyüyor ve genişliyor. Hassas ve akıllı ruhlara ulaşıp onları yutuyor. Asil kalplerin sempatisini kazanıyor.</p>

  <p class="p5">Bugünkü Ortadoğu’nun iki efendisi var. Biri karar veren, emir veren ve itaat edilen. Ama bu ölüm döşeğinde. Diğeri kanunlara uyuyor ve sessiz. Sessizce adalet bekliyor. Kendi gücünü bilen, varlığından emin ve kaderine inanan güçlü bir dev.</p>

  <p class="p5">Bugün Ortadoğu’da iki erkek var: Biri geçmişten, diğeri gelecekten. Sen hangisisin? Yakınlaş ve sana bir bakayım. Işığa mı yöneldiğini yoksa karanlığı mı tercih ettiğini, görünüşüne ve davranışlarına bakarak tayin edeyim.</p>

  <p class="p5">Gel ve bana kim ya da ne olduğunu söyle.</p>

  <p class="p5">Devletin senin için ne yapabileceğini sorgulayan bir politikacı mısın, yoksa ülken için ne yapabileceğini sorgulayan hevesli biri mi? Eğer ilkiysen, o zaman bir parazitsin. İkinciysen, çölde bir vahasın. Halkın yaşayabilmek için ihtiyacı olan malları, tekel ve fahiş bir kar ile satan bir tüccar mısın? Yoksa dokumacı ile çiftçi arasındaki alışverişi kolaylaştıran gayretli, çalışkan ve içten biri misin? Alıcı ve satıcı arasında mantıklı bir kar amacıyla çalışan bir aracı mısın? Eğer ilkiysen, sarayda da yaşasan, hapiste de yatsan bir suçlusun. Eğer İkincisiysen, kınansan da teşekkür de edilsen iyi bir adamsın.</p>

  <p class="p5">İnsanların cehaletinden olma bir pelerin giyen, onların kalbinin basitli<span class="t17">ğinden olma bir taç takan ve getirini onun üzerinden kazanmana rağmen</span> şeytandan nefret eder gibi görünen bir din lideri misin? Yoksa bireyin din anlayışında ilerici bir toplumun temelini gören ve toplumun ruhu<span class="t17">nun derinliklerini araştırıp orada dünyayı yöneten Sonsuz Varlığa çıkan</span> merdiveni görebilen dindar biri misin? Eğer birincisiysen, gündüz oruç tutup gece sabahlara kadar namaz kılsan bile sen kâfir ve Allah inancı olmayan birisin. Eğer İkincisiysen sen, her ne kadar insanlık artık bu kokuyu alamıyorsa da, gerçeklik bahçesinde bir menekşesin ya da bu koku çiçek kokularının saklandığı bir yerde toplanıyordur belki de.</p>

  <p class="p5">Sen sadece çürüyen leşlere inen bir akbaba gibi insanların acıları ile yaşayan ve fikirlerini esir pazarında satan bir gazeteci misin? Ya da hayattan tecrübeler edinip öğrendiklerini insanlarla şehir meydanlarında paylaşan bir öğretmen misin? Eğer birincisiysen, o zaman iltihaplı bir ülsersin. Eğer İkincisiysen, merhem ve ilaçsın.</p>

  <p class="p5">Sen, seni atayan insanların önünde eğilen ve yöneteceği kişiler önünde kendini karalayan, elini sadece ceplerine sokmak için kaldıran ve sadece hırsından dolayı bir adım atan bir yönetici misin? Yoksa sadece halkın iyi yaşaması için hizmet eden sadık bir hizmetkâr mısın? Eğer birincisiysen, ulusların harmanlarında yer alan dara gibisin. Ve eğer İkincisiysen, hasadın en iyisisin.</p>

  <p class="p5">Sen, karısını birçok şeyden men eden, kadının hapishanesinin anahtarını ayakkabısının içinde tutan, kadın önünde boş tabakla dururken en sevdiğin yemeği kazanla midene indiren bir koca mısın? Yoksa el ele tutuşmaktan başka bir davranışta bulunmayan, onun fikirlerine ve düşüncelerine saygı gösteren, onunla mutluluğu ve başarıyı paylaşan bir koca mısın? Eğer birincisiysen, uzun süre önce kaybolmuş ve hâlâ mağaralarda yaşayan ve hayvan derilerini elbise diye giyen bir kabilenin üyesisin. Ve eğer İkincisiysen, şafak vakti adaletin ve erdemin ışığına doğru hareket edecek bir ulusun liderisin.</p>

  <p class="p5">Sen, kendini beğenmiş, yararsız fikirlerin ve kıyafetlerin kalmalarının <span class="t17">onlarca yıl kirlettiği tozlu geçmişin vadilerinde başını dik tutan bir araştırmacı</span> yazar mısın? Yoksa, halk için neyin daha iyi ve faydalı olduğunu araştıran ve hayatını iyi olanın inşası ve kötü olanın yıkımı ile geçiren aydın bir düşünür müsün? Eğer birincisiysen, sen zayıf ve aptalsın. Ve eğer İkincisiysen, aç için ekmek susamış olan için ise susun. Sen, emirlerin kapılarında tambur çalan, düğünlerde çiçek atan, törenlerde ağzında sıcak su ile şişmiş sünger var gibi konuşan ve mezarlığa ulaşıldığında süngeri diliyle ve dudakları ile itmek zorunda kalan bir şair misin? Yoksa, hayattaki güzelliklere doğru kalplerimizi çeken melodileri çalma kabiliyetini Allah’ın bahşettiği bir hediye misin? Eğer birincisiysen, ruhlarımızda niyetinin tam tersini uyandıran bir hokkabazsın. Ve eğer İkincisiysen, kalplerimizdeki aşk ve beyinlerimizdeki tezahürsün.</p>

  <p class="p5">Ortadoğu’da iki grup var: Biri, sırtları kambur, bastonları kambur yaşlılar grubu. Yokuş aşağı olmasına rağmen yollarında nefes nefeseler. Diğeri ise gençler grubu. Sanki kanatları varmış gibi koşuyorlar, sanki gırtlaklarında müzik telleri varmış gibi sevinçliler, sanki dağda onları çeken bir manyetik alan varmış ve kalpleri büyülenmiş gibi tüm engelleri aşıyorlar.</p>

  <p class="p5">Bunlardan hangisi sensin ve hangi gruba dahilsin?</p>

  <p class="p5">Kendine bir sor ve gecenin dinginliğinde meditasyon yap. Dünün esiri mi yoksa yarının özgürü mü olduğunu keşfet. Sana söyleyeyim: Dünün çocukları, kendileri için yarattıkları devrin cenazesinde yürüyorlar. Pek yakında kopabilecek bir ipi çekiyorlar ve bu da onları unutulmuş bir uçuruma doğru itiyor. Temelleri zayıf olan evlerde oturuyorlar. Patlamak üzere olan fırtına çıktığında evleri başlarına yıkılacak ve onların tabutu olacak. Bunların tüm düşünceleri, söylemleri, kavgaları, kompozisyonları, kitapları ve çalışmaları onları çeken zincirlerden başka bir şey değiller. Çünkü bu yükü kaldıramayacak kadar zayıflar.</p>

  <p class="p5">Ama yarının çocuklarını hayat çağırıyor. Sağlam adımlarla, başları dik olarak takip edenler yeni hudutların şafakları. Hiçbir sis onların gözlerini kapatamayacak ve seslerinden zincirlerin çıngırdaması duyulmayacak. Sayıları az ama buğday tanesi ile bir çuval saman nasıl da farklıdır. Kimse onları tanımıyor. Ama onlar birbirini tanıyor. Onlar, birbirini gören ve duyan doruklar gibiler, duyamayan ve göremeyen mağaralar gibi değil. Allah’ın kendi elleriyle tarlaya ektiği tohumlar gibiler. Güneşe doğru yapraklarını çevirecekler. Sonra ulu birer ağaç olup köklerini dünyanın kalbine, dallarını gökyüzüne salacaklar.</p>

  <p class="p5"><a id="a167"></a><span class="t15">&#160;</span></p>
</body>
</html>
