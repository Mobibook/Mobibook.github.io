<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>DOSTUM</title>
</head>

<body>
  <h3 class="h31"><a id="a92"></a>DOSTUM</h3>

  <p class="p5">Dostum, ben göründüğüm gibi değilim. Görüntüm giydiğim bir çuldan ibaret, beni senin sorularından, seni benim kayıtsızlığımdan koruyan, özenle örülmüş bir çul.</p>

  <p class="p5">Bendeki “ben”in, dostum, meskeni sessizliğin evidir ve sonsuza kadar da orada kalmalıdır, fark edilmeden ve yaklaşılmadan. Sözlerime inanmam ya da yaptıklarıma güvenmeni sağlamaya çalışmam - çünkü sözlerim senin dile gelmiş düşüncelerinden ibarettir ve eylemlerim de senin umutlarının hayata geçirilişi.</p>

  <p class="p5">Eğer “Rüzgâr doğuya esmekte,” dersen, ben “Doğrudur, doğuya esiyor,” derim; aklımın rüzgârda değil de, denizde olduğunu bil istemem. Sen benim engin düşüncelerimi anlayamazsın, ben de anlamanı sağlamaya çalışmam. Denizde tek başımayımdır.</p>

  <p class="p5">Dostum, gün sana gündüzse, bana gecedir; yine de tepelerde dans eden öğle güneşinden ve vadide kendine yol açan mor gölgelerden bahsederim; çünkü sen karanlığımın şarkılarını veya yıldızlara doğru çırpan kanatlarımın sesini duyamazsın. Geceyle tek başımayımdır.</p>

  <p class="p5">Sen Cennet’ine yükseldiğinde, ben Cehennem’ime inerim -yine de aşılmaz enginlerden bana “Dostum, yoldaşım, ” diye seslendiğinde, seni “Dostum, yoldaşım,” diye yanıtlarım; Cehennem’imi görmeni istemem. Alevler gözlerini yakar ve duman burnunu sızlatır. Ve ben Cehennem’imi senin ziyaretini istemeyecek kadar (çok) severim. Cehennem’de tek başımayımdır. Sen doğruyu, güzeli, adil olanı seversin ve ben senin hatırına onaylar, bunları seviyor görünürüm. Yalnız içimden senin sevgine gülerim. Yine de güldüğümü görmeni istemem. Gülerken tek başımayımdır. Dostum, sen iyi ve temkinli ve akıllısın; hatır mükemmelsin; ben de seninle akıllı ve temkinli konuşurum. Ve hâlâ kaçığım. Ama gizlerim deliliğimi. Deliliğimle tek başımayım. Dostum, sen dostum değilsin ama anlamanı nasıl sağlayabilirim? Yolum senin yolun değildir, yine de birlikte yürürüz, el ele.</p>

  <p class="p5"><a id="a93"></a><span class="t15">&#160;</span></p>
</body>
</html>
