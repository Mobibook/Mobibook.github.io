<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>KANUNLAR ÜZERİNE</title>
</head>

<body>
  <h3 class="h31"><a id="a52"></a>KANUNLAR ÜZERİNE</h3>

  <p class="p5">Ve bir avukat dedi ki, "Ya kanunlarımız, efendimiz"</p>

  <p class="p5">Ve o dedi ki:</p>

  <p class="p5">Siz kanunlar koymaktan mutlu olursunuz,</p>

  <p class="p5">Ama onları çiğnemek daha çok hoşunuza gider.</p>

  <p class="p5">Tıpkı okyanus kıyısında kumdan kaleleri azimle yapıp bir vuruşta kahkahalarla bozan çocuklar gibi.</p>

  <p class="p5">Siz kumdan kalelerinizi yaparken, okyanus kıyıya daha çok kum yığar,</p>

  <p class="p5">Ve siz onları bozunca da okyanus size sizinle birlikte güler.</p>

  <p class="p5">Aslında okyanus daima masumlara güler.</p>

  <p class="p5">Hayatın kendileri için bir okyanus değil de bir kaya,</p>

  <p class="p5">Kul yapısı kanunların da kumdan kaleler değil de, dilediklerini bu kayaya kazıyacakları bir keski olanlara ne demeli?</p>

  <p class="p5">Dansçılardan nefret eden topala ne denir ki?</p>

  <p class="p5">Ormanda özgür dolaşan geyiği ve ceylanı başıboş ve serseri zanneden, başının vurulduğu boyunduruğu seven öküze ne demeli?</p>

  <p class="p5">Kendi derisini değiştiremeyen ve diğerlerini çıplaklık ve utanmazlıkla suçlayan yaşlı yılana ne demeli?</p>

  <p class="p5">Düğün şölenine erkenden gelip, tıka basa yiyen ve yorulunca giderken tüm ziyafetlerin düzeni bozduğunu ve şölen verenlerin de kanun çiğneyenler olduğunu söyleyene ne demeli?</p>

  <p class="p5">Ben bu kişilere güneşin altında duruyorlar ama güneşe sırtlarını dönmüşler demekten başka ne diyebilirim ki?</p>

  <p class="p5">Onlar sadece kendi gölgelerini görmektedirler ve gölgeleri de onların kanunlarıdır.</p>

  <p class="p5">Ve güneş onlar için gölge dağıtan bir kaynak değil de nedir ki?</p>

  <p class="p5">Ve bu kişiler için kanunları bilmek eğilip topraktaki gölgelerinin izini sürmekten başka nedir ki?</p>

  <p class="p5">Ama siz yüzleri güneşe dönük yürüyenler, hangi gölge şekilleri sizleri yolunuzdan alıkoyabilir?</p>

  <p class="p5">Siz rüzgârı arkasına alanlar, hangi rüzgârgülü sizin yönünüzü tayin edebilir?</p>

  <p class="p5">Hangi kul yapısı kanun insanlığın zindan kapılarında boyunduruğunuzu söküp atmanıza engel olabilir ki?</p>

  <p class="p5">Dans ederken ayaklarınız insanlığın demir zincirlerine takılmazsa hangi kanunlar sizi korkutur ki?</p>

  <p class="p5">Giysilerinizi parçalayıp, insanlığın yoluna atmadıkça, kim sizi yargı önüne çıkarabilir ki?</p>

  <p class="p5">Ey Orphalese halkı, davulun sesine kulaklarınızı tıkayabilirsiniz, lirin tellerini gevşetebilirsiniz, ama hanginiz tarla kuşunu ötmekten alıkoyabilir ki?</p>

  <p class="p5"><a id="a53"></a><span class="t15">&nbsp;</span></p>
</body>
</html>
