<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>YEDİ BEN</title>
</head>

<body>
  <h3 class="h31"><a id="a103"></a>YEDİ BEN</h3>

  <p class="p5">Gecenin ıssız saatinde, ben yarı uykudayken yedi benliğim hep beraber oturdular ve fısıldaşmaya başladılar:</p>

  <p class="p5">İlk benlik: İşte bu kaçığın içinde bunca yıldır yaşadım, gündüzleri açışım deşip, geceleri üzüntüsüne üzüntü katmaktan başka iş yapmadım. Artık kaderime daha fazla katlanamıyorum ve isyan etmeliyim.</p>

  <p class="p5">İkinci benlik: Senin halin benimkinden kat kat iyi kardeşim, çünkü bana kaçığın neşeli benliği düştü. Ben onun için güler, neşeli saatlerinde şarkı söylerim ve üç hızlı ayağımla onun aydınlık düşüncelerinde dans ederim. Bıktırıcı varlığına isyan edecek olan benim.</p>

  <p class="p5">Üçüncü benlik: Peki bana ne demeli, aşk peşindeki benlik, vahşi tutkular ve masalsı arzularla yanmanın nişanesi? Bu kaçığa asıl isyan edecek olan benim, kara sevdalara düşmüş benlik.</p>

  <p class="p5">Dördüncü benlik: Hepinizin arasında en perişan benim, çünkü bana iğrenç hınç ile yıkıcı nefretten başka şey verilmemiş. Bu fırtına gibi esen, cehennemin kara mağaralarında doğmuş olan, asıl benim bu kaçığa hizmete isyan edecek.</p>

  <p class="p5">Beşinci benlik: Yok benim, düşünen benlik, hayalperest benlik, açlık ve susuzlukla kavrulan, bilinmeyen ve henüz yaratılmamış şeylerin peşinden durup dinlenmeden koşturmakla lanetlenmiş olan; isyan edecek olan benim, siz değil.</p>

  <p class="p5">Altıncı benlik: Ya ben, acınası işçi, sabırlı eller ve yorgun gözlerle günleri resimlere çeviren, cisimsiz varlıklara yeni ve sonsuz biçimler veren - Asıl benim, kimsesiz olan, bu huzursuz kaçığa isyan edecek.</p>

  <p class="p5">Yedinci benlik: Her birinizin önceden belirlenmiş bir kaderi yaşaması gerektiği için bu adama isyan etmesi ne garip. Ah! Keşke sizden biri olabilseydim, nasibi belli bir benlik! Oysa benim payıma düşen bir şey yok, ben bir şey yapmayan benliğim, siz hayatı yeniden yaratmakla meşgulken, aptalca, bomboş bir halde hiçliğin ve zamansızlığın ortasında oturan. Siz mi isyan etmelisiniz komşular, yoksa ben mi?</p>

  <p class="p5">Yedinci benlik öyle deyince, diğer altısı ona acıklı gözlerle baktılar ama sonra hiç konuşmadılar ve gece ilerlerken birer birer yeni ve mutlu bir kabullenişle dolu, uykuya daldılar. Ama yedinci benlik, her şeyin ötesindeki hiçliğe gözünü dikip seyrededurdu.</p>

  <p class="p5"><a id="a104"></a><span class="t15">&nbsp;</span></p>
</body>
</html>
