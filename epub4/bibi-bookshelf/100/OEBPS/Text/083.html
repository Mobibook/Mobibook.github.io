<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>KUSURSUZ DÜNYA</title>
</head>

<body>
  <h3 class="h31"><a id="a148"></a>KUSURSUZ DÜNYA</h3>

  <p class="p5">Kayıp ruhların Tanrısı, sen diğer tanrılarına arasında kaybolan sen, duy beni:</p>

  <p class="p5">Bizi izleyen narin kader, çılgın, gezgin ruhlar, duy beni:</p>

  <p class="p5">En az kusursuz olan ben, kusursuz bir koşunun ortasındayım.</p>

  <p class="p5">Ben, insan karmaşası, karmaşık parçalardan bir nebula, ilerliyorum kusursuz dünyalara -eksiksiz yasalarla saf düzenin insanlarına, onların düşünceleri düzenli, hayalleri planlı, vizyonları belirli ve tanımlıdır.</p>

  <p class="p5">Erdemleri, Ey Tanrım, ölçülür, günahları tartılır ve hatta loş alacakaranlıkta seyreden, günah ya da erdem sayılmayacak sayısız şey bile kaydedilir ve kataloglanır.</p>

  <p class="p5">Burada gündüz ile geceler idari bölümlere ayrılır ve kusursuz kesinlikteki kurallarla yönetilir.</p>

  <p class="p5">Yemek, içmek, uyumak, birinin çıplaklığını örtmesi ve zamanı geldiğinde yorulmak.</p>

  <p class="p5">Çalışmak, oynamak, dans etmek ve saat çaldığında sessizce uzanmak.</p>

  <p class="p5">Şöyle düşünmek, şu kadar hissetmek ve belirli bir yıldız uzak ufuktan geçtiğinde düşünmeyi, hissetmeyi bırakmak.</p>

  <p class="p5">Gülümseyerek soymak komşuyu, elin zarif bir hareketiyle hediyeleri reddetmek, ihtiyatla övmek, dikkatle sövmek, bir ruhu tek kelimeyle ezmek, bir nefesle bir bedeni yakıp, günlük işler bitince elleri yıkayıp çıkmak.</p>

  <p class="p5">Belirlenmiş düzenlere göre sevmek, kendini önceden belirlenmiş şekilde eğlendirmek, tanrılara münasip şekilde ibadet edip, şeytanları kurnazca kandırmak - ve sonra sanki anılar ölmüş gibi hepsini unutuvermek.</p>

  <p class="p5">Bir nedenden ötürü hoşlanmak, etraflıca düşünmek, mutluluğu sevimlilik, acıyı asaletle karşılamak -ve sonra hesapları kapayıp yarına taptaze başlamak</p>

  <p class="p5">Tüm bunlar, Ey Tanrım, öngörüyle başlar, azimle doğar, kesinlikle bakılır, kurallarla idare edilir, mantıkla yönlendirilir ve öngörülen yöntemle katledilip gömülür. Ve hatta insanın ruhunda yattıkları sessiz mezarları bile işaretlenir ve numaralanır.</p>

  <p class="p5">Bu kusursuz bir dünyadır, kesin bir mükemmelliğin, eşsiz harikaların dünyası, Tanrı&rsquo;nın bahçesindeki en taze meyve, evrenin temel düşüncesi.</p>

  <p class="p5">Fakat neden burada olmalıyım, Ey Tanrı, ben, giderilmemiş tutkuların yeşil çekirdeği, ne Doğu&rsquo;ya ne Batı&rsquo;ya esen deli fırtına, yanan bir gezegenin baş döndüren kokusu?</p>

  <p class="p5">Neden buradayım, ey sen tanrılar içinde kaybolan kayıp ruhların tanrısı?</p>

  <p class="p5"><span class="t15">&nbsp;</span></p>
</body>
</html>
