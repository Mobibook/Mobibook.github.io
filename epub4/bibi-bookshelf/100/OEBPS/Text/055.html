<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>İKİ MÜNZEVİ</title>
</head>

<body>
  <h3 class="h31"><a id="a99"></a>İKİ MÜNZEVİ</h3>

  <p class="p5">Issız bir dağın tepesinde iki münzevi yaşardı, Tanrı&rsquo;ya dua eder ve birbirlerini severlerdi.</p>

  <p class="p5">Bu iki münzevinin bir topraktan kâsesi vardı, tek varlıkları da buydu.</p>

  <p class="p5">Bir gün yaşlıca olan münzevinin içine bir kötü ruh düştü, genç olana gitti ve dedi ki: &ldquo;Uzun süredir bir arada yaşıyoruz. Artık ayrılmamızın vakti geldi. Haydi varlıklarımızı bölüşelim.&rdquo;</p>

  <p class="p5">O zaman daha genç olanı üzüldü ve dedi ki, &ldquo;Kardeşim, benden ayrılman gerektiği için ıstırapla doluyum. Ama eğer gitmen şartsa, öyle olsun." Ve toprak kâseyi getirdi, ona verip dedi ki, &ldquo;Bunu bölemeyiz Kardeşim, senin olsun.&rdquo;</p>

  <p class="p5">O zaman yaşlıca olanı dedi ki, &ldquo;Ben bağış kabul etmem. Hakkımdan başkasını almam. Bölünmesi gerekir.&rdquo;</p>

  <p class="p5">Ve genççe olanı dedi ki, &ldquo;Kâse kırılırsa, sana ya da bana ne faydası kalır? Eğer hoşuna gidecekse kura çekelim."</p>

  <p class="p5">Ama yaşlıca münzevi yine dedi ki, &ldquo;Adil olandan ve kendi hakkımdan fazlasını almam, adaleti ve hakkımı manasızca şansa bırakmayacağım. Kâse bölünmeli."</p>

  <p class="p5">O zaman genç münzevi daha fazla muhalefet edemedi ve dedi ki, &ldquo;Eğer isteğin yine de buysa ve böylece alacaksan, öyleyse kâseyi kıralım.&rdquo;</p>

  <p class="p5">Ama yaşlıca münzevinin yüzü birden karardı ve bağırmaya başladı, &ldquo;Seni lanet olası korkak, savaşmayacaksın.&rdquo;</p>

  <p class="p5"><a id="a100"></a><span class="t15">&nbsp;</span></p>
</body>
</html>
