<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>KUTSANMIŞ ŞEHİR</title>
</head>

<body>
  <h3 class="h31"><a id="a122"></a>KUTSANMIŞ ŞEHİR</h3>

  <p class="p5">Gençliğimde bana herkesin kutsal metinlere göre yaşadığı bir şehirden bahsedilmişti.</p>

  <p class="p5">Ve dedim ki, “O şehri ve kutsallığı aramaya gideceğim." Ve orası uzaktı. Ve yolculuk için büyük hazırlık yaptım. Ve kırk gün sonra şehri gördüm ve kırk birinci günde de şehre adım attım.</p>

  <p class="p5">Ne göreyim! Tüm şehir sakinlerinin sadece bir gözü ve bir eli yok mu... Şaşkınlık içinde kendime dedim ki, “Böylesine kutsal bir şehrin insanları nasıl olur da sadece birer göz ve birer elli olurlar?”</p>

  <p class="p5">Sonra baktım ki, onlar da şaşkınlık içinde benim iki elimi ve iki gözümü inceliyor. Onlar kendi aralarında konuşurken onlara şöyle sordum: “Burası gerçekten de her bir insanın kutsal metinlere göre yaşadığı Kutsanmış Şehir midir?” Ve onlar da “Evet, burası o şehirdir, " dediler.</p>

  <p class="p5">“Ya öyleyse, " dedim, “Neler oldu ve sağ gözleriniz ile elleriniz nerede?”</p>

  <p class="p5">Ve tüm insanlar ilerlediler. Ve dediler ki, “Gel ve kendin gör.”</p>

  <p class="p5">Ve beni şehrin ortasındaki tapınağa götürdüler. Tapınağın içinde bir yığın halinde eller ve gözler gördüm. Hepsi çürümüştü. Ve dedim ki, “Heyhat! Size bu zalimliği hangi fatih etti?”</p>

  <p class="p5">Ve aralarında mırıldandılar. Ve yaşlılardan biri öne çıktı ve dedi ki, “Bu işi kendimiz yaptık. Tanrı bizi içimizdeki kötülüğe fatih kıldı." Beni büyük bir sunağa götürdü, insanlar da takip ettiler. Ve bana sunak ile üzerine kazınmış olan yazıtı gösterdi ve okudum:</p>

  <p class="p5">“Eğer sağ gözün sana kusur ederse, onu çıkar ve fırlatıp at; çünkü tüm bedeninin cehenneme atılmasındansa, bir parçanın yok olması yeğdir. Ve eğer sağ elin sana kusur ederse, onu kes ve fırlatıp at; çünkü tüm bedeninin cehenneme atılmasındansa, bir parçanın yok olması yeğdir.”</p>

  <p class="p5">O zaman anladım. Ve insanlara dönüp gözyaşları içinde sordum: “İçinizde iki eli veya iki gözü olan bir erkek veya bir kadın yok mudur?”</p>

  <p class="p5">Ve bana şöyle yanıt verdiler: “Hayır, bir tek bile. Kutsal metni okuyup emirlerini anlamak için çok genç olduklarından, aralarından bir tanesi bile kurtulmamıştır.”</p>

  <p class="p5">Tapınaktan çıktığımızda, hemen Kutsanmış Şehir’i terk ettim; çünkü çok genç değildim ve metni okuyabiliyordum.”&#160;</p>

  <p class="p5"><a id="a123"></a><span class="t15">&#160;</span></p>
</body>
</html>
