<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>BÜYÜK HASRET</title>
</head>

<body>
  <h3 class="h31"><a id="a138"></a>BÜYÜK HASRET</h3>

  <p class="p5">İşte burada ağabeyim dağ ve kız kardeşim deniz ile oturuyorum.</p>

  <p class="p5">Biz üçümüz yalnızlığımız içinde bir bütünüz, bizi birbirimize bağlayan sevgi derin, güçlü ve gariptir. Öyle, kız kardeşimin derinliğinden daha derin, ağabeyimin gücünden daha kuvvetli ve benim deliliğimin garabetinden daha gariptir.</p>

  <p class="p5">İlk gri şafağın bizi birbirimize görünür kılmasından beri sonsuz kere sonsuz zaman geçti ve çok dünyanın doğuşunu, tamamlanışını ve ölümünü görmemize rağmen, hâlâ hevesli ve genciz. Genç ve hevesliyiz, fakat hâlâ bir eşimiz, uğrayanımız yok, sürekli yarım sarılışlarla uyumamıza rağmen, huzurlu değiliz. Kontrol altındaki istekler ve yaşanmamış tutkularla nasıl huzur olsun... Kız kardeşimin yatağını ısıtmaya ateşten bir tanrı ne zaman gelir? Ağabeyimin ateşini hangi dişi sel söndürür? Ve kalbime hükmedecek kadın kimdir?</p>

  <p class="p5">Gecenin sessizliğinde kız kardeşim ateş tanrının bilinmeyen ismini sayıklıyor ve ağabeyim uzaklardan sakin ve mesafeli tanrıları çağırıyor. Ama ben uykumda kimi çağırıyorum onu bilmiyorum.</p>

  <p class="p5"><a id="a139"></a><span class="t15">&nbsp;</span></p>
</body>
</html>
