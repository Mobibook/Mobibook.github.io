<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>GECE İLE DİVANE</title>
</head>

<body>
  <h3 class="h31"><a id="a128"></a>GECE İLE DİVANE</h3>

  <p class="p5">&ldquo;Ben senin gibiyim, ey gece, karanlık ve çıplak; Gündüz düşlerimin üzerinden geçen alevler içindeki yoldan yürüyorum ve ne zaman ayağım toprağa değse, devasa bir meşe ağacı büyüyüveriyor."</p>

  <p class="p5">&ldquo;Hayır, sen benim gibi değilsin ey kaçık, çünkü kumda ne kadar büyük bir ayak izi bıraktığını görmek için hâlâ arkana bakman gerekiyor.&rdquo;</p>

  <p class="p5">&ldquo;Senin gibiyim ey gece, sessiz ve derin; yalnızlığımın tam kalbinde bir Tanrıça lohusa yatağında yatar ve doğmakta olanın içinde Cennet ile Cehennem birbirine değer."</p>

  <p class="p5">&ldquo;Hayır, benim gibi değilsin ey kaçık, çünkü hâlâ acıyla titremektesin ve cehennemin şarkısı seni dehşete düşürür.&rdquo;</p>

  <p class="p5">&ldquo;Senin gibiyim Ey gece, vahşi ve korkunç; çünkü kulaklarım fethedilmiş halkların çığlıkları ve unutulan ülkelere çekilen ahlarla dolu.&rdquo;</p>

  <p class="p5">&ldquo;Hayır benim gibi değilsin, ey kaçık, çünkü hâlâ zararsız benliğini kendine yoldaş ediyorsun ve kendi canavar benliğinle arkadaş olamıyorsun."</p>

  <p class="p5">&ldquo;Senin gibiyim ey gece, zalim ve berbat; göğsüm denizde yanan gemilerle aydınlanır ve dudaklarım katledilen savaşçıların kanıyla ıslak.&rdquo;</p>

  <p class="p5">&ldquo;Hayır benim gibi değilsin, ey kaçık, çünkü hâlâ bir kardeş ruha özlemin var ve kendine söz geçiremiyorsun."</p>

  <p class="p5">&ldquo;Senin gibiyim Ey gece, neşeli ve mutlu, çünkü gölgemde yaşayan er kişi taze şarapla sarhoş ve dişi neşeyle günah işleyerek beni izler.&rdquo;</p>

  <p class="p5">&ldquo;Hayır benim gibi değilsin, ey kaçık, çünkü ruhun yedi kat duvakla sarılıdır ve yüreğini açamazsın.&rdquo;</p>

  <p class="p5">&ldquo;Senin gibiyim ey gece, sabırlı ve tutkulu; çünkü göğsümde bin ölü âşık, çürümüş öpücüklerin kefenlerinde yatmaktadır.&rdquo;</p>

  <p class="p5">&ldquo;Ya kaçık, bana benziyorsun öyle mi? Bana benziyor musun? Küheylana biner gibi bir fırtınaya binebilir ve şimşeği kılıç misali tutabilir misin?&rdquo;</p>

  <p class="p5">&ldquo;Senin gibi ey gece, senin gibi yüce ve ulu; tahtım, düşmüş Tanrı yığınlarının üzerinde yükseliyor; günler, eteğimi öpmek için önümden geçerler ama asla yüzüme bakamazlar."</p>

  <p class="p5">&ldquo;Bana benziyor musun, en kara kalbimin çocuğu? Hiç dizginlenmemiş düşüncelerimi besliyor ve engin dilimi mi konuşuyorsun?&rdquo;</p>

  <p class="p5">&ldquo;Evet biz ikiz kardeşleriz, ey gece; çünkü sen gökyüzünü açık edersin ve ben de ruhumu."</p>

  <p class="p5"><a id="a129"></a><span class="t15">&nbsp;</span></p>
</body>
</html>
