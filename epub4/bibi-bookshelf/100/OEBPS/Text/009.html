<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>KÂFÎR HALÎL</title>
</head>

<body>
  <h3 class="h31"><a id="a12"></a>KÂFÎR HALÎL</h3>

  <h3 class="h31"><a id="ncx82"></a><a id="a14"></a><a id="a13"></a>1.</h3>

  <p class="p5">Şeyh Abbas’a Kuzey Lübnan’da ıssız bir köyün insanları o köyün prensi <span class="t17">olarak bakıyorlardı. Onun konağı fakir köylülerin kulübelerinin arasında hastalıklı cücelerin ortasında sağlıklı bir dev gibi duruyordu. Onlar yoksulluğun varlığını sürdürürken o lüks içinde yaşıyordu. Köylüler ona itaat</span> ederler ve o onlarla konuşurken kendisine saygıyla eğilirlerdi. Sanki aklın gücü onu kendi resmi çevirmeni ve sözcüsü olarak görevlendirmişti. Onun öfkesi köylüleri titretir ve kuvvetli bir rüzgârda savrulan sonbahar yaprakları gibi sağa sola kaçışırlardı. Birine tokat atacağında o kişinin yüzünü kaçırması ya da kıpırdaması ya da o tokadı neden yediğini anlamaya çalışması o kişinin dalaleti olurdu. Birine gülümsese o kişi köylüler tarafından en şanslı kişi olarak onurlandırılırdı. İnsanların Şeyh Abbas’tan korkmaları ya da ona boyun eğmeleri güçsüzlüklerinden değildi; ancak fakirlikleri ve ona olan ihtiyaçları bu sürekli aşağılanma durumunu gerektiriyordu. Hatta oturdukları kulübelerle işledikleri topraklar bile Şeyh Abbas’ın atalarından miras kalan yerleriydi.</p>

  <p class="p5">Toprağın sürülmesi, tohumların ekilmesi ve buğdayın toplanması Şeyh Abbas’ın gözetiminde yapılırdı ve o da bu uğraşa karşılık hasattan onları açlıktan düşen kurbanlar olmaktan kıl payı kurtaracak küçük bir miktar verirdi.</p>

  <p class="p5"><span class="t17">Birçoğunun hasattan önce ekmeğe ihtiyaçları olurdu ve gözyaşları içinde</span> Şeyh’e gelip birkaç kuruş ya da bir ölçek buğday avans isterlerdi. Şeyh memnuniyetle istediklerini verirdi çünkü bilirdi ki buna karşılık onlar hasat zamanı borçlarını ödemek için iki kat daha fazla çalışacaklardı. Böylece bu insanlar tüm yaşamları boyu borçlu kaldılar, çocuklarına borç mirası bıraktılar ve öfkesinden korktukları ve arkadaşlığını ve iyi niyetini kazanmak için boşuna uğraştıkları efendilerine boyun eğdiler.</p>

  <h3 class="h31"><a id="ncx86"></a><a id="a15"></a>&nbsp;</h3>
</body>
</html>
