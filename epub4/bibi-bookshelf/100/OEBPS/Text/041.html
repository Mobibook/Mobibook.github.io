<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>HAZ ÜZERİNE</title>
</head>

<body>
  <h3 class="h31"><a id="a74"></a>HAZ ÜZERİNE</h3>

  <p class="p5">Sonra şehri yılda bir kez ziyaret eden münzevi öne çıktı ve dedi ki, "Bize Haz&rsquo;dan bahset"</p>

  <p class="p5">Ve o dedi ki:</p>

  <p class="p3">Haz bir özgürlük şarkısıdır,<br />
  Ama özgürlüğün kendisi değildir.<br />
  Arzularınızın çiçeklenmesidir, ama meyvesi değildir.<br />
  Yüksekliğe seslenen derinliktir<br />
  Ama ne derin ne de yüksek olandır.<br />
  O kafesten kanatlanandır,<br />
  Ama boşlukla kuşatılan değildir.</p>

  <p class="p5">Evet aslında haz bir özgürlük şarkısıdır.</p>

  <p class="p5">Ve ben o şarkıyı tüm kalbinizle söylemenizi yeğlerim, şarkıyı söylerken yüreğinizi kaybetmenizi değil.</p>

  <p class="p5">Gençlerinizden bazıları hazzı her şeymiş gibi arar ve yargılanıp azarlanırlar.</p>

  <p class="p5">Ben onları ne yargılar ne azarlarım.</p>

  <p class="p5">Bırakırım arasınlar.</p>

  <p class="p5">Çünkü onlar yalnızca hazzı bulmayacaklar;</p>

  <p class="p5">Onun yedi kız kardeşi var, en küçüğü hazdan daha güzel.</p>

  <p class="p5">Siz toprağı bitkinin kökleri için kazarken hazine bulan adamı duymadınız mı?</p>

  <p class="p5">Yaşı geçkin olanlarınızın birçoğu gençlikte yaşadıkları hazzı sarhoşken işlenmiş yanlışlar olarak pişmanlıkla hatırlar.</p>

  <p class="p5">Ama pişmanlık zihnin bulanıklaşmasıdır, cezalandırılması değil.</p>

  <p class="p5">Onlar yaşadıkları hazzı yaz sonu hasatı misali şükranla hatırlamalıdır.</p>

  <p class="p5">Ama pişmanlık onları rahatlatacaksa bırakın rahatlasınlar.</p>

  <p class="p5">Aranızda ne hazzı arayacak kadar genç, ne hatırlayacak kadar olgun olmayanlar var.</p>

  <p class="p5">Onlar hazzı ararken ve hatırlarken ruhun isteklerini ihmal etmek ya da ona karşı gelmek korkusuyla hazdan kaçınırlar.</p>

  <p class="p5">Ancak bunları da hazlar yönlendirir.</p>

  <p class="p5">Ve böylece onlar da hazineyi bulur, toprağı kökleri bulmak için titreyen ellerle kazsalar da.</p>

  <p class="p5">Ama söyleyin bana onlar kim ki ruhu gücendirsinler?</p>

  <p class="p5">Bülbül gecenin sessizliğini ya da ateşböceği yıldızları küstürebilir mi?</p>

  <p class="p5">Ve sizin ateşiniz ya da dumanınız rüzgâra yük olur mu?</p>

  <p class="p5">Sanıyor musunuz ki ruh bir değnekle karıştırabileceğiniz sakin bir su birikintisidir?</p>

  <p class="p5">Çoğunlukla hazdan kaçınırken benliğinizin girintilerine arzuları saklarsınız.</p>

  <p class="p5">Kim bilir belki bugün atlanılan yarını bekliyordur?</p>

  <p class="p5">Bedeniniz bile kalıtımının ve haklı gereksinimlerinin farkındadır ve kandırılamaz.</p>

  <p class="p3">Ve bedeniniz ruhunuzun çalgısıdır.<br />
  Ondan güzel ezgiler ya da anlamsız sesler çıkartmak sizin elinizdedir.</p>

  <p class="p5">Şimdi yüreğinize sorun, "Hazda güzel olanı olmayandan nasıl ayırt edebiliriz" diye.</p>

  <p class="p3">Tarlalarınıza ve bahçelerinize gidin.<br />
  Öğreneceksiniz ki arının hazzı çiçeğin balını toplamaktır,<br />
  Çiçeğin hazzı ise balını arıya sunmasıdır.<br />
  Çünkü arı için çiçek yaşamın kaynağıdır.<br />
  Çiçek için arı ise sevginin ulağıdır.</p>

  <p class="p5">Hem arıya hem de çiçeğe vermek ve almanın hazzı bir gereksinim ve coşkudur.</p>

  <p class="p5">Ey Orphalese halkı hazzı arılar ve çiçekler gibi yaşayın.</p>

  <p class="p5"><a id="a75"></a><span class="t15">&nbsp;</span></p>
</body>
</html>
