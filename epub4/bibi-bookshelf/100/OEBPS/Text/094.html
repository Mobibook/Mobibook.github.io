<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>SENİN LÜBNAN’IN BAŞKA BENİMKİ BAŞKA</title>
</head>

<body>
  <h3 class="h31"><a id="a170"></a>SENİN LÜBNAN’IN BAŞKA BENİMKİ BAŞKA</h3>

  <p class="p5">Senin bir Lübnan’ın var ve bu bir çıkmaz yol gibi. Benim bir Lübnan’ım var ve bu bir güzellik.</p>

  <p class="p5">Senin Lübnan’ın batıdan ve doğudan gelenlerin bir arenası gibi. Benim Lübnan’ımda ise çobanlar koyunlarını sabahın ilk ışıkları ile yeşilliklere doğru güderken kuş sürüleri kanat çırpar ve çiftçiler tarlalarından ve üzüm bağlarından dönerken de giderler.</p>

  <p class="p5">Senin Lübnan’ın ve içindekiler başka, benim Lübnan’ım ve içindeki halk başka.</p>

  <p class="p5">Seninkilerin ruhları Batı hastanelerinde doğmuş. Dümensiz ya da hiddetli bir denizde giden gemiler gibiler. Kendi aralarında kuvvetliler ve düzgün konuşuyorlar, ama Avrupalılar arasında zayıf ve sessizler. Cesurlar, kurtarıcılar ve de devrimciler. Ama sadece kendi bölgelerinde böyleler. Ama Avrupalılar tarafından hep geriye itilen korkaklar.</p>

  <p class="p5">Eski ve acımasız düşmanlarından kurtulduklarında kurbağalar gibi sesler çıkarıp böbürlenirler, ama gerçek şu ki o acımasız düşman onların ruhlarında saklanır. Bir zamanların paslı zincirlerinin yerini parlak olanlar alınca, kendilerini özgür zanneden esirlerdir onlar. Bunlar, senin Lübnan’ının çocukları. Onların arasında Lübnan’daki yüksek kaymalıkların kuvvetini, sularının saflığını ya da havasının temizliğini temsil edecek birileri var mı? Onların arasından kim, “Öldüğüm zaman ülkemi, doğduğum zamankinden daha iyi durumda bırakacağım,” demeye tenezzül edebilir? Kim, “Hayatım Lübnan’ın damarlarında akan bir damla kandı, gözlerinden akan gözyaşıydı ya da dudaklarındaki bir gülümsemeydi,” demeye cesaret edebilir? Bunlar senin Lübnan'ının çocukları. Senin fikrine göre onlar harika. Ama benim fikrime göre silikler.</p>

  <p class="p5">Sana benim Lübnan’ımın çocuklarını anlatayım.</p>

  <p class="p5">Onlar, verimsiz bir tarlayı bahçeyle ve koruluğa çeviren çiftçilerdir.</p>

  <p class="p5">Onlar, senin sofranda et ve kıyafetinde yün olsun diye sürülerini vadilerde otlatan çobanlardır.</p>

  <p class="p5">Onlar, üzümleri ezip kaynatarak şarap yapan üreticilerdir. Onlar, çocuklarına bakan babalar ve yünü eğirerek iplik haline getiren annelerdir.</p>

  <p class="p5">Onlar, buğdaydan toplayan kocalar ve onları demet haline getiren eşleridir.</p>

  <p class="p5">Onlar inşaatçı, çömlekçi, dokumacı ve tekerlek yapımcısıdır.</p>

  <p class="p5">Onlar, ruhlarını yeni şekillere yerleştirebilen şairlerdir.</p>

  <p class="p5">Onlar, yüreklerindeki cesaret ve kollamadaki kuvvetten başka hiç bir şeyleri olmadan göç eden, ama ellerinde servetleri ve başlarının üzerlerinde zafer çelenkleri ile dönenlerdir.</p>

  <p class="p5">Onlar, nereye giderlerse gitsinler başarılı, nereye yerleşirlerse yerleşsinler sevilen ve saygı görenlerdir.</p>

  <p class="p5">Onlar, barakalarda doğan, ama bilgi saraylarında ölenlerdir. Lübnan’ın çocukları bunlardır. Onlar, rüzgârın söndüremeyeceği lamba ve yallar boyu tertemiz kalacak tuz gibidirler.</p>

  <p class="p5">Onlar sürekli olarak mükemmelliğe, güzelliğe ve de gerçeğe doğru ilerleyenlerdir.</p>

  <p class="p5">Yüz yıl sonra senin Lübnan’ından geriye ne kalacak? Söyle bana! Böbürlenmeyi, yalan söylemeyi ve aptallığı kabul ediyor musun? Yılların bu düzenbazlıktan, dalavereleri ve riyakârlığı hafızasından silebileceğini mi sanıyorsun? Sence atmosfer ölülerin gölgelerini ve mezarlığın pis kokusunu ceplerinde saklar mı?</p>

  <p class="p5">Yaşamın bir elbise için yamalı kumaşı kabul edeceğine inanıyor musun? Doğrusu şu ki, Lübnan tepelerindeki bir zeytin ağacı, senin eylemlerinden ve işlerinden daha uzun yaşar; Lübnan’ın kuytu köşelerinde öküzlerin çektiği ahşap pulluk ise senin hayallerinden ve isteklerinden daha asildir.</p>

  <p class="p5">Hâlâ vicdanınız varken beni dinleyin. Lübnan vadilerinde ot toplayan genç kızların şarkıları, sizin aranızdaki en geveze kişinin bile anlattıklarından daha uzun etki gösterir. Sizler hiç bir şey elde etmiyorsunuz. Bir şeyler kazanmadığınızı bilseydiniz, sizler için üzülürdüm. Ama farkında değilsiniz.</p>

  <p class="p5">Sizin Lübnan’ınız başka, benimki başka.</p>

  <p class="p5"><a id="a171"></a><span class="t15">&#160;</span></p>
</body>
</html>
