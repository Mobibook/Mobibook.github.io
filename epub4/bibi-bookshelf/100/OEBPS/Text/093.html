<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>SİZE İNANIYORUM</title>
</head>

<body>
  <h3 class="h31"><a id="a168"></a>SİZE İNANIYORUM</h3>

  <p class="p0">(<span class="t16">Lübnan Kökenli Amerikalılara ithaf edilmiştir.</span>)</p>

  <p class="p5">Size inanıyorum ve kaderinize de inanıyorum.</p>

  <p class="p5">Sizin, bu yeni medeniyete katkılarınız olacağına inanıyorum. Amerika’da bulunmaktan dolayı şükranlarınızın bir belirtisi olarak, atalarınızdan miras kalan eski bir rüyaya, bir şarkıyı ya da bir kehaneti gururla hediye edeceğinize inanıyorum. Bu ülkenin kurucularına, “İşte buradayım, gencim, kökleri Lübnan tepelerinden koparılmış genç bir ağacım. Ama burada da derin kökler saldım ve verimli olacağım,” diyebileceğinize inanıyorum.</p>

  <p class="p5">Ve mübarek insan Abraham Lincoln’e, “Siz konuşurken dudaklarınıza Nasıralı İsa dokunuyor ve yazı yazarken de elinizi yönlendiriyor. Ve ben de dediklerinizi ve yazdıklarınızı sürdüreceğim,” diyebileceğinize inanıyorum.</p>

  <p class="p5">Emerson, Whitman ve James’e, “Damarlarımda şairlerin ve eski bilge atalarımın kanı akıyor. Yanınıza gelip bir şeyler almak istiyorum, ama boş elle gelemem,” diyeceğinize inanıyorum.</p>

  <p class="p5">Babalarınız bu topraklara zengin olmak için geldi, ama ben burada doğan sizlerin zekânızla ve iş gücünüzle zengin olacağınıza inanıyorum.</p>

  <p class="p5">İçinizde iyi vatandaş olma özelliğiniz olduğuna inanıyorum. Peki iyi vatandaş nasıl olunur?</p>

  <p class="p5">*</p>

  <p class="p5">Kendi haklarını öne sürmeden önce başkalarının da hakları olduğunu kabul etmek, ama hep kendinin de farkında olmaktır.</p>

  <p class="p5">*</p>

  <p class="p5">Hem dilde hem de eylemde özgür olmaktır, ama aynı zamanda da kendi özgürlüğünün başkalarının özgürlüğüne bağlı olduğunu da bilmektir.</p>

  <p class="p5">*</p>

  <p class="p5">Kendi çabalarında güzeli ve yararlıyı yaratmaktır ve diğerlerinin sevgi ve inançla yarattıklarını takdir etmektir.</p>

  <p class="p5">*</p>

  <p class="p5">Çalışarak, sadece emek ile üretmektir ve sen bu boyuttan göçtüğünde çocuklarının devlete muhtaç kalmaması için ürettiğinden daha azını harcamaktır.</p>

  <p class="p5">*</p>

  <p class="p5">New York, Washington, Chicago ve San Francisco’daki gökdelenlerin önüne geçip tüm kalbinizle, “Ben Şam ve Babil’i, Su Şehri’ni, Sidon ve Antakya’yı kuran halkın torunuyum. Şu anda da tüm kalbimle burasını kurmak için sizinleyim,” demektir.</p>

  <p class="p5">Amerikalı olmaktan gurur duymalısınız, ama aynı zamanda anne ve babalarınızın Tanrı’nın merhametli elleri ile koruduğu ve habercilerini yetiştirdiği topraklardan gelmesi ile de gurur duymalısınız.</p>

  <p class="p5">Suriye asıllı genç Amerikalılar, SİZE İNANIYORUM.</p>

  <p class="p5"><a id="a169"></a><span class="t15">&#160;</span></p>
</body>
</html>
