<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>SUÇ VE CEZA ÜZERİNE</title>
</head>

<body>
  <h3 class="h31"><a id="a50"></a>SUÇ VE CEZA ÜZERİNE</h3>

  <p class="p5">Ve sonra şehrin hâkimlerinden biri öne çıktı ve dedi ki,</p>

  <p class="p5">"Bize suç ve cezadan söz et."</p>

  <p class="p5">Ve o dedi ki:</p>

  <p class="p5">Ruhunuz rüzgârda başıboş dolaşırken, siz, yalnız ve korumasız,</p>

  <p class="p5">Başkalarına ve dolayısıyla kendinize karşı hata işlersiniz.</p>

  <p class="p5">Ve işlediğiniz bu hata için, mübarek kişilerin kapısını çalıp orada bir süre önemsenmeden beklemeniz gerekir.</p>

  <p class="p5">Tanrısal benliğiniz bir okyanus gibi;</p>

  <p class="p5">Sonsuza dek bozulmadan kalır.</p>

  <p class="p5">Ve tıpkı yüksek semalar gibi sadece kanadı olanları yüceltir Tanrısal benliğiniz hatta bir güneşe bile benzetilebilir;</p>

  <p class="p5">O güneş ki ne köstebeğin yollarını bilir, ne de yılanın deliğini arar.</p>

  <p class="p5">Tanrısal benliğiniz içinizde yalnız yaşamaz.</p>

  <p class="p5">Varlığınızın büyük bir kısmı insanlaşmışsa da çoğu daha insan değil,</p>

  <p class="p5">Uyurgezer, sisin içinde kendi uyanışını arayan şekilsiz bir cücedir.</p>

  <p class="p5">Şimdi içinizdeki insandan söz edecek olursam,</p>

  <p class="p5">Suçu ve o suçun cezasını bilen ne tanrısal benliğiniz, ne de sisler içindeki o cücedir, içinizdeki o insandır.</p>

  <p class="p5">Çok kereler sizin hata işleyen biri için sizden biri değilmiş gibi konuştuğunuzu duydum,</p>

  <p class="p5">Bir yabancıymış, dünyanıza izinsiz giren biriymiş gibi.</p>

  <p class="p5">Ben diyorum ki içinizdeki kutsal ve doğru olan her birinizin içindeki en yüceden daha yüce olamaz.</p>

  <p class="p5">Ve içinizdeki en kötü ve zayıf olan da yine içinizdeki en alçaktan daha aşağı inemez.</p>

  <p class="p5">Ve nasıl ağaçtan habersiz tek bir yaprak bile gizlice sararmazsa,</p>

  <p class="p5">Hata işleyen de içinizdeki gizli istekten habersiz hata işleyemez.</p>

  <p class="p5">Bir geçit töreni gibi tanrısal benliğinize doğru birlikte ilerlersiniz.</p>

  <p class="p5">Sizler bu geçitte hem yol hem yolcusunuz.</p>

  <p class="p5">Aranızdan biri tökezleyip düşerse, arkadan gelenler için düşmüş demektir,</p>

  <p class="p5">Ayağına takılan taş arkadakilere bir uyarıdır.</p>

  <p class="p5">Evet, aynı şekilde önünde hızlı ve emin adımlarla gidenler için de düşmüş demektir; çünkü onlar ayaklarına takılan taşı kenara kaldırmamışlardır.</p>

  <p class="p5">Bu söz yüreğinize ağır gelebilir ama şunu da söyleyeceğim;</p>

  <p class="p5">Öldürülen kendi ölümünden sorumsuz değildir.</p>

  <p class="p5">Ve soyulan soyguna uğramaktan dolayı suçsuz değildir.</p>

  <p class="p5">Erdemli kişiler kötülerin icraatlarından dolayı masum sayılmaz</p>

  <p class="p5">Zalimlerin yaptıkları kötülüklerden dolayı da ak elliler temiz değildir.</p>

  <p class="p5">Evet, suçu işleyen kimse çoğu kez yaraladığının kurbanıdır.</p>

  <p class="p5">Ve çoğu kez hüküm giyen suçsuz ve günahsızların yük taşıyıcısıdır.</p>

  <p class="p5">Haklıyı haksızdan, iyiyi kötüden ayıramazsınız.</p>

  <p class="p5">Nasıl ki siyah ve beyaz iplikler birlikte dokunuyorsa, onlar da güneşin yüzüne karşı yan yana dururlar.</p>

  <p class="p5">Ve siyah iplik kopunca, dokumacı tüm kumaşa baktığı gibi tezgâhına da bakar.</p>

  <p class="p5">Eğer içinizden biri sadakatsiz eşini yargıya getirirse,</p>

  <p class="p5">O kadının eşinin kalbi de teraziye konsun ve ruhu ölçeklerle ölçülsün.</p>

  <p class="p5">Suçluyu ayıplayan, suça neden olanın ruhuna baksın,</p>

  <p class="p5">Eğer içinizden biri erdemlilik adına cezalandırmak için kötü ağaca balta vurmaya kalkarsa, önce köklerine bir baksın.</p>

  <p class="p5">Ve o gerçekte iyi ve kötü ağacın, bereketli ile bereketsiz olanın köklerini toprağın huzurlu koynunda birbirine sarılmış olarak bulacaktır.</p>

  <p class="p5">Ve siz adil olması gereken yargıçlar,</p>

  <p class="p5">Görüntüde adil ama ruhunda hırsız olan birine ne hüküm verirdiniz?</p>

  <p class="p5">Gövdesi ile katil, ruhu ile kurban olan biri için ne ceza düşünürdünüz?</p>

  <p class="p5">Olayda hain ve saldırgan davranmış birini, aynı zamanda mağdur edilmiş ve öfkelendirilmiş birini nasıl sorguya çekersiniz?</p>

  <p class="p5">Pişmanlığı hatalarından daha büyük olanları nasıl cezalandırırsınız?</p>

  <p class="p5">Pişman olmak sizin seve seve hizmet ettiğiniz o kanunun yönettiği adaletin kendisi değil mi?</p>

  <p class="p5">Ancak sizler pişmanlığı ne masumlara tattırabilirsiniz, ne de suçluların kalbinden çekip çıkarabilirsiniz.</p>

  <p class="p5">Pişmanlık geceleri davetsiz bir şekilde gelir, insanlar uykularından uyanıp kendilerine baksınlar diye.</p>

  <p class="p5">Ve siz adaleti anlayanlar, yaptıklarınıza aydınlıkta bakmazsanız onları nasıl anlarsınız?</p>

  <p class="p5">Ayakta kalmış olanla düşmüş olanın, cüce benliğinin gecesi ile tanrısal benliğinin gündüzü arasındaki alacakaranlıkta bekleyenle aynı kişi olduğunu ve tapınağın köşe taşının temelindeki en alt taştan daha yüksek olmadığını ancak o zaman anlarsınız.</p>

  <p class="p5"><a id="a51"></a><span class="t15">&#160;</span></p>
</body>
</html>
