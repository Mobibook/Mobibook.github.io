<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>İYİLİK VE KÖTÜLÜK ÜZERÎNE</title>
</head>

<body>
  <h3 class="h31"><a id="a70"></a>İYİLİK VE KÖTÜLÜK ÜZERÎNE</h3>

  <p class="p5">Şehrin yaşlılarından biri konuştu, "Bize iyilik ve kötülükten bahset"</p>

  <p class="p5">Ve o dedi ki:</p>

  <p class="p5">İçinizdeki iyilikten söz edebilirim ama kötülükten söz edemem.</p>

  <p class="p5">Çünkü kötülük kendi açlık ve susuzluğu yüzünden azap çeken iyilik değil midir?</p>

  <p class="p5">Aslında iyilik açken karanlık mağaralarda bile yiyecek arar ve susadığında bulanık durgun sulardan bile içer.</p>

  <p class="p5">Kendinizle bir olduğunuzda iyisinizdir.</p>

  <p class="p5">Ancak kendinizle bir olmadığınızda kötü değilsiniz.</p>

  <p class="p5">Çünkü parçalanmış bir aile hırsızların ini değildir, o sadece parçalanmış bir ailedir.</p>

  <p class="p5">Ve dümensiz bir gemi tehlikelerle dolu adacıklar arasında başıboş dolaşabilir ama dibe batmaz.</p>

  <p class="p5">Siz kendinizden bir şeyler vermeye çabaladığınızda iyisiniz.</p>

  <p class="p5">Bununla birlikte kendiniz için bir şeyler elde etmeye çalıştığınızda kötü değilsiniz.</p>

  <p class="p5">Çünkü bir kazanç için çabaladığınızda toprağa tutunan ve onun göğsünden beslenen bir kök gibisiniz.</p>

  <p class="p5">Tabii ki meyve köke "Benim gibi olgun, dolgun ve her daim bereketli ol" diyemez.</p>

  <p class="p5">Çünkü vermek meyve için bir gerekliliktir nasıl ki almak da kök için bir gereklilikse.</p>

  <p class="p5">Siz konuşmalarınızda tamamen ayıkken iyisiniz.</p>

  <p class="p5">Ancak diliniz anlamsız şeyler söylerken uyuyorsanız kötü değilsiniz.</p>

  <p class="p5">Ve hatta diliniz sürçerek yaptığınız bir konuşma güçsüz bir dili güçlü kılabilir.</p>

  <p class="p5">Cesur ve sağlam adımlarla amacınıza doğru ilerlediğinizde iyisiniz.</p>

  <p class="p5">Ancak oraya aksayarak ilerlediğinizde kötü değilsiniz.</p>

  <p class="p5">Ayağı aksayanlar bile geriye doğru gitmez.</p>

  <p class="p5">Ancak güçlü ve hızlı olanlar bunu incelik zannedip aksakların önünde topallamayın.</p>

  <p class="p5">Siz sayısız konuda iyisiniz ve iyi olmadığınızda kötü değilsiniz,</p>

  <p class="p5">Sadece oyalanıyor ve tembellik ediyorsunuz.</p>

  <p class="p5">Ne yazık ki geyikler kaplumbağalara çevikliği öğretemiyor, iyiliğiniz üstün benliğinize duyduğunuz özlemde saklıdır ve o özlem hepinizin içinde vardır.</p>

  <p class="p5">Ancak bazılarınızın içinde bu özlem çağlayarak denize akan bir sel gibidir, yamaçların gizemlerini ve ormanların ezgilerini de beraberinde götüren.</p>

  <p class="p5">Ve diğerlerinde bu özlem kıyıya varmadan dönemeçlerle ve kavislerle yolunu kaybeden durgun bir ırmağa benzer.</p>

  <p class="p5">Ama özlemi büyük olanın küçük olana "Neden yavaş ve aksaksın" diye sormasına izin vermeyin.</p>

  <p class="p5">Çünkü gerçekten iyi olan biri ne çıplak birine "Giysin nerde" diye sorar ne de evsize "evine ne oldu" diye sorar.</p>

  <p class="p5"><a id="a71"></a><span class="t15">&nbsp;</span></p>
</body>
</html>
