<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>ELVEDA</title>
</head>

<body>
  <h3 class="h31"><a id="a82"></a>ELVEDA</h3>

  <p class="p5">Ve gece oldu.</p>

  <p class="p5">Ermiş Almitra dedi ki, "Bugün, bu yer ve senin konuşan ruhun kutlu olsun."</p>

  <p class="p5">Ve o dedi ki, "Konuşan ben miydim? Dinleyen de ben değil miydim?&rdquo;</p>

  <p class="p5">Ve mabedin basamaklarından aşağıya indi, diğer insanlar da peşinden geldi.</p>

  <p class="p5">Gemisine vardı ve güvertede dikildi, insanlara dönüp, yüksek sesle dedi ki:</p>

  <p class="p5">Ey Orphalese halkı, rüzgâr sizden ayrılmamı buyuruyor.</p>

  <p class="p5">Rüzgâr kadar acelem yok ancak gitmem gerekiyor.</p>

  <p class="p5">Biz gezginler, daima daha tenha bir yol ararken bir günü bitirdiğimiz yerde diğer güne başlamayız; hiçbir gündoğumu bizi günbatımının bıraktığı yerde bulamaz.</p>

  <p class="p5">Yeryüzü uyurken dahi biz seyahat ederiz. Biz dayanıklı bitkinin tohumlarıyız ve olgun ve dolgun olduğumuzda rüzgâr bizi alır ve savurur.</p>

  <p class="p5">Aranızda kısa zaman geçirdim ve sizinle yaptığım konuşmalar daha da kısaydı.</p>

  <p class="p5">Sesim kulaklarınızdan silinecek ve sevgim anılarınızda kaybolacak olursa tekrar geleceğim.</p>

  <p class="p5">Ve daha zengin bir yürek ve ruhuma daha çok sözcükler fısıldayan dudaklarımla konuşacağım.</p>

  <p class="p5">Evet, gelgit zamanı geri döneceğim.</p>

  <p class="p5">Ölüm beni gizlese de, ulu sessizlik beni sarıp sarmaksa da ben yine anlayışınızı arayacağım.</p>

  <p class="p5">Ve boşuna aramayacağım.</p>

  <p class="p5">Eğer söylediklerim gerçekse bu gerçek daha berrak bir seste ve düşüncelerinize daha yakın sözcüklerde ortaya çıkacaktır.</p>

  <p class="p5">Rüzgârla gidiyorum Orphalese halkı ama boşluğa düşmüyorum.</p>

  <p class="p5">Ve eğer bugün sizin gereksinimlerinizin ve benim sevgimin karşılığı değilse, o zaman bırakın bir diğer gün için sözüm olsun. O halde bilin ki o ulu sessizlikten geri döneceğim.</p>

  <p class="p5">Şafak vakti kaybolan sis, tarlalarınızda çiy taneleri bırakarak göğe yükselir, bulut olur ve yağmur olarak yere düşer.</p>

  <p class="p5">Ve ben sisten farklı değildim.</p>

  <p class="p5">Gecenin sessizliğinde sokaklarınızda yürüdüm, ruhum evlerinize girdi.</p>

  <p class="p5">Kalp atışlarınız kalbimde, soluğunuz yüzümdeydi, hepinizi tanıyordum.</p>

  <p class="p5">Sevinçlerinizi, acılarınızı öğrendim ve uykuda rüyalarınız benim rüyalarım oldu.</p>

  <p class="p5">Çoğunlukla dağların arasındaki göl gibi aranızdaydım.</p>

  <p class="p5">İçinizdeki zirvelere ve meyilli yamaçlarınıza ayna tuttum ve hatta düşüncelerinizden ve tutkularınızdan geçen sürülere de.</p>

  <p class="p5">Sessizliğime çocuklarınızın kahkahaları akarsuların, gençlerinizin arzuları ırmakların sesi gibi geldi.</p>

  <p class="p5">Ve derinliklerime ulaştıklarında busular ve ırmakların şarkıları susmadı.</p>

  <p class="p5">Hatta kahkahalardan daha tatlı, arzulardan daha büyüktü o sesler.</p>

  <p class="p5">İçinizdekiler sınırsızdı.</p>

  <p class="p5">Engin insanın içinde siz sadece hücre ve adalesiniz.</p>

  <p class="p5">Onun ezgilerindeki sesiniz sadece bir sessiz çarpıntı.</p>

  <p class="p5">Siz o engin insanın içinde enginsiniz.</p>

  <p class="p5">Ona hayranlıkla bakarken size baktım ve sizi sevdim.</p>

  <p class="p5">Aşk bu engin kürenin içinde hangi mesafelere ulaşamaz? Hangi görüşler, hangi beklentiler, hangi varsayımlar bu uçuşun ötesine yükselebilir?</p>

  <p class="p5">Elma çiçekleriyle kaplı dev bir meşe ağacı gibidir içinizdeki engin insan.</p>

  <p class="p5">Aklı sizi toprağa bağlar, kokusu göğe çıkarır ve onun dayanıklılığı sizi ölümsüz kılar.</p>

  <p class="p5">Size dendi ki bir zincir gibi en zayıf halkanız kadar zayıfsınız.</p>

  <p class="p5">Bu gerçeğin yarısıdır. Aynı zamanda en güçlü halka kadar güçlüsünüz.</p>

  <p class="p5">Sizi yaptığınız en basit işle değerlendirmek, okyanusun gücünü köpüklerinin kırılganlığı ile ölçmek demektir.</p>

  <p class="p5">Sizi başarısızlıklarınızla yargılamak, tutarsızlıklarından dolayı mevsimleri suçlamaktır.</p>

  <p class="p5">Evet sizler okyanus gibisiniz.</p>

  <p class="p5">Karaya oturmuş gemiler kıyılarınızda gelgiti beklese de siz yine de tıpkı bir okyanus gibi gelgiti hızlandıramazsınız.</p>

  <p class="p5">Ve siz aynı zamanda mevsimlere benzersiniz,</p>

  <p class="p5">Kışın, baharınızı yadsısanız da,</p>

  <p class="p5">İçinizdeki bahar rehavet içinde size gülümser ve size kırılmaz.</p>

  <p class="p5">Bunları birbirinize "Bizi övdü, içimizdeki iyiliği gördü" demeniz için söylediğimi düşünmeyin.</p>

  <p class="p5">Ben sadece sizin düşüncelerinizi sözcüklere döküyorum.</p>

  <p class="p5">Sözlü bilgi sözsüz bilginin gölgesinden başka nedir ki?</p>

  <p class="p5">Sizin düşünceleriniz ve benim sözlerim,</p>

  <p class="p5">Dünlerimizin; dünyanın kendini ve bizleri tanımadığı o eski günlerin ve dünyanın kargaşayla dövüldüğü gecelerin</p>

  <p class="p5">Kayıtlarını tutan mühürlenmiş bir hafızanın dalgalarıdır.</p>

  <p class="p5">Bilge insanlar size akıl vermeye geldiler. Ben sizden akıl almaya geldim.</p>

  <p class="p5">Ve ben akıldan daha önemli olanı buldum.</p>

  <p class="p5">Sizin içinizdeki gittikçe büyüyen ateşten bir ruh,</p>

  <p class="p5">Siz onun büyümesini önemsemeden günlerinizin solduğuna hayıflanırken.</p>

  <p class="p5">Bu, mezardan ürken bedenlerde yaşamın arayışı içinde olan yaşamdır.</p>

  <p class="p5">Burada mezarlar yok.</p>

  <p class="p5">Bu dağlar ve düzlükler bir beşik ve bir atlama taşıdır.</p>

  <p class="p5">Atalarınızı koyduğunuz topraklardan geçerken, oraya iyi bakın,</p>

  <p class="p5">Kendinizi çocuklarınızla el ele dans ederken göreceksiniz.</p>

  <p class="p5">Aslında siz fark etmeden mutlu olursunuz.</p>

  <p class="p5">Size altın vaatlerde bulunmuş diğerleri size zenginlik, güç ve onur için geldiler.</p>

  <p class="p5">Ben size bir vaatten daha azını verdim ve siz bana daha cömert davrandınız.</p>

  <p class="p5">Siz bana hayata karşı olan aşırı isteğimi verdiniz.</p>

  <p class="p5">Tabii ki bir insan için bundan daha büyük bir armağan yoktur; tüm amaçlarını kavrulan dudaklara ve hayatı bir pınara döndüren.</p>

  <p class="p5">Ve onda benim onurum ve ödülüm durmaktadır,</p>

  <p class="p5">Ne zaman bu pınara su içmeye gelsem, pınarın kendisinin de susamış olduğunu görürüm.</p>

  <p class="p5">Ve ben onu içerken o da beni içer.</p>

  <p class="p5">Bazılarınız beni armağan kabul etmek için gururlu ve çok sıkılgan buldunuz.</p>

  <p class="p5">Gerçekte bağış almak için gururluyum ama armağan almak için değil.</p>

  <p class="p5">Siz benim sofralarınızda oturmamı istediğinizde ben tepelerde üzüm yediğim halde,</p>

  <p class="p5">Beni memnuniyetle evlerinizde barındırmak isterken ben mabedin saçakları altında uyuduğum halde,</p>

  <p class="p5">Günlerimi ve gecelerimi nasıl geçirdiğime sevgiyle kaygılanmanız değil miydi yiyeceğimin ağzımdaki tadını arttıran ve uykularımı rüyalarla kuşatan?</p>

  <p class="p5">Sizi en çok şunun için kutluyorum:</p>

  <p class="p5">Siz çok veriyorsunuz ama verdiğinizi asla bilmiyorsunuz.</p>

  <p class="p5">Aslında kendini aynada seyreden iyilik taşa döner.</p>

  <p class="p5">Ve kendini güzel isimlerle çağıran iyi işler bir lanete dönüşür.</p>

  <p class="p5">Ve bazılarınız beni sizlere uzak biri olarak nitelendirdiniz, kendi yalnızlığımda inzivaya çekilmiş,</p>

  <p class="p5">Ve dediniz ki: "O ormanın ağaçları ile dertleşiyor, bizlerle değil,</p>

  <p class="p5">Tek başına tepelere tüneyip, aşağıdaki şehre bakıyor."</p>

  <p class="p5">Tepelere tırmanıp, uzak yerlere yürüdüğüm doğru.</p>

  <p class="p5">O kadar yüksekte ve uzakta olmasam sizi nasıl görebilirdim?</p>

  <p class="p5">Uzakta olmayan biri nasıl yakında olur?</p>

  <p class="p5">Aranızdan diğerleri bana seslendiler, sözlü olmasa da dediler ki,</p>

  <p class="p5">"Ey yüksekleri seven yabancı, niçin kartalların yuva yaptığı zirvelerde oturuyorsunuz?</p>

  <p class="p5">Neden ulaşılamazı arıyorsunuz?</p>

  <p class="p5">Ağına hangi fırtınalar takılsın istiyorsunuz?</p>

  <p class="p5">Gökyüzünde hangi puslu kuşları avlıyorsunuz?</p>

  <p class="p5">Gelin içimizden biri olun.</p>

  <p class="p5">İnin aşağı ve açlığınızı ekmeğimizle yatıştırın, susuzluğunuzu şarabımızla giderin."</p>

  <p class="p5">Ruhlarının yalnızlığında söylediler bunları;</p>

  <p class="p5">Ama yalnızlıkları daha derin olsaydı sizin sevinç ve acılarınızın sırrını aradığımı bilirlerdi.</p>

  <p class="p5">Ve ben sadece sizin gökyüzünde yürüyen engin benliğinizin peşindeydim.</p>

  <p class="p5">Ancak avcı aynı zamanda avlanandı: Çünkü oklarımın çoğu yaydan kendi sineme saplanmak için çıkmıştı.</p>

  <p class="p5">Ve uçan aynı zamanda yerde sürünendi;</p>

  <p class="p5">Kanatlarım güneşte açılmışken gölgeleri yerde bir kaplumbağa olmaktaydı.</p>

  <p class="p5">Ve inanan ben aynı zamanda şüphe edendim.</p>

  <p class="p5">Çoğunlukla parmağımı kendi yarama bastım ki sizin güveninizi daha çok kazanayım ve sizden daha çok anlayış görebileyim.</p>

  <p class="p5">Ve bu inanç ve anlayışla ben diyorum ki</p>

  <p class="p5">Siz ne bedenlerinize hapsedilmişsiniz, ne evlerinize ya da tarlalarınıza kapatılmışsınız.</p>

  <p class="p5">O siz olan dağların üzerinde yaşar ve rüzgârla dolaşır.</p>

  <p class="p5">O güneşe doğru ısınmak için sürünerek giden ya da karanlıkta güvenlik için çukurlar kazan bir şey değildir.</p>

  <p class="p5">O özgür bir şeydir, toprağı kuşatan ve göklerde gezen bir ruh.</p>

  <p class="p5">Eğer bunlar muğlak sözlerse, onları açıklığa kavuşturmaya kalkmayın.</p>

  <p class="p5">Her şeyin başlangıcı muğlak ve belirsizdir, ama sonu değil,</p>

  <p class="p5">Ve ben beni başlangıç olarak hatırlamanızı isterim.</p>

  <p class="p5">Hayat ve tüm yaşayanlar sis içinde görülmeli kristal içinde değil.</p>

  <p class="p5">Ve kim bilir belki de kristal bozulmuş bir sistir?</p>

  <p class="p5">Bunu beni hatırlarken hatırlamanızı isterim: içinizde en şaşkın ve zayıf görünen, en güçlü ve en kararlıdır.</p>

  <p class="p5">Soluğunuz değil midir kemik yapınızı güçlendirip, katılaştıran?</p>

  <p class="p5">Şehrinizi ve içindekileri şekillendiren görmüş olduğunuzu unuttuğunuz bir rüya değil midir?</p>

  <p class="p5">Soluğunuzun gelgitlerini görseydiniz başka her şeyi görmeyi bırakırdınız;</p>

  <p class="p5">Ve rüyanın fısıltılarını duysaydınız, başka bir ses duymazdınız.</p>

  <p class="p5">Ama görmüyorsunuz ve duymuyorsunuz ve bu da iyi bir şey.</p>

  <p class="p5">Gözlerinize inen perdeyi onu dokuyan eller kaldıracak.</p>

  <p class="p5">Kulağınızı dolduran pası onu oraya tıkayanlar çıkaracak.</p>

  <p class="p5">Ve siz göreceksiniz.</p>

  <p class="p5">Ve siz duyacaksınız.</p>

  <p class="p5">Ancak körlüğü bildiğinize kederlenmeyecek, sağır olmaktan pişmanlık duymayacaksınız.</p>

  <p class="p5">Çünkü o gün her şeyin gizli sonunu öğreneceksiniz,</p>

  <p class="p5">Ve karanlığı aydınlığı kutladığınız gibi kutlayacaksınız.</p>

  <p class="p5">Bunları söyledikten sonra etrafına baktı, kaptanı dümenin başında yelkenlere ve uzaklara bakarken gördü.</p>

  <p class="p5">Ve dedi ki:</p>

  <p class="p5">Gemimin kaptanı sabırlı, olağanüstü sabırlı.</p>

  <p class="p5">Rüzgâr esiyor ve yelkenler huzursuzlanıyor.</p>

  <p class="p5">Ve hatta dümen yön almak istiyor; ama kaptan sessizce susmamı bekliyor.</p>

  <p class="p5">Ve engin denizin sesi duyan denizcilerim, onlar da beni sabırla dinlediler.</p>

  <p class="p5">Ama artık beklemelerine gerek yok.</p>

  <p class="p5">Ben hazırım.</p>

  <p class="p5">Akan su denize kavuştu ve bir kez daha ulu anne yavrusunu bağrına basıyor.</p>

  <p class="p5">Elveda, Orphalese halkı.</p>

  <p class="p5">Bugünün sonu geldi.</p>

  <p class="p5">Nilüferin kendini yarınına kapattığı gibi gün de bize kapattı kendini.</p>

  <p class="p5">Bize burada verilenleri korumalıyız.</p>

  <p class="p5">Ve bu yeterli olmazsa yeniden bir araya gelip ellerimizi bağışlayana uzatmaya mecburuz.</p>

  <p class="p5">Unutmayın ki yeniden size geleceğim.</p>

  <p class="p5">Kısa bir süre ve arzum yeniden başka bir beden için toz ve köpük toplayacak.</p>

  <p class="p5">Kısa bir süre ve rüzgârda kısa bir dinleniş ve bir başka kadın beni doğuracak.</p>

  <p class="p5">Size ve sizinle geçirdiğim gençliğime elveda.</p>

  <p class="p5">Ben dündüm ve biz bir rüyada tanıştık.</p>

  <p class="p5">Siz bana yalnızlığımda ezgiler söylediniz ve ben sızın arzularınızdan gökyüzüne bir kule yaptım.</p>

  <p class="p5">Ama şimdi uykumuz kaçtı, rüyamız sona erdi ve artık şafak vakti değil.</p>

  <p class="p5">Öğlen yaklaştı, mahmurluğumuz uyanıklığa dönüştü ve ayrılma vakti geldi.</p>

  <p class="p5">Anılarımızın alacakaranlığında bir kez daha buluşmalıyız, tekrar konuşacağız ve siz bana daha derin ezgiler söyleyeceksiniz.</p>

  <p class="p5">Ve ellerimiz başka bir rüyada buluşursa, gökyüzüne başka bir kule yapacağız.</p>

  <p class="p5">Böyle derken denizcilere bir işaret yaptı ve onlar hemen çıpayı kaldırdı ve gemiyi demir alıp doğuya doğru hareket etti.</p>

  <p class="p5">Ve halktan tek bir yürekten gelir gibi bir çığlık geldi ve akşam karardığına yükseldi ve denize Sûrun sesi gibi yayıldı.</p>

  <p class="p5">Sadece Almitra sessizdi ve gemiyi sislerin içinde kayboluncaya dek hayranlıkla seyretti.</p>

  <p class="p5">Ve diğer insanlar dağıldığında o hâlâ mendirekte kalbinde onun deyişini anımsayarak duruyordu;</p>

  <p class="p5">Kısa bir süre, rüzgârda bir dakikalık dinleniş ve başka bir kadın beni doğuracak.</p>

  <p class="p5"><span class="t15">&nbsp;</span></p>
</body>
</html>
