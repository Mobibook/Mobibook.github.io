<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>BİLGE KRAL</title>
</head>

<body>
  <h3 class="h31"><a id="a108"></a>BİLGE KRAL</h3>

  <p class="p5">Bir zamanlar, uzaklardaki Virani şehrinde hem kudretli hem bilge bir kral yaşarmış. Kudreti yüzünden ondan korkulur, bilgeliği yüzünden sevilirmiş.</p>

  <p class="p5">Derken efendim, o şehrin tam kalbinde, suyu serin ve kristal kadar berrak bir kuyu bulunurmuş, kuyudan kral ve asiller dahil tüm şehrin sakinleri içermiş, çünkü başka kuyu yokmuş.</p>

  <p class="p5">Bir gece hepsi uykudayken şehre bir cadı girmiş ve kuyuya garip bir sıvıdan yedi damla dökmüş ve demiş ki: &ldquo;Şu saatten sonra bu sudan kim içerse aklını kaçırsın.&rdquo;</p>

  <p class="p5">Ertesi sabah tüm şehir sakinleri, kral ve baş veziri hariç, kuyudan içmiş ve cadının kehanet ettiği gibi akıllarını kaçırmışlar.</p>

  <p class="p5">Ve tüm gün, dar sokaklarla pazardaki herkes birbirleriyle fısıldaşmaktan başka şey yapmamış, &ldquo;Kral delirdi. Kralımız ve veziri akıllarını kaçırdılar. Şu kesindir ki, kaçık bir kral tarafından yönetilenleyiz. Onu tahttan indirmeliyiz.&rdquo;</p>

  <p class="p5">O akşam kral altın bir kupanın kurudan doldurulmasını emretmiş. Ve ona getirilince sudan kana kana içmiş, içmesi için baş vezirine de vermiş.</p>

  <p class="p5">O zaman uzak diyarlardaki Virani şehri neşeyle coşmuş, çünkü kral ve vezirinin akılları başlarına gelmiş.</p>

  <p class="p5"><a id="a109"></a><span class="t15">&nbsp;</span></p>
</body>
</html>
