<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>DİĞER DİL</title>
</head>

<body>
  <h3 class="h31"><a id="a114"></a>DİĞER DİL</h3>

  <p class="p5">Doğumumdan üç gün sonra, ipekli beşiğimde yatar ve şaşkınlık dolu bir korkuyla etrafımdaki yeni dünyayı izlerken, annem sütnineme sordu: &ldquo;Çocuğum nasıl?&rdquo;</p>

  <p class="p5">Ve sütnine cevap verdi: &ldquo;Çok iyi gidiyor hanımefendi, onu üç kere besledim, daha önce bu kadar küçük ama bu kadar tatlı bir bebek hiç görmedim.&rdquo;</p>

  <p class="p5">Ve ben çok içerledim ve ağladım: &ldquo;Anne doğru değil, şiltem sert, emdiğim sütün tadı dilime acı geliyor ve göğüslerin kokusu da burnumu yakıyor, çok perişan haldeyim.&rdquo;</p>

  <p class="p5">Ama annem anlamadı, sütnine de; çünkü geldiğim dünyanın dilini konuşuyordum.</p>

  <p class="p5">Ve hayatımın yirmi birinci gününde, vaftiz edilirken papaz anneme dedi ki, &ldquo;Oğlunuz Hıristiyan olarak doğduğu için mutlu olmalısınız hanımefendi.&rdquo;</p>

  <p class="p5">Şaşırdım kaldım ve papaza dedim ki, &ldquo;Öyleyse Cennet&rsquo;teki anneniz mutsuz olmalı, çünkü siz Hıristiyan olarak doğmadınız.&rdquo;</p>

  <p class="p5">Fakat papaz dilimi anlamadı.</p>

  <p class="p5">Ve yedi ay sonra bir falcı bana baktı ve anneme dedi ki, &ldquo;Oğlun devlet adamı ve insanlara büyük bir lider olacak.&rdquo; Ama ben yaygarayı bastım, &ldquo;Bu yanlış bir kehanet; çünkü ben müzisyen olacağım, müzisyenden başka şey de olmamalıyım.&rdquo;</p>

  <p class="p5">Ama o yaşta bile dilim anlaşılmıyordu -ve büyük şaşkınlık içindeydim. Ve bu arada annemin ve sütninenin ve papazın öldüğü 33 sene sonra (Tanrı ruhlarını kutsasın), falcı hâlâ yaşıyordu. Ve dün tapınağın yakınındaki kapıda onunla buluştum; onunla konuşurken dedi ki, &ldquo;Senin büyük bir müzisyen olacağını hep biliyordum. Sen bebekken bile bunu tahmin etmiş ve geleceğini öngörmüştüm.&rdquo;</p>

  <p class="p5"><span class="t17">Ve ona inandım - çünkü artık ben de diğer dünyanın dilini unutmuştum.</span></p>

  <p class="p5"><a id="a115"></a><span class="t15">&nbsp;</span></p>
</body>
</html>
