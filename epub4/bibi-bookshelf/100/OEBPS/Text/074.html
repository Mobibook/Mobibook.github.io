<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>DAHA ENGİN DENİZ</title>
</head>

<body>
  <h3 class="h31"><a id="a132"></a>DAHA ENGİN DENİZ</h3>

  <p class="p5">Ruhumla ben yıkanmak için engin denize indik. Ve kıyıya ulaştığımızda, gizli ve kuytu bir yer aradık.</p>

  <p class="p5">Fakat yolda gri bir kayanın üzerinde oturan bir adamın, bir çantadan tutam tutam tuz çıkarıp denize serptiğini gördük. “Bu bir karamsar," dedi ruhum, “Haydi buradan gidelim. Burada yıkanamayız.”</p>

  <p class="p5">Bir girintiye gelene kadar yürüdük. Orada, beyaz bir kayanın üzerinde duran bir adamın, elindeki kakmalı bir kutudan şeker çıkarıp denize serptiğini gördük.</p>

  <p class="p5">“Bu da iyimser," dedi ruhum, “Çıplak bedenlerimizi o da görmemeli.”</p>

  <p class="p5">Yürüyerek ilerledik. Ve sahilde bir adamın ölü balıkları alıp özenle suya geri koyduğunu gördük.</p>

  <p class="p5">“Ve onun önünde de yıkanamayız, " dedi ruhum, “O merhametli hayırseverdir." Ve geçip gittik.</p>

  <p class="p5">Sonra bir adamın kuma gölgesini çizdiği yere geldik. Büyük dalgalar gelip çizimi sildi. Ama adam tekrar tekrar çizmeye devam etti.</p>

  <p class="p5">“O mistik kişi," dedi ruhum, “Haydi onu yalnız bırakalım.”</p>

  <p class="p5">Ve yürümeye devam ettik, taa ki sakin bir köşecikte dalgaların köpüklerini alıp kaymaktaşından bir kâseye dolduran adamı görene kadar.</p>

  <p class="p5">“O idealist kişidir," dedi ruhum, “Çıplaklığımızı görmemesi gerektiği kesin.”</p>

  <p class="p5">Ve yine devam ettik. Aniden bir ağlama sesi duyduk, “Bu deniz. Bu derin deniz. Engin ve ulu deniz." Ve sesin geldiği yere ulaştığımızda, orada denize sırtını dönmüş bir adam gördük, kulağına doğru bir deniz kabuğu tutmuş, uğultusunu dinliyordu.</p>

  <p class="p5">Ve ruhum dedi ki, “Geçelim. Bu adam realisttir, anlamadığı bütüne sırtını döner ve kendini bir parçayla oyalar.”</p>

  <p class="p5">Böylece devam ettik. Kayaların arasındaki kuru bir yerde kafası kuma gömülü bir adam gördük. Ve ruhuma dedim ki, “Burada yıkanabiliriz, nasılsa bizi göremez.”</p>

  <p class="p5">“Olmaz, " dedi ruhum, “Bu hepsinden daha ölümcüldür. Bağnaz kişi.”</p>

  <p class="p5">O zaman ruhumun çehresine ve sesine derin bir hüzün çöktü.</p>

  <p class="p5">“Uzaklaşalım," dedi, “Çünkü yıkanabileceğimiz gizli, kuytu bir yer yok. Bu rüzgâr altın saçlarımı savursun, beyaz göğsümü açsın veya ışık ürkek çıplaklığımı göstersin istemem.”</p>

  <p class="p5">O zaman daha engin bir deniz bulmak için o denizden ayrıldık.</p>

  <p class="p5"><a id="a133"></a><span class="t15">&#160;</span></p>
</body>
</html>
