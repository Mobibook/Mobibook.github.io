<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>NAR</title>
</head>

<body>
  <h3 class="h31"><a id="a116"></a>NAR</h3>

  <p class="p5">Bir zamanlar bir narın kalbinde yaşarken bir tanenin şöyle dediğini duydum, “Bir gün bir ağaç olacağım ve rüzgâr dallarımda şarkılar söyleyecek ve güneş yapraklarımda dans edecek ve tüm mevsimler boyunca güçlü ve güzel olacağım.”</p>

  <p class="p5">Sonra başka bir tane konuştu ve dedi ki, “Senin kadar gençken, benim de böyle hayallerim vardı<span class="t16">;</span> ama şimdi olayları ölçüp tartabiliyorum, umutlarımın boşa çıktığını görüyorum.”</p>

  <p class="p5">Ve üçüncü bir tane söz aldı, “Bizde böyle parlak bir geleceği yaratacak cevher görmüyorum.”</p>

  <p class="p5">Ve dördüncü dedi ki, “Parlak bir gelecek olmadan, hayatımız ne aşağılık bir şey olurdu!”</p>

  <p class="p5">Beşinci dedi, “Neden ne olacağımızı tartışıyoruz ki, daha kim olduğumuzu bile bilmiyoruz.”</p>

  <p class="p5">Ama altıncı yanıtladı, “Her ne isek, öyle devam etmeliyiz.”</p>

  <p class="p5">Ve yedinci dedi ki, “Her şeyin nasıl olacağına dair kesin bir fikrim var ama kelimelere dökemiyorum.”</p>

  <p class="p5">Sonra sekizinci konuştu – ve bir dokuzuncu – ve onuncu – sonra birçoğu – sonra hepsi bir ağızdan ve artık seslerini birbirinden ayırdedememeye başladım.</p>

  <p class="p5">Hemen o gün bir ayvanın kalbine yerleştim, orada taneler azdı ve neredeyse sessizdiler.</p>

  <p class="p5">&#160;</p>
</body>
</html>
