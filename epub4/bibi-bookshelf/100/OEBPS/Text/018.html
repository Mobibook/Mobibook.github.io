<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>GEMİNİN DÖNÜŞÜ</title>
</head>

<body>
  <h3 class="h31"><a id="a32"></a>GEMİNİN DÖNÜŞÜ</h3>

  <p class="p5">Kendi gününün üzerine şafak gibi doğan, seçilmiş, aziz insan El Mustafa, 12 yıl boyunca Orphalese şehrinde, gelip kendisini doğduğu adaya geri götürecek gemisini bekledi.</p>

  <p class="p5">Ve 12 yılda hasat ayının yedinci gününde, şehrin duvarlarının dışında bir tepeye tırmandı ve denize doğru baktı;</p>

  <p class="p5">Gemisinin sisle gelişini izledi.</p>

  <p class="p5">Derken kalbinin kapıları sonuna kadar açıldı ve coşkusu denizin açıklarına kadar uzandı.</p>

  <p class="p5">Gözlerini kapattı ve ruhunun dinginliği içinde dua etti.</p>

  <p class="p5">Tepeden indiğinde, üzerine bir hüzün çöktü ve yürekten düşündü:</p>

  <p class="p5">Buradan nasıl hüzünsüz ve huzurla gidebilirim?</p>

  <p class="p5">Hayır, bu şehri ruhum yara almadan terk etmeliyim.</p>

  <p class="p5">Bu şehrin duvarları içinde geçirdiğim uzun açık günler ve uzun yalnız akşamlar var,</p>

  <p class="p5">Ve kim acı ve yalnızlığından pişmanlık duymadan buradan gidebilir?</p>

  <p class="p5">Bu sokaklara ruhumun birçok parçasını saçtım</p>

  <p class="p5">Ve hasretimin o kadar çok çocuğu bu tepelerde çıplak dolaştı ki</p>

  <p class="p5">Elem ve acı duymadan onlardan kopamam.</p>

  <p class="p5">Üzerimden bugün soyduğum bir giysi değil,</p>

  <p class="p5">Kendi ellerimle yırtıp attığım kabuğum.</p>

  <p class="p5">Ardımda bıraktığım bir düşünce değil,</p>

  <p class="p5">Açlık ve susuzlukla tatlandırılmış bir gönül.</p>

  <p class="p5">Ancak daha fazla oyalanamam.</p>

  <p class="p5">Her şeyi kendisine ayıran deniz beni de çağırıyor ve bu gemiye binmeliyim.</p>

  <p class="p5">Çünkü kalmak, saatler gecede alev alev yansa da, donup kristalleşmek ve bir kalıba girmek olur.</p>

  <p class="p5">Buradaki her şeyi seve seve yanıma alırdım, ama nasıl?</p>

  <p class="p5">Bir ses, dili ve onu kanatlandıran dudakları taşıyamaz. Gökleri kendi başına aramalı.</p>

  <p class="p5">Ve kartal güneşe yalnız ve yuvasız uçmalı.</p>

  <p class="p5">Tepenin yamacına indiğinde, tekrar denize doğru döndü ve gemisinin limana yaklaştığını ve baş tarafında kendi topraklarının insanları olan denizcileri gördü.</p>

  <p class="p5">İçtenlikle onlara seslendi ve dedi ki:</p>

  <p class="p5">Kadim annemin oğulları, med-cezirin atlıları</p>

  <p class="p5">Rüyalarımda bilseniz ne kadar sıklıkla sefere çıktınız. Ve şimdi derin uykumun rüyası olan uyanışıma geldiniz.</p>

  <p class="p5">Ben gitmeye hazırım ve coşkum yelkenlerini açmış, rüzgârı bekliyor.</p>

  <p class="p5">Bu durgun havada bir nefes daha alacağım, bir kez daha sevgiyle bakacağım arkama,</p>

  <p class="p5">Sonra aranızda yer alabilirim, gemicilerin arasında bir yolcu olarak.</p>

  <p class="p5">Ve sen, uçsuz bucaksız deniz, uykusuz ana,</p>

  <p class="p5">Tek başına nehir ve çayların özgürlüğü, huzuru.</p>

  <p class="p5">Bu nehir bir kıvrım daha yapacak, bu boş ormanlık alanda bir kez daha uğuldayacak,</p>

  <p class="p5">İşte o zaman ben sana geleceğim, sonsuz okyanusta sonsuz bir damla olarak.</p>

  <p class="p5">Ve yürüdükçe uzaktan tarlalarını ve bağlarını terk eden erkekleri ve kadınları, onların şehrin kapılarına doğru koşuşturduklarım gördü.</p>

  <p class="p5">Onun adını seslendiklerini, birbirlerine tarladan tarlaya geminin gelişini haber verdiklerini duydu.</p>

  <p class="p5">Ve kendi kendine dedi ki:</p>

  <p class="p5">Ayrılış günü toplaşma günü olabilir mi?</p>

  <p class="p5">Ve benim akşamımın aslında benim şafağım olduğu söylenebilir mi?</p>

  <p class="p5">Ve sabanını tarlaya sürerken yarıda bırakan çiftçiye ya da üzüm sıkarken çarkı durdurana ben ne verebilirim?</p>

  <p class="p5">Kalbim meyve dolu bir ağaca dönüşse ve toplayıp onlara sunabilsem?</p>

  <p class="p5">Tutkularım bir pınar gibi aksa da onların taslarını doldurabilsem.</p>

  <p class="p5">Kudretli bir kişinin elleriyle bana dokunduğu bir arp mıyım ben ya da içimden nefesinin geçeceği bir flüt?</p>

  <p class="p5">Ben sessizlik arayıcısıyım ve sessizlikte gururla bağışlayabileceğim ne hazine buldum?</p>

  <p class="p5">Bugün benim hasat günümse eğer, hangi tarlalara hangi anımsanmayan mevsimlerde tohum ekmiş olabilirim?</p>

  <p class="p5">Bu saat gerçekten benim fenerimi tutacağım saatse, içinde yanan benim ateşim olmayacak</p>

  <p class="p5">Ben fenerimi bomboş ve karanlık olarak kaldıracağım,</p>

  <p class="p5">Gece bekçisi onu gaz yağı ile dolduracak ve aynı zamanda da yakacak.</p>

  <p class="p5">Bunları konuşarak söyledi ama söyleyemediği birçok şey içinde kaldı.</p>

  <p class="p5">Çünkü en derin sırrını söyleyemezdi.</p>

  <p class="p5">Ve şehre girdiğinde herkes onu karşılamaya geldi ve tek ses olmuş ağlıyorlardı.</p>

  <p class="p5">Şehrin yaşlılarından biri öne çıktı ve dedi ki:</p>

  <p class="p5">"Bizi bırakıp gitme henüz.</p>

  <p class="p5">Bizim alacakaranlığımıza güneş oldun ve gençliğin hayallerimize hayal kattı.</p>

  <p class="p5">Bizim aramızda ne yabancısın ne de misafir, sen bizim sevgili oğlumuz sun</p>

  <p class="p5">Gözlerimizi senin yüzüne hasret bırakma."</p>

  <p class="p5">Ve rahiplerle rahibeler dedi ki:</p>

  <p class="p5">"Denizdeki dalgaların bizi ayırmasına izin verme ve bizim aramızda geçirdiğin yıllar anılarda kalmasın</p>

  <p class="p5">Aramızda bir hayalet gibi yürüdün ve gölgen ışığıyla yüzlerimizi aydınlattı.</p>

  <p class="p5">Seni çok sevdik, ama sevgimizi dillendiremedik, üzerini örtüyle örttük.</p>

  <p class="p5">Ama şimdi sevgimizi sana haykırıyoruz ve gösteriyoruz.</p>

  <p class="p5">Ve hep bilinmiştir ki sevginin derinliği ayrılık vakti belli olur."</p>

  <p class="p5">Ve diğerleri de gelip ona yalvardı.</p>

  <p class="p5">Ancak o yanıtlamadı. Yalnızca başını eğdi ve yakınındakiler göğsüne düşen gözyaşlarını gördüler.</p>

  <p class="p5">Sonra hep beraber tapınağın önündeki meydana doğru yürüdüler.</p>

  <p class="p5">Ve orada mabetten Almitra adında bir kâhin kadın çıktı.</p>

  <p class="p5">Ve El Mustafa ona sonsuz bir şefkatle baktı çünkü bu şehre geldiğinde onu ilk bulan ve ona ilk inanan oydu.</p>

  <p class="p5">Ve kadın onu selamlayarak dedi ki:</p>

  <p class="p5">"Tanrının sevgili kulu, uzun zamandır o ufuktaki noktayı keşfetmek için uzakları gözleyip gemini bekliyorsun.</p>

  <p class="p5">Şimdi gemin geldi ve gitmek zorundasın.</p>

  <p class="p5">Anılarının toprağına ve arzularının barındığı yere özlemin büyük; sevgimiz seni bağlayamaz ya da ihtiyaçlarımız seni engelleyemez</p>

  <p class="p5">Ancak gitmeden önce bizimle konuş ve gerçeğini bize söyle."</p>

  <p class="p5">Ve biz de onu çocuklarımıza anlatacağız, onlar da kendi çocuklarına anlatacaklar böylece o hiç yok olmayacak.</p>

  <p class="p5">Yalnızlığında bizim günlerimizi gözledin ve uyanıkken uykularımızın ağlayışlarını ve kahkahalarını dinledin.</p>

  <p class="p5">Şimdi o halde bizi bize aç ve sana doğumla ölüm arasında gösterilen her şeyi anlat.</p>

  <p class="p5">Ve o yanıtladı,</p>

  <p class="p5">Orphalese halkı, tam şu anda ruhlarınızda gezinenden başka size ne anlatabilirim?</p>

  <p class="p5"><a id="a33"></a><span class="t15">&#160;</span></p>
</body>
</html>
