<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>ÇALIŞMAK ÜZERİNE</title>
</head>

<body>
  <h3 class="h31"><a id="a43"></a>ÇALIŞMAK ÜZERİNE</h3>

  <p class="p5">Ve bir rençper söz aldı, "Bize çalışmaktan bahset."</p>

  <p class="p5">Ve o dedi ki:</p>

  <p class="p5">"Siz yeryüzüne ve yeryüzünün ruhuna ayak uydurabilmek için çalışırsınız.</p>

  <p class="p5">Çünkü aylak olmak, mevsimlere yabancı kalmak ve sonsuza doğru görkemi ve gururlu uysallığıyla ilerleyen hayatın akışının dışında kalmaktır.</p>

  <p class="p5">Çalıştığınızda bir ney olursunuz, kalbinde saatlerin fısıltısının müziğe dönüştüğü bir ney.</p>

  <p class="p5">Hanginiz sağır ve sessiz bir kamış olmak ister, herkes bir ağızdan şarkı söylerken?</p>

  <p class="p5">Size hep işin bir lanet, çalışmanın bir talihsizlik olduğunu söylediler.</p>

  <p class="p5">Ama ben diyorum ki çalıştığınız zaman yeryüzünün en uzaktaki hayalinin, daha o düş doğarken size düşen kısmını gerçekleştirmiş olursunuz,</p>

  <p class="p5">Ve eğer çalışmaya devam ediyorsanız, hayatı seviyorsunuz demektir,</p>

  <p class="p5">Ve işten dolayı hayatı sevmek, hayatın en derin sırrını yakından bilmek demektir.</p>

  <p class="p5">Ve siz ıstırap içinde eğer doğduğunuz günü elem sayıyorsanız ve bedeninizi taşımayı alnınıza yazılmış bir kara yazı sayıyorsanız,</p>

  <p class="p5">O yazıyı ancak alnınızın teri ile silebilirsiniz derim ben size.</p>

  <p class="p5">Size aynı zamanda hayatın kararlık olduğunu da söylediler ve sizler bezginlik içinde bezginlerin dediğini tekrar ediyorsunuz,</p>

  <p class="p5">Ve ben diyorum ki dürtü yoksa hayatın karanlığı gerçekten artar,</p>

  <p class="p5">Ve tüm dürtüler kördür, bilgi olunca,</p>

  <p class="p5">Ve tüm bilgi boşunadır, iş olmadığı zaman,</p>

  <p class="p5">Ve iş boşunadır, aşk olmadığı zaman;</p>

  <p class="p5">Ve siz aşk ile çalıştığınız zaman kendinizi kendinize, birbirinize ve Tanrıya bağlarsınız.</p>

  <p class="p5">Ve aşk ile çalışmak nedir?</p>

  <p class="p5">Kumaşı kalbinizden çektiğiniz ipliklerle dokumaktır, en sevdiğinize giydirecekmiş gibi,</p>

  <p class="p5">Bir evi sevgiyle inşa etmektir, en sevdiğiniz içinde yaşayacakmış gibi.</p>

  <p class="p5">Tohumu şefkatle ekmek, hasadı neşeyle toplamaktır, mahsulü en sevdiğiniz yiyecekmiş gibi.</p>

  <p class="p5">Yaptığınız her şeye kendi ruhunuzdan bir soluk katmaktır,</p>

  <p class="p5">Ve tüm kutlu ölülerin kalkmış sizi izlediğini bilmektir.</p>

  <p class="p5">Sık sık sizin uykuda konuşur gibi şöyle dediğinizi duydum,</p>

  <p class="p5">"Mermeri işleyen ve ruhunun şeklini taşta bulan, toprağı sürenden daha asildir.</p>

  <p class="p5">Ve gökkuşağını tutup insanın sureti olarak kumaşa koyan, ayağımıza giydiğimiz sandaletleri yapandan daha değerlidir."</p>

  <p class="p5">Ama ben uykumda değil, öğle güneşinde tam uyanıkken diyorum ki, rüzgâr dev meşe ağaçlarıyla cılız otlarla konuştuğundan daha tatlı dille konuşmaz;</p>

  <p class="p5">Ve yücedir rüzgârın sesini kendi aşkıyla daha tatlı bir şarkıya dönüştüren.</p>

  <p class="p5">İş aşkı görünür kılmaktır,</p>

  <p class="p5">Ve eğer aşkla değil hoşnutsuzlukla çalışıyorsanız, işi bırakıp mabet kapısında oturup neşeyle çalışan kişilerin sadakalarını almanız yeğdir.</p>

  <p class="p5">Çünkü kayıtsızlıkla pişirilen bir ekmek açlığınızın yarısını giderir.</p>

  <p class="p5">Ve eğer üzümleri gönülsüzce ezerseniz, bu isteksizlik şarabınıza zehir akıtır.</p>

  <p class="p5">Ve melekler gibi şarkı söyler ama şarkı söylemeyi sevmezseniz, insanların kulaklarım günün ve gecenin seslerine tıkamış olursunuz.</p>

  <p class="p5">&#160;</p>
</body>
</html>
