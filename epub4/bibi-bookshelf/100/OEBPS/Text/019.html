<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.1" name="Generator" />
  <link href="../Styles/style.css" rel="stylesheet" type="text/css" />

  <title>SEVGİ</title>
</head>

<body>
  <h3 class="h31"><a id="a34"></a>SEVGİ</h3>

  <p class="p5">Sonra Almitra dedi ki, "Bize Sevgi'den söz et."</p>

  <p class="p5">Ve o başını kaldırıp oradaki insanlara baktı ve o anda etrafa bir sessizlik çöktü.</p>

  <p class="p5">Ve o heybetli sesiyle dedi ki:</p>

  <p class="p5">Sevginin yolları sarp ve zorlu olsa da</p>

  <p class="p5">Sizi çağırdığında onun peşinden gidin,</p>

  <p class="p5">Çarklarının arasından çıkacak bir kılıç size vurup sizi yaralayabilecek olsa da,</p>

  <p class="p5">Kanatları sizi sardığında kendinizi ona bırakın.</p>

  <p class="p5">Sesi, tıpkı kuzey rüzgârının bahçeleri darmadağın ettiği gibi düşlerinizi paramparça etse de,</p>

  <p class="p5">Sizinle konuştuğunda ona inanın.</p>

  <p class="p5">Sizi taçlandıracak olan da, çarmıha gerecek olan da sevgidir.</p>

  <p class="p5">Sizi büyütecek olan da, budayacak olan da odur.</p>

  <p class="p5">Boyunuza kadar tırmanıp, güneşte sallanan en ince dallarınıza sarılırken,</p>

  <p class="p5">Toprağa tutunmuş köklerinize kadar inip bu bağlarınızı da sarsabilir.</p>

  <p class="p5">Püsküllerin mısırı sarıp örttüğü gibi o da sizi sarmalar.</p>

  <p class="p5">Sizi soyup çıplak bırakmak için özünüzden ayırır sevgi.</p>

  <p class="p5">Kabuklarınızı soyup sizi özgür bırakır.</p>

  <p class="p5">Bembeyaz olana dek öğütür sizi.</p>

  <p class="p5">Boyanı eğdirinceye kadar yoğurur sizi;</p>

  <p class="p5">Ve sonra Tanrının kutsal ziyafetinde kutsal bir ekmek olabilmeniz için kutsal ateşinin içine alır.</p>

  <p class="p5">Tüm bunları yapar size sevgi, siz yeter ki yüreğinizin sırlarını öğrenin</p>

  <p class="p5">Ve bu bilgiyle Yaşam’ın kalbinin bir parçası olun.</p>

  <p class="p5">Ama eğer korkuya kapılıp yalnızca sevginin huzurunu ve zevkini isterseniz,</p>

  <p class="p5">Önce çıplaklığınızı örtün ve sevginin zorlu yollarından</p>

  <p class="p5">Ne doyasıya gülebileceğiniz ne de doyasıya ağlayabileceğiniz</p>

  <p class="p5">Mevsimsiz bir dünyaya geçmeniz daha iyi olur.</p>

  <p class="p5">Sevgi size kendinden başka bir şey vermez</p>

  <p class="p5">Ve sizden de kendinden başka bir şey almaz</p>

  <p class="p5">Sevgi sizi sahiplenmez ve siz de onu sahiplenemezsiniz;</p>

  <p class="p5">Çünkü sevgi sevgiye yeter.</p>

  <p class="p5">Sevince, "Tanrı yüreğimin içinde" demektense</p>

  <p class="p5">"Ben Tanrının yüreğindeyim" demek daha doğrudur.</p>

  <p class="p5">Sevgiyi yönlendirebileceğinizi düşünmeyin,</p>

  <p class="p5">Eğer sizi buna değer bulursa sevgi size yön verir.</p>

  <p class="p3">Sevginin kendinden mutlu olmaktan öte bir arzusu yoktur.<br />
  Ancak seviyorsanız ve arzularınız olacaksa şunları seçin derim;</p>

  <p class="p3">Arzunuz sevginin içinde erimek ve geceye şarkı söyleyen bir nehir gibi akmak olsun.<br />
  Tutkunuz çok sevgi dolu olmanın getireceği acıları bilmek olsun.<br />
  Kendi sevgi anlayışınızla kendinizi vurmak olsun.<br />
  Yüreğinizi coşku ve istekle kanatmak olsun.<br />
  Şafak vakti kanatlanmış bir yürekle uyanmak,<br />
  Sevgi dolu bir başka güne şükran duymak olsun;<br />
  Öğle vakti dinlenceye çekilip sevginin coşkusuyla düşünmeye dalmak olsun<br />
  Evinize akşam saati minnet dolu bir yürekle dönmek olsun,<br />
  Ve yüreğinizdeki sevgili için dualar ederek uyumak olsun,<br />
  Dudaklarınızda onu yücelten bir şarkı olsun.</p>

  <p class="p5"><a id="a35"></a><span class="t15">&#160;</span></p>
</body>
</html>
