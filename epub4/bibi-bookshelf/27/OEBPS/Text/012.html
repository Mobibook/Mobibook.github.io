<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Başka Bir Toplantı</title>
</head>

<body>
  <h1 class="h11">Başka Bir Toplantı</h1>

  <p><a id="a13"></a>O öğlen toplantı çok ilginç ve heyecan dolu geçti. Tüm üyelerin ayrı ayrı raporlayacakları yeni bilgileri vardı. Herkes dakik bir şekilde duraksamadan şifreyi söyledi ve içeri girdi. &ldquo;Haftanın Günleri!&rdquo;</p>

  <p>&ldquo;Haftanın Günleri!&rdquo;</p>

  <p>&ldquo;Haftanın Günleri!&rdquo;</p>

  <p>Herkes yerini aldı. Küçük çetenin üyelerinin her biri önemli insanlar olarak görünüyordu. Scamper, Peter ve Janet&rsquo;ın aralarına kuruldu. Bir yargıcın perukası gibi aşağıya uzanan kulakları kendisine bilge bir görünüm kazandırmıştı.</p>

  <p>&ldquo;Pam ve George, ilk önce siz,&rdquo; dedi Peter.</p>

  <p>Her şeyi anlattılar, eski evin bir süre önce nasıl Bay J. Holikoff&rsquo;a satıldığını ve sahibinin hiçbir zaman orada yaşamadığını öğrendiklerini.</p>

  <p>&ldquo;Adresini aldınız mı peki?&rdquo; diye sordu Peter. &ldquo;Önemli olabilir.&rdquo;</p>

  <p>&ldquo;Evet,&rdquo; dedi George defterini çıkartarak ve adresi okudu.</p>

  <p>&ldquo;Güzel. Evinde garip olaylar döndüğünü anladığımız takdirde kendisiyle irtibata geçmemiz gerekebilir,&rdquo; dedi Peter.</p>

  <p>Pam ve George yaptıkları işle gurur duydular. Sonrasında diğer iki kız, edindikleri yeni bilgileri anlatmaya başladı. İzlerin Templeton yönünden geldiğinden, bahçe girişinden geçerek Jack&rsquo;in önceki gece garip sesler duyduğu yere kadar nasıl eski evin yanına doğru sokulduklarını ve karların bozulmamış kısımlarından bahsettiler. Yerdeki izlerin nereye uzandığını, daire şekli çizdikten sonra geldikleri yönden geri döndüğünü anlattılar.</p>

  <p>&ldquo;İyi iş,&rdquo; dedi Peter. Janet, yüzü hafifçe kırmızıya çalarak defterini çıkarttı.</p>

  <p>&ldquo;Bir şey daha var,&rdquo; dedi, defterine çizdiği tekerlek izlerini Peter&rsquo;a doğru uzattı. &ldquo;Bize ne derece yardımcı olur bilemiyorum ama arabanın çektiği araç her neyse tekerlek izlerini kopyalamaya çalıştım. Genişliğini de aynı şekilde ölçtüm.&rdquo;</p>

  <p>Herkes Janet&rsquo;ın defterine karaladığı çizime baktı. Çok önemli bir bilgiye benzemiyordu, yine de Peter bundan hoşlanmış gibiydi.</p>

  <p>&ldquo;Fazla bir yararı dokunmasa bile, bunu yapman akıllıcaydı,&rdquo; dedi. &ldquo;Düşün ki tekerlek izlerine ihtiyacımız oldu ve karlar da eridi, böyle bir durumda çizimin çok faydalı olabilir.&rdquo;</p>

  <p>&ldquo;Evet, bu doğru,&rdquo; diye onayladı Colin sıcak bir tavırla. &ldquo;Bence de bu çok akıllıca bir hareketti, Janet.&rdquo;</p>

  <p>Janet&rsquo;ın gururu okşandı. Not defterini kenara bıraktı. &ldquo;Şimdi siz üçünüzden ne haber bakalım,&rdquo; dedi. Aslında hikâyenin bir bölümünü diğerlerini beklerken Peter&rsquo;ın ağzından duymuştu.</p>

  <p>Peter üç kişi adına konuştu. Herkes sessizce ve heyecanla dinledi.</p>

  <p>&ldquo;Yani, gördüğünüz gibi,&rdquo; diye bitirdi Peter. &ldquo;Birileri dün gece eski evin yanına gidip mutfak kapısından içeri girmiş olmalı çünkü ayak izleri o yöne doğru ilerliyor ve sanırım oraya tutuklu bir mahkûmu bıraktılar!&rdquo;</p>

  <p>Pam&rsquo;in bunu duyunca nefesi kesildi. &ldquo;Bir mahkûm mu? Ne demek istiyorsun?&rdquo;</p>

  <p>&ldquo;Pekâlâ. Sizce de penceresiz, garip bir araçta kaçak bir mahkûmun taşındığı açık değil mi, kimsenin göremeyeceği ve duyamayacağı bir mahkûm, mutfaktan içeri sürüklenen ve içeri girmeye zorlanan ve evin içerisinde bir yere saklanan. Yaşlı, sağır ev bakıcısının duyamayacağı şekilde inleyen yaralı bir kaçak,&rdquo; dedi Peter.</p>

  <p>&ldquo;Bu fikri sevmedim,&rdquo; dedi Colin. Peter&rsquo;ın anlattığı hikâye odadaki kimsenin hoşuna gitmemişti aslında. Zavallı, haykıran bir mahkûmun eski, boş bir evde saklanması fikri ürkünçtü.</p>

  <p>&ldquo;Peki, o garip ayak izleri için ne diyeceksin o halde?&rdquo; diye sordu Colin.</p>

  <p>&ldquo;Evet ve de böyle bir şey olsa dediğin mahkumun suya ihtiyacı olurdu,&rdquo; dedi Janet. &ldquo;Hem niçin öyle bir yerde saklanmak istesin ki?&rdquo;</p>

  <p>&ldquo;Kaçırıldı belki de," dedi Jack. &ldquo;Bilirsiniz bu çok ciddi, eğer düşündüğümüz şey doğruysa.&rdquo;</p>

  <p>Sessizlik oldu. &ldquo;Ailelerimize anlatmalı mıyız dersiniz?&rdquo; dedi Pam.</p>

  <p>&ldquo;Ya da polise?&rdquo; diye ekledi Jack.</p>

  <p>&ldquo;Hımm, biraz daha fazla bilgi elde edininceye kadar hayır,&rdquo; dedi Peter. &ldquo;Tüm bu soruların çok basit cevapları da olabilir, yolunu kaybetmiş bir araba veya o tarzda bir şey gibi.&rdquo;</p>

  <p>&ldquo;Aklıma gelen başka bir fikir daha var!&rdquo; dedi Jack. &ldquo;O vagon bir çeşit cankurtaran da olabilir belki, siz ne dersiniz? Demek istediğim, hasta birini hastaneye götürmeye çalışan bir van mesela. Belki de öyleydi ve araç yanlış yöne döndü. Sonra doğru yolu bulmak için durdular ve hasta adam da acı içinde bağırdı.&rdquo;</p>

  <p>&ldquo;Ancak yaşlı bakıcı evin içerisinde de bir gürültü duyduğunu söyledi,&rdquo; dedi Peter. &ldquo;Bahsettiği şey kafasının içerisindeki sesler de olabilir elbette, durup dururken kulaklarına gelen. Bu sadece bir fikir, Jack. Bu bir cankurtaran olabilir, senin de dediğin gibi, ama böylesine şekli olan birini de hiçbirimiz daha önce görmedik.&rdquo;</p>

  <p>&ldquo;Her neyse, garip olaylar döndüğünü daha elle tutulur kanıtlar buluncaya dek kimseye söylemeyelim,&rdquo; dedi Colin. &ldquo;Eğer olanları polise anlatırsak ve onlar da her şeyin basit bir açıklaması olduğunu anlarsa, çok aptal durumuna düşebiliriz!&rdquo;</p>

  <p>&ldquo;Bu doğru. Tüm bildiklerimizi bir sır olarak tutmalıyız,&rdquo; dedi Peter. &ldquo;Yine de elbette ki bu konuda kendimiz bir şeyler yapmalıyız, hiçbir şey olmamış gibi davranamayız.&rdquo;</p>

  <p>&ldquo;Tabii ki bir şeyler yapmak zorundayız,&rdquo; diyerek onayladı George. &ldquo;Ama ne?&rdquo;</p>

  <p>&ldquo;Akıllı olalım,&rdquo; dedi Peter. Yeniden beraberce düşünmeye koyuldular. Bir sonraki en akıllıca hamle ne olabilirdi?</p>

  <p>&ldquo;Benim aklıma gelen bir fikir var,&rdquo; dedi Jack sonunda. &ldquo;Biraz ürkütücü gerçi.&rdquo;</p>

  <p>&ldquo;Neyse, söyle,&rdquo; dedi diğerleri hep bir ağızdan.</p>

  <p>&ldquo;Tamam, eski evin odalarından birinde kaçak bir mahkûm kalıyorsa, birileri tarafından kendisine mutlaka yemek ve su verilmeli,&rdquo; dedi Jack. &ldquo;O halde birileri gece bunu yapmak için geri dönmeli, öyle değil mi? Demek istediğim şu ki, bu gece yeniden aynı yere gidip orada neler olup bittiğini izlemeye var mısınız, böylece gelenlerin kim olduğunu ve nereye gittiklerini takip edebiliriz!&rdquo;</p>

  <p>&ldquo;Bu gerçekten güzel bir fikir gibi,&rdquo; dedi Peter. &ldquo;Ama böyle bir şey yapacaksak ikiye ayrılmalıyız. Oraya bir başıma gidip neler olduğunu izlemek için kendimi tehlikeye atamam!&rdquo;</p>

  <p>&ldquo;Bence bu gece birileri o evi ziyaret edecek,&rdquo; dedi George. &ldquo;Neden biz dört erkek beraber gidip onlar gelinceye kadar gizlenmiyoruz?&rdquo;</p>

  <p>&ldquo;Eğer dört kişi olursak saklanmamız ne kadar zor olursa görülmemiz de o denli kolay olur,&rdquo; dedi Colin.</p>

  <p>&ldquo;Bu doğru; ya da belki de kendimizi beyaz çarşaflar ve başka şeylerle örtüp kardanadamların arasına karışabiliriz!&rdquo; dedi Peter gülerek. Peter&rsquo;ın hiç de ummadığı şekilde diğer üç erkek bu fikre bayıldılar.</p>

  <p>&ldquo;Oh, evet, Peter, bu çok akıllıca! Üzerimizdeki beyaz giysilerle hiç kimse bizi kardanadamlardan ayırt edemez,&rdquo; dedi Colin.</p>

  <p>&ldquo;Kimin gelip gittiğini oradan rahatça görebiliriz hem de,&rdquo; dedi George.</p>

  <p>&ldquo;İki kişi evin içerisini, diğer ikisiyse dışarısını kardanadamların arasından gözetleyebilir. Herhangi ters giden bir şey olursa da birbirimizi kollayabiliriz,&rdquo; dedi Jack. &ldquo;Orada kardanadamlarla beklemek eğlenceli olacak! Sıkıca giyinmemiz gerek ama.&rdquo;</p>

  <p>&ldquo;Biz kızlar da sizinle gelemez miyiz?&rdquo; diye sordu Pam.</p>

  <p>&ldquo;Ben istemiyorum!&rdquo; dedi Barbara. &ldquo;Hayır,&rdquo; diyerek karşılık verdi Peter. &ldquo;Üzgünüm ama yedi kişi çok fazla. Dört kişi olursak şansımız daha yüksek.&rdquo;</p>

  <p>&ldquo;Scamper ne olacak?&rdquo; diye sordu Jack, gözleri heyecanla ışıldarken. &ldquo;Onu da almalı mıyız?&rdquo;</p>

  <p>&ldquo;Sanırım evet, böylesi daha iyi olur,&rdquo; dedi Peter. &ldquo;Söylersem çıt çıkartmayacağından emin olabilirsiniz.&rdquo;</p>

  <p>&ldquo;Ona da küçük, beyaz bir elbise yapabilirim,&rdquo; dedi Janet. &ldquo;Böylece o da karların arasında fark edilmez. Büyük bir kar öbeğine benzeyecek!&rdquo;</p>

  <p>Hepsi birden çok heyecanlandılar. &ldquo;Ne zaman gitmeliyiz?&rdquo; diye sordu Colin.</p>

  <p>&ldquo;Bir bakalım, Jack dün gece adamların saat dokuz buçuk civarı geldiğini söyledi. O halde yine aynı saatte orada olmalıyız.</p>

  <p>Saat dokuzda burada buluşalım. Aman Tanrım! Ne kadar heyecan verici, öyle değil mi?&rdquo;</p>

  <p><span class="t10">&nbsp;</span></p>
</body>
</html>
