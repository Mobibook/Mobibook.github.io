<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Heyecanlı Planlar</title>
</head>

<body>
  <h1 class="h11">Heyecanlı Planlar</h1>

  <p><a id="a10"></a>Ertesi sabah ilk olarak Janet barakaya gitti. Peter her sabah olduğu gibi tüy yumağı Scamper&rsquo;ı fırçalıyordu. Tüylerinin pırıl pırıl olmasının sırrı işte buydu.</p>

  <p>Peter, Janet&rsquo;a, &ldquo;Havalanması için barakanın kapılarını bir süre açık tut,&rdquo; demişti. &ldquo;Bugün nasılsa kullanmayacağız. Henüz herhangi bir toplantı olmayacaktır.&rdquo;</p>

  <p>Janet onaylayarak kapıya gitti, anahtarları gizli yerlerinden -rafın hemen altındaki küçük bir çıkıntıdan- aldı ve barakanın kapılarını yeni güne araladı.</p>

  <p>Baraka gerçekten havasız kalmıştı. Janet kapıyı ve de küçük pencereyi ardına kadar açtı. Arkasını döndüğünde Jack&rsquo;in yerde duran notu gözüne çarptı.</p>

  <p>İlk olarak yerdekini bir çöp parçası sandı ve elinde buruşturup çöpe doğru yürüdü. Bir anda gözüne kâğıdın üzerindeki yazı çarptı.</p>

  <p>&ldquo;ACİL. ÇOK ÖNEMLİ.&rdquo;</p>

  <p>Şaşkınlıktan donakaldı. Kâğıt parçasını açtı ve gözleri sayfayı taradı. Ağzı açık kaldı. Barakadan son sürat Peter&rsquo;a seslenerek dışarı fırladı.</p>

  <p>&ldquo;Peter! Peter! Neredesin? Bir gelişme oldu, çabuk!&rdquo;</p>

  <p>Annesi Janet&rsquo;ın dediklerini duydu ve seslendi. &ldquo;Janet, Janet, ne oldu tadım? Neden heyecanlısın?&rdquo;</p>

  <p>&ldquo;Ah, yok bir şey anne,&rdquo; diye yanıtladı Janet. Bunun, Gizli Yediler&rsquo;in işi olduğunu biliyordu.</p>

  <p>Annesi, &ldquo;Tamam, neden Peter&rsquo;ı böylesine şaşkın arıyorsun?&rdquo; diye yineledi sorusunu. &ldquo;Beni yerimden zıplattın.&rdquo; Janet, Peter&rsquo;ın Scamper&rsquo;ı fırçaladığı yere gitti. &ldquo;Peter! Seslendiğimi duymadın mı? Sana söylemem gerekenler var, bir gelişme oldu!&rdquo;</p>

  <p>&ldquo;Ne oldu?&rdquo; diye şaşırarak sordu Peter.</p>

  <p>&ldquo;Bak, bu kâğıdı barakaya gidince yerde buldum,&rdquo; dedi Janet ve Jack&rsquo;in notunu Peter&rsquo;a uzattı. &ldquo;Üzerinde Acil. Çok Önemli yazıyor. İçinde ne var bakalım?&rdquo;</p>

  <p>Peter Jack&rsquo;in yazdıklarını yüksek sesle okudu.</p>

  <p class="p12"><span class="t12">Peter, Gizli Yediler&rsquo;i yeni bir toplant</span><span class="t12">ı</span> <span class="t12">için topla. Çözülmeyi bekleyen çok önemli bir s</span><span class="t12">ı</span><span class="t12">r var. Dün gece saat dokuz buçukta ba</span><span class="t12">ş</span><span class="t12">ı</span><span class="t12">ma gelen bir olayla ilgili. Di</span><span class="t12">ğ</span><span class="t12">erlerini saat onda toplant</span><span class="t12">ı</span><span class="t12">ya ça</span><span class="t12">ğı</span><span class="t12">r. Orada olaca</span><span class="t12">ğı</span><span class="t12">m.</span></p>

  <p class="p12"><span class="t12">Jack</span></p>

  <p>&ldquo;Ne olmuş olabilir ki?&rdquo; dedi Peter merakla. &ldquo;Dün gece başına bir şey gelmiş. Ama bu neden bir sır olsun? Bence abartıyor.&rdquo;</p>

  <p>&ldquo;Hayır abartmıyor. Eminim ki abartmıyor,&rdquo; dedi Janet. Bir ayağının üzerinden diğerine zıplayarak olduğu yerde sevinçten dans ediyordu. &ldquo;Jack abartmıyor, biliyorsun ki o hiçbir şeyi abartmaz. Diğerlerine gidip onda toplanacağımızı söyleyeyim mi? Çok heyecanlı, bu bir sırla ilgili!&rdquo;</p>

  <p>&ldquo;Herkesi toplayıp sırrın ne olduğunu öğrenene kadar sabret,&rdquo; dedi Peter. Kendi de yavaştan heyecanlanmaya başlamıştı. &ldquo;Ben gidip Celin ve George&rsquo;a haber vereceğim; sen de kızlara durumu bildir.&rdquo;</p>

  <p>Janet bir yöne doğru koşarak gitti, Peter ise diğer yöne. Yeni bir toplantı için bir araya gelecek olmak ne güzeldi, hem de bu denli heyecanlı bir olay için.</p>

  <p>İkisi geri döndüklerinde saat dokuz buçuktu. Herkes toplantıya geleceğine söz verdi. Hepsi de Jack&rsquo;in söyleyeceklerini duymak için sabırsızlanıyordu.</p>

  <p>&ldquo;Rozetlerinizi unutmayın,&rdquo; dedi Janet iki kıza da. &ldquo;Böylesine önemli bir toplantıya rozetleriniz olmadan ve şifreyi bilmeden giremezsiniz.&rdquo;</p>

  <p>Tüm üyeler büyük bir hevesle haberleri duymak istiyordu. Tek tek şifrelerini söylediler.</p>

  <p>&ldquo;Haftanın Günleri!&rdquo; Ve kapı açılıp kapanıyordu.</p>

  <p>&ldquo;Haftanın Günleri,&rdquo; kapı bir kez daha açılıp kapandı. Üyeler rozetleriyle ve şifreyi fısıldayarak birer birer yerlerini aldı. Bu sabah Colin ve George&rsquo;un da rozetleri üzerilerindeydi. George kendininkini bulmuş, Colin&rsquo;in annesiyse yeni bir tane yapmıştı.</p>

  <p>En son gelen Jack oldu, herkes o gelene kadar olanı biteni duymak için adeta meraktan çatlıyordu. Ama işte Jack, gelenlerin sonuncusuydu.</p>

  <p>&ldquo;Haftanm Günleri,&rdquo; dedi yumuşakça, barakanın kapısında. Aralanan kapıdan içeriye girdi. Herkes merakla yüzüne baktı.</p>

  <p>&ldquo;Notunu aldık ve bütün üyelere haber verdik,&rdquo; dedi Peter. &ldquo;N&rsquo;oldu Jack? Gerçekten dediğin kadar önemli bir şey mi?&rdquo;</p>

  <p>&ldquo;Şimdi dinleyin ve görün,&rdquo; dedi Jack. Kendisi için ayrılmış olan boş kutunun üzerine çömeldi ve &ldquo;Dün akşam oldu,&rdquo; dedi.</p>

  <p>Hikâyeyi anlatmaya başladı, rozetini kardanadamları yaptıkları yerde nasıl düşürdüğünü, gece el feneriyle oraya gittiğini ve orada karşılaştığı olayı, duyduklarını birer birer anlattı.</p>

  <p>&ldquo;O korkunç ses, homurdanan, iniltiyi andıran şey korkunçtu!&rdquo; dedi. &ldquo;Saçlarımı bile diken diken etmeye yetti. Gecenin bir yarısı o adamlar neden oradaydı? O yol hiçbir yere gitmiyor. Çitlerin yakınında durdular ve arabalarının arkasında taşıdıkları o şey de neydi öyle?&rdquo;</p>

  <p>&ldquo;Kafes falan mıydı acaba, ya da bir mahkûmu taşıyan her tarafı kapalı bir vagon mesela?&rdquo; dedi Barbara fısıltıyla.</p>

  <p>&ldquo;Görebildiğim kadarıyla bir kafes değildi,&rdquo; diye yanıtladı Jack. &ldquo;Üzerinde hiç cam göremedim. Daha çok küçük, taşınabilir bir şeye benziyordu ama her neyse içinde eşya yoktu. Size söylüyorum ya, içindeki şey haykırıyordu, garip sesler çıkarıyordu.&rdquo; Gözleri heyecanla ve ilgiyle açılmış Pam, &ldquo;Sence o bir adam mıydı?&rdquo; diye sordu.</p>

  <p>&ldquo;Yo hayır, sanmıyorum. Yani olabilir de tabii ki,&rdquo; dedi Jack. &ldquo;Ama bir adam öyle bir ses çıkartmaz, elbette ağzı bantlı değilse.&rdquo;</p>

  <p>Bu yeni düşünce üyeleri daha da çok heyecana boğdu. Odada bir süre sessizlik yaşandı.</p>

  <p>&ldquo;Peki,&rdquo; dedi Jack, &ldquo;en azından biliyoruz ki bu kesinlikle Gizli Yediler için mükemmel bir fırsat. Tepeden tırnağa gizem dolu bir macera.&rdquo;</p>

  <p>&ldquo;Şimdi ne yapmalıyız?&rdquo; diye sordu George.</p>

  <p>Hepsi oturdukları yerde düşünmeye başladı. &ldquo;Kardaki izlerden herhangi bir şey bulabilir miyiz diye etrafı kontrol edebiliriz,&rdquo; dedi Peter. &ldquo;O eski eve kadar gitmiş olan bir araba varsa onun izlerini görürüz zaten.&rdquo;</p>

  <p>&ldquo;Evet. Ve evin bekçisine dün gece herhangi bir şey duymuş mu diye sorabiliriz,&rdquo; dedi Colin.</p>

  <p>&ldquo;Ben bunu yapmam,&rdquo; dedi Pam. &ldquo;O adama gidip sorular sormayı hiç istemem.&rdquo;</p>

  <p>&ldquo;Yine de birilerinin yapması gerek,&rdquo; dedi George. &ldquo;Önemli olabilir.&rdquo;</p>

  <p>&ldquo;Bu arada evin kime ait olduğunu da öğrenebiliriz,&rdquo; diye ekledi Colin.</p>

  <p>&ldquo;Evet,&rdquo; dedi Peter. &ldquo;Soruşturmamızı bölüştürelim, bir görev dağılımı yapalım. Pam, sen George&rsquo;la birlikte evin kime ait olduğunu bulmaya çalış.&rdquo;</p>

  <p>&ldquo;Bunu nasıl yapacağız ki?&rdquo; diye sordu Pam.</p>

  <p>&ldquo;Sağduyunuzu kullanmanız gerekecek,&rdquo; dedi Peter. &ldquo;Her şeye ben karar veremem. Janet, sen ve Barbara yoldaki araba izlerini takip edebilir ve gözünüze takılan ipuçlarını inceleyebilirsiniz.&rdquo;</p>

  <p>&ldquo;Evet,&rdquo; dedi Janet sevinerek. Evin bakıcısıyla haşır neşir olmak zorunda kalmayacağı için sevinmişti.</p>

  <p>&ldquo;Colin, Jack ve ben de eski, boş eve gidip yaşlı ev bakıcısıyla görüşmeye çalışırız,&rdquo; dedi Peter, kendini tüm bu şeyleri organize eden kişi olarak önemli görerek.</p>

  <p>&ldquo;Scamper ne olacak?&rdquo; diye sordu Janet.</p>

  <p>&ldquo;O da bizimle gelecek," dedi Peter. &ldquo;Eğer ki evin bakıcısı sinirlenirse, Scamper da sinirli olabilir!&rdquo;</p>

  <p>&ldquo;Ah, evet, iyi fikir. Scamper da sizinle olsun en iyisi,&rdquo; dedi Jack. Bir köpeğin de onlarla gelmesi rahatlatıcı bir fikirdi. &ldquo;O halde, yavaştan işe koyulalım mı?&rdquo;</p>

  <p>&ldquo;Evet. Öğlen vakti burada buluşur ve bulduklarımızı paylaşırız,&rdquo; dedi Peter. &ldquo;Çok gizemli bir şey keşfettin, Jack. İşte bu tam da Gizemli Yediler&rsquo;e göre!&rdquo;</p>
</body>
</html>
