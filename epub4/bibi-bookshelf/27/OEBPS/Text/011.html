<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Bakıcıyla Görüşme</title>
</head>

<body>
  <h1 class="h11">Bakıcıyla Görüşme</h1>

  <p><a id="a12"></a>Üç arkadaş ve Scamper harika zaman geçirmişlerdi. Arabadan arda kalanları inceleyerek yolun aşağısına doğru ilerlediler. Sonunda eski eve vardılar. Bahçe giriş kapısı kapalıydı. Onlar da kapının üzerine tırmanıp içeriye doğru sarktılar ve devam eden izleri gördüler.</p>

  <p>&ldquo;İşte dün bıraktığım ayak izleri,&rdquo; dedi Peter eliyle işaret ederek. &ldquo;Ve bak, şurada da Scamper&rsquo;ın pati izlerini görmek mümkün ve bu tarafta da; ama izlerin tümü daha büyük başkalarıyla bozulmuş. Biraz tuhaf.&rdquo;</p>

  <p>&ldquo;Büyük, yuvarlak tabanlı ayakkabı giyen birinin izleri,&rdquo; dedi Jack şaşırarak. &ldquo;Kim böyle bir ayakkabı giyer ki? Bak şu taraflarda da aynı izi tekrar ve tekrar görmek mümkün. Bunu giyen her kimse yerinde duramayan biri olduğu açrk. Belki de zorla götürülüyordu.&rdquo;</p>

  <p>Çocuklar giriş çevresinde yeniden gezinip yerdeki kalıntıları inceledi. Gözlerinin el verdiği ölçüde, dikkatlice bir araştırmaydı bu. &ldquo;İçinizden biri, kar üzerinde iz bırakmadan ön taraftaki kapıya ulaşabilir mi?&rdquo; diye sordu Colin. &ldquo;Ben yapamam ama gördüğüm kadarıyla oradaki kar dümdüz, hiç çiğnenmemiş.&rdquo;</p>

  <p>&ldquo;Ben de yapamam,&rdquo; diye katıldı Peter. &ldquo;Hadi diğer tarafa geçelim. Hem evin bakıcısıyla görüşüp dün gece olağandışı bir ses duymuş mu diye sorabiliriz.&rdquo;</p>

  <p>&ldquo;Ya bize neden bilmek istediğimizi sorarsa ne cevap vereceğiz?&rdquo; dedi Colin. &ldquo;Yani, eğer o da çözmeye çalıştığımız olayın bir parçasıysa, böyle bir soru onu çok sinirlendirebilir.&rdquo;</p>

  <p>&ldquo;Evet, olabilir,&rdquo; diye karşılık verdi Peter. &ldquo;Zekice hareket etmeliyiz. Bir bakalım.&rdquo;</p>

  <p>Birlikte düşündüler. &ldquo;Aklıma gelen hiçbir şey yok açıkçası. Belki ona hırsızlardan korkar mı falan gibi sorular sorup onu konuşturmaya çalışabiliriz,&rdquo; dedi Peter sonunda. &ldquo;Bu şekilde aradığımız cevaplara ulaşabiliriz belki.&rdquo;</p>

  <p>&ldquo;Tamam,&rdquo; dedi Colin. &ldquo;Gerçi pek iyi bir plan gibi gözükmedi ama, hadi gidelim.&rdquo; Scamper araba yolundan koşarak ilerledi. Köşede kayboldu. Çocuklarsa anlayamadıkları, terliğimsi, yuvarlak ayak izlerinin her yerde olduğunu fark ettiler. Sanki birisi sinirli bir şekilde bahçede turlamış gibiydi.</p>

  <p>&ldquo;Ön giriş kapısına kadar ilerlemiyorlar,&rdquo; dedi Colin. &ldquo;Ben de öyle düşünmüştüm! Evin çevresinde bir daire çiziyorlar, burada baksana, bakıcının dün kullandığı arka kapının yanından geçiyorlar ve oradan da mutfak kapısına!&rdquo;</p>

  <p>&ldquo;Hımm, bu biraz şüpheli!&rdquo; dedi Peter. Neden rahatça kullanılabilecek ön ve arka kapılar varken, mutfak kapısının önünde bu kadar çok iz vardı? Evet, tüm izler buradaydı, iki farklı kişiye ait ayak izleri ve bir de yuvarlak, terliğimsi o garip izler. Kafayı yemek üzereyim!&rdquo;</p>

  <p>Mutfak kapısını zorladılar ama kilitliydi. Cama meraklı gözlerle baktılar. Mutfak tamamen boş ve bakımsızdı. Tüm gördükleri bir gaz ocağı, tabakla dolu lavabo ve cama yakın bir kovaydı.</p>

  <p>&ldquo;Sanırım yaşlı adam bulaşıkhaneyi ye ön taraftaki şu odayı kullanıyor,&rdquo; dedi Jack.</p>

  <p>&ldquo;Bak, bakıcı orada!&rdquo; dedi Peter aniden.</p>

  <p>Yaşlı bakıcı mutfakta bir şeyleri karıştırıyordu. Penceredeki üç çocuğu gördü ve camı araladı.</p>

  <p>&ldquo;Eğer köpeğinizi arıyorsanız, ön bahçede!&rdquo; diye bağırdı. &ldquo;Çabuk dışarı. Burada çocuk istemiyorum. Ben daha neler olduğunu anlayamadan, siz camları kırar kaçarsınız!&rdquo;</p>

  <p>&ldquo;Yo, hayır yapmayız,&rdquo; diye bağırdı Jack, sağır adama sesini duyurmaya çabalayarak. &ldquo;Köpeğimizi alıp gideceğiz. Bahçeye girdiği için özür dileriz.&rdquo;</p>

  <p>&ldquo;Burada kendinizi yalnız hissetmiyor musunuz?&rdquo; diye sordu Colin. &ldquo;Hırsızlardan korkmuyor musunuz?&rdquo;</p>

  <p>&ldquo;Hayır. Korkmuyorum,&rdquo; dedi yaşlı adam. &ldquo;Büyük bir sopam var, ayrıca da burada çalabilecekleri hiçbir şey yok.&rdquo;</p>

  <p>&ldquo;Birileri sanırım arka kapınıza kadar gelmiş,&rdquo; diye bağırdı Peter. Konuyu belki de evin bakıcısıyla tartışabilirdi. İzlerin tümünü elleriyle işaret ederek gösterdi. Bakıcı camdan dışarı sarktı ve izlere göz gezdirdi.</p>

  <p>&ldquo;Onlar sizin yaptığınız izlerden başka şey değil, avare avare dolaşıp her işe burnunuzu sokmayın!&rdquo; diye sinirli bir şekilde bağırdı yaşlı adam.</p>

  <p>&ldquo;Hayır değil. Bahse varım, bunlar dün gece evinize gelen hırsızların işi,&rdquo; dedi Peter ve üç çocuk merakla bakıcının vereceği tepkiyi bekledi.</p>

  <p>&ldquo;Pah!&rdquo; dedi adam. &ldquo;Beni korkutmaya çalışıyorsunuz sadece, değil mi, sizi aptal çocuklar!&rdquo;</p>

  <p>&ldquo;Hayır. Amacımız bu değil,&rdquo; dedi yeniden Peter. &ldquo;Dün gece gerçekten hiçbir şey duymadınız mı? Eğer evinize girmeye çalışan biri olursa, sesleri duyabilir misiniz?&rdquo;</p>

  <p>&ldquo;Ben sağırım evlat,&rdquo; dedi bakıcı. &ldquo;Hiçbir şey duyamam ama durun bir dakika, evet, sanırım dün gece kulağıma gelen birtakım sesler oldu. Hatırlamıyorum bile. Ah, bu garip, öyle değil mi?&rdquo;</p>

  <p>Çocuklar heyecandan neredeyse nefes almayı unutacaktı. &ldquo;Ne duydunuz?&rdquo; diye sordu Jack. Yaşlı adam Jack&rsquo;in sorusunu anlamadı. Kaşlarını çattı ve kırışık yüzü daha da kırışık bir hal aldı.</p>

  <p>&ldquo;Anlaşılan gerçekten de birtakım mırıltı tarzı sesler duydum,&rdquo; dedi adam yavaşça. &ldquo;Sadece kulaklarımdan gelen anlamsız çıtırtılar olduğunu sanmıştım, çoğu zaman bu tür şeyler olur, bilirsiniz ve kontrol etmem. Ama şimdiye dek kimse ne bir şey aldı, ne de bir şeye zarar verdi, tamam da neden birileri böyle bir şey yapsın ki?</p>

  <p>&ldquo;Evde bazı sesler mi duydunuz?&rdquo; diye bağırdı Peter.</p>

  <p>&ldquo;Evet, dışarıdan gelen sesleri duyabileceğimi pek sanmıyorum,&rdquo; dedi yaşlı adam. &ldquo;Kütük kadar sağırım. Yaşlı bir adamı korkutmaya çalışmak. Kendinizden utanmalısınız sizi küçük veletler!&rdquo;</p>

  <p>&ldquo;İçeri girip etrafı kontrol etmemize izin verir misiniz?&rdquo; diye sordu Colin, diğerleri de istekli gözlerle yaşlı adama bakıyordu. Ah bir evet deseydi! Ancak tabii ki diledikleri cevabı alamadılar.</p>

  <p>&ldquo;Neler düşünüyorsunuz siz böyle, içeri girmek mi?&rdquo; dedi bakıcı. &ldquo;Siz çocukları iyi bilirim -yaramaz haylazlar- zamanımı boşa harcıyorsunuz. Çabuk burayı terk edin ve sakın tekrar hırsız palavralarıyla geri dönmeye kalkışmayın. Buradan uzak durun. Sizin gibileri her zaman muzırlık yapmaya hazırdır.&rdquo;</p>

  <p>Tam o anda Scamper zıplayarak yanlarına geldi. Yaşlı adamı penceresinden sarkmış gördü ve ona doğru dostça yaklaşmak istedi. Adam aniden irkildi. Scamper&rsquo;m kendisini ısırmak istediğini sandı ve elindeki sopayı camdan dışarı uzatarak vurmaya yeltendi. Scamper kenara kaçarak havlamaya başladı.</p>

  <p>&ldquo;Bu köpeğe bir ders vermek lazım!&rdquo; dedi sinirli bir şekilde yaşlı adam. &ldquo;Ve tabii ki sizlere de, saygısızca oradan beni izliyorsunuz! Benimle dalga geçmek neymiş göstereceğim, size de, o aptal köpeğinize de!&rdquo; Adam pencereden kayboldu. &ldquo;Yan kapıdan çıkacak,&rdquo; dedi Peter. &ldquo;Hadi, istediğimizi aldık. Gidelim!&rdquo;</p>
</body>
</html>
