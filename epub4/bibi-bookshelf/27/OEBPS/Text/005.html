<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>G.Y. Toplantısı İçin Planlar</title>
</head>

<body>
  <h1 class="h11">G.Y. Toplantısı İ<a id="a4"></a>çin Planlar</h1>

  <p><a id="a5"></a>En iyisi Gizli Yediler toplantısı yapalım,&rdquo; dedi Peter, Janet&rsquo;a. &ldquo;Ne zamandır yapmıyoruz.&rdquo;</p>

  <p>&ldquo;Oh, evet, hadi!&rdquo; dedi Janet bağırarak kitabını kaparken. &ldquo;Gizli topluluğumuzu unuttuğumuz için değil, Peter, sadece yılbaşı zamanı uğraşacak bir sürü eğlenceli şey olduğundan toplanmaya yeterince vakit kalmıyor.&rdquo;</p>

  <p>&ldquo;Ama yapmalıyız,&rdquo; diye bağırdı Peter. &ldquo;Hiç kullanmadıktan sonra, gizli bir topluluğa sahip olmanın ne anlamı var ki? En iyisi yeni bir toplantı için diğerlerine haber verelim.&rdquo;</p>

  <p>&ldquo;Yazacak beş madde,&rdquo; diye düşündü Janet. &ldquo;Sen yazmakta benden daha hızlısın, Peter. Sen üç madde yaz, ben de iki.&rdquo;</p>

  <p>&ldquo;Hav!&rdquo; diye söylendi Scamper, altın spanyel köpekleri.</p>

  <p>&ldquo;Evet, senin de yazmak isteyeceğini biliyorum, tabii yapabilseydin,&rdquo; dedi Janet, köpeğinin altın rengi kafasını okşarken. &ldquo;Sen şunlardan birini ağzınla taşıyıp teslimat görevini alabilirsin mesela. Bu senin işin olsun, Scamper.&rdquo;</p>

  <p>Peter bir sayfa kâğıdı önüne çekip kaleminin arkasını çiğneyerek, &ldquo;Ne desek?&rdquo; diye sesli düşündü.</p>

  <p>&ldquo;Tamam, belki de en iyisi hepsini buraya çağırmak,&rdquo; dedi Janet. &ldquo;Bahçenin dibindeki eski barakayı toplantı mekânımız olarak seçebiliriz, değil mi? Ne de olsa annem kışları orada oynamamıza izin veriyor. Hem seranın ısıtıcısı da hemen yanında olduğu için gayet sıcak bir yer.&rdquo;</p>

  <p>&ldquo;Doğru,&rdquo; diye onayladı Peter ve yazmaya koyuldu. &ldquo;İlk olarak bunu yazacağım, Janet, sen de aynısını yaparsın. Bir bakalım şimdi: Bir tane Pam için, bir tane Colin, bir tane Barbara ve yedincimiz kimdi? Unuttum.&rdquo;</p>

  <p>&ldquo;Tabii ki George,&rdquo; diye cevapladı Janet. &ldquo;Pam, Colin, Jack, Barbara, George, sen ve ben -toplam yedi kişi- Gizli Yediler! Kulağa hoş geliyor, değil mi?&rdquo;</p>

  <p>Gizli Yediler, Janet ve Peter&rsquo;ın akıl ettikleri bir topluluktu. Şifreyi bilen ve üzerinde G.Y. harflerinin yazılı olduğu rozetleri takan birkaç erkek ve kızın kurduğu harika bir gruptu.</p>

  <p>&ldquo;İşte burada,&rdquo; diye yazdığı kâğıdı Janet&rsquo;a uzattı Peter. &ldquo;Al bakalım, bunu kopyala.&rdquo;</p>

  <p>Janet kâğıda bakıp, &ldquo;En iyi yazım olmasına gerek yok, değil mi, düzgün yazmaya çalıştığım zaman çok yavaş yazıyorum da,&rdquo; dedi.</p>

  <p>&ldquo;Okunduğu sürece sorun yok,&rdquo; diye karşılık verdi Peter. &ldquo;Postayla göndermek zorunda değiliz.&rdquo;</p>

  <p>Janet, Peter&rsquo;ın yazdıklarını okudu: &ldquo;ÖNEMLİ. Gizli Yediler toplantısı yarın sabah 10&rsquo;da bahçenin dibindeki barakada yapılacaktır. Giriş için &lsquo;ŞİFRE&rsquo;niz gereklidir.&rdquo;</p>

  <p>&ldquo;Ah, yeni şifremiz neydi ya?&rdquo; diye sordu Janet heyecanlanarak. &ldquo;En son toplantıdan bu yana çok uzun zaman geçti, unuttum.&rdquo;</p>

  <p>&ldquo;Şanslısın ki hatırlatmak için yanında ben varım,&rdquo; dedi Peter. &ldquo;En son şifremiz Wenceslas&rsquo;di; yeni yılı hatırlatan bir şey olsun istemiştik, bu yüzden de Noel şarkıları albümünün adını vermiştik ya. Nasıl unutursun!&rdquo;</p>

  <p>&ldquo;Ah evet, tabii ya! Good King Wenceslas albümü!&rdquo; dedi Janet. &ldquo;Olamaz! Bak, notları yazarken yanlış yaptım işte. Konuşurken gerçekten başka şeyle ilgilenmemeliyim.&rdquo;</p>

  <p>İki kardeş önündeki kâğıtlara dikkat kesilirken oda sessizdi. Janet hep dili dışarıda yazardı, bu da onu çok komik gösteriyordu. Fakat Janet, dili dışarıda olmazsa güzel yazamadığını iddia ediyordu.</p>

  <p>İlk önce Peter bitirdi. Zarfları yapıştırmak için de Scamper&rsquo;a yalattı. Bu konuda Scamper&rsquo;ın üstüne yoktu. Ne de olsa büyük, ıslak bir dile sahipti.</p>

  <p>&ldquo;Sen çok yalayıcı bir köpeksin,&rdquo; dedi Peter, &ldquo;yani yalayacak bir şeyler bulduğun zaman çok mutlu olmalısın. Zarfların üzerine pul yapıştırsaydık onları da sen yalardın bir güzel.&rdquo;</p>

  <p>&ldquo;Artık gidip gizli mesajlarımızı dağıtsak mı?&rdquo; dedi Janet. &ldquo;Annem bugün kar yağmasına rağmen güzel bir gün olduğunu ve dışarı çıkabileceğimizi söyledi!&rdquo;</p>

  <p>&lsquo;Dışarı&rsquo; kelimesini duyunca, &ldquo;Hav! Hav!&rdquo; diye kapıya koşarak onayladı Scamper. Elleriyle kapıyı sabırsızca itmeye çalıştı.</p>

  <p>Artık üçü de sokakta karların arasındaydı. İlk olarak Colin&rsquo;e gittiler. Evde yoktu, onlar da gizli notu annesine bıraktı.</p>

  <p>Sonraki duraklarıysa George&rsquo;tu. Bu defa arkadaşları içerideydi ve toplantı haberini aldığında çok heyecanlandı.</p>

  <p>Sırada Pam vardı. Jack de onunlaymış. İyi oldu, Peter iki tane not bıraktı. Artık sadece Barbara kalmıştı. O da evde yoktu, başka bir yerdeydi.</p>

  <p>&ldquo;Olamaz!&rdquo; dedi Peter. Ama Barbara&rsquo;nın akşam eve döneceğini öğrenince sevindi. &ldquo;Yarın sabah gelip bizi görebilir mi?&rdquo; sorusuna Barbara&rsquo;nm annesi evet cevabını verdi.</p>

  <p>&ldquo;Ve işte, beşi de tamam,&rdquo; dedi Janet eve geri dönerlerken. &ldquo;Hadi Scamper, parkta bir koşuya çıkalım.&rdquo;</p>

  <p>Parkta çok hoş vakit geçirdiler, birbirlerine kartopu fırlattılar ve ayak basılmamış karlarla oynadılar. Scamper donmuş gölcükte yürümeye çalıştı ama ayakları buzun üzerinde kayıyordu. Kalkmaya çabaladıysa da beceremedi. Sonunda çocuklar gülerek onu donmuş gölün üzerinden aldılar.</p>

  <p>Scamper şaşkındı. Döndü ve gölcüğe homurdandı. Neler olup bittiğini hiç anlayamamıştı. Yazın içinden içtiği ve ayaklarını soktuğu suyu biliyordu, bir de şimdi şu haline bir bakın! Garip bir şey olmuştu ama bir türlü aklı ermedi.</p>

  <p>O öğlen iki çocuk ve bir de Scamper eski barakalarına gittiler. Seranın ısıtıcısı hemen barakanın yanında olduğundan içerisi sıcaktı.</p>

  <p>&ldquo;Çok güzel gözüküyor. Hadi şu kutulardan birer koltuk yapalım, eski bahçe gereçlerini de dışarıya çıkaralım. Anneme yanımıza biraz limonata ve bisküvi alabilir miyiz diye soralım. Gerçekten düzenli toplantılarımız olacak burada!&rdquo;</p>

  <p>Kutuları tertiplediler, işe yaramayan torbaları yere halı gibi serdiler. Janet küçük bir rafı bisküviler ve içecekler için temizlemeye koyuldu.</p>

  <p>&ldquo;Koltuk olarak sadece beş kutumuz var,&rdquo; dedi Peter. &ldquo;Birileri yere oturmak zorunda.&rdquo;</p>

  <p>&ldquo;Ah, hayır, bak, şu köşede iki koskocaman çiçek saksısı var,&rdquo; diye heyecanla karşılık verdi Janet. &ldquo;Hadi içlerini boşaltıp onları ters çevirelim. Oturmak için çok uygunlar.&rdquo;</p>

  <p>Böylece, beş kutu ve iki çiçek saksısıyla artık herkese bir yer sağlanmıştı.</p>

  <p>Çay için zil sesi duyuldu. &ldquo;Evet, her şeyi güzelce tamamladık,&rdquo; dedi Peter. &ldquo;Bu akşam ne yapacağımı biliyorum, Janet.&rdquo;</p>

  <p>&ldquo;Ne?&rdquo; diye sordu Janet.</p>

  <p>&ldquo;Kocaman G ve Y harfleri yazacağım ve bir tahta parçasına yapıştıracağım. Sonra da giriş kapısının üzerine tutturacağım.&rdquo;</p>

  <p>&ldquo;Hımmm, evet -G.Y.- Gizli Yediler,&rdquo; dedi Janet. &ldquo;Müthiş olacak!&rdquo;</p>
</body>
</html>
