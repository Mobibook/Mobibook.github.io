<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Jack&rsquo;e Ne Oldu?</title>
</head>

<body>
  <h1 class="h11">Jack&rsquo;e Ne Oldu?</h1>

  <p>Jack kendine verdiği sözü tuttu. Bayan Ely&rsquo;ye iyi geceler diledikten sonra her zamanki uyku saatinde yattı. Tek fark, elbiselerini henüz değişmemiş olmasıydı. Şapkasını ve ceketini bir güzel giydi. Artık sıvışabilir mi diye meraklanıyordu.</p>

  <p>Belki de en iyisi Bayan Ely&rsquo;nin yatağına girmesini beklemektir, diye düşündü. Bazen yatağında bir şeyler okuduğu da olurdu. Yakalanmak istemiyorum. Bayan Ely, kardeşine sadece annesi evde olduğu zamanlarda masallar okurdu.</p>

  <p>Jack eline bir kitap alıp oturdu. Bakıcı radyodaki dokuz haberlerini dinledikten sonra evi kilitledi ve üst kata, odasına çekildi. Jack oda kapısının kilitlendiğini duydu.</p>

  <p>Güzel! Şimdi gidebilirdi. Dışarısı çok karanlık olacağı için el fenerini cebine soktu. Ay, henüz göğe yükselmemişti.</p>

  <p>Yavaşça basamaklardan bahçe katına indi. Çok dikkatliydi. Kapı kilidi hafif bir gıcırtı yaptı ama hepsi bu. Bahçeye adımını attı ve ayakları yumuşakça yerdeki karların içerisine gömüldü.</p>

  <p>El feneri karanlığı yardı ve Jack dar sokaktan nehir kenarındaki alana doğru yürümeye başladı. Kar parıldıyordu, hayali beyaz bir ışık adeta etrafa yayılıyor gibiydi. Sonunda kardanadamları yaptıkları yere vardı ve girişe doğru yürüdü.</p>

  <p>Kardanadamlar sanki Jack&rsquo;i izlermiş gibi sessizce bir arada duruyordu. Jack görüntüden biraz ürktü. Bir tanesinin hareket ettiğini sandı ve nefesi kesildi. Ama tabii ki yanılıyordu. Bu sadece Jack&rsquo;in hayal ürünüydü.</p>

  <p>&ldquo;Aptal olma,&rdquo; diye sinirli bir şekilde kendine söylendi Jack. &ldquo;Biliyorsun ki onlar sadece kardan yapılmış adamlar. Mantıklı ol ve sadece kayıp rozetini ara!&rdquo;</p>

  <p>Fenerini tekrar yaktı ve bir anda karşısında duran kardanadam her zamankinden daha parlak göründü. Gözleriyle, ağzıyla, şapkası ve ceketiyle tıpkı gerçek bir adam gibiydi. Jack arkasını döndü.</p>

  <p>&ldquo;Sadece taştan gözlerin var ama sanki onlarla beni görebiliyorsun,&rdquo; dedi kardanadama. &ldquo;Şimdi sakın omzuma dokunup da beni yerimden zıplatma!&rdquo;</p>

  <p>Sonunda rozetini buldu! Karın içerisinde, üzerinde G.Y. işlenmiş Gizli Yediler rozeti oradaydı işte. Yaşasın! Tam da burada düşürmüş olmalıydı.</p>

  <p>Eğilip yerden aldı. Kar yüzünden ıslanmıştı rozet. Dikkatlice paltosunun cebine soktu. Kolayca bulması gerçekten büyük bir şanstı. Şimdi eve ve sıcak yatağına geri dönebilirdi. Üşümüştü ve uykuluydu.</p>

  <p>Feneri bir anda yanıp sönmeye başladı. &ldquo;Olamaz!&rdquo; dedi Jack. &ldquo;Pili bitiyor. Eve gidene kadar dayanmalı! Neyse ki dönüş yolunu ezbere biliyorum.&rdquo;</p>

  <p>Ansızın yoldan bir ses duydu ve gelen bir arabanın farları etrafı aydınlattı. Çok yavaş ilerliyordu. Gördüğü şey Jack&rsquo;i şaşırttı. Yolun hiçbir yerle herhangi bir bağlantısı yoktu. Araba yolunu mu kaybetmişti yoksa? Eğer öyleyse gidip sürücüye doğru yolu tarif edebilirdi. Karlar yolu kapladığında sürücüler kolaylıkla kaybolabiliyordu böyle.</p>

  <p>Girişe doğru yürüdü. Araba yavaşça ilerledi ve Jack aracın arkasında bir şey çektiğini gördü, oldukça büyük bir cisim. Ne olabilirdi ki?</p>

  <p>Daha iyi görebilmek için gözlerini kıstı. Taşınabilir bir vagon olamayacak kadar küçüktü ama şekli de onlardan birini andırıyordu. Bu bir karavan değildi çünkü yan tarafında hiç cam yoktu. Acaba üzerinde hiç cam var mıydı? O halde, bu değişik vagon da neyin nesiydi?</p>

  <p>Ve nereye gidiyordu? Sürücü bir hata yapmış olmalıydı. Jack geçide doğru tekrar yola koyuldu ve bekledi.</p>

  <p>Araç farlarını söndürüp taşıdığı şeyle birlikte durdu. Jack arabanın ve taşıdığı şeyin hayali gölgesini zar zor seçebiliyordu. Tüm bunlar da neydi?</p>

  <p>Başka biriyle fısıldaşan bir ses duyuldu karanlıktan. Jack arabanın dışında bir ya da iki adam kafası gördü. Yerdeki kardan dolayı ayak seslerini duyamıyordu.</p>

  <p>Ayın tam da yukarıda olmasını nasıl da isterdi, böylece çitlerden birinin ardına gizlenir ve olan biteni görebilirdi. Adamlardan birinin daha yüksek sesle konuşan sesi duyuldu.</p>

  <p>&ldquo;Etrafta kimse yok, değil mi?&rdquo;</p>

  <p>&ldquo;Sadece şu sağır, yaşlı adam,&rdquo; dedi öbür ses.</p>

  <p>&ldquo;Bir kolaçan et sen yine de, ne olur ne olmaz!&rdquo; dedi ilk konuşan ses.</p>

  <p>Jack geçitten aşağı doğru kaydı ve güçlü bir el feneri etrafı ışığa boğdu. Karlı çitlerin arkasına doğru sürünerek gitti. Karda ilerleyen yumuşak adımların sesi çitlerin kenarına kadar geldi. Tüm bir girişi aydınlattı ve adam:</p>

  <p>&ldquo;Kim var orada? Siz de kimsiniz?&rdquo; diye bağırdı.</p>

  <p>Jack&rsquo;in kalbi canını yakarcasına hızlı atıyordu. Neredeyse ayağa kalkıp kendini gösterecek ve kim olduğunu söyleyecekti. Ta ki adam kahkahalarla gülmeye başlayıncaya dek.</p>

  <p>&ldquo;Hey, şuraya bak, bir sürü ayakta dikilen kardanadam! İlk gördüğüm an gerçekten bizi izleyen birileri var sandım. Beni korkuttular.&rdquo;</p>

  <p>Bunun üzerine öbür adam da diğerinin yanına geldi ve gülmeye başladı. &ldquo;Çocukların işi herhalde. Evet, gerçekten güzel yapmışlar, adeta bir insanı andırıyorlar bu ışıkta. Gecenin bu saatinde burada kimsecikler olmaz, Mac. Hadi, işe koyulalım.&rdquo;</p>

  <p>Arabanın arkasına doğru yürüdüler. Jack hafifçe doğruldu, titriyordu. Bu yabancı adamların karlı bir gecede, eski, boş bir evin önünde, karanlıkta ne işleri olabilirdi? Ne yapacaklarını durup da seyretmeli miydi? İstemiyordu. Tek istediği bir an önce güvenli ve sıcak evine geri dönmekti.</p>

  <p>Yeniden giriş kapısına sürüklenerek gitti. Adamların olduğu yerden garip sesler duydu, sanki bir şeyi söküyorlardı, belki de vagonun kapısını açıyorlardı.</p>

  <p>Sonrasında ise öyle bir ses geldi ki, Jack telaşla kendini kapıdan dışarıya attı ve son sürat evinin yolunu tuttu. Sinirli, güçlü bir homurtu ve korkunç bir iniltiydi duyduğu. İki adamın soluma ve haykırış sesleri yükseldi ardından.</p>

  <p>Jack hayatında böylesine bir ses duymamıştı. Heyecandan dikkatini de sesin üzerinde toplayamadı. Tek dileği, evine sağ salim dönebilmekti. Karlı yolda birisine bir şeyler oluyordu, bu açıktı. Tanık olduğu bu tarz bir olayla baş edebilecek birisinin çok cesur olması gerekliydi ama bu kişi kesinlikle Jack değildi.</p>

  <p>Artık evine döndüğünde nefes nefeseydi. Sessizce evin kapısını kapattı ve sürgüledi. Üst kata çıkarken basamakların gürültü çıkarıp çıkarmadığı umurunda bile değildi. Odasına girer girmez lambayı yak-mak için elleri düğmeye uzandı. Oh... Böylesi çok daha iyiydi. Odası aydınlandıktan sonra korkusu biraz yatıştı.</p>

  <p>Gözüne camdaki yansıması çarptı. Çok solgundu ve ceketi karla örtülmüş, bembeyazdı. Çitlerin altında uzanırken karlar üzerini kaplamış olmalıydı. Sonrasında ceketinin cebindeki rozeti kontrol etti, yerindeydi. Neyse, rozetimi geri aldım.</p>

  <p>Tüm istediğim rozetimi bulmaktı ve Tanrı bilir daha başka neler buldum. Vakit kaybetmeden diğerlerine söylemeliyim. Bu Gizli Yediler için çözülmeyi bekleyen bir sır. Hey! Buna inanamayacaklar.</p>

  <p>Diğerlerine olan biteni anlatana kadar ertesi sabahı bekleyemezdi. Yine dışarı çıkmalı ve acilen Peter&rsquo;ın bahçesindeki barakaya gidip bir not bırakmalıydı. İçinde yeni bir toplantı için çağrı yazılı bir not.</p>

  <p>&ldquo;Bu önemli. Çok, çok önemli,&rdquo; dedi Jack kendi kendine, bir parça kâğıdı karalarken. &ldquo;Bu Yediler için gerçek bir macera.&rdquo;</p>

  <p>Merdivenlerden aşağı indi ve bahçeye çıktı. Artık korkmuyordu. Koşarak Peter&rsquo;ın evinin yolunu tuttu. Çiftlik evi sessiz ve karanlıktı. Anlaşılan herkes çoktan uykuya dalmıştı.</p>

  <p>Jack bunun üzerine eski barakaya gitti! Kapıyı açmaya çalıştı ama kilitliydi. Kapının üzerindeki G.Y. harflerini fark etti. Eğildi ve kapının altından yazdığı notu içeri bıraktı. Peter notu bir sonraki gün görecekti.</p>

  <p>Jack evine ve yatağına geri döndü ama bir türlü uyku tutmadı. O sesleri kim çıkartmıştı? O acayip vagon da neyin nesiydi? Esrarengiz adamlar kimdi? Tüm bunlar birini saatlerce uykusuz bırakmaya yeterdi.</p>

  <p class="p11"><a id="a9"></a><span class="t10">&nbsp;</span></p>
</body>
</html>
