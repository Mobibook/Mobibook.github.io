<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Birkaç Şeyi Aydınlatma</title>
</head>

<body>
  <h1 class="h11">Birkaç Şeyi Aydınlatma</h1>

  <p>Gizli Yediler yeni maceraları için hazırdı, kendilerini son derece önemli hissediyorlardı. Scamper da keyiften kuyruğunu sallayarak Peter, Colin ve Jack&rsquo;e katılmıştı. O da kendini çok özel hissedenlerdendi. Neden hissetmesindi ki zaten, o da gizemi çözecek olan önemli bir topluluğun parçasıydı ne de olsa. Gördüğü her köpeği koklamaktan çok daha önemli bir görevdi bu.</p>

  <p>Pam ve George köşede ayrıldılar, biraz endişeli görünüyorlardı. Birbirlerine baktılar. &ldquo;Evin kime ait olduğunu nasıl bulacağız.&rsquo;&rdquo; diye sordu Pam.</p>

  <p>&ldquo;Hadi postacıya soralım!&rdquo; dedi George. Bunun gerçekten iyi bir fikir olduğunu düşündü. &ldquo;Elbette ki eski eve bakıcı tutacak bir sahibi varsa, adına gelen mektuplar olması da gerekir.&rdquo;</p>

  <p>&ldquo;İyi fikir!&rdquo; dedi Pam ve postaneye gittiler. Mektupları boşaltan postacıyı gördükleri için şanslılardı. George, postacıyı işaret ederek eliyle Pam&rsquo;i dürttü.</p>

  <p>&ldquo;Hadi. Bir yerden başlamamız lazım, ona soralım!&rdquo;</p>

  <p>Postacının yanına yürüdüler. &ldquo;Affedersiniz,&rdquo; dedi George. &ldquo;Bize nehir kenarındaki eski evde kimin yaşadığını söyler misiniz, hani oradaki boş evde?&rdquo;</p>

  <p>&ldquo;Boş bir evde nasıl biri yaşayabilir ki?&rdquo; diye sordu postacı. &ldquo;Aptalca sorular sorup zamanımı boşa harcamayın! Siz çocuklar çok komik olduğunuzu zannediyorsunuz, öyle değil mi?&rdquo;</p>

  <p>&ldquo;Amacımız komiklik yapmak veya saygısızlık etmek değildi,&rdquo; dedi Pam aceleyle. &ldquo;George evin kime ait olduğunu biliyor musunuz diye sormak istedi. Orada evin bakıcısı yaşıyor, bunu biliyoruz. Ama evin gerçek sahibinin kim olduğunu merak ediyoruz.&rdquo;</p>

  <p>&ldquo;Neden? Satın almayı mı düşünüyorsunuz yoksa?&rdquo; dedi postacı yaptığı espriye gülerek. Çocuklar da postacının soruyu cevaplayacağını umarak kahkahalara katıldı.</p>

  <p>Adam son mektupları da çantasına koyarken, &ldquo;Evin kime ait olduğunu nasıl bilebilirim ki?&rdquo; dedi postacı. &ldquo;Mektupları evin bekçisi yaşlı Dan&rsquo;den başka kimseye götürmüyorum, o da ayda yalnızca bir defa mektup alıyor zaten, maaşını belki de. En iyisi şu taraftaki emlak bürosuna sormanız. Onlar evlerle ilgilenir, bahsettiğiniz yerin sahibini de tanıyor olabilirler; gördüğüm kadarıyla çok heveslisiniz!&rdquo;</p>

  <p>&ldquo;Hımm, teşekkür ederiz,&rdquo; dedi Pam neşeli bir şekilde ve beraber emlakçmın yolunu tuttular. &ldquo;Bunu biz de akıl etmiş olabilirdik,&rdquo; dedi Pam. &ldquo;Ama dur bir dakika! Eğer oradakiler bize neden bilmek istediğimizi sorarsa ne cevap vereceğiz? İnsanlar emlakçıya evlerini satmak veya yeni ev almak için gider, öyle değil mi?&rdquo;</p>

  <p>Kapıdan içeriye doğru kaçamak bir bakış attılar. Masada on altı-on yedi yaşında genç biri zarfların üzerine bir şeyler yazıyordu. O kadar da korkutucu gözükmüyordu. Belki o aradıkları cevabı verebilirdi ve belki de neden bilmek istediklerini sormazdı.</p>

  <p>İçeri çekinmeden girdiler. Genç adam kafasını kaldırdı.</p>

  <p>&ldquo;Bir şey mi soracaktınız?&rdquo; dedi.</p>

  <p>&ldquo;Size nehir kenarındaki eski evin sahibini sormamızı istediler,&rdquo; dedi George, genç adamın çocukların, aileleri tarafından gönderilmiş olduğunu düşünmesini umarak. Aslında bunu yapmalarını yalnızca Peter söylemişti, neyse genç adam bunu bilmek zorunda değildi.</p>

  <p>&ldquo;Evin şu an için satılık olduğunu sanmıyorum,&rdquo; dedi genç, önündeki defterin sayfalarını karıştırarak. &ldquo;Aileniz satın almakla mı ilgileniyor, yoksa başka bir şey mi var? Evin satılık olduğunu bilmiyordum.&rdquo;</p>

  <p>İki çocuktan da ses çıkmadı, ne söylemeleri gerektiğini bilemiyorlardı. Genç adam sayfaları incelemeye devam etti.</p>

  <p>&ldquo;Hımm, işte burada,&rdquo; dedi. &ldquo;Satılık değil bir süre önce Bay J.Holikoff evi satın almış. Neden orada oturmuyor, bilemiyomm!&rdquo;</p>

  <p>&ldquo;Bay Holikoff bu civarlarda mı oturuyor peki?&rdquo; diye sordu Pam.</p>

  <p>&ldquo;Hayır. Adresi 64, Heycom Caddesi, Covelty,&rdquo; diye önünden okudu genç adam. &ldquo;Şu anda orada yaşadığından emin değilim. Yakınlarınız onunla irtibata geçmek mi istiyor? Eğer dilerseniz halen orada mı diye öğrenebilirim, adrese ait bir telefon numarası var.&rdquo;</p>

  <p>&ldquo;Ah, hayır, teşekkür ederiz,&rdquo; dedi George aceleci bir tavırla. &ldquo;Başka bir bilgiye ihtiyacımız yok, eee, mademki ev satılık değil. Yardımınız için çok teşekkürler. İyi günler.&rdquo; , Yüzleri hafif kızarık, fakat hallerinden memnun bir şekilde dışarı çıktılar. &ldquo;Bay Holikoff,&rdquo; dedi Pam, George&rsquo;a bakarak. &ldquo;İlginç bir isim, değil mi? Adresini hatırlıyor musun, George?&rdquo;</p>

  <p>&ldquo;Evet,&rdquo; dedi George. Not defterim cebinden çıkarttı ve yazmaya başladı; &ldquo;Bay J. Holikoff, 64, Heycom Caddesi, Covelty. Tamam, iyi bir iş çıkarttık sanırım! Acaba diğerleri neler yapıyor?&rdquo;</p>

  <p>Onlar da işin aslı, oldukça ilerleme kaydetmişti. Janet ve Barbara nehre giden yol üzerindeki tekerlek izlerini inceliyorlardı. Kendilerini birer dedektif gibi hissediyorlardı.</p>

  <p>&ldquo;Gördün mü? Arkasına vagon bağlanmış bir araba veya her neyse, Templeton yönünden buraya sapmış; izler bizim kasabanın yönünden değil,&rdquo; dedi Janet. &ldquo;Tekerleklerin nerede hendeğe girdiğini bile rahatça görebilirsin.&rdquo;</p>

  <p>&ldquo;Evet,&rdquo; diye çukurlara bakarak onayladı Barbara. &ldquo;Arka tarafta taşınan vanın tekerlekleri arabadan daha inceymiş. Ve şuna bak, tam burada tekerleklerin desenini bire bir görebilmek mümkün. Arabanınkiler bozulmuş gerçi.&rdquo;</p>

  <p>&ldquo;Sence de bu tekerleklerin desenini bire bir not defterimize çizmek iyi bir fikir değil mi?&rdquo; dedi Janet. &ldquo;Yani, bir anda gerekli bir ipucu olabilir. Hatta lastiğin ne kadar genişlikte olduğunu dahi ölçebiliriz.&rdquo;</p>

  <p>&ldquo;Bunların ne işe yarayacağını anlamış değilim,&rdquo; dedi Barbara. Artık yolun aşağısındaki üç çocuğun yanma dönmek istiyordu.</p>

  <p>&ldquo;Tamam, ben desenleri defterime kopyalamaya çalışacağım,&rdquo; dedi Janet kesin bir sesle. &ldquo;Çocuklara gösterecek bir şey olsun istiyorum!&rdquo;</p>

  <p>Böylece, çok dikkatlice desenleri çizdi. Çizgilerle, dairelerle ve V şeklindeki işaretlerle komik bir desendi defterine karalamaya çalıştığı. Bitirdiğinde pek de iyi gözükmüyordu. Ölçüleri olabildiğince iyi şekilde almaya çabaladı. Yanında herhangi bir mezura falan taşımıyordu, o da doğru ölçü için defterinin bir sayfasını izin üzerine yerleştirerek kullanmayı denedi. İşe yaramıştı, birebir aynı şeyi sayfaya kopyaladı. Kendisiyle gurur duyuyordu, keşke deseni de bu denli düzgün çizebilseydi, diye içinden geçirdi. Barbara ise gördüğünde gülmeye başladı. &ldquo;Yo hayır! Hiç olmamış!&rdquo; dedi.</p>

  <p>Janet yan yan baktı ve defterini sinirlice kapattı. &ldquo;Hadi şimdi de izleri yolun ucuna kadar takip edelim,&rdquo; dedi. &ldquo;Nereye gittiklerini aynen görebiliriz. Buradan sıkça bir vagon geçmiyor, izleri kolaylıkla takip edebilmemiz gerek.&rdquo;</p>

  <p>Janet haklıydı. İzleri takip etmek gerçekten zor bir iş değildi. Yoldaki izlerin üzerinden devam ettiler, tam da eski evin yanında durdular. Vardıkları yerde birbirinden farklı o kadar çok şekil vardı ki, ne olduklarını çözmek zor bir işti: Ayak izleri, tekerleklerin ardında bıraktıkları, karın yağıp da rüzgârla birlikte bozduğu daha başka şekiller. Bir şey dışında herhangi bir kanıya varmak olanaksız gibiydi. Tam burası şüphelilerin durup da gizli işleri çevirdikleri verdi.</p>

  <p>&ldquo;Bak, yoldaki tüm bu dağınıklığı yolun sonuna dek tekerlekler yapıyor,&rdquo; dedi Janet. Giriş kapısına doğru kafasını çevirdi. Evin bekçisiyle konuştular mı dersin?</p>

  <p>&ldquo;Hadi gidip bir göz atalım,&rdquo; dedi Barbara.</p>

  <p>&ldquo;Yo, işimizi henüz bitirmedik,&rdquo; dedi Janet. &ldquo;İzleri yolun sonuna dek takip etmeliyiz. Hadi, nehir kenarına kadar uzanıyorlar mı, kontrol edelim. Eğer ki öyleyse, arabanın aşağı ve daha sonra da yukarı yöne doğru gittiğini anlamış oluruz. Nereden döndüklerini bulabiliriz.&rdquo;</p>

  <p>Bu da kolay bir işti. İzler neredeyse nehre kadar devam ediyordu. Birisi giriş kapısını açmış ve araçla birlikte nehrin yanına kadar sokulmuş olmalıydı çünkü orada bir daire çizildikten sonra yola geri dönülmüştü. Lastiklerin ardında bıraktığı ipuçlarından bu çok açıktı.</p>

  <p>&ldquo;Tamam, dün gecenin hikâyesi işte buydu,&rdquo; dedi Janet. Ulaştıkları sonuçlardan memnundu. &ldquo;Templeton yönünden gelen araç ve taşıdığı her neyse yolun şu tarafından döndü, eski evin yanında durakladı. Daha sonra aşağı tarafa doğru devam etti, kapıyı açıp içeride tam bir daire çizdikten sonra dışarı çıkıp yoldan gecenin karanlığına karıştı. Peki, ama kimdiler ve onları buraya kadar getiren neydi?&rdquo;</p>

  <p>&ldquo;Gecenin o saati için garip bir durum,&rdquo; dedi Barbara.</p>

  <p>&ldquo;Çok garip hem de,&rdquo; diyerek onayladı Janet. &ldquo;Şimdi eski evin arka tarafına gidelim ve diğerlerini bekleyelim.&rdquo;</p>

  <p>&ldquo;Saat neredeyse bir oldu,&rdquo; dedi Barbara. &ldquo;Sence hâlâ oradalar mıdır?&rdquo;</p>

  <p>Giriş kapısını geçtikten sonra çevreye bakındılar. Tam da korktukları gibi yaşlı bakıcı onları görür görmez elindeki dev sopayla dışarı fırladı.</p>

  <p>&ldquo;Yine mi siz!&rdquo; diye bağırdı. &ldquo;Durun, şimdi geliyorum oraya. Sopamın tadına varacaksınız. Sizi can sıkıcı, laf dinlemez veletler! Orada bekleyin!&rdquo;</p>

  <p>Ancak tabii ki Barbara ve Janet beklemediler. Korkuyla yola doğru kaçıştılar ve kendilerini beyaz yumuşak karın içine, olabildiğince hızlı attı<a id="a11"></a>lar.</p>

  <p>&nbsp;</p>

  <p><span class="t10">&nbsp;</span></p>
</body>
</html>
