<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Maceranın Sonu</title>
</head>

<body>
  <h1 class="h11">Maceranın Sonu</h1>

  <p>Altı gölge, karlı yolda ilerledi: İkisi koyu renk yağmurluklar, ikisi ise beyaz giysiler ve şapkalar içerisindeki çocuklar, beyaz palto giyen bir köpek ve muhteşem güzellikte bir at. Çocukların beyaz yüzleri karanlıkta parlıyordu ve bu son derece tuhaf bir görüntü oluşturuyordu; neyse ki yolda kimseyle karşılaşmadılar.</p>

  <p>Geri döndüklerinde Jack&rsquo;le birlikte başına gelenlerin hepsini anlattı Peter. Colin ve George olanları baştan sona merakla dinlediler. Böylesine bir gecenin macerasını paylaşamadıkları için kıskançlık da duymuşlardı bir yandan.</p>

  <p>&ldquo;Kerry Blue&rsquo;yu çiftlik evimizdeki ahırlardan birine koyacağım,&rdquo; dedi Peter. &ldquo;Bundan böyle iyi olacak. Adamlar onu bulamadıklarında çok şaşıracak! Yarın da polise tüm hikâyeyi anlatırız. Dokuz buçukta buluşalım; gelirken Pam ve Barbara&rsquo;yı da getirin. Bu sahiden inanılmaz bir maceraydı ve sanırım Gizli Yediler olarak iyi bir iş çıkarttık çocuklar! Of, gerçekten çok yorgunum. Kafamı yastığa koyar koymaz uyuyacağım!&rdquo;</p>

  <p>Yarım saat sonra herkes yataklarına girmiş ve uykuya dalmıştı. Peter odaya döndüğünde Janet çoktan uyuyakalmıştı. O da Kerry Blue&rsquo;yu dikkatlice ahıra götürdü. Artık uslu ve huzurluydu.</p>

  <p>Ertesi sabah heyecan doruktaydı! Peter anne ve babasına geceleyin yaşadıklarını anlattı ve babası büyük bir şaşkınlık içerisinde Kerry Blue&rsquo;yu görmeye gitti.</p>

  <p>&ldquo;Bu çok, çok iyi bir yarış atı,&rdquo; dedi babası. &ldquo;Ve onu kahvereiıgiye boyamaya çalışmışlar. Anladığım kadarıyla onu boyadıktan sonra başka bir isimle satmayı planlıyorlardı. Ama sen tüm bunların olmasını engelledin, Peter, sen ve gizli topluluğun!&rdquo;</p>

  <p>&ldquo;Şimdi polise gitmeye ne dersiniz?&rdquo; dedi annesi sabırsızca. &ldquo;Bence bu adamların peşine daha önce de düşmüşlerdir.&rdquo;</p>

  <p>&ldquo;Barakada saat dokuz buçukta Gizli Yediler toplantımız var. Belki polisler de oraya gelebilir,&rdquo; dedi Peter.</p>

  <p>&ldquo;Ah, hayır! Memurların karton kutuların ve boş saksıların üzerine oturmak isteyeceğini sanmıyorum,&rdquo; dedi annesi. &ldquo;Babanızın çalışma odasında toplanmalısınız. Orası uygun olur.&rdquo;</p>

  <p>Böylece dokuz buçukta Yediler yerlerinde duramadan kapının çalmasını beklerken Scamper da sinirli sinirli halının köşesini kemiriyordu. Sonunda kapı çalındı ve iriyarı, iki polis memuru içeri girdiler. Bir sürü çocuğun daire biçiminde oturduklarını görünce şaşırdılar,</p>

  <p>&ldquo;Günaydın,&rdquo; dedi müfettiş. &ldquo;Tüm bunlar neyle ilgili acaba? Telefonda pek bir şey anlatmadınız da.&rdquo;</p>

  <p>&ldquo;Hayır. Hikâyeyi çocukların kendisinden dinlemenizi istedim,&rdquo; dedi Peter&rsquo;ın babası. Gazeteyi dikkatlice açtı ve masanın üzerine koydu. Çocuklar gazetenin etrafına doluştu.</p>

  <p>Ön sayfada güzel atın kocaman bir resmi vardı. Altında ise büyük harflerle yazılmış birkaç cümle:</p>

  <p class="p12"><span class="t12">KERRY BLUE KAÇIRILDI.</span></p>

  <p class="p12"><span class="t12">ÜNLÜ YARI</span><span class="t12">Ş</span> <span class="t12">ATI</span></p>

  <p class="p12"><span class="t12">ORTADAN KAYBOLDU.</span></p>

  <p class="p12"><span class="t12">SAKLANDI</span><span class="t12">Ğ</span><span class="t12">I YER HAKKINDA</span></p>

  <p class="p12"><span class="t12">H</span><span class="t12">İ</span><span class="t12">ÇB</span><span class="t12">İ</span><span class="t12">R</span> <span class="t12">İ</span><span class="t12">PUCU YOK.</span></p>

  <p>&ldquo;Umarım bunu gördünüz,&rdquo; dedi Peter&rsquo;ın babası. &ldquo;Peter, onlara Kerry Blue&rsquo;nun nerede olduğunu söyle.&rdquo;</p>

  <p>&ldquo;Bizim ahırımızda!&rdquo; dedi Peter yüzleri duydukları şeyle şaşkına dönen iki polis memurunu izlemenin keyfiyle.</p>

  <p>Defterlerini çıkarttılar. &ldquo;Bu önemli, efendim,&rdquo; dedi müfettiş, Peter&rsquo;ın babasına. &ldquo;Atın sizinle olduğunu kanıtlayabilir misiniz?&rdquo;</p>

  <p>&ldquo;Ah, tabii ki,&rdquo; diye yanıtladı Peter&rsquo;ın babası yeniden. &ldquo;İstediğiniz yerde görebilirsiniz. Peter, onlara hikâyeni anlatsana.&rdquo;</p>

  <p>&ldquo;Olan biten her şeyi tek tek anlatacağız,&rdquo; dedi Peter ve başladı. Yaptıkları kardanadamları, Jack&rsquo;in rozetini nasıl kaybettiğini ve gece vakti bulmak için geri döndüğünde arabayı ve taşıdığı vanı nasıl gördüğünü bir bir anlattı.</p>

  <p>&ldquo;Tabii artık bunun at taşımaya yarayan bir vagon olduğunu biliyorum,&rdquo; dedi. &ldquo;Ama o zaman hiç aklıma gelmemişti, sadece taşınabilir küçük bir vagona benziyordu. Üzerinde hiç penceresi de yoktu.&rdquo;</p>

  <p>Hikâye böylece devam etti; yaşlı bakıcıyla konuşmalarını ve onun söylediklerini, arabanın yoldaki izlerini takip edişlerini anlattılar. Sonra da dört çocuğun Scamper&rsquo;la beraber kardanadam kılığına girip olanları izlemeye gidişlerini.</p>

  <p>Ardından sıra Jack ve Peter&rsquo;ın mahkûmu bulmak için eve gizlice girişlerine ve kendilerini nasıl ele verdiklerine geldi. CoLin ve George hikâyenin devamını anlatmaya başladılar; eski eve girişlerini ve iki arkadaşlarını kurtarışlarından bahsettiler.</p>

  <p>&ldquo;Maceracı çocuklar, değil mi?&rdquo; dedi memur gözleri ışıldayarak Peter&rsquo;ın annesine dönerken.</p>

  <p>&ldquo;Çok,&rdquo; dedi annesi. &ldquo;Ama tüm bu olan biteni onaylayamam, memur bey. O saatte hepsinin yataklarında uyuyor olmaları gerekirdi.&rdquo;</p>

  <p>&ldquo;Sakin olun,&rdquo; dedi memur. &ldquo;Size tamamen katılıyorum. Olanları polise söylemeleri ve esrarengiz olayın çözülmesi için onları beklemeliydiler. Nasıl kardanadam kılığına girdiğinizi çok merak ettim doğrusu; daha önce hiç böyle bir şey duymamıştım da!&rdquo;</p>

  <p>Öylesine sert bir ses tonuyla konuştu ki çocuklar biraz telaşlandı. Sonrasında ise yardımlarından ötürü çok mutlu olduğu belli ederek onlara güldü.</p>

  <p>&ldquo;Eski evin sahibinin adını bulmalıyım,&rdquo; dedi, &ldquo;ve bu olaylar hakkında bir bilgisi var mıymış görelim.&rdquo;</p>

  <p>&ldquo;Bay Holikoff, numara 64, Heycom Caddesi, Covelty,&rdquo; dedi George. &ldquo;Pam&rsquo;la birlikte bulduk.&rdquo;</p>

  <p>&ldquo;İyi!&rdquo; dedi memurlardan biri ve diğeri de adresi defterine yazdı. &ldquo;Gerçekten çok iyi iş çıkartmışsınız.&rdquo;</p>

  <p>&ldquo;Herhalde arabanın plakasını bilmiyorlardır, değil mi?&rdquo; diye sordu ikinci memur. &ldquo;Bunun yardımı olabilirdi.&rdquo;</p>

  <p>&ldquo;Hayır,&rdquo; dedi Colin üzgünce. &ldquo;Ama diğer iki arkadaşımız vagonla ilgili bir şeyler biliyorlar, efendim. Lastiklerin ölçülerini ve desenlerini almışlardı, karda izler belliydi.&rdquo;</p>

  <p>&ldquo;Janet aldı,&rdquo; dedi Barbara dürüstçe. Bunu yaparken Janet&rsquo;a güldüğü için pişmanlık duydu. Janet çizimleri yaptığı defterini çıkarttı ve memura gösterdi. Memur memnun bir halde kontrol etti.</p>

  <p>&ldquo;Harika. Bundan daha iyi olamazdı! Karlar eridiği için izleri artık görmemiz mümkün değil ama artık nasıl olduklarını biliyoruz. Bu çok ama çok değerli bir kanıt. Siz çocuklar ne de güzel bir iş çıkartmışsınız böyle!&rdquo;</p>

  <p>Janet söylenenler hoşuna giderek kızardı. Peter ona bakarken gururla gülüyordu.</p>

  <p>O iyi bir kardeşti ve de Gizli Yediler&rsquo;in iyi bir üyesi!</p>

  <p>&ldquo;Evet, çocuklar işin büyük bölümünü çoktan yapmışlar anlaşılan,&rdquo; dedi memur defterini kapatırken. &ldquo;Evin sahibinin adresini bulmuşlar; eğer izler de elimizdeki kanıtlara uyan bir at vagonuna sahipse birçok cevaplaması gereken soru olacak.&rdquo;</p>

  <p>Memurlar Kerry Blue&rsquo;ya bakmaya gitti. Çocuklar da ahırdaydı ve Kerry Blue kulaklarını tedirgince arkaya indirmişti. Peter hemen onu yatıştırdı.</p>

  <p>&ldquo;Evet. Bir bölümü boyanmış bile,&rdquo; dedi memur. &ldquo;Bir kez daha boyansaydı tamamıyla farklı görünecekti! Sanırım o adamların bu gece yapmayı planladıkları şey de buydu, bunun için onu başka bir ahıra götürmeleri gerekliydi. Ama elbette ki seçtikleri yer onu gizlice boyayabilmeleri için güvenli, saklamaya uygun olmalıydı. İşte bunun için de Bay J. Holikoff&rsquo;a ait eski boş bir evin yerin altındaki mahzenini seçtiler. Bu konu hakkında onun neler bildiğini gerçekten merak ediyorum!&rdquo;</p>

  <p>Çocuklar daha sonra hikâyenin nasıl bittiğini duymak için sabırsızlanıyordu. Gizli Yediler&rsquo;in bir sonraki toplantısında her şeyi öğrendiler. Bu defa üyeler tarafından değil, Peter&rsquo;ın annesi ve babası tarafından toplantıya çağrılmışlardı.</p>

  <p>Toplantı yine barakada oldu ve iki yetişkin anne ve baba en büyük iki kutuya oturdular. Janet ve Peter ise yere çöktüler.</p>

  <p>&ldquo;Tamam,&rdquo; dedi Peter&rsquo;ın babası. &ldquo;Bay Holikoff at vagonunun ve arabanın sahibi çıktı. Polisler dün gece eski evde esrarengiz iki adamın gelmesini beklediler ve adamlar geldi de! Şimdi güvenli bir şekilde kilitli ve gözaltındalar. Kerry Blue&rsquo;yu bulamayınca ve tüm olan bitenlerden sonra çok şaşırmış olmalılar!&rdquo;</p>

  <p>&ldquo;Kerry Blue&rsquo;nun gerçek sahibi kimmiş, baba?&rdquo; diye sordu Peter. &ldquo;Gazetelerde Albay James Healey&rsquo;e ait olduğu yazıyor. Onu almak için birisini yolluyor mu?&rdquo; diye sordu Peter.</p>

  <p>&ldquo;Evet,&rdquo; dedi babası. &ldquo;Bir at vagonu yolluyorlar bugün. Ve Gizli Yediler için de bir şeyler yollamış. Belki ne yolladığını görmek istersiniz, Peter.&rdquo;</p>

  <p>Peter, babasının elinden bir zarf aldı ve açtı. Zarf açılınca yere bir sürü bilet düştü. Janet eğilip birine uzandı.</p>

  <p>&ldquo;Heyyy, bu bir sirk bileti ve bir tane de pandomim gösterisi için! Yedi kişi için de bilet var mı?&rdquo;</p>

  <p>Yedi kişi için de ayrı ayrı bilet vardı. Scamper hariç herkes için ikişer tane güzel hediye.</p>

  <p>&ldquo;Ama o da büyük mu-leziz, leziz-teşem bir kemiği hak etti, değil mi anne?&rdquo; dedi Janet köpeğine sarılarak.</p>

  <p>&ldquo;Siz ne biçim konuşuyorsunuz böyle? Nedir bu, yabancı dil falan mı?&rdquo; diye sordu annesi şaşırarak ve hep bir ağızdan güldüler.</p>

  <p>Zarfta şöyle yazılıydı, &ldquo;Gizli Yediler topluluğu için. Teşekkürler ve en iyi dileklerimle, J.H.&rdquo;</p>

  <p>&ldquo;Ne kadar da nazik biri,&rdquo; dedi Peter. &ldquo;Biz hiçbir hediye istememiştik oysa. Macera yaşamak zaten bizim için en büyük hediyeydi, bu harika!&rdquo;</p>

  <p>&ldquo;Hadi bakalım, artık sizi konuşmanız için yalnız bırakıyoruz,&rdquo; dedi annesi oturduğu yerden kalkarak. &ldquo;Ya da biz de sizin topluluğunuza katılırız ve isminiz Gizli Yediler yerine Gizli Dokuzlar olur bundan böyle!&rdquo;</p>

  <p>&ldquo;Hayır, ismimiz Gizli Yediler,&rdquo; dedi Peter ciddi bir tavırla. &ldquo;Dünyadaki en iyi topluluk hem de. Gizli Yediler geliyor, açılın!&rdquo;</p>

  <p>&nbsp;</p>
</body>
</html>
