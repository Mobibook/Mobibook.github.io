<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4"><span class="t5">&nbsp;</span></p>
<p class="p5"><a id="ncx1463"></a><span class="t3"><b>VIII</b></span></p>
<p>&nbsp;</p>
<p>Tasha Yar&rsquo;ın,Data&rsquo;nın o tutukluyken geçirdiği bir gün boyunca ne yaptığı hakkında hiçbir fikri yoktu. Ama Nalavia&rsquo;nın yokluğunu Data&rsquo;dan gizlemeye çalıştığından emindi. Bir sonraki hareletini yapmadan şu anki durumunu düşünmeye karar verdi. </p>
<p>O rahatsız kahvaltıdan sonra Rikan,Tasha&rsquo;ya evini gezdirmeyi teklif etmişti. Onu muhteşem odalarda ve geniş koridorlarda gezdirirken,bu kalede doğduğu günden beri Treva&rsquo;da yaşanan herşeyi anlattı. &quot;Bir zamanlar başka gezegenlerle ilişkilerimiz vardı,tıbbi yardım,teknoloji ya da sundukları konforu istediğimiz zaman karşılığında da onlara birşeyler veriyorduk. Bunun hayat şeklimizi tümden değiştireceğini bilemezdik.&quot;</p>
<p>Yar&rsquo;ın akademideki tarih ve sosyoloji derslerinde incelediği,galaksinin birçok köşesinde yaşanan benzer bir olaydan bahsediyordu.Bazı hükümetler yeterince akıllı davranıp,Treva&rsquo;nın savaş lordları konseyi gibi, doğal kaynaklarını dışarıya satmanın gezegenin intiharı olduğunu görüyorlardı. Geri kalan tek yol endüstriyelleşmekti. </p>
<p>Ama bir gezegendeki teknoloji seviyesi arttıkça,çalışanların eğitim seviyeleri de artmalıydı. Yoksa teknolojiyi kullanacak ya da iş yapacak kimse kalmayabilirdi. Eğitimle beraber memnuniyetsizlik de geldi &ndash; ve yarattıkları zenginliği paylaşma ısrarı.</p>
<p>İnsanlar ekonomik gücü kazandıkları an,politik güç de beraber geldi. Hükümetler diktatörlüğü,monarşiyi,oligarşiyi ve insanları yönetmenin başka yollarını denediler. Treva&rsquo;da,Rikan dalgın bir şekilde konuşuyordu, &quot;Biz,yani yöneten aileler şaşkınlık içinde hayatlarımızın eskisinden daha kötü olmadığını fark ettik. En azından kaçınılmaz sonu gören aileler. Babam doğumla gelen yönetim hakkını kaldırdı ama seçimle Kanun Konseyi&rsquo;ne seçildi ve o öldüğünde yerine ben geçtim. Bütün büyük ailelerde aynı değişim yaşandı. Kılıcın gücü,oyun gücüyle yer değiştirdi &ndash; ama hala güç söz konusuydu.&quot;</p>
<p>Devam ederken yüzü asıldı, &quot;Bazıları eski günleri düşünmekten vazgeçmediler. Ve Nalavia&rsquo;nın beni yapmakla suçladığı şeyi yaptılar: ordular kurup,demokrasiyi savunanların üzerine yürüdüler. Babam hep, &lsquo;Gelecekle savaşamazsın,&rsquo; derdi. En eski dostlarının bazılarına karşı savaşmak zorunda kaldı. Ona korkak ve güçsüz dediler,ama yanılıyorlardı.&quot;</p>
<p>Bunları konuşurken kalenin doğal savunmasını oluşturan kanyona bakan bir balkonda duruyorlardı. &quot;Yanılıyorlardı,&quot; diye tekrarladı Rikan … ama Yar sesinde birşey farketti …</p>
<p>&quot;Bundan şüpheniz mi var?&quot; diye sordu.</p>
<p>&quot;Sıradan insanların güvenilmez,zayıf,aptal ve tambal olduklarını söylarlardi. Savaş lordları savaşarak,erkek gibi öldüler &ndash; ve kendi gibilerine arkasını dönen babam gibileri lanetlediler.&quot; Dudakları incelmişti. &quot;Biz geleceği düşünen ve halkına güvenen dört kişiydik. Diğerleri artık yok.&quot;</p>
<p>Yar bir anda hatırladı, &quot;Kanun konseyi&rsquo;nin üç üyesi öldürüldü. Diğer &ndash;?&quot;</p>
<p>Rikan kafasını salladı. &quot;Evet &ndash; diğer savaş lordları. Ve hiç kanıt yokken bütün şüpheler bana çevrildi. Ben sonuncuyum ve bir varisim yok. Öldüğüm zaman Treva&rsquo;da başka savaş lordu kalmayacak … ve ben kehanetin gerçekleştiğini görmek için hayatta kaldım: halk Nalavia&rsquo;yı seçti ve şimdi onların gücünü kendine alırken hiçbir şey umurlarında değil! Hayati ihtiyaçları,eğlenceleri ve uyuşturucuları olduğu sürece geleceği düşünmüyorlar. Zayıf,tembel ve aptal.&quot;</p>
<p>&quot;O halde neden savaşıyorsunuz?&quot; diye sordu Yar.</p>
<p>&quot;Bazen bunu ben de kendime soruyorum,&quot; dedi Rikan, &quot;ve bir cevap veremiyorum. Ama sonra kırlarda yaşayan kendi insanlarımın arasına geliyorum ve onları görüyorum. Dürüst çalışıyorlar, sert oynuyorlar ve iyi yaşıyorlar &ndash; ve ben hayır diyorum,Nalavia bu insanları kölesi haline getiremeyecek! Ben nefes alırken bu olmayacak ve gücüm servetim tükenene kadar onunla savaşacağım.&quot;</p>
<p>&quot;Ve Dare&rsquo;i kiraladınız.&quot;</p>
<p>&quot;Onun şöhreti küçük bir grubu bir ordu haline getirmesinden kaynaklanıyor.&quot;</p>
<p>Oh,evet &ndash; Yıldız Filosu Güvenlik eğitimi ona bunu öğretti.</p>
<p>&quot;Peki bunu yaptı mı?&quot;</p>
<p>&quot;Evet. Adamları bizi eğitti ve hazırladı &ndash; ve sonra terörist saldırılar dedikleri şeyler başladı ve suç bana atıldı. Bu bana çok sayıda taraftara mal oldu.&quot; Yaşlı,yorgun yüzüne uymayan parlak,kestane rengi gözleriyle Tasha&rsquo;ya baktı. &quot;Natasha &ndash; bu saldırılar Adrian&rsquo;ın ya da benim işim değil. Bunların Nalavia tarafından yapıldığına inanıyoruz,böylece insanları bize karşı kışkırtyor,ama kanıtımız yok.&quot;</p>
<p>&quot;Eğer öyleyse,&quot; dedi Yar, &quot;Data kanıt bulacaktır.&quot;</p>
<p>&quot;Data? Androidin böyle güçleri var mı?&quot;</p>
<p>Tasha ona arkadaşından ve meslektaşından bahsetti. Rikan&rsquo;la konuşmak kolaydı … ama Dare&rsquo;in yanında inanılmaz rahatsız oluyordu. Bütün sabah Tasha&rsquo;dan uzak durmaya çalıştı ve Tasha&rsquo;da kaleyi iyice öğrendikten sonra bir kaçış planı düşündü.</p>
<p>Bir süre Poet,Yar ve Rikan&rsquo;a eşlik etti,sonra da Barb … ve Yar kaleyi iyice öğrendikten sonra yaşlı adamla yalnız bırakılmayacağını anladı. Lanet olsun &ndash; Dare kaçmayı denemek zorunda olduğunu biliyordu ve Rikan yaşı nedeniyle onu engelleyemezdi. Tasha&rsquo;nın yetenekleri yaşlı adamı kolayca alt edebilirdi. Dare&rsquo;in bilemeyeceği şey ise yanına koruma verilinceye kadar Tasha&rsquo;nın aklına yaşlı savaş lorduna saldırmanın gelmemiş olduğuydu … kaçmak için en iyi şansı harcadığı halde.</p>
<p>Başka bir şans harcamamalıydı … Rikan&rsquo;a saldırması gerekse bile. Bildiği dövüş metodları birinde kalıcı hasar bırakmadan etkisiz hale getirmesini sağlayabilirdi.</p>
<p>Yar&rsquo;ın standard üniformasından farklı olarak tören üniformasının pantolanunda uzun ceket tarafından örtülen cepler vardı &ndash; gerektiğinde tarak ya da cüzdan gibi şeyler taşımak için. Poet etraftayken belli etmeden cebine birşey koyamayacağını biliyordu ama o gittiğinde ağır,küçük bir heykeli önce eline sonrada cebine aldığını ne Rikan ne de Barb farketmemişti. Ağırlığı güven veriyordu: ciddi bir zarar verecek sivri kenarları yoktu ama nereye vurulacağı bilinirse çok faydalı bir silah olabilirdi. </p>
<p>Eğer kaleden çıkmak istiyorsa tek kişiyle yalnız kalmayı beklemesi gerekiyordu. </p>
<p>Öğlenden önce Rikan ve Barb onu Dare ile bıraktılar. Öncekli gece ilk karşılaşmalarının olduğu odaya götürdü Dare onu. Masa o zamanki gibiydi,cilalı ve çıplak. Yar o anda duvardaki raflara ve görüntü ekranına benzeyen iki parlak yüzeye dikkat etti. Ama böyle bir teknolojiyi tarihi kaleyle bağdaştıramadı. </p>
<p>&quot;Burası bizim taktik odamız,&quot; dedi Dare. &quot;Sana herşeyi gösterebilecek kadar güvenebilmeyi isterdim,Tasha &ndash; ama bunu nasıl yapabilirim?&quot;</p>
<p>&quot;Bana güvenebilmeyi mi isterdin?&quot; Tasha şaşırmıştı.</p>
<p>&quot;Kendine bir bak!&quot; öfkesi bir an kontrolünden çıkmış gibi göründü. &quot;Galaksi sınıfı bir yıldız gemisinin Güvenlik Şefisin,bu yaşta. Komutan olmamana şaştım.&quot;</p>
<p>&quot;Bunun için gereken minimum zamanı henüz doldurmadım,&quot; diye cevap verdi,ondan sinirli bir kahkaha duymayı bekliyordu.</p>
<p>&quot;Sen bir başarısın,&quot; dedi. &quot;Öyle olacağını her zaman biliyordum.&quot;</p>
<p>&quot;Bana sen destek oldun,&quot; dedi Tasha.</p>
<p>&quot;Oh,evet,sana destek olmuştum,değil mi? Bunun bana ne yaptığına bir bak: sıkışınca kariyerini bana tercih ettin.&quot;</p>
<p>&quot;Dare!&quot; Tasha şaşırmıştı. </p>
<p>&quot;Kızgın olmayı bırakabilirsin,&quot; dedi Dare. &quot;En azından bu konuda tutarlısın &ndash; buna güvenebilirim,değil mi? Tasha Yar her zaman kariyeri için en doğru şeyi yapar. Sevdiğini söylediği birine ihanet etmesi gerekse bile.&quot;</p>
<p>Tasha ona arkasını döndü. &quot;Hala sana ihanet ettiğimi düşünüyorsun.&quot;</p>
<p>&quot;Ve sen de hala seni arkandan vurmayacağımı düşünüyorsun,&quot; diye cevap verdi. &quot;Eğer inandığım herşeye ihanet etseydim,nasıl güvenirdin&quot; &ndash; arkasından yaklaşıp,elleriyle boğazını kavradı &ndash; &quot;şu anda kolayca boğazını kırmayacağıma?&quot;</p>
<p>Şu anda ondan kurtulmanın en az yarım düzine yolunu biliyordu,ama hiçbirini kullanmadı, eski hatıraların koruyuculuğuna sığındı,Dare&rsquo;in dokunuşunu yeniden hissetmek sadece bunu yapmasına izin veriyordu,kokusu burun deliklerinden dolduğunda,Dare yüzünün ifadesini görmek için omuzunun üzerinden kafasını uzatmıştı. </p>
<p>&quot;Doğruyu söylediğimi bildiğinden eminim,tanık sandalyesinde başka hiçbir şey söylemedim,&quot; dedi sakin bir şekilde.</p>
<p>Eller onu bıraktı ve ondan uzaklaştı. &quot;Maalesef buna ben de inanıyorum,&quot; dedi. &quot;Bu daha da kötü.&quot;</p>
<p>&quot;Gerçek bu,&quot; dedi,Dare ondan iki metre uzakta ,gözlerini boşluğa dikmiş duruyordu. </p>
<p>Bu kaçması için iyi bir fırsattı … ama zor bir durumdu. Kapıya ulaşmadan onu yakalardı.</p>
<p>Onun yerine Dare&rsquo;e yaklaştı,arkası ona dönük durmasını umarak cebinden yavaşça heykeli çıkardı,avucunu kapattı,ve konuşmaya başladı, &quot;Seni sevmiştim ama daha yüce bir görevim vardı,senin bana öğrettiğin gibi. Kendim için değil,Yıldız Filosu için.&quot;</p>
<p>Arkasını döndüğünde Tasha&rsquo;nın yüzü karşısında duruyordu. O kadar yakın duruyordu ki elindeki heykeli görmedi.</p>
<p>&quot;&quot;Bir zamanlar,&quot; diye devam etti Tasha,göz göze geldiklerinde, &quot;Yıldız Filosu benim için Darryl Adin demekti. Sen Yıldız Filosu&rsquo;na ihanet ettiğinde benim ne yapmamı bekliyordun &ndash; kaçıp,kanun dışı olmamı mı? Ya da bir yerlere kapanıp aşk acısından krize girip ölmemi mi?&quot;</p>
<p>Son söylediklerini söylerken sesi titremişti. Dare bunu beklemiyordu &ndash; soruları devam ederken bunu beklemiyordu. Dare&rsquo;in reflekseri bile böyle beklenmedik bir saldırıya karşı etkisizdi.</p>
<p>Yılların tecrübesi Tasha&rsquo;ya nasıl zarar vermeden insan bayıltılacağını öğretmişti. Vücudu yere düşmeden oradan uzaklaşmıştı. </p>
<p>Yar geldikleri koridora girdi,ama yukarıdaki galeri suite giden merdivenler yerine kalenin arkasına doğru giden koridora yöneldi. Önündeki kanyondan kaçış imkansızdı &ndash; en azından bir tırmanma ekipmanı olmaksızın.</p>
<p>Bir alarm duymadı ya da arkasından gelen ayak sesleri.</p>
<p>Şansını sorgulamadan güzel kokuların yükseldiği mutfağın içinden geçti,sonra da dik bir rampayı tırmanmaya başladı &ndash; muhtemelen buradan mutfağa ağır el arabalarıyla erzak taşınıyordu. Bu dışarı çıkış için iyi bir yol seçmiş demekti.</p>
<p>Rampanın tepesine vardığında Yar nefes nefese kalmıştı. Kalın ,büyük kapı arkasından sürgülenmişti; bir tahta çubukla sürgüyü zorladığında Data&rsquo;nın kuvvetine sahip olmak istedi. </p>
<p>Kapıyı açıp parlak gün ışığında etrafı gördü … etrafta kimse yoktu.</p>
<p>Hala alarm yoktu. İşini gerçekten iyi yapmıştı! Dare otuz saniye kadar bilinçsiz kalmış olmalıydı,bir dakika kadarda sersemliği geçmezdi. Şu anda onu aramaya başlamış olmalıydılar. </p>
<p>Bir an geri dönüp,onu istediğinden daha mı kötü incitti diye bakmak istedi,ya yere düşerken kendini yaraladıysa?</p>
<p>Ama görevi kaçmaktı; Yıldız Filosu onu Treva&rsquo;ya kanun kaçaklarının elinde tutsak olsun diye göndermemişti! Data onun yokluğundan şüphe duyuyor olmalıydı ve büyük bir ihtimalle Nalavia&rsquo;nın ordusunun yarısı da onu arıyor olmalıydı. </p>
<p>Gölgelerden çıkmayarak,bahçenin içlerine doğru ilerledi. Hiç ama hiç kimseyi göremedi. </p>
<p>Tüyleri ürperdi. Yanlış giden birşey vardı. Tuzağı farkedene kadar ilerlemekten başka yapacak birşey yoktu,o zaman da tuzaktan kurtulabileceğini umuyordu.</p>
<p>Bir binanın gölgesinden diğerine koşarak önünde tekerlek izleri olan bir binaya kadar geldi. Yer arabası &ndash; belki de uçak. Eğer bir araç çalmaya kalkışırsa alarm çalabilirdi,belki de alarm kapı açılınca çalardı. Cevap çabuk geldi. </p>
<p>Kilit Yıldız Filosu eğitiminden geçmiş herhangi biri tarafından kolayca açılabilirdi. Yar onu açtı ve içeri girdi &ndash;</p>
<p>Üç tane araç vardı: bir yer arabası,bir uçak … ve Data&rsquo;yla kendisini Treva&rsquo;ya getiren mekik!</p>
<p>Dare her zaman çok akıllı olmuştu. Adamları onu kendi mekiğiyle kaçırmışlardı. </p>
<p>Seçenekleri düşünerek zaman kaybetmedi. Kimlik numarasıyla kapıyı açtı,içeri girdi ve ışıklar yandı.</p>
<p>&quot;Neden bu kadar uzun sürdü,Tasha?&quot;</p>
<p>Pilot koltuğunda Darryl Adin oturuyordu.</p>
<p>Dare&rsquo;in yanındaki yardımcı pilot koltuğuna otururken ona cevap veremeyecek kadar kendisine kızgındı.</p>
<p>Dare&rsquo;in yüzünde bir zamanlar gördüğü tatlı tebessüm yerini alaycı bir gülümsemeye bırakmıştı. &quot;Beni bir daha kandıramayacaksın,kedicik.&quot;</p>
<p>&quot;Ne?&quot;</p>
<p>&quot;Kendinden başka güvenecek kimse olmamasının nasıl birşey olduğunu unutmuşsun. Her köşede tehlike seni bekler. Kimseye güvenemezsin.&quot;</p>
<p>&quot;Dare &ndash;&quot; </p>
<p>&quot;Özür dileme.&quot;</p>
<p>&quot;Dilemeyecektim. Görevim buradan kaçmak,Dare.&quot;</p>
<p>&quot;Biliyorum. Bu yüzden sana bunun imkansız olduğunu göstermeliydim.&quot;</p>
<p>&quot;Bana tuzak kurdun!&quot;</p>
<p>Bir iltifatı kabul edermiş gibi kafasını kaldırdı. &quot;Pek sayılmaz,beni savunmasız yakaladın &ndash; benim oyunum bir süre sonra başlayacaktı. Kimse seni heykeli alırken görmedi,ama bende kalıcı bir hasar bırakmadın.&quot; Yeniden o sevimsiz gülümseme yüzünü kapladı. &quot;Belki de beni kötü yaralasaydın, sonradan vicdan azabı duyardın.&quot;</p>
<p>&quot;Bir keresinde,&quot; dedi Tasha, &quot;bana kaçak bir mahkumu arkamda bir destek olmadan tek başıma yakalamak gibi aptalca bir görev vermiştin.&quot;</p>
<p>İnce bir ötüş duyuldu ve Dare ceketinin göğsündeki şövalye simgesine dokundu. Yar bunun bir kombaj olduğunu fark etti. Poet&rsquo;in sesi netti ama küçük hoprlör yüzünden az duyuluyordu. &quot;Dare? İyi misin? Onu buldun mu?&quot;</p>
<p>&quot;Tam beklediğim yerde,Poet. Herşey kontrol altında. Aramayı durdurabilirsiniz.&quot;</p>
<p>Yar dişlerini gıcırdattı. &quot;İşte şimdi kendimi tam bir aptal gibi hissetmemi sağladın,benimle ne yapacaksın?&quot;</p>
<p>&quot;Seni beklemeye,gerçeği öğrenmeye ve bunları Yıldız Filosu&rsquo;na rapor etmeye ikna etmeye çalışacağım. Bu arada bunu yapmanın tek yolu bu mekiğin alt uzay telsizi &ndash; Sdan frekanslardaki karıştırmayı halletmek için bütün sabah uğraştı. Eğer o bunu beceremezse,yapılamaz demektir.&quot;</p>
<p>&quot;Bütün yapmam gereken,&quot; dedi Yar, &quot;mekiği yörüngeye sokup,Nalavia&rsquo;nın karıştırıcısının menzilinden çıkarmak.&quot;</p>
<p>&quot;Ve buradan öylece gitmek,&quot; dedi Dare, &quot;beni buradaki işimi yarım bırakıp,Yıldız Filosu taburları gelmeden gitmeye zorlamak. Hayır,Tasha,mekiği almana izin veremem.&quot;</p>
<p>&quot;Data&rsquo;yı burada bırakamam,&quot; diye itiraz etti.</p>
<p>&quot;Pahalı bir parça,ama yeri doldurulabilir.&quot;</p>
<p>&quot;Sana daha önce de söylediğim gibi,&quot; kızgınca devam etti, &quot;bir dost ve meslektaş,keşif ekibinin herhangi bir üyesinden daha değersiz değil. Ve kesinlikle yeri doldurulmaz. Eğer Data gibi androidler üretecek teknolojiyi yeniden kurabilsek bil,her birinin farklı kişilikleri olacaktır ve farklı hayat görüşleriyle doğacaktırlar. Tıpkı insanlar gibi,Dare. Data tanıştığım birçak kanlı-canlı insandan daha insandır.&quot;</p>
<p>Dare konuşurken kontrol etmekte zorlandığı öfkesi gözlerinden okunuyordu, &quot;Kanlı canlı insanların yaptığı bazı şeyleri yapabilecek makina daha icad edilmedi,&quot; dedi ve öne eğildi. Tasha&rsquo;yı kollarının arasına alıp kendine çekti ve onu öptü. </p>
<p>Bu özel bir öpücük değildi. Sevgiyle yapılan bir hareket değil,bir güç gösterisine benziyordu. Yar mücadele etmedi ama karşılık da vermedi. Dare onu bıraktıktan sonra ağzını sildi ve ,&quot;Bu kadar emin olma!&quot; dedi. </p>
<p>Dare tam anlamıyla şoka girmişti &ndash; Dare&rsquo;in,Data&rsquo;nın ve tanıdığı bütün erkeklerin paylaştığı bir yüz ifadesiydi bu. Daha sonra,Data&rsquo;nın asla denemeyeceği şekilde,dudaklarını büzdü, &quot;Bilmeliydim. Senin için hiçbir erkeğin yeterince iyi olamayacağını bilmem gerekirdi.&quot;</p>
<p>&quot;En azından Data senin biraz önce yaptığını asla denemezdi bile. Bir zamanlar beni istemediğim insanların yaklaşmasından sen korurdun,Dare.&quot;</p>
<p>Yüzü bembeyaz oldu … ve sadece, &quot;Özür dilerim,&quot; diyebildi. Bir an için tanıdığı adam oldu, yeni kişiliğinin kötü yönüyle karşılaşmış ve üzgün. Ama Adrian Dareau hiçbir zayıflık belirtisi gösteremezdi. Ve maskesini yeniden taktı. &quot;Yine de mekiği almana izin veremem.&quot;</p>
<p>&quot;Benimle beraber gelip,geri döneceğimden emin olabilirsin.&quot;</p>
<p>&quot;Hayır. Nalavia&rsquo;nın savunması bu araç için alarmdadır,Tasha. Bunu bir uçak gibi kullanmak bile yeterince tehlikeli olabilir &ndash; ama bunu yörüngeye sokarsan kesinlikle vurulur.&quot;</p>
<p>&quot;Haklı olabilirsin,&quot; dedi Tasha. &quot;Neden bunu en başta söylemedin?&quot;</p>
<p>&quot;Dikey bir kalkışla kaçmak mümkün olabilir. Ama yörüngede bir hedef tahtası gibi olursun.&quot;</p>
<p>&quot;Ama … nasıl mesaj gönderebilirim? Eğer Data ve ben mesaj göndermezsem Yıldız Filosu birkaç gün içinde bir soruşturma açacaktır. Başka bir mekik ya da gemi gönderirler. Ama eğer Kaptan Picard gönderdiğimiz rapordan tatmin olursa buraya süvarileri göndermeyecektir.&quot;</p>
<p>&quot;O halde zamana oynuyoruz,&quot; dedi Dare. &quot;Öyle ya da böyle Yıldız Filosu Treva&rsquo;ya daha başka personel gönderecek. Bütün istediğim onlar gelmeden başladığım işi bitirip buradan uzaklaşmak. Çok iyi,Tasha. Sinyal ulaştığı sırada Atılgan&rsquo;ın koordinatlarını hesaplayabilirsen,mesajını Yıldız Filosu dışı frekanslardan gönderebiliriz. Nalavia&rsquo;nın kendi haberleşme kanalları açıktır.&quot;</p>
<p>&quot;Data bunu hesaplayabilir,&quot; dedi Tasha. &quot;Ama ben yapamam.&quot;</p>
<p>&quot;Sdan&rsquo;dan isteyebilirsin.&quot;</p>
<p>&quot;Bir Yıldız Filosu aracının rotasıyla ilgili bilgiyi ona vermek mi? Hadi,Dare.&quot;</p>
<p>Güldü. &quot;İyiyim,ama o kadar da iyi değilim! Gümüş Şövalye bile Gakasi sınıfı bir Yıldız Gemisini dokuz adam ve en hızlısı iyi bir gününde warp üç nokta yedi yapan dört gemiyle ele geçiremez. Ayrıca,Atılgan benim amaçlarım için fazlasıyla görkemli ve büyük bir gemi.&quot;</p>
<p>Savaş köprüsünü ele geçirip mekik alanını vurmadığın sürece.</p>
<p>Yar&rsquo;ın savaşçı içgüdüsünü onu rahat bırakmıyordu &ndash; ama Dare bunca yıl Yıldız Filosu&rsquo;nun yoluna çıkmadıktan sonra avcıları peşine takacak kadar dikkatsiz bir hareket yapar mıydı? Ayrıca, biraz önce söylediği doğruysa &ndash; &quot;Dokuz kişi mi? Sadece dokuz kişi misiniz?&quot; Şu ana kadar gördüklerinden sonra onun en azından birkaç yüz kişilik bir ordusu olduğunu düşünmüştü. </p>
<p>&quot;Eğer yerli halk kendileri için dövüşmeyi kabul etmezlerse işi reddederim,&quot; dedi. &quot;Benim onlara sağladığım liderlik,strateji,teknaloji ve teknik.&quot;</p>
<p>&quot;Çetende Yıldız Filosu eğitimi almış başka biri var mı?&quot;</p>
<p>&quot;Barb &ndash; ama Akademiyi ikinci yılında terk etmiş,çünkü o bir savaşçı,öğrenci değil. Bu işe başlamamı o sağladı. Nornius Beta&rsquo;da bir barda birkaç serseriye kolay ve paralı bir hedef gibi görünmüştüm. Ama hepsinin hakkından gelince,adamlar daha kendilerine gelmeden onunla kaçırılmış birini kurtarır mıyım diye sordu. Benim de yapacak daha iyi birşeyim yoktu … ve gerisi de bildiğin hikaye.&quot;</p>
<p>&quot;Dare … Gümüş Şövalye hakkında duyduklarımın hepsi iyi şeyler. Eğer onun sen olduğunu bilseydim,daha dikkatli takip ederdim &ndash;&quot;</p>
<p>&quot;Beni yakalamak için mi?&quot;</p>
<p>&quot;Ben bir Yıldız Filosu subayıyım,kelle avcısı değil. Aranan kaçakları kovalamak gibi bir görevim yok.&quot; Dare&rsquo;in gözlerinin içine baktı. &quot;Eğer adamların yerini bulurlarsa,Atılgan&rsquo;a mesaj göndermeme izin verir miydin?&quot;</p>
<p>&quot;Evet &ndash; ama seni gönderirken izlemek şartıyla.&quot;</p>
<p>&quot;Burada oloduğunu söylemiyeceğime güvenmiyorsun.&quot;</p>
<p>&quot;Eğer böyle bir fırsatın olursa,bunu yapmak senin görevin.&quot;</p>
<p>Dare onu çok iyi tanıyordu … belki de şu anda eskisinden daha iyi. &quot;O halde sana uçuş planını vereceğim. Yıldız Filosu&rsquo;nda bir yıldız gemisinin o plana ancak birkaç gün uyabildiğini bilecek kadar uzun kaldın. Boşluğa bir mesaj gönderebiliriz.&quot; </p>
<p>&quot;Ama denemelisin,&quot; dedi. &quot;Anlıyorum. Bunu yapmana izin vereceğim &ndash; ama iki şartım var.&quot;</p>
<p>&quot;Senden bahsetmeyeceğim,&quot; dedi Tasha. &quot;Öbürü nedir?&quot;</p>
<p>&quot;Bir daha kaçmaya çalışmayacağına dair söz vermeni istiyorum.&quot;</p>
<p>&quot;Dare &ndash;&quot;</p>
<p>&quot;Nalavia andriodini daha fazla oyalayamaz. Senin gittiğini öğrenendikten sonra seni aramaya başlayacaktır. Eğer burayı bulursa &ndash;&quot;</p>
<p>&quot;Bulacaktır.&quot;</p>
<p>&quot; &ndash; onun …içeri girmesine izin vereceğiz.&quot;</p>
<p>&quot;Ve iki rehineniz olacak. Ama Data&rsquo;yı benim kadar kolay ele geçiremeyeceksiniz. Vücudunda bazı elektronik saptayıcılar vardır; trikorderini alarak onlardan kurtulamazsınız.&quot;</p>
<p>&quot;Faydalı bilgiler,&quot; dedi Dare. &quot;Teşekkür ederim. Şimdi söz ver,Tasha. Ben de bir söz veriyorum; eğer burada gördüklerinden sonra Treva için Rikan&rsquo;ın Nalavia&rsquo;dan daha iyi olduğunu düşünmezsen,gitmene izin vereceğim.&quot;</p>
<p>&quot;Treva&rsquo;da kimin haklı ya da haksız olduğuna karar vermek Yıldız Filosu&rsquo;nun işi değil. Ana Yönetmelik &ndash;&quot;</p>
<p>&quot; &ndash; Nalavia yardım çağırdığında askıya alındı. Ama Yıldız Filosu ona yardım göndermeyi kabul etmeyedebilir.&quot;</p>
<p>&quot;Ve Rikan&rsquo;a yardım etmen için ortalığı boş bırakabilir.&quot;</p>
<p>&quot;Evet,&quot; dedi,sesindeki kinizm gitmişti. &quot;Rikan Treva için iyi olanı istiyor. Buna karar vermeye hakkım olmadığını düşünebilirsin ama Nalavia&rsquo;nın sizden yapmanızı istediği buydu. Lütfen Tasha, Rikan&rsquo;ın insanlarıyla Nalavia&rsquo;nınkileri karşılaştıracak kadar uzun kal.&quot;</p>
<p>O an o kadar açık ve dürüst görünmüştü ki Tasha mahkum edildiği suçları unutmuştu. Bir kaçak olarak onu tutuklaması mümkün değildi. Eğer kaçarsa,görevindeen de kaçmış olacaktı. Dare ile kaldığı sürece,onu yakalamaya zorlanması ihtimali de artardı.</p>
<p>İstememişti. Onun kalkanını her delişinde sevdiği adamdan parçalar görüyordu ve görevi gittikçe onu yoran bir yük oluyordu.</p>
<p>Eğer ona bir söz verirse,tutmak zorundaydı. Tutmazsa,Dare&rsquo;in onu bir yerlere kapatmaktan başka bir şansı kalmazdı. Eğer söz verirse,Atılgan&rsquo;a bir mesaj gönderebilirdi. Görevi &ndash;</p>
<p>&quot;Sana söz veriyorum,&quot; dedi,kalbindeki acıyı bastırarak.</p>
<p>Dare gülümsedi -&nbsp; küçük,sakin bir gülümsemeydi ama ilk kez yüzünün keskin çizgilerinin arkasında gizlenen çekiciliği ortaya çıkarmıştı. Daha sonra cebinden Tasha&rsquo;nın kombajını çıkardı. &quot;Hala Yıldız Filosu kanallarına sinyal gönderemiyor,ama bizimle çalışmaya karar verirsen,bizim frekanslarımıza ayarlayabiliriz. Şimdi Sdan&rsquo;ı bulalım ve Atılgan&rsquo;ın yerini bulabilir mi,bir bakalım.&quot;</p>
<p>Strateji odasında Sdan dolabların birinden Tasha&rsquo;nın Nalavia&rsquo;nın sarayında gördüğü en modern makinayı bile gölgede bırakacak bir bilgisayar terminali çıkardı. Gemilerdeki gibi,tuşları ya da düğmeleri yoktu ama sesle ya da dokunuşla kontrol ediliyordu. </p>
<p>Sdan okula gitmemiş olabilirdi ama kesinlikle uzay-zaman matematiği,bir kontiniumda geminin muhtemel pozisyonlarını hesaplamayı ve bunları alt uzayda hareket eden bir telsiz sinyaliyle karşılaştırmayı biliyordu. Atılgan Yıldız Filosu frekanslarında iletilen bütün mesajları alırdı ama mesajda bir gariplik olmadığı sürece diğer frekanslardan gönderilen mesajlar alınmazdı &ndash; doğrudan gemiye ışınlanmadıkları sürece.</p>
<p>Dare Sdan&rsquo;ı hesaplamalarıyla başbaşa bırakıp Tasha&rsquo;yı etrafı gezdirdi. Herşey bilgisayarla kontrol ediliyordu,kaledki herkesin tam yerlerini gösteren kroki de dahil. Yar&rsquo;ın ağzı açık kalmıştı, &quot;Demek her hareketimi bu odadan çıkmadan bile takip ediyordunuz.&quot;</p>
<p>&quot;Aslında,&quot; dedi Dare, &quot;Sdan ekranları,Barb da seni izliyordu. Poet tepenin kenarında bekliyordu bende en kısa yoldan mekiğe gittim &ndash; sana onu daha önce göstermemeye çalışmıştık.&quot; Haritadan üst kata çıkmış olsaydı doğrudan bahçeye açılan yolu bulabileceğini gösterdi. Ama kendi seçtiği yolla Tasha mutfaktan geçip,dik bir rampayı tırmanıp,kendisinden bir dakika sonra harekete geçen Dare&rsquo;den daha sonra mekiğe ulaşmıştı.</p>
<p>Aniden Tasha&rsquo;nın aklına geldi, &quot;Sana canın yandı mı diye sormayı unuttum!&quot;</p>
<p>&quot;Aklında olan hareketi tam olarak yaptın. Gözlerim karardı &ndash; ama Sdan bana yardım için oradaydı,böylece senin tahmin ettiğinden daha çabuk harekete geçebildim.&quot;</p>
<p>&quot;Bir uyarıcı mı aldın? Kafana yediğin darbeden sonra? Dare &ndash;&quot;</p>
<p>&quot;Hayır &ndash; sadece bir ağrı kesici. Önemli birşey değil,Tasha &ndash; bizim işimizde önemsiz birşey.&quot;</p>
<p>Artık aynı işi yapmadıklarını verdiği otomatik cevaptan anlamıştı.</p>
<p>Hafif bir yemek için Rikan&rsquo;a katıldıktan sonra Aurora Tasha&rsquo;yı yeniden strateji odasına getirdi. Orada Nalavia hakkında ne bildiklerini Tasha&rsquo;ya gösterdiler,ordusunun pozisyonunu,ateş gücünü ve savunma sistemlerini.</p>
<p>Sdan konsolunun başındaydı. Olasılıkları hesaplayıp,istediği gibi çıkmadıklarında küfür ediyordu.</p>
<p>İki kadın büyük ekranlardan birinin önünde çalışıyordu. Yar,Aurora&rsquo;nın yeteneklerinden çok etkilenmiş ve onu çok takdir etmişti. Ve bir an için Dare&rsquo;in yanında kendi yerini aldığını unuymuştu. Artık benim yerim değil,diye hatırlattı kendi kendine. Ben o yeri bırakalı yıllar oldu. Stratejiye bir oyun gibi yaklaşarak,eğer Rikan,Nalavia&rsquo;nın kalesini alacaksa ordusunu koymasını gereken yerleri tartıştılar.</p>
<p>&quot;Kraliçeyi al,&quot; dedi Aurora, &quot;ve oyun senin.&quot;</p>
<p>&quot;Öyle görünüyor,&quot; diya onayladı Yar. &quot;Nalavia tek kişilik bir yönetim düzenliyor. Hem en tehlikeli hem de en zayıf diktatörlük şekli.&quot;</p>
<p>&quot;Haklısın,&quot; dedi Aurora. &quot;Halkının içinde onu iktidarda tutmalarını gerektirecek bir sebep uyandırmadı,sadece onunla aynı fikirdeler. Konsey ise tamamen ayrı bir konu.&quot;</p>
<p>&quot;Gerçek güce sahip olanlar,&quot; dedi Yar. &quot;Bu eski bir taktik ama daima işe yarar. Nalavia&rsquo;nın istediklerini seçiyorlar Nalavia da onlara güç ve zenginlik sağlıyor.&quot;</p>
<p>&quot;Öyle insanlarınki gerçek sadakat değildir,&quot; dedi Aurora. &quot;Biz de bir ya da iki konsey üyesini başkan olmaya ya da en azından şu anki başkana güvenmemeye ikna etmeyi düşündük.&quot;</p>
<p>&quot;İyi fikir,ama nasıl olacak?&quot; diye sordu Yar.</p>
<p>&quot;Böyle kapalı bir toplulukta kolay değil. Kendimi varlıklı bir bağımsız tüccar olarak tanıtıp aralarına girmeyi ve dikkatli bir miktarda cazibemi kullanmayı denedim. Maalesef,Nalavia bu konuda tekeldi ve Treva ile karlı bir ticaret yapmamı engelleyecek kısıtlamaları çabucak getirdi. Rolümü sürdürebilmem için geri çekilmem gerekti.&quot;</p>
<p>Yar şaşırdı. &quot;Dare buna izin mi &ndash;?&quot;</p>
<p>&quot;Oh,tehlikeli birşey değildi. Ama esas işe yarayacak şeyi yapmayı reddetti.&quot;</p>
<p>&quot;Neydi bu?&quot; diye sordu Yar.</p>
<p>&quot;İçeri kendisinin girmesi. İnanılmaz seksi olabiliyor zaman &ndash;&quot; Sustu. Daha sonra, &quot;Tabii ki sen bunu biliyorsun,&quot; dedi yumuşak bir tonda. &quot;Ama bu gücü kullanmayacaktır. Her zaman olduğu gibi Dare&rsquo;in ahlak anlayışı işte.&quot;</p>
<p>&quot;Aurora,&quot; dedi Yar, &quot;sen bana,ona önerdiğin şeyin Dare&rsquo;in &ndash;?&quot;</p>
<p>&quot;Önerdiğim kimliğini gizleyerek Nalavia ve konseydeki en güçlü iki kadında cazibesini denemesiydi … ve sonra da üçünün birbirlerini öğrenip &ndash; tabii ki Dare güvenli bir şekilde gezegenden ayrıldıktan sonra. Nalavia&rsquo;nın nasıl biri olduğunu düşünürsek,bu kavganın Dünya&rsquo;dan bile duyulacağını tahmin etmek hiç de güç olmaz! Nalavia&rsquo;nın müttefiklerini bölmek ve birbirlerine düşürmek,bu arada Bayan Başkan&rsquo;ın da biraz komik duruma düşmesini sağlamak. Ama Dare&rsquo;I bilirsin işte.&quot;</p>
<p>Bilir miyim? Onu artık tanıyor muyum? Yar,Aurora&rsquo;ya baktı. &quot;Anlamıyorum. Nasıl bötle birşey önerebilirsin,yani sen ve Dare …?&quot;</p>
<p>&quot;Dare ve ben mi?&quot; Aurora güldü. &quot;Oh,Hayır,Tasha &ndash; o hüzünlü,duyarlı tiplerle beraber olamam! Dare&rsquo;i bir arkadaş ve meslektaş olarak çok severim ama onun romantik aşk düşüncesi bana çok sıkıcı ve ciddi geliyor. Poet&rsquo;I istediğim zaman kullanabilirim &ndash; beni nasıl güldüreceğini biliyor.&quot;</p>
<p>&quot;Oh,&quot; dedi Yar,şaşkınlığını gizlemeye çalışarak. Aklına sevdiği adamla ilgili mutlu anılar gelmişti.</p>
<p>O anda Sdan haber verdi, &quot;Eğer Atılgan bize verdiğin planda hareket ederse,göndereceğimiz mesaj otuz yedi dakika sonra Atılgan&rsquo;ın rotasıyla çakışacak. Brentis VI&rsquo;nın yörüngesinde daha ne kadar kalacaklar?&quot;</p>
<p>&quot;En azından bir gün daha.&quot;</p>
<p>&quot;O halde sana önerim,mesajını kaydedip önümüzdeki gün boyunca iki saatte bir göndermek olacak.&quot;</p>
<p>&quot;Nalavia transmisyonu farkedebilir,&quot; diye hatırlattı Aurora.</p>
<p>&quot;Trikorderim olmadan,&quot; dedi Yar, &quot;sinyali gizleyemem.&quot;</p>
<p>&quot;Farketmez,&quot; dedi Sdan. &quot;Gizlice ya da açıkça,buradan alt uzaya ışınlanmış bir mesaj nerede olman gerektiğini gösterir.&quot;</p>
<p>&quot;Öyle bile olsa,bir şekilde mesajı şifreleyebilirsem,Nalavia tam olarak ne gönderdiğimi öğrenemez.&quot; Bir an düşündü ve aklına kullanabileceği birşey geldi. &quot;Sdan &ndash; bilgisayarın mesajı ikili koda çevirmesini sağlayabilir misin?&quot;</p>
<p>&quot;Şey … tabii,ama bu herhangi bir bilgisayarın okuyabileceği,kolay bir şifre.&quot;</p>
<p>&quot;Bunu biliyoruz. Kaptan Picard ve Yarbay Riker da bunu hemen farkedeceklerdir &ndash; bunun ne olduğunuöğrenmek için yakın zamanda sebepleri olmuştu.&quot;</p>
<p>&quot;Ah,&quot; dedi Sdan, &quot;en yüksek hızda göndereceğiz. Şansımız Nalavia&rsquo;nın daha önce böyle birşey görmemiş olması. Umudumuz da Nalavia&rsquo;nın şifre çözücülerinin mesajı deşifre etmek için biraz uğraşmaları.&quot;</p>
<p>Ve Yar mesajını kaydetmeye başladı: &quot;Treva&rsquo;ya vardık. Nalavia&rsquo;nın raporları güvenilmez. Standard alt uzay frekansları karıştırılıyor. Durum inceleniyor. Başka raporlar da gönderilecek. Yar.&quot;</p>
<p>&quot;Yardım çağırmayacak mısın?&quot;diya sordu Aurora.</p>
<p>&quot;Gerekliliğinden kesin emin olmadığın sürece bir yıldız gemisinin rotasını değiştiremezsin,&quot; diye cevapladı Yar. &quot;Muhtemelen Data ve ben bir araya gelip olayları detayıyla görüşüp,Atılgan&rsquo;la önceden kararlaştırdığımız gibi buluşabiliriz.&quot;</p>
<p>&quot;Tecrübeli bir Yıldız Filosu subayı için,&quot; dedi Aurora, &quot;şaşılacak derecede iyimsersin.&quot; Yar kadının yüzündeki anlayışlı ifadeyi gördü. Ve işlerini bitirip,Dare&rsquo;le birlikte Treva&rsquo;dan ayrılmalarını umduğunu farkedince kendinden utandı.</p>
<p>Yemekten önce Aurora,Yar&rsquo;ı odasına götürüp ona ödünç elbiseler verdi. Takımdaki erkekler gibi Aurora da bol giysiler giyiyordu. Yar&rsquo;dan daha uzun olduğu için kıyafetler Yar&rsquo;a oldukça büyük gelmişlerdi. Ama üzerindekileri içeri kıvırıp,sonra da kemerle sağlamlaştırarak annesinin elbiselerini giymiş bir kız çocuğu yerine çok alımlı bir kadın olmuştu.</p>
<p>Ama altın rengi elbiseyle yemeğe inerken,Dare&rsquo;in gözlerindeki beğeniyi görmek,içinde tehlikeli bir ateş yakmıştı. Hislerimin kararlarımı etkilemesine izin vermemeliyim,diye hatırlattı kendine. Hala Dare&rsquo;in tutsağıyım,kaçmamaya karar vermiş olsam bile.</p>
<p>Yemek muhteşemdi,sohbet de zevkli. Sonrasında Dare ve Yar salonların birinde Rikan&rsquo;a katıldılar. </p>
<p>O sırada bir alarm duyuldu.</p>
<p>Dare kombajına dokundu. &quot;Neler oluyor?&quot;</p>
<p>&quot;Bir uçak yaklaşıyor,tanıtıcı hiçbir işaret yok,&quot; Barb&rsquo;ın sesi geldi. &quot;Hava savunmasını onun için açık bıraktık.&quot;</p>
<p>&quot;Data,&quot; dedi Yar, &quot;bu o olmalı.&quot;</p>
<p>Dare ona baktı ve kombajına konuşmaya devam etti, &quot;Bu android. Elektronik alarm sistemini kapatın ve öğleden sonra konuştuğumuz şekilde izlemeye devam edin.&quot;</p>
<p>&quot;Anlaşıldı!&quot;</p>
<p>&quot;Ne yapıyorsun?&quot; diye srodu Yar,Dare bu dünyada hiçbir derdi yokmuş gibi huzurlu bir şekilde ateşi izlerken. </p>
<p>&quot;Androidin elektronik sistemler olduğunu düşünüp,ona göre hareket edecek. Biz de bu yüzden elektronik aletler içermeyen metodlar kullanmaya karar verdik.&quot;</p>
<p>Yar&rsquo;ın beklemekten başka yapabileceği birşey yoktu. Data&rsquo;nın fiziksel tuzaklar beklemeyeceğini biliyordu. Hızının ve kuvvetinin onları aşmaya yetmesini umut etti.</p>
<p>Ama Dare&rsquo;in adamları çok iyiydi; yarım saatten kısa bir zamanda androidi salona getirmişlerdi. Yar herkesi tanıtarak gerilimi düşürmeye çalışırken,bazı zamanlar oldukça naif olan meslektaşı ileri atılıp,kendisini buraya getirten adamı tutuklamaya kalkıştı!</p>
<p>Yar,Data&rsquo;nın kirli yüzüne ve Darryl Adin&rsquo;in karanlık gölgesine baktı. Odanın ışıkları kısıktı ve titrek şömine ışığı odayı aydınlatıyordu. Yüzündeki kire rağmen,Tasha, Data&rsquo;nın yüzündeki şaşkın ifadeyi görebiliyordu. </p>
<p>Dare&rsquo;I görmek için dönmesi gerekiyordu,ilk başta duyduğu kadarıyla kahkahalarını bastırmaya çalışıyordu ama sonunda mücadeleti kaybedip,özgürce,kahkahlar içinde gülmeye başlamıştı &ndash; buraya geldiğinden beri ilk defa Dare&rsquo;in birşeyi gerçekten komik bulduğunu görüyordu. Bir süre sonra gülmesini kontrol altına alabildi. Daha sonra Data&rsquo;ya doğru yürüdü ve etrafında dolnıp,onu baştan aşağı süzdü.</p>
<p>Aynı anda Rikan sandalyesinin koluna yaptığı birşeyle ışıkların yanmasını sağladı.</p>
<p>Yar,Data&rsquo;nın savunmasından içeri girmek istiyordu ama durum şimdiden çok gergindi.Android,bir teknoloji şaheseri olarak,ilgi çekmeye alışkındı;olduğu yerde durdu ve herkesin onu izlemesine izin verdi. Arkasında Sdan,Barb ve Rikan&rsquo;ın iki adamı silahlarını ona doğrultmuş,bekliyorlardı. Ama onları önemsemedi. </p>
<p>Dare turunu tamamladı ve Data&rsquo;nın yüzünü incelemeye başladı. Data da onu inceliyordu. Tasha bu kadar sakin olduğu için kendisine şaşıyordu. Belki de bugün yaşadığı yoğun duygusal dalgalanmalar yüzünden sinirleri bir kere daha kırmızı alarma geçememişti. </p>
<p>Sonunda Dare konuştu. Hitap ettiği kişi Data değil Yar&rsquo;dı. &quot;Bu cesaret miydi yoksa sadece programı mı?&quot;</p>
<p>&quot;Bu delicesine bir cesaret,&quot; diye cevap verdi. &quot;Sana söylemem gerek,Data. Sana daha kaç kere yok edilmez olmadığını hatırlatmam gerekecek?&quot;</p>
<p>&quot;Ya da yenilmez,&quot; diye cevapladı Data. &quot;Sizi kurtarmaya gelmiştim,Yüzbaşı,ama gördüğünüz gibi …&quot; kafasını salladı,bu bir çaresizlik ifadesiydi. Sonra da kendine özgü,kibirli gülümsemesi yüzünde belirdi.</p>
<p>Dare Data&rsquo;ya baktı. &quot;Sen bir makinadan fazlasısın,&quot; dedi.</p>
<p>&quot;Evet,efendim. Vücudumun bir kısmı organik.&quot;</p>
<p>&quot;Hayır,fiziksel olarak değil. Tasha,bana meslektaşının bir kişiliği olduğunu söylemiştin &ndash; ama mizah duygusu olduğunu beklemiyordum.&quot;</p>
<p>Yar,Data&rsquo;nın gözlerinin büyüdüğünü gördü. Bir yabancıdan gelen böyle bir yorumun bir android için ne anlama geldiğini Dare&rsquo;in bilmesi imkansızdı.</p>
<p>Dare,Data&rsquo;ya geri döndü. &quot;Bir Yıldız Filosu subayı olarak,kaçmaya çalışmayacağına &ndash; ya da beni bir daha tutuklamayacağına &ndash; dair bana söz vermeni istiyorum,ben de bu insanlara seni rahat bırakmalarını söyleyeceğim. Bütün gece seni izlemekten başka şeyler yapmaları da gerekiyor.&quot;</p>
<p>&quot;Tasha?&quot; Data sordu.</p>
<p>&quot;Ben Dare&rsquo;e söz verdim &ndash; onun ve Rikan&rsquo;ın sağlayabileceği tüm bilgiyi alana kadar. Burada olanların arkasındakileri biliyorlar,Data. Sanırım onları dinlemeli ve anlattıklarını Nalavia&rsquo;nın bize gösterdikleriyle ve kendi bulduklarımızla kıyaslamalıyız. Daha sonra da ne yapacağımıza karar verebiliriz.&quot;</p>
<p>&quot;Bu durumda,&quot; dedi Data, &quot;araştırmamız sürdüğü sürece kaçmaya çalışmayacağıma söz veririm.&quot; Dare&rsquo;I tutuklamakla ilgili birşey söylememişti ve Yar bu noktanın onu rahatsız ettiğini farketmişti. Daha sonra Data&rsquo;ya kendisinin de bu konuda söz vermediğini anlatması gerekecekti. </p>
<p>En azından o bu sözü verirken daha zor bir durumdaydı,ama Data neden bu kadar kolay &ndash; ?</p>
<p>Rikan,tabii ki. Savaş lordu kimi kiraladığını artık daha iyi biliyordu &ndash; ama burada,Federasyon sınırlarının dışında,Dare&rsquo;in Gümüş Şövalye olarak kazandığı ün,Federasyon&rsquo;dan ayrılmasını sağlayan nedenlerden daha ağır basıyordu. Data muhtemelen azgın bir diktatörü devirmek için azgın bir suçlunun kiralanmasını anlayamayacaktı ve &ndash; &lsquo;Adrian Dareau&rsquo; adıyla olsa bile &ndash; gerçekten ihtiyaç duyduklarının o mu olacağını düşünecekti.</p>
<p>Yine de,Data&rsquo;nınRikan&rsquo;ın bilgi sahibi olduğunu düşünmesi,Yar götürüldükten sonra birşeyler bulduğunu gösteriyordu … savaş lorduna güvenmesini sağlayacak birşeyler. İlginç.</p>
<p>&quot;Çok iyi,&quot; diyordu Dare, &quot;sözünü kabul ediyorum … bir şartla. O zaman bize katılır mısın? Ya da belki önce temizlenmeyi tercih edersin?&quot;</p>
<p>Parlak ışıkta,Data bir felaketzede gibi gözüküyordu. Teninde ve üniformasında çeşit çeşit çamur ve toz vardı,saçlarında yapraklar ve çalı çırpı vardı. Oraya gelene kadar garip zaman geçirdiği belli oluyordu. Data yıpranmış üniformasına baktı ve &quot;Sanırım önce temizlenmem gerekir. Anlatacak çok şey var.&quot;</p>
<p>Rikan konuştu. &quot;Trell,bu adama bir oda ver ve giyecek birşeyler bul.&quot; Sonra da Data&rsquo;ya döndü. &quot;Lütfen elinden geldiği kadar çabuk dön. Nalavia&rsquo;nın size gerçeği söylemediğine dair bütün bulgularımızı tartışmak üzereyiz.&quot;</p>
<p>&quot;Bunu zaten biliyoruz,&quot; dedi Data. &quot;Tasha,dahası da var. Acele edeceğim,çünkü çok önemli.&quot;</p>
<p>Tasha koltuğunda bağdaş kurdu,bir an için üniformasından fazla uzak kalmış gibi hissetti. Data büyük bir azimle görevlerini yerine getirirken, o ise &ndash;</p>
<p>Neden suçluluk hissediyordu ki? Aslında o da elinden geldiği kadar görevlerine devam etmişti. Rikan&rsquo;ın planlarını öğrenmişti. Atılgan&rsquo;a mesaj göndermişti. Bunlar az şey sayılmazdı.</p>
<p>Data yeniden aralarına katıldı. Temizlenmişti. Giydiği bol pantolonun paçalarını çizmelerine sokmuştu,üzerindeki bol gömleği de Dare&rsquo;in adamları gibi ince beline bir kuşakla sıkmıştı. Sanal güvertedeki oyunlardan birinden fırlamış gibiydi. Yar &ndash; tek eksiği bandanası,göz bantı ve altın bir küpe diye düşündü.</p>
<p>Neyseki telepati Data&rsquo;nın programının bir parçası değildi. Oturdu,Rikan&rsquo;ın ikram ettiği bir kadeh şarabı kabul etti. Rikan bir androidi konuk etmekten çok memnundu. Yar soylu birinin soylu konuğuna davranma şekline tanık olduğunu düşündü,galakside artık çok nadir görülen bir gelenekti. </p>
<p>Rikan her zaman Rikan&rsquo;dı,Data da kendi gibi davranıyordu. Şarabı kokladı,tadına baktı ve &quot;Muhteşem bir mevsimin ürünü &ndash; ahşap fıçıda dinlendirilmiş,tortusundan arındırılmış &ndash;&quot;</p>
<p>&quot;Data!&quot; diye kesti Yar. &quot;Bizim için önemli bilgilerin vardı.&quot;</p>
<p>&quot;Evet,&quot; diye cevapladı Data,bardağı bıraktı ve artık hazırdı.</p>
<p>&quot;Bir dakika,&quot; dedi Rikan. &quot;Ne istediğinizi bilemiyorum,Bay Data. Yemek ya da başka birşey istemez misiniz?&quot;</p>
<p>&quot;Hayır,teşekkür ederim,efendim. Bugün yeterince beslendim. Ve Yüzbaşı Yar haklı, paylaşmamız gereken bilgiler var. Tasha,burada rahat konuşabilir miyiz?&quot;</p>
<p>&quot;Bu insanlar Nalavia&rsquo;yı devirmeye çalışıyorlar ama halka yapılan terörist saldırılardan sorumlu olmadıklarını söylüyorlar.&quot;</p>
<p>&quot;Değiller,&quot; dedi Data. &quot;Askeri dosyalar da dahil,Nalavia&rsquo;nın bilgisayarındaki tüm bilgiyi kopyaladım. Bütün saldırılar,Rikan&rsquo;I gözden düşürmek için,onun ordusu tarafından düzenlenmiş.&quot;</p>
<p>Dare şaşırmış görünüyordu,ama hoşnuttu. &quot;Bay Data,tatsız karşılaşmamıza rağmen size kanım ısınmaya başladı. Başka neler buldunuz?&quot;</p>
<p>&quot;Birçok şey. Şu anda bizim için en önemlisi,Nalavia&rsquo;nın Yıldız Filosu&rsquo;ndan gelen ziyaretçileri tanımlama şekli … rehineler. Tasha&rsquo;nın kaybolduğunu farkedince deliye döndü,sanırım şu anda benim de sarayda olmadığımı farketmiştir.&quot;</p>
<p>&quot;Rehineler,&quot; diye mırıldandı Yar. &quot;Demek planı buydu: Eğer onun istediği gibi Yıldız Filosu&rsquo;nu buraya müdahale etmeye ikna edemezsek,bizi kullanarak onları zorlamaya çalışacaktı.&quot;</p>
<p>&quot;Bu işe yaramazdı,&quot; dedi Data.</p>
<p>&quot;Bunu bilmiyordur,&quot; dedi Dare. &quot;Buradan bakınca Federasyon fazlasıyla zararsız ve yumuşak görünüyor.&quot;</p>
<p>Her zamanki sorgular konuşmasıyla,Data sordu, &quot;Gerçekten. Sizce Nalavia da zararsız mı?&quot;</p>
<p>&quot;Hayır,hiç de değil,&quot; diye cevapladı Dare.</p>
<p>&quot;Ve bunu oldukça başarıyla ispatladı,&quot;diyerek Rikan araya girdi. &quot;Çabaları,ne yazık ki,Treva insanlarının yararına çalışmak yerine onları kullanarak kendi gücünü arttırmaya çalışmak oldu.&quot;</p>
<p>&quot;Bunu nasıl yaptığı hakkında bir fikriniz var mı?&quot; diye sordu Data yaşlı savaş lorduna.</p>
<p>&quot;Onları yumuşak ve tepkisiz olmaya ikna etti,&quot; diye cevap verdi. &quot;Bunu anlamıyorum &ndash; ne yapmaya çalıştığını anlayan birkaç kişi olmalı. Ama taşrada ona karşı ayaklanmalar oluyor.&quot;</p>
<p>&quot;Sanırım oralarda ana su kaynakları doğal kaynaklar?&quot;</p>
<p>&quot;Kuyular ve akarsular,büyük çoğunlukla. Bay Data,Nalavia&rsquo;nın şehirlerdeki içme suyuna ilaç kattığını mı düşünüyorsunuz?&quot; dedi Rikan.</p>
<p>&quot;Bu bir düşünce değil. Bir gerçek.&quot;</p>
<p>Dare kaşlarını çattı. &quot;İnsanlar uyuşturulmuş gibi davranmıyorlar,&quot; dedi. &quot;Boş zamanlarında uyuşturucu kullanıyorlar ama üretimde yavaşlama ya da iş kazalarında artış görmedik &ndash; işçiler kimyasal bağımlılık belirtileri göstermiyorlar.&quot;</p>
<p>&quot;Bu o tarz bir ilaç değil,&quot; dedi Data. &quot;Nalavia,insanların hipnoza açık hale gelmelerini sağlayan bir ilaç veriyor. Video yayınlarını kullanarak da … onları programlıyor. İlaç ayrıca güçlü negatif duyguları bastırıyor. Algıyı ya da koordinasyonu etkilemiyor; aslında insanların işlerinde daha başarılı olmalarını sağlıyor,çünkü kızgınlık,korku ya da hırs gibi duygulardan arınmışlar.&quot;</p>
<p>&quot;Ya da sevgi,&quot; dedi Yar. Data ona baktığında Tasha,onun sonradan analiz etmeyi düşünmediği birşeyi açıkladığını farketti.</p>
<p>Data devam etti, &quot;Uyuşturucuların satılması serbest ama hükümetin sıkı kontrolü altında. Bastırılan duyguların yerini alacak şeyler hissettirmek için kullanılıyorlar.&quot;</p>
<p>&quot;Evet,&quot; dedi Yar. &quot;Hayatlarında başka hiçbir şey yokken kimyasal mutluluğa erişmek çok kolay olmalı.&quot;</p>
<p>Rikan dimdik oturuyordu. &quot;Ama bununla nasıl savaşabiliriz?&quot; diye sordu. &quot;Bunu nasıl durdurabiliriz? Bay Data,Nalavia&rsquo;nın sırrını açığa çıkardığınız için size minnettarım. Şimdi Nalavia&rsquo;yı nasıl durduracağız?&quot;</p>
<p>Dare&rsquo;in yüzünde yine o kurt ifadesi vardı. &quot;Bütün yapmamız gereken,&quot; dedi, &quot;Nalavia&rsquo;nın ilacını zararsız birşeyle değiştirmek! Bütün su sistemi temizlenince de &ndash;&quot;</p>
<p>Data boşluğa gözlerini dikmiş,yavaşça kafa sallayarak ve belli belirsiz gülümseyerek gerekli bilgilere ulaşmaya çalışıyordu. &quot; &ndash; duygularını bir anda serbest bırakacaklar. Duygularının bastırıldığı bütün zaman boyunca hissetmeleri gereken herşeyi bir anda hissedecekler.&quot;</p>
<p>&quot;Ve o zaman,&quot; dedi Rikan, &quot;saldırıya geçeceğiz.&quot;</p>
<p>&nbsp;</p>
</body>
</html>