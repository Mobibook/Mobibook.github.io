<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4"><span class="t5">&nbsp;</span></p>
<p class="p5"><a id="ncx1289"></a><span class="t3"><b>VII</b></span></p>
<p>&nbsp;</p>
<p>Tasha Yar Yıldız Filosu tarafından eğitilmişti. Gece kimsenin ona saldırmayacağından emindi ve kapı kolayca açılacak ya da kırılacak bir kilitle değil gerçek bir sürgüyle kapatılmıştı. Sürgüyü açmayı denedi ama Dare&rsquo;in onu kapattığı odadan kaçması mümkün değildi.</p>
<p>Bina taştan yapılmıştı,elleyapılmış parkeler evin,bu işlerin ucuza mal olduğu eski zamanlarda yapıldığını gösteriyordu. Bir trikorderi olmadan odada gizlenmiş alarm saptayıcıları olup olmadığını öğrenemezdi ve duvarın bazı parçaları yanlış değilse yerlerini de tahmin edemezdi.Taş gerçek gibiydi ve vurduğu zaman tok bir ses çıkarmışdı. Ahşap kapı çerçeveleri ağaçların yaşlarını gösteren çizgiler taşıyorlardı ve onlarda da bir bozukluğa rastlamadı. </p>
<p>Odada pencere yoktu,iki tane kapı vardı. Kapılardan biri hole,diğeri de basit ama işlevsel bir banyoya açılıyordu. Odadaki tek ayna oradaydı. Küçük ama temiz ayna lavabonun üzerinde asılıydı. Ayna yatak odasını görebilecek bir pozisyonda değildi,amacının birini gözetlemek olmadığı belliydi. </p>
<p>Yatak tahta bir iskeletin üstündeki kalın bir şilteden oluşmuştu,üzerinde mavi ketenden bir örtü vardı. Yar yatağı paramparça etti,her parçasını inceledi ve yatağı yeniden yaptı. İçinde ya da altında gizlenmiş hiçbir şey yoktu.</p>
<p>Onu izleyerek bulmayı umdukları ne olabilirdi ki? Kombajı Dare&rsquo;deydi. Data&rsquo;yla haberleşemezdi. Dare onun şu anda tam olarak ne yaptıysa onu yapacağını bekliyordu ve kaçamayacağını farkettikten sonra sabah ne olacağını düşünerek rahatlamaya karar verdi.</p>
<p>Bir dolap yoktu,sadece ufak bir raf vardı. Üzerinde açık mavi bir gecelik asılıydı,yerde ise yumuşak bir çift terlik duruyordu. Yar bunları kabul etmeye karar verdi; tören üniforması içinde uyunmayacak kadar rahatsızdı. </p>
<p>Banyoda kabin yoktu; tahta bir raf üzerinde tarak,saç fırçası,diş fırçası,diş macunu,sabun, havlular ve bir tüp şampuan duruyordu. Tasha sonuncuyu tanıdı: Dare&rsquo;in kişisel seçimi,Rigel Yedi&rsquo;nin otlarından yapılmıştı. Dare&rsquo;in kişisel kokusunun bir parçasıydı,onu koklayınca bir nostalji rüzgarı başını döndürdü. </p>
<p>Ama geçmişin aklını çelmesine izin veremezdi. Darryl Adin bir hain ve katildi ve şimdi de kendi isteğiyle bir paralı askerdi. Başkan Nalavia kadar güvenilmezdi &ndash; ve Yar Data&rsquo;yla kendisinin iki tarafında haklı olmadığı gri bir durumda taraf olmak zorunda kalacaklarından korktu. </p>
<p>&nbsp;Sabaha kadar yapacak hiçbirşey olmadığı için uyumaya karar verdi. Yıldız Filosu subayları &ndash; bütün yıldız gezginleri gibi &ndash; vücutlarının sabit bir ***circadian ritmine uymasına izin vermezlerdi. Çünkü ziyaret ettikleri bütün gezegenlerin farklı günleri,geceleri vardı,oraya gündüz ya da gece yarısı ışınlanabilirlerdi,mevsim kış ya da yaz olabilirdi. Yar beş saatlik bir uykudan sonra kalktı,egzersiz yaptı,duş aldı,giyindi ve kendisini almaya gelecek olanı beklemeye başladı.</p>
<p>Poet&rsquo;in gelmesi uzun sürmedi,gözalıcı görünüyordu. Ona kahvaltıya kadar eşlik etti. Bu sabah kamuflaj içinde değildi. Siyah pantolonunun üzerine bol,sarı bir tunik giymişti,belinde geniş,siyah bir kemer vardı. Silahsız gibi görünüyordu &ndash; bunu düşününce dün akşam gördüğü adamların hiçbirinin silah taşımadığını farketti. Ama birçok bol elbise görmüştü. Yıldız Filosu üniformaları gizli bir silah taşımayı imkansız hale getiriyordu;bol tunikler,gömlekler ve burada gördüğü ceketler herhangi bir silahı,fazeri,patlayıcıyı,bıçağı ya da sapanı kolayca saklayabilirdi &ndash; Yıldız Filosu Güvenlik eğitimi onun gibi Dare&rsquo;i de bilinen her türlü silah konusunda uzman yapmıştı ve hiç şüphesiz Dare&rsquo;in adamları da sıradan adamlar değillerdi. </p>
<p>Kaçmayı denemeli miydi? Poet&rsquo;in göründüğünden daha güçlü ve daha yetenekli olduğunu biliyordu ve Tasha bu … yerde yolunu bulamayacağını farketti. Bu bina neydi? Bir kale mi? Poet&rsquo;e sormaya karar verdi. </p>
<p>&quot;Doğru,&quot; dedi Poet. &quot;Rikan&rsquo;ın kalesi,Nalavia&rsquo;ya direnişin merkezi. Birisi sana sonra etrafı gezdirir.&quot; Durdu,Tasha&rsquo;yı da durdurdu ve kendine çevirdi. Işık gözlüklerinin camlarından yansıyıp gözlerinin okunmasını engelliyordu. Onları takmasının sebebi bu mu diye düşündü Tasha. &quot;Sen osun, değil mi?&quot; diye sordu Poet.</p>
<p>&quot;O … mu?&quot;</p>
<p>&quot;O olaydaki kadın. Küçük sarışınları&nbsp; kovalayıp,ertesi gün onları yüzüstü bırakmasının ya da&nbsp; cehennem zebanisi görmüş gibi bembeyaz gelmesinin sebebi. Bir Yıldız Filosu subayı! **********</p>
<p>Tasha&rsquo;nın şaşkın bakışları arasında ilave etti, &quot;Oh,evet,hepimiz Dare&rsquo;in eskiden Yıldız Filosunda olduğunu biliyoruz &ndash; ve onu nasıl harcadıklarını. Senin ona nasıl &ndash; &quot; Gözleri nefretle parlıyordu. &quot;Kadınlar ne kadar zevk keşfederse/Aşk yerine kalleşliği öğrenirler.&quot;</p>
<p>Demek Dare hala beni suçluyor.</p>
<p>Geri kalan yolu sessizce katettiler.</p>
<p>Kahvaltı,Yar&rsquo;ın hayatında gördüğü en güzel odalardan birinde sunuluyordu. Binanın dışına doğru uzanan odalardan biriydi. Dışarı bakan pencereler parlak renkli ağaçlarla dolu dar bir kanyona bakıyordu. İçerideki duvarda şömine ve bazı tablolar vardı. Masa yirmi kişi için hazırlanmıştı ama şu anda sadece üç kişi yiyordu. Yar birini tanıdı: Sdan.</p>
<p>Resimli duvar örtüleri,damasko mobilyalar,eski ve cilalı ahşap masa,porselen ve altın yemek takımları &ndash; bu görkem Yar&rsquo;ın nefesini kesmişti. Dikkati bir an için dışarıdaki benzersiz manzaraya kaydı. Burada yaşamayı hayal etti. Tabiatın cömert güzelliği en güzel sanat eserleriyle mükemmel bir uyum içindeydi. Bir an hiçbir şey düşünmeden bunun tadını çıkarttı. Sonra da Yıldız Filosu ciddiyetini takınıp masaya yaklaştı. </p>
<p>Tanımadıkları bir adam ve bir kadındı. Kadın insana benziyordu. Siyah tenliydi,kısa,kalın saçları bir bantla alnında toplanmıştı. Güzel ya da sevimli değildi ama otururken,yemek yerken ya da yanındakilerle konuşurken&nbsp; gücü belli oluyordu. Birçok erkekten daha kaslı olan kollarını açıkta bırakan kolsuz bir gömlek giyiyordu &ndash; kesinlikle Dare&rsquo;in paralı askerlerinden biriydi.</p>
<p>Kadın ne kadar gizemliyse adam da o kadar iticiydi. Bir Treva&rsquo;lı ya da bir insandı ve oldukça yaşlı görünüyordu. Beyaz saçları,buruşuk bir teni ve parlak,yordun gözleri vardı.Yar Treva&rsquo;lıların yaş düzenini bilmiyordu ama bir insansa sekseninin üzerinde olmalıydı. Ama dik oturuyordu ve gözleri tetikteydi. Tasha yaklaştığı sırada ayağa kalktı ve onu kibarca selamladı. </p>
<p>&quot;Siz Natasha Yar olmalısınız,&quot; dedi adam. &quot;Ben Rikan. Savaşçıların Kalesi&rsquo;ne hoşgeldiniz, Bayan Yar.&quot;</p>
<p>Yar&rsquo;ın tercümanı Yıldız Filosu&rsquo;nda bile neredeyse bir asırdan fazladır kullanılmayan &lsquo;Bayan&rsquo; kelimesini Rikan&rsquo;ın Treva dilinde ona söylediği şeyin karşılığı olarak seçmişti.</p>
<p>&quot;Sizinle tanıştığıma sevindim,efendim,&quot; dedi Yar,masanın yanında dikkatle duruyordu, &quot;ama beni sizin konuğunuzmuşum gibi selamladınız. Oysa ben sizin tutsağınızım.&quot;</p>
<p>&quot;Çok saçma,&quot; diye cevapladı savaş lordu. &quot;Siz benim konuğumsunuz. Lütfen oturun. Hizmetkarlar kahvaltınızı getirecek.&quot;</p>
<p>Yar olduğu yerde kaldı. &quot;Benim geldiğim yerde,Lord Rikan,konuklar odalarına kilitlenmez.&quot;</p>
<p>Adam gülümsedi ve bakımlı dişleri göründü. &quot;O halde gücünüzü toplamak için birşeyler yemek isteyeceksiniz,böylece kaçış denemenizi gerçekleştirebilirsiniz.&quot;</p>
<p>Yar yaşlı,bilge gözlere baktı ve aklından tam olarak geçenin bu olduğunu düşündü. Vaz geçti ve Poet&rsquo;in onu oturtmasına izin verdi. Yemek harika kokuyordu ve tadı da mükemmeldi &ndash; eğer bu gezegende uzun kalırsa Treva mutfağı formunu bozabilirdi.</p>
<p>Rikan masadaki öbür kadını,Barbara&rsquo;yı tanıttı. &quot;Barb,&quot; diye düzeltti kadın. &quot;Kimse beni Barbara diye çağırmasın özellikle de Babas diye!&quot; sonuncuyu Poet&rsquo;e bakarak söylemişti.</p>
<p>&quot;Bir isim nedir ki?&quot; dedi Poet. &quot;Bir gül başka bir isimle de güzel kokar.&quot;</p>
<p>Barb ona dişlerini gösterdi. &quot;Bu gülün dikenleri var!&quot;&nbsp; </p>
<p>&quot;Natasha &ndash;&quot; Rikan başladı. </p>
<p>İsimleriyle hitab etmeye başladıklarında, &quot;Tasha,&quot; dite düzeltti Yar. &quot;Muhtemelen Natasha&rsquo;dan geliyor ve ilk kayıtlarımda öyle yazıyor ama hem annem hem de beni büyüten kadın bana Tasha derlerdi.&quot;</p>
<p>Barb, &quot;Ona bunu söylemenin faydası yok,Tasha. Neden uğraştığımı bilmiyorum,bir işe yaramıyor zaten.&quot; dedi.</p>
<p>Rikan konuşmasının kesilmesini önemsemedi ve devam etti, &quot;Genç dostum Adrian &ndash;&quot; Poet&rsquo;ten bir kahkaha geldi,muhtemelen Dare&rsquo;in en nefret ettiği şeyin takma ismiyle çağrılmak olduğunu biliyordu. Eğer Dare bile Rikan&rsquo;ın resmiyetini delemiyorsa,kimse delemezdi. &quot; &ndash; beni kendi isteğinizle ziyaret edeceğinize inanmıyordu,hatta Nalavia&rsquo;nın güvenlik duvarını aşıp size bir davet göndermiş olsak bile.&quot;</p>
<p>&quot;Yanılmış,&quot; dedi Yar. &quot;Eğer aranan Terörist savaş lordu bizi davet etseydi, Data ve ben sizinle tanışmaya gayret ederdik.&quot;</p>
<p>&quot;Data &ndash; şu android?&quot;</p>
<p>Demek Rikan Data&rsquo;nın ne olduğunu biliyordu. Yar Dare&rsquo;in de bildiğinden emindi; bu günlerde Yıldız Filosu&rsquo;yla ilgili herşeye karşı nefret doluydu. &quot;Evet,Data bir android,ama bu onu eksik bir kişi yapmaz.&quot;</p>
<p>&quot;Gerçekten mi? onunla tanışmak çok hoşuma giderdi.&quot;</p>
<p>&quot;Beni burada uzun tutarsanız,bu şansı elde edeceğinizden eminim,&quot; dedi Yar kendinden emin bir şekilde.</p>
<p>Arkadan gelen başka bir ses Yar&rsquo;ın sözünü kesti. &quot;Eminim senin yürüyen bilgisayarın yerini bulabilir ama buranın on kilometre yakınına bile yaklaşamaz.&quot;</p>
<p>Yar döndü ve Dare&rsquo;I karşısına gelene kadar izledi. Tasha, &quot;Eğer yapılacak en iyi şeyin bu olduğuna karar verirseikesinlikle yapacaktır,&quot; dedi,daha fazla devam etmedi çünkü dikkati başka yöne kaymıştı. Dare yalnız değildi; yanında bir kadın vardı ve otururken de kadın yanından ayrılmamıştı. </p>
<p>&quot;Aurora,&quot; dedi Dare, &quot;Sana Yüzbaşı Tasha Yar&rsquo;ı tanıtmama izin ver. Tasha,taktik danışmanım,Aurora.&quot;</p>
<p>Aurora Tasha&rsquo;dan çok az daha yaşlı olan çok şaşırtıcı bir kadındı. Ama Yıldız Filosu subayı öbür kadının yanında kaba ve çocuksu kalıyordu. İkinci bakışta,güzel değildi hatta sevimli bile değildi ama üzerinde doğuştan gelen bir asalet vardı.</p>
<p>Saçları kahverengiydi,güneşin ışınlarının yansıması saçlarındaki kızıl telleri de açığa çıkartıyordu. Gözleri ılık bir kahverengiydi,derinliklerine bakılırsa Volkandı. Aksi takdirde parça parça incelenirse,çok sıradandı: yuvarlak yanaklar,köşeli bir çene. Şişman bir görünümü yoktu ama zayıf da sayılmazdı**************************************************************** Vişne-kırmızı ceketi,saten bluzu ve siyah pantolonuyla oldukça zarif görünüyordu. Yar … Data&rsquo;nın hafıza bankasından &lsquo;pejmürde&rsquo;kelimesini bulacağını düşündü hatta onun tören üniforması için bile. Özellikle de kahvaltıya hiç uymayan tören üniforması üzerindeyken.</p>
<p>Aurora,Tasha&rsquo;ya ölçülü bakışlarla, &quot;Tanıştığımıza memnun oldum,Tasha,&quot; dedi. &quot;Dare bana yetenekli bir asker olduğunu anlattı. Umarım bize yardım etmeye ikna olursun.&quot;</p>
<p>Bu Tasha&rsquo;nın en son umduğu şeydi. Şaşırdı,önce Dare&rsquo;e,sonra da Rikan&rsquo;a baktı, &quot;Size yardım etmek mi?&quot; </p>
<p>Rikan, &quot;Nalavia&rsquo;nın size ne anlattığını biliyorum. O korkunç görüntüleri biz de izledik. Masum insanlar ve çocuklar saldırıya uğrayıp,öldürüldüler. Bütün bunlardan beni ve diktatörlüğüne başkaldıranları sorumlu tutuyor.&quot;</p>
<p>&quot;Data ve benim bu saldırıların düzmece olduğundan haberimiz var,&quot; dedi Tasha. &quot;Ya da en azından sahnelenmiş ve yönetilmiş,tıpkı Data,ben ve Yıldız Filosu ilgili görüntüler gibi. Dare bunun bir savaş filosu olmadığını anlatmıştır herhalde?&quot;</p>
<p>Sandalyesinde Yıldız Filosu&rsquo;ndan her bahsedilişinde huzursuz olan eski sevgilisine baktı. Bu sabah da dün akşam giydiği gibi bir kıyafet giymişti ama bugünkü gömlek,siyah ipeksi bir malzemeden yapılmış,gümüşi şeritli bir taneydi. Ceketinin göğüs cebinde gümüş bir sembol vardı. Bu bir çeşit başlık figürüydü. Yar bunun Dünya&rsquo;daki orta çağ şövalyeleri tarafından kullanıldığını farketti. Gümüş Şövalye.</p>
<p>Yar&rsquo;ın sorusunu Rikan cevapladı, &quot;Yıldız Filosu&rsquo;nun korktuğum şeyleri yapmayacağını söyledi: Nalavia&rsquo;nın davetiyle buraya gelip,direniş hareketimizi yok edip onu da gezegenin başında yönetici olarak bırakmak,Federasyon adına.&quot;</p>
<p>&quot;Oh,hayır &ndash; bunların hem Yıldız Filosu&rsquo;nun,hem de Federasyon&rsquo;un kurallarına aykırı olduğunu bilmelisiniz!&quot;</p>
<p>Yaşlı adam kafasını salladı. &quot;Bunları yıllar önce yaptığımız araştırmalardan biliyordum.Treva Federasyona üyelik için başvurduğunda ben de konseyin bir üyesiydim. Ama Nalavia yönetime gelince öğrendiğimiz herşeye karşı çıktı. Onun kanıtlarına göre Federasyon gezegenleri sömürgeleştirerek yutan bir organizasyondu. Gezegenleri güvenliklerini sağladıklarına inandırarak kontrolleri altına alıp, sonra da onları ilhak edip,ürünlerine yüksek vergiler koyup doğal kaynaklarını ellerinden aldıklarını söyledi. Federasyon&rsquo;un isteklerine daha fazla cevap veremeyen gezegenlerin ölüme terk edildiklerini iddia etti.&quot;</p>
<p>Tasha dehşete düşmüştü. &quot;Dare &ndash;&quot;</p>
<p>&quot;Bunların doğru olmadığını söyledim,&quot; diye cevap verdi. &quot;Federasyon&rsquo;un bazı hataları olabilir ama karşı çıktıkları bir tek şey varsa: insanların ezilmesi ve zulüm görmesidir. Artık kimsenin hayatta kalmak için savaşmasına gerek kalmaz &ndash; savaş olmayınca direniş de olmaz.&quot;</p>
<p>&quot;Dare,&quot; dedi Tasha,&quot;senin kendi kuvvetin bu tezi doğruluyor.&quot;</p>
<p>Rikan konuşmaya başladı, &quot;Bu yıllar önce Federasyon&rsquo;u ziyaret ettiğimde gördüğüm şeyleri doğruluyor &ndash; ama yalnızca dört gezegen gördüğüm için,anlayışla karşılarsınız ki,kandırılmış olabilirdim.&quot;</p>
<p>Sdan ilk defa konuştu, &quot;Doğru söylüyor. Federasyon şeytan değildir; sadece standardlarına uymayan kişilerle sorunları var,hepsi bu.&quot;</p>
<p>&quot;Ne demek istiyorsun?&quot; diye sordu Yar. &quot;Çok fazla farklı dünya ve çok fazla farklı kültür var &ndash; birinin kendini ait hissedebileceği bir yer nasıl olmaz?&quot;</p>
<p>Sdan&rsquo;ın yüzünde alaycı bir sırıtma vardı. &quot;Volkan,insan,Romulan,Orion ve biraz da Aldebaran melezi olmayı dene!&quot; dedi. &quot;Ondan sonra ailenin siyah koyunu olursun,ve uyumsorunu derler buna.&quot;</p>
<p>İşte şimdi Volkana benzediği halde neden öyle davranmadığı anlaşılıyordu. &quot;Federasyon kanunlarına karşı mı geldin,Sdan?&quot;</p>
<p>&quot;Sadece ailemin kurallarına. Ders çalışmaktan nefret ederdim &ndash; bütün zamanımı içerde tıkılıp, dünyayı bilgisayar ekranından görmeye dayanamazdım. Matematikçiler,bilim adamları,doktorlar, araştırmacılarla dolu bir aileden geliyorum &ndash; ama büyükbabama göre ben bir genetik çöplüktüm. O bağımsız bir tacirdi,insandı. Bir Orion kadınıyla evlenip bu hibrid soyunun başlangıcı oldu. Geniş bir soy. Üç erkek kardeşim ve beş kız kardeşim var. Etrafta ne kadar kuzenim olduğunu büyük kuş bilir. Ve her biri dahiydi. Ben hariç! Ben ya galaksiyi dolaşmalıydım,ya da kuruyup ölmeliydim.&quot;</p>
<p>&quot;Cehennemi çok kısa ve öz anlattın,&quot; dedi Poet</p>
<p>&quot;Yıldız Filosu&rsquo;na katılmayı hiç düşünmedin mi?&quot; diye sordu Yar Sdan&rsquo;a.</p>
<p>&quot;Çok fazla kural var,&quot; diye cevap verdi. &quot;Kurallar yıkılmak içindir &ndash; ama Yıldız Filosu öyle düşünmüyor.&quot;</p>
<p>&quot;Sen de bu yüzden Dare&rsquo;e katılıp en önemli kuralı yıktın.&quot; Bunları söylerken eski sevgilisine bakıyordu. </p>
<p>Dare bütün ilgisini elindeki bir parça meyveye vermiş gibi görünüyordu ama onu tabağına bıraktı ve doğrudan karşısında oturmakta olan Yar&rsquo;a baktı. &quot;Bana neye mal olursa olsun asla Ana Yönetmeliğe karşı gelmedim. Yaptığımız bütün işlere davet edildik ve gittiğimiz hiçbir yerde gelişmemiş gezegenin yerli kültürüyle bir temasımız olmadı.&quot;</p>
<p>&quot;Hiçbir ilkel kültürün sizin ücretinizi ödeyecek kadar parası olmadığını söylemek istiyorsun,&quot; dedi Yar alaycı bir şekilde. </p>
<p>Dare artık eskisi gibi çabuk sinirlenmiyordu. Alev alev yanan bir öfke yerine içten içe tüten bir duman gibiydi öfkesi,ama her an ortalığı kavurabileceği belli oluyordu.</p>
<p>Yar&rsquo;a patlamak yerine,gülümsedi &ndash; ama gözlerinden öfkesi okunuyordu. &quot;Bu doğru,ücretim yüksektir … ve bunun her kredisini hak ediyorum. Ama asla yapmayacağım bazı şeyler var,fiyat ne kadar yüksek olursa olsun.&quot; Gülümsemesinden eser kalmamıştı. &quot;Düşün,Tasha: Treva&rsquo;da kim bana daha fazla para ödeyebilir Rikan&rsquo;mı yoksa Nalavia&rsquo;mı?&quot;</p>
<p>&quot;Hangisi sana gerçek bir teklif yaptı?&quot; diye sordu Tasha.</p>
<p>Dare Dare&rsquo;in yüzünde karanlık bir gülümseme belirdi ama bu Data&rsquo;nınki gibi yapay mizah duygusundan öte birşeydi. &quot;Rikan,&quot; dedi.</p>
<p>Aurora konuştu. &quot;Karşı bir teklif için Nalavia&rsquo;ya yaklaşabilirdik. Ya da Dare&rsquo;le çalışmaya başladığımdan beri düzinelercesini reddettiğimiz gibi Rikan&rsquo;ın teklifini de reddedebilirdik. Ancak, buradaki durumu inceleyip Nalavia&rsquo;nın durdurulması gereken kural tanımaz bir diktatör olduğunu görünce kabul etmeye karar verdik. Hala bu gezegeni kurtarabilecek kadar zaman var.&quot;</p>
<p>Rikan üzüntüyle başını salladı. &quot;Zaman geçmiş olabilir. Treva halkının bağımsızlık duygusuna ne olduğunu bilmiyorum. Halkımın kültüründe hala bundan bahsediliyor &ndash; ama şehirdeki yumuşak hayatın rehavetine kapılanlar iyi yemek,yumuşak yatak,güçlü içkiler ve eğlenceden başka hiçbir şeye önem vermiyorlar.&quot; Diye yakındı. &quot;Nalavia uyuşturucuları kolayca temin edilebilen ucuz maddeler haline getirdi ve insanlar çalışmadıkları zamanı bunlarla geçiriyor. Profesyonel atletler dışında kimse spor yapmıyor &ndash; herşeyi videodan izliyorlar. Natasha,bu değişim sadece son üç yılda oldu,Nalavia güçlerini arttırınca. Seçimlerden sonra sivil hakları kaldırınca halkın ayaklanacağını sanmıştım &ndash; ama sadece taşrada yaşayanlar bunu umursamış gibi gözüktüler. Böylece … ben de yardım çağırdım.&quot;</p>
<p>&quot;Neden Federasyon&rsquo;a haber vermediniz?&quot; diye sordu Yar. </p>
<p>&quot;Ben artık Treva hükümetini temsil etmiyorum. Geçen seçimlerde Nalavia&rsquo;ya karşı olan herkes gibi ben de tasfiye edildim.Federasyon yetkilileriyle kurmaya çalıştığım kişisel temaslar bürokratik engellere takıldı ve hep reddedildim. Eve döndüğümde kendimi yasal hükümete karşı işlenen suçların lideri olmakla suçlanırken buldum ve pasaportum alındı.&quot;</p>
<p>Bir sessizlik oldu. Daha sonra Barb konuştu, &quot;Sana söylemek istemediği Nalavia&rsquo;nın hapishanelerinde iki ay geçirdiği. Ona inananlar onu kaçırmasalardı,orada ölmüş olurdu. Öyle yerleri bilirim &ndash; fareler bile daha iyi yaşar. O gün tutuklu olan bazı politikacıları kurtardık ve şimdi bizimle çalışıyorlar.&quot;</p>
<p>&quot;Bizimle mi?&quot; diye sordu Yar. &quot;Sen Trevalı mısın? Ben seni Dare&rsquo;in … adamlarından sanmıştım.&quot;</p>
<p>&quot;Oh,Barb benim … çetemden,&quot; dedi Dare. &quot;Biz başka bir görevdeyken o hapihane baskınını tek başına düzenledi. Hepimiz içinde pasifliğe en az tolerans gösteren Barb&rsquo;dır. Dışarıda ne yaptığı beni hiç ilgilendirmez,kısa ve kendine ya da bize zarar getirmeyecek şeyler olduğu sürece,tabii ki. Geri döndüğünde Treva hakkında ayrıntılı bir rapor ve Rikan&rsquo;ın davetini getirmişti. İşte buradayız.&quot;</p>
<p>Yar artık Darryl Adin konusunda içgüdülerine güvenmiyordu ama Rikan samimi görünüyordu. Ayrıca video yayınında uyuşturucu reklamlarını da görmüştü. İçgüdüleri Nalavia&rsquo;nın güvenilmez olduğunu söylüyordu.</p>
<p>&quot;Size inanmaya başlıyorum,&quot; dedi. &quot;Nalavia&rsquo;nın sarayına geri dönmeme izin verin &ndash; sanırım buranın batısında bir yerlerde,öyle değil mi?Kombajımı verin ve Data&rsquo;yla bağlantı kurayım. Sanırım geri dönmenin bir yolunu bulabilirim. Ah! Uyuyan nöbetçi &ndash;&quot;</p>
<p>&quot;Uyumuyordu,&quot; dedi Sdan. &quot;Sinir kasılması geçiriyordu.&quot; </p>
<p>&quot;Önemli değil. Sabah koşusuna çıktığımda orada olan nöbetçinin uyuduğunu söylerim. Biriniz bana bir egzersiz kıyafeti ödünç verirseniz,Data&rsquo;nın bir boşluk yaratacağı savunma hattından kolayca içeri girebilirim. Ama acele etmeliyiz yoksa kimseyi koşmaya çıktığıma inandıramam. Data ve ben eğer Data hala yapmadıysa Nalavia&rsquo;nın bilgisayarına girip gerçekten neler olduğunu öğrenebiliriz. Bana sizinle bağlantı kurabileceğim bir frekans verirseniz &ndash;&quot; dedi masadan kalkarken.</p>
<p>&quot;Otur yerine,Tasha,&quot; dedi Dare ifadesiz bir tonda.</p>
<p>&quot;Ama zaman yok &ndash;&quot;</p>
<p>&quot;Otur yerine. Hiçbir yere gitmiyorsun ve androitle bağlantı kurmuyorsun.&quot;</p>
<p>&quot;Zaten yapamazdın,&quot; diye ekledi Sdan. &quot;Kombajında bir bozukluk yok; ama Yıldız Filosu frekanslarını bozan birşey var.&quot;</p>
<p>&quot;Eğer bu doğruysa,Data ne olduğunu bulacaktır,&quot; dedi Yar. &quot;Bu geri dönmemi daha gerekli kılıyor &ndash;&quot;</p>
<p>&quot;Geri dönmüyorsun,&quot; dedi Dare. &quot;Burada yapmam gereken bir iş var ve senin ya da androidinin yerimi Yıldız Filosu&rsquo;na rapor etmenize izin veremem. Dediklerime inanıp Rikan&rsquo;a benimle beraber yardım etmeye karar verene kadar ya da sensiz de olsa burada ki işimi bitirip ayrılana kadar hiçbir yere gitmene izin veremem.</p>
<p>&nbsp;</p>
<p>Komutan Data kombajının frekensını bir daha denedi. Statik. Nalavia&rsquo;nın Yıldız Filosu frekanslarını karıştırdığından oldukça emin olsa da bunun sebebi Treva&rsquo;nın atmosferindekiiyon fırtınası da olabilirdi. </p>
<p>Sebep ne olursa olsun ne Tasha&rsquo;ya ulaşabiliyordu ne de mekiğe gidip oradaki daha güçlü telsiz vericisini kullanıp Atılgan&rsquo;a mesaj gönderebiliyordu. </p>
<p>Demek Nalavia,Data ve Tasha&rsquo;yı rehine olarak görüyordu … ve Tasha&rsquo;nın izini kaybetmişti. Bu Data&rsquo;nın düşüneceği son ihtimaldi; O,Nalavia&rsquo;nın Tasha&rsquo;yı bir yerlerde sakladığını düşünüyordu. Kombajı üzerinde çalışırken,trikorderini de Nalavia&rsquo;nın haberleşme merkezine bağlantılı tutup,Tasha&rsquo;yla ilgili bir haber alabilmeyi umuyordu. Nalavia&rsquo;nın emirlerinde çok fazla ilgi ve korku vardı ama Yıldız Filosu Yüzbaşısının yeriyle ilgili hiçbir ipucu yoktu. </p>
<p>Tasha nereye gitmiş olabilirdi? Ve neden Data&rsquo;ya bir mesaj bırakmamıştı? Yoksa … bırakmış mıydı?</p>
<p>Koridoru geçip Tasha&rsquo;nın odasına geldi. Nöbetçi, &quot;Daha dönmedi,&quot; dedi.</p>
<p>&quot;İlginç,&quot; dedi Data. &quot;Bir saat sonra kabine üyeleriyle yamak yiyeceğiz.&quot;</p>
<p>&quot;Belki de yer arabası bozulmuştur,&quot; dedi nöbetçi. </p>
<p>Farklı şive,farklı nöbetçi. Data bu nöbetçinin ondan şüphelenmemesini umdu, &quot;Birşey ödünç almalıyım; Yüzbaşı Yar buna aldırmaz,&quot; dedi ve odaya girdi.&nbsp; </p>
<p>Tasha&rsquo;nın trikorderi gitmişti. Tabii ki,Nalavia onu meşgul ederken,adamları da odayı aramışlardı. Eğer Tasha trikorderine bir mesaj bırakmış olsaydı,Dat&rsquo;dan başkasının okuyamayacağı şekilde yazardı &ndash; ama bunun için aleti bulması gerekirdi. </p>
<p>Alet sabh odadaydı. Demek sabah odaya arama yapılmadan gelmişti. Artık Tasha&rsquo;nın kaybolduğunu biliyorlardı. Burada her ne buldularsa,araştırmalarından sonra trikorder dışında herşeyi yerine koymuşlardı. </p>
<p>Data&rsquo;nın hafıza bankasında odanın sabahki görünümünün kayıtları duruyordu. Sabah Tasha&rsquo;dan birşey ödünç almak için geldiğini söylemişti ve çıkarken de ayakkabı cilası almıştı ve nöbetçinin bunu görmesini sağlamıştı … nöbetçi onun odada uzun süre kalmadığını da görmüştü&nbsp; </p>
<p>Hemen Tasha&rsquo;nın odasının sabahki görüntülerini incelemeye başladı. Değişik birşey yoktu. Ama … kapının yanındaki sandalyenin açısı değişmişti. Halıya dikkatle baktı ve sandalyenin ayaklarının sabahki ve akşamki izlerini karşılaştırdı,yeri değiştirilmişti.</p>
<p>Bir insanın yere eğilip halıyı özel aletlerle incelemesi gerekirdi. Data baktığı her santimetrekareyi büyütüp inceleyebiliyordu,kenarlarda bile olsa. Üç farklı ayakkabıya ait izler vardı &ndash; Tasha&rsquo;nın Yıldız Filosu çizmeleri,orta boylu bir erkeğe ait izler ya da iri bir kadına ait izler bütün odayı dolaşmıştı ve ayak boyuna göre oldukça iri olan birinin izleri kapının yanında bir süre duvara yaslanmış duruyordu. </p>
<p>Kapının hemen önünde,Data&rsquo;nınkendi küçük ama derin ayak izleri bir kavganın işaretleri arasından geçmişti &ndash; farklı açılarda birçok ayak izi ve çeşitli vücut bölgelerinin yerde bıraktığı iz.</p>
<p>Halıdan izler çok net belli oluyordu şimdi Data halıda ve duvarlarda birini sürüyerek taşıma izlerini görebiliyordu.&nbsp; Tasha odada saklanıp onu bekleyen iki rakiple dövüşmüştü. Nöbetçi neden duymamıştı?</p>
<p>Acaba o da bu senaryonun bir parçası mıydı? Hayır,Tasha Nalavia&rsquo;nın elinde değildi. </p>
<p>Para almış olabilir miydi? Zayıf bir ihtimal &ndash; Nalavia&rsquo;nın öfkesini çekme riskine değmezdi.</p>
<p>O zaman görev yerinde değildi ya da bilinçsizdi. </p>
<p>Data dün gece olanları yeniden gözden geçirdi. Nöbetçi boynunu ovuşturarak uykudan uyanıyormuş gibi görünüyordu &ndash; </p>
<p>Eğer ilaç aldıysa bilinçsiz olması muhtemeldi. Kafasına vurulmuş olsaydı uyandığında acı içinde olurdu. Ama omuzun boyun ile birleştiği bölgede bir kramp &ndash; </p>
<p>O halde bir Volkan sinir kasılması geçiriyordu. Bu Tasha&rsquo;nın odasındaki insandan daha ağır kişinin izlerini açıklıyordu. Ama … bir Volkan? Federasyon&rsquo;un bilgisi dışında Treva&rsquo;da? Oh,hayır … lütfen bir Romulan olmasın!</p>
<p>Böyle gereksiz spekülasyonların zamanı değildi. Bir volkan ve muhtemelen bir insan Tasha&rsquo;yı kaçırmıştı. Nalavia&rsquo;nın halkından değillerdi,bu da sarayda olmadığını gösterirdi. Ya şehirde ya da başka bir yerde tutuluyordu. Bu onu kimin kaçırdığına bağlıydı. </p>
<p>Bir tane ihtimal vardı: Nalavia&rsquo;nın düşmanı,savaş lordu Rikan. Doğuda bir yerlerde güçlü bir kalesi vardı. Data Nalavia&rsquo;nın bilgisayarından Rikan&rsquo;la ilgili bilgi almıştı. Onu kaçıranlar için çok uzun bir mesafeydi. Bir yer arabası ya da uçak kullanmış olmalıydılar.</p>
<p>Data&rsquo;nın bir yer arabası yoktu,ama bir mekiği vardı … şehrin hangarında duruyordu.</p>
<p>Tasha&rsquo;yı kaçıranlar hakkında kesin bir bilgisi olmasa bile,Atılgan&rsquo;a günün haberlerini vermek için mekikteki telsize ihtiyacı vardı. Oraya gidip hava kontrol raporlarını incelerse o yöne bir uçuş yapılıp yapılmadığını öğrenebilirdi. O zaman bu yaptığı amaçsız bir hareket olmazdı. </p>
<p>Bütün bunlar beş dakika sürdü. Data kırkyedi dakika sonra yemekte bekleniyordu. Nalavia er geç onu çağırtmaya birini gönderecekti &ndash; ama o sırada Data başkanlık sarayından çok uzakta, &lsquo;Tasha&rsquo;nın izi üzerinde&rsquo; olmayı planlıyordu.</p>
<p>Fazerini ve trikorderini alarak yeniden banyonun zemininin altına girdi. Kaçışının gizemini kaybetmemesi için çıkardığı parçayı tünele girdikten sonra muntazam bir şekilde yerine geri koydu. Sarayın arkasına çıkmak istiyordu. Mutfağın altından geçerek,dışarı açılan bir kapı bulmayı umuyordu. Dışarı çıktığında alacakaranlık vardı. İnsan gözlerini yanıltmak için mükemmel bir hava. Ne gündüz ne de geceydi,bu arada Data&rsquo;nın üniforması da tipik sınıf-M gezegeninin kahverengi ve yeşil tonlarındaki bitki örtüsünde fena bir kamuflaj sayılmazdı. Çok kirli oldukları halde solgun yüzü ve elleri insan renginde değillerdi.</p>
<p>Yeniden kızıl ötesi görüşü ayarladıktan sonra açıklıklardan kaçınarak,bitkiler arasında sürünmeye ve emeklemeye başladı. Bahçedeki güvenlik önlemleri Yıldız Filosu standardlarına göre oldukça ilkel sayılırdı; Data görüntü tarayıcıların ondan uzaklaşmalarını bekledi ve uzaklaştıkları sırada bir depar atarak menzillerinden çıktı. Dokunmaya duyarlı olan tel örgülerden atladı,daha sonra yeniden koşmaya başladı.</p>
<p>Data en hızlı insandan çok da hızlı değildi,çünkü vücudunun şekli buna izin vermiyordu. Avantajı,inorganik yapısından kaynaklanıyordu. Çünkü yorulmadığı için durmak ya da dinlenmek zorunda kalmıyordu. İniş alanına varana kadar bir sprinterin hızıyla koşmaya devam etti. Aslında bu şekilde bir yer arabasından daha hızlı yol alabiliyordu. Kalabalık yerlerden geçmeyeceği bir güzergah seçti. Nalavia&rsquo;nın bilgisayarından girdiği şehir haritasından onlara gösterilenden daha kısa bir yol bulmuştu. </p>
<p>İniş bölgesinde yavaşlamak zorunda kalmıştı çünkü etrafta insanlar vardı. Maalesef kalabalık içinde kirli bir android de temiz bir tane kadar dikkat çekiciydi.</p>
<p>Bu yüzden gölgelerin arasından sürünerek her an tetiktekaldı. Henüz yokluğunun farkedilmediğinden emindi,çünkü o zaman onu arayacakları ilk yer burası olurdu. Hangarda nöbetçi yoktu. Kapı kilitliydi,ama açmak için fazer kullanıp gürültü çıkarma riskine giremezdi; basit asma kilit androidin gücüne karşı koyamadı. </p>
<p>Mekik gitmişti.</p>
<p>Data&rsquo;nın insan olmayı istediği birçok zaman olmuştu ama hiçbir zaman şu anki öfkesini dışa vurmak için insan olmaya bu kadar büyük bir istek duymamıştı. Gülüşü ne kadar yanlışsa,öfkesini ve heyecanını açığa vurma yolları da o kadar yanlıştı.</p>
<p>Bilmeliydi!</p>
<p>Nalavia mekiği her nereye çektirdiyse,burada olmadığı kesindi.</p>
<p>Hangisi daha önemliydi,mekiği bulup,Atılgan&rsquo;a günler sonra ulaşacak bir mesaj göndermek mi,yoksa Tasha&rsquo;nın yerini bulmak mı? Arkadaşı ve meslektaşı kesinlikle tehlikedeydi. Öncelikli görevi onu kurtarmaktı.</p>
<p>Bunun dışında,bir … bu insanların &lsquo;önsezi&rsquo; dediği şey miydi?</p>
<p>Hayır,bu mantıksal bir çıkarımdı. Nalavia ve Rikan düşmandılar. Eğer Tasha Nalavia&rsquo;da değilse &ndash; olasılık kurallarına göre Rikan&rsquo;ın elinde olmalıydı. </p>
<p>Data yakınındaki uçakları inceledi. Küçük,hızlı,dayanıklı birini seçti,dış kilidini kırdı,içerde bulduğu bazı aletlerle güç kaynağının kilidini kaldırdı &ndash; muhtemelen uçağın sahibi o aletlrin bu iş için kullanılacağını hiç düşünmemişti &ndash; ve yolculuk bilgisayarına girdi. Birkaç saniye içinde kim olması gerektiğini öğrendi &ndash; ve birkaç dakika sonunda araca defalarcauçmuş olduğu bir uçuş planı girdi, yerden havalandı ve karanlığa dalarken güzel ve hızlı bir uçuş diledi. Saptayıcı menzilinden çıkana kadar uçuş planını takip etti,daha sonra doğuya yöneldi.</p>
<p>Uçaktaki tarayıcı sistemi Rikan&rsquo;ın bölgesinin sınırlarındaki saptayıcıları tespit edemiyordu ama trikorderi bunu yapıyordu ve bir yandan da bütün kanalları takip ediyordu. Bu Nalavia&rsquo;nın sarayındaki en yeni şeyden bile daha sofistike bir sistemdi ama bunun gibi bütün sistemlerin projectorler arasında kör noktaları vardı. İnsanlar arasında çok az sayıdaki pilot böyle garip bir araçla bu kadar zor manevralara kalkışırdı ama Data kolayca bunun altından kalkıp hedefine ilerledi.</p>
<p>Rikan&rsquo;ın kalesi dik bir tepenin üzerindenderin bir kanyona bakıyordu. Data küçük hava alanının bilgisayarına girmeyi denedi … ama öyle bir bilgisayar yoktu! Onun yerine hava sahalarına giren herhangi biriyle savaşmaya hazır insanlar vardı ya da gelen uçağa ışıklarla yol gösterecek insanlar.</p>
<p>Nasıl bu şekilde çalışıyorlardı? Her gece hava bu kadar açık olmuyordu; bu ufak hava alanı kılavuz sistemi olmayan uçaklar için inilmesi imkansız bir yerdi. Burada uçağın ya da trikorderinin bulamadığı saptayıcılar olabilir miydi? Aşağıda kendi hallerinde duran ya da etrafta dolaşan insanlar ondan habersiz duruyorlardı. Volkan olsalar bile,uçağın sesini duyamayacak kadar uzaktaydılar ayrıca Rikan&rsquo;ın hava sahasına girdiği andan itibaren bütün ışıklarını söndürmüştü. </p>
<p>Yüksekliğini koruyarak uçarken binaları ve araziyi inceledi … ve ağaçların arasına saklanmış bir Yıldız Filosu mekiği gördü. Normal görüşle ayırd edilemezdi ama kızıl ötesi görüşle mekiği saptayabildi. Demek mekiği çektiren Nalavia değildi; Tasha&rsquo;yı kaçıranların işiydi bu.</p>
<p>Tasha&rsquo;nın tek başına ayrıldığı izlenimi vermek istiyorlardı.</p>
<p>Ya da … bu sadece bir izlenim miydi?</p>
<p>Hayır &ndash; Data mücadele izleri görmüştü ve Tasha ona haber vermeden ayrılmayacak kadar iyi bir subaydı. Mekiğin varlığı Data&rsquo;nın &lsquo;akıntıya kürek çekmediğini&rsquo; gösteriyordu.</p>
<p>Aşağıda havayı gözleyen personel ve eski de görünse,bazı binaların tepesinde uçaksavarlar vardı. Data,Rikan&rsquo;ın kalesinin yakınlarından uçmaya cesaret edemedi; uçağı terk edip yürüyerek gitmesi daha akıllıca olurdu.</p>
<p>Yürüyerek gitmek.</p>
<p>Data ormanda bir açıklık bulup,uçağı indirdi ve uçağı ağaçların arasına sakladı. Hala açıkta olan yerlerini ağaç parçalarıyla sakladı. Eğer Tasha&rsquo;yla beraber mekiklerini geri alamazlarsa,bu uçakla buradan ayrılabilirlerdi.</p>
<p>Ama önce Tasha&rsquo;yı bulmalıydı.</p>
<p>Rikan&rsquo;ın kalesine zorlu bir tırmanışla gidiliyordu,insanlar için zor ama androidler için kolay bir tırmanışdı. Data gözetleme cihazları aradı ama kızıl ötesi bakışları kamera,ışık kaynağı ya da başka saptayıcılara raslamadı. Muhtemelen Rikan bir hava saldırısı bekliyordu; bu yaklaşım bir kara saldırısında işe yaramazdı. </p>
<p>Data platoya ulaştığında ağaçların arasında duran kaleyi gördü. İlerlemeye başladı,açıklığa yaklaşırken fazerini çıkardı &ndash;</p>
<p>Aniden her yanından sarıldı ve yukarı kaldırıldı,bir tuzağa düşmüştü,kaba,gürültülü bir tuzağa!</p>
<p>Ağa takılmıştı!</p>
<p>Data&rsquo;nın doğal fiberden yapılmış ağı farketmesi birkaç mikrosaniye sürmüştü. Ağ zeminle aynı sıcaklıktaydı. Üzeri yaprak va dal parçalarıyla kaplanmıştı. Ortasına gelip bastığı anda tuzak kapanmıştı. Ağa iliştirilmiş ziller hareket ettiğinde korkunç bir gürültü çıkarıyordu.</p>
<p>Data&rsquo;nın ağırlığı asılı durduğu ağacı bükmüştü ama ağacın hareket etmesi yüzünden kımıldayamıyordu. </p>
<p>Çaresizce çırpındı,Data sırtına uzandı ve elleriyle bir miktar ipi kavrayıp,kopardı. Çok dayanıklıydı ama androidin gücüne direnemedi.</p>
<p>Koptuğunda,ağda sadece küçük bir delik açmıştı &ndash; Data&rsquo;nın sığabileceği kadar büyük bir delik açmal çok uzun sürerdi,fazerini kullanmalıydı.</p>
<p>Fazeri göğsünün üzerinde duruyordu,esnek ağ ona ulaşma çabalarını sonuçsuz bırakıyordu. Her hareketiyle ziller yüksek sesle çalıyordu. Kaçmaya çalışırken etrafındaki insanları ve doğrultulmuş silahları gördü. </p>
<p>Altı kişi etrafını sarmıştı,kadın ve erkek,fazerleri,***disruptorları ve benzer silahları vardı. Bir&nbsp; Volkan,muhtemelen Tasha&rsquo;nın kaçırılmasına yardım eden adam buydu,yanına geldi. &quot;Şimdi o fazeri elinden alacağım &ndash; aklına çılgın fikirler gelmesin,Robat. Beni halledebilirsin,ama bir koyun gibi asılıyken arkadaşlarımın elinden kurtulamazsın. Neden yapıldığını bilmiyorum ama bahse girerim beş tane fazerin atışına dayanamazsın.&quot;</p>
<p>&quot;Hayır,dayanamam,&quot; dedi Data ve adamın fazerini almasına izin verdi. Tuzağa düştüğü için kendine kızıyordu … ama ağı nasıl farkedebileceğini bilemiyordu. Belki gün ışığında ne aradığını bilerek baksaydı &ndash;</p>
<p>Dört kişi silahlarını ona doğrultmuşken,iki kişi de ağdan kurtulmasına yardım ediyordu. İkisi tuzağı yeniden kurarken,diğerleri de kaleye doğru Data&rsquo;ya eşlik ettiler. Kimse yanında biri daha olabileceğini düşünmüyordu:anlaşılan onu bekliyorlardı,tek başına.</p>
<p>Kaleye girdiklerinde bu düşüncesi doğrulandı. Kadınlardan biri boş bir ekranın önünde durdu. Bir düğmeye bastı; saptayıcılar ve dedektörler çalışmaya başladı. Onu gerçekten bekliyorlardı &ndash; ve normal gözetleme cihazlarını atlatabileceğini de biliyorlardı. En son görevinde neredeyse gördüğü en sofistike cihaz tarafından imha ediliyordu. Onu bile atlatıp,yok edilmesini sağlamıştı … ama bugün basit bir ağa yenilmişti!</p>
<p>İroni. Data&rsquo;nın bu anda çok iyi anladığı insanca bir duyguydu.</p>
<p>Kaleye götürüldü,birçok geniş koridordan geçip,tepeye hakim manzarası olan bir odaya geldiler. Şöminede ateş yanıyordu. Önünde üç kişi dizilmişti. Çok rahat bir odaydı.</p>
<p>Şöminenin önündekilerden biri Tasha Yar&rsquo;dı.</p>
<p>Bir tutsak gibi görünmüyordu. Ateşin karşısında bir koltukta bağdaş kurmuş,çıtırdayan alevlere bakarken elindeki küçük kadehten içkisini yudumluyordu. Uzun,bol,üniformasından daha açık renkli,altın sarısı bir elbise giyiyordu … Data onu en son etekle gördüğünde &ndash;</p>
<p>Grup içeri girdiğinde Tasha döndü ve gözleri şaşkınlıktan faltaşı gibi oldu. &quot;Data! İyi misin?!&quot;</p>
<p>&quot;Evet,iyiyim,&quot; diye cevap verdi,Tasha&rsquo;nın,onun kirli ve perişan halinden bahsettiğini anlamıştı. &quot;Biraz sarsıldım,hepsi bu. Buraya seni kurtarmaya geldim.&quot;</p>
<p>&quot;Evet ama sanırım artık kurtarılmaya ihtiyacım yok,&quot; dedi Tasha. &quot;Lord Rikan,&quot; dedi yanındaki yaşlı adama, &quot;bu meslekteşım Komutan Data.&quot;</p>
<p>Adam ayağa kalktı ve yüzündeki çizgiler yansıyan ışıkla beraber ortaya çıktılar. &quot;Sizinle tanıştığımıza çok memnun oldum,Bay Data. Umarım sizinle sohbet etme fırsatımız olur. Daha önce bir androidle tanışmamıştım.&quot;</p>
<p>&quot;Nasılsınız,efendim,&quot; dedi Data kibarca.</p>
<p>&quot;Ve bu da,&quot; dedi Tasha,şöminenin kenarına yaslanmış,yüzü gölgedeki adama dönerek, &quot;Adrian Dareau,başka bir deyişle &ndash;&quot; </p>
<p>Data adamın yüzüne dikkatlice bakınca,gözleri kendilerini loş ışığa adapte etttiler. Bu yüzü Yıldız Filosu Güvenlik dosyalarından tanıyordu &ndash; kapanmamış bir dosya,Yıldız Filosu&rsquo;nun adına leke düşüren bir dosya.</p>
<p>Hala üzerine doğru tutulan dört silaha önem vermeden,Tasha&rsquo;nın sözünü keserek ileri çıktı ve hükmetme moduna girdi.</p>
<p>&quot; &ndash; başka bir deyişle eski Yıldız Filosu Yarmayı Darryl Adin,&quot; dedi, &quot;Federasyon&rsquo;un en fazla aranan suçlusu.&quot;</p>
<p>Durum ne kadar umutsuz olursa olsun bu Data&rsquo;ya yapılması gereken bir görev vermişti: &quot;Yıldız Filosu&rsquo;nun yetkili bir temsilcisi olarak sizi tutukluyorum,efendim,suçlarınız,yüksek mahkeme kararına karşı gelerek adaletin işlemesini engellemek,yirmi bir cinayet,komplo ve Birleşik Gezegenler Federasyonu&rsquo;na ihanet.&quot;</p>
<p>&quot;Data!&quot; Tasha şaşırmıştı. </p>
<p>Ama Data ona bakmıyordu bile,bütün dikkati önünde duran çok tehlikeli adamdaydı.</p>
<p>Darryl Adin şaşkın bakışlarla ona döndü … ağzı oynadı. Data&rsquo;yı baştan aşağı süzdü ve kahkahalarını kontrol edemez olana kadar öyle durdu &ndash; ve en sonunda kafasını geriye atıp kahkahlarla gülmeye devam etti. </p>
<p>&nbsp;</p>
</body>
</html>