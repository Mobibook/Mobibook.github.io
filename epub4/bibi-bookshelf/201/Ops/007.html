<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4"><span class="t5">&nbsp;</span></p>
<p class="p5"><a id="ncx292"></a><span class="t3"><b>III</b></span></p>
<p>&nbsp;</p>
<p>Yıldız Filosu Akademisi öğrencisi Yar, hızla akıp gitmekte olan nehrin yanında, çamurların içinde yüzüstü yatıyordu. Birkaç metre ötede orada bulunmaması gereken birşey gördü: bir bot. İçi oyulmuş kütükten yapılmış bir kayık ya da ağaç kabuğundan yapılmış ilkel bir kano değildi bu. Modern ve hafif sentetik materyalden yapılmış, güçlü bir otomatik itme sistemi olan bir bottu gördüğü.</p>
<p>Böyle bir mekanizmanın Priam IV&rsquo;de bulunması olası değildi; bunun burada bulunuşu Ana Yönetmeliğe de doğrudan aykırıydı. </p>
<p>Bu da bu aletin Yıldız Filosu&rsquo;na ait olmadığı anlamına geliyordu- ama sadece Federasyon Konseyi&rsquo;nin özel izniyle görevlendirilmiş ve kimlikleri dikkatlice gizlenen bilimsel gözlemciler için Priam IV&rsquo;de buna izin verilebilirdi. Aslında, hırpalanmış, bitkin, aç ve sivrisinekler tarafından yenmiş Akademi öğrencileri hoş görülen ziyaretçiler arasında değildi, ama Yar kendi isteğiyle orada bulunmuyordu.</p>
<p>U.S.S Thredony bir iyon fırtısına yakalandığında diğer iki akademi öğrencisiyle beraber bir acil durum kapsülüne binip kaçabilmişti- ama aletin koordinat sensörleri bozulunca yasal iniş alanına yüz kilometreden daha fazla bir uzaklıkta bulunan bölgeye-eğer umutsuzca gönderdikleri son mesaj ulaşmışsa Yıldız Filosu&rsquo;nun onları arayacağı yere- düşmüşlerdi.</p>
<p>T&rsquo;Pelak ve Forbus acil durum kapsülü parçalandığında ölmüşlerdi. Sadece Yar kurtulabilmişti - ve Yıldız Filosu&rsquo;nun kazadan canlı olarak kurtulanları arayacağı alanı bulmak üzere yürümeye başlamıştı. Ne bulunduğu yeri belli etmek için kullanabileceği işaret fişeği ne de elektronik cihazlardan herhangi biri kazadan zarar görmeden kurtulabilmişti. Bu, durumunu daha da zorlaştırıyordu. Yar&rsquo;ı uzaklara fırlatan en son patlama ana akümülatörü çatlatmıştı. Forbus ortalığa dağılan parçaların altında ezilmiş, T&rsquo;Pelak ise elektrik akımına maruz kalmıştı. Sahip oldukları fazerler, kominikatörler, telsizler, radyo ve kurtulmalarını sağlayacak bütün mekanik teçhizat meydana gelen en son yüksek elektrik akımıyla beraber işe yaramaz bir hurdaya dönüşmüştü. Yar yalnızdı ve yanında bulunan bir pala dışında silahsızdı…çaresiz bir durumdaydı. </p>
<p>Çevresi daha farklı olduğu halde, durumu Yeni Paris&rsquo;tekinden pek de farklı değildi. Yar kurtulacağına çok az bir ihtimal veriyordu; düşündüğü bir Yıldız Filosu üyesi olarak kurtulup kurtulamayacağıydı. Bir haberleşme cihazı olmadan, kurtarılmak için tek şansı iniş bölgesine ulaşmaktı. Eğer kurtarma aracını kaçırırsa, eğitiminin son dönemindeki derslerini de kaçırırdı.</p>
<p>Priam IV&rsquo;te &lsquo;yerleşmiş&rsquo; Federasyon mühendislerini aramalıydı. Mesajını, hergün kontrol etmek zorunda oldukları gizli konsola, sessizce ulaştıracak telsiz frekansını biliyordu &ndash; ama frekans çalışan bir telsiz olmadan bir işine yaramazdı! Bu yüzden, onların yerini başka türlü bulup, onlar tarafından kurtarılmayı beklemeliydi, yıllarca sürse bile. </p>
<p>Ve bu sırada onların da yaptığı gibi vahşi ormanların içinde yaşaması gerekiyordu &ndash; kaçarcasına terkettiği Yeni Paris&rsquo;teki gibi güçlünün güçsüzü yendiği, güçlü olanın haklı olduğu bir yerde.</p>
<p>Hayır. İniş bölgesine ulaşmaya kararlıydı,bu çöl bölgesi yerliler tarafından hiç ziyaret edilmezdi. Bu çöl bölgesi, içerdiği yüksek düzeyde doğal radyasyon yüzünden onlara zararlıydı. Ama birkaç günlük radyasyon insanlara fazla zarar vermezdi.</p>
<p>Ama her yeni günde önüne çıkan engeller, kararlılığını azaltıyordu, altı gezegen günü sonunda yolunun sadece yarısını aştığını farketti. Ya kurtarma aracı çoktan aramasını tamamlayıp, geri döndüyse? Peşindeki hayvanlardan kurtulmak için saatler harcamıştı, rutin aşılamalara rağmen, vücudunun gezegendeki bakterilere tepki göstermesi sonucu, iki gün boyunca kusmuştu., ve bu kriz sonunda oluşan fiziksel yorgunluğun ne kadar zaman kaybettirdiğini bilmiyordu.</p>
<p>Sonunda, onu iniş bölgesine götürecek nehiri buldu. Ama etrafta yerlilerin yerleşim bölgeleri vardı, ve Ana Yönetmelik&rsquo; te söylendiğine göre genç, sarışın bir dişi insan, yeşil saçlı, tebeşir kadar beyaz benizli yerlilere doğal haliyle görünmemeliydi. Ayrıca, Ana Yönetmelik ne derse desin, böyle garip görünüşlü bir yabancıyı, gördükleri anda hiç düşünmeden öldürecek bir kültür seviyeleri vardı.</p>
<p>Bu yüzden iki gün boyunca gündüz, sinekler tarafından canlı canlı yenirken, dinlenip, geceleri de, bir yandan da nehir taşmak üzere olduğundan üzerinde her hangi bir araçla, hatta önündeki ilkel araçla bile, istese de, ilerlemek imkansız olduğu için kaderine lanet ederek, köylerin arasından sürünüyordu.&nbsp; </p>
<p>Bunlar sağkalanları arayan Yıldız Filosu personelinden başka kim olabilirdi?</p>
<p>Hayır. Eğer Yıldız Filosu bir kurtarma ekibi göndeseydi, mutlaka yerlilerebenzer, tedbili kıyafette olurlardı. Ama risk almak yerine, buraya yerleşen Federasyon mühendislerinden, kazazedeleri aramalarını isteyebilirlerdi. </p>
<p>Öyleyse bu tekne kime aitti?</p>
<p>Yar çamurun içinde emekledi ve çamura bulandı, böylece eğer şafağın solgun ışığında birini gördüğü taktirde, hareketsiz durup, kolayca &lsquo;ortadan kaybolabilirdi&rsquo;, tıpkı nehir yatağındaki birçok çamur yığını gibi. Yavaşça barakalar topluluğundan uzaklaşıp, teknenin yakın tarafına yaklaştı, kendini yukarı çekti ve güneşliğin altına girdi.</p>
<p>Kontroller her hangi bir Federasyon Yer aracında bulunandan farksızdı. Bir tane seyir bilgisayarı vardı, nehrin haritasını çıkarıyordu. İniş bölgesi açıkça işaretlenmişti &ndash; ama yazılar İngilizce&rsquo;ye ya da bildiği başka bir dile ait değildi. Üç menü vardı sanki ve üçü de aynı şeydleri içeriyordu. Bir tanesi Volkanca&rsquo;ya benziyordu, tamamını anlayamadığı bir sistemdi &ndash; ve bir diğeri de Klingon dilindeydi.</p>
<p>Klingonlar artık Federasyon&rsquo;a üyeydiler.</p>
<p>Yeni üyeler. Bu araç, ya da bilgisayar programı anlaşmadan önce yapılmış olmalıydı.</p>
<p>Ve Klingonlar&rsquo;ın önceki müttefikleri &ndash; </p>
<p>Yar bir anda kurtulmasından daha önemli şeyler olduğunu farketti. Bu sadece uyarılara karşı gelen basit bir tüccar değildi; bu Federasyon dışı gruplar tarafından yapılan bir istilaydı. Yıldız Filosu uyarılmalıydı! Şimdi iniş bölgesine vaktinde ulaşması için daha fazla sebebi vardı &ndash; ve tek şansı bu tekneydi.</p>
<p>Zaten, yerliler bunu çoktan görmüşlerdi.</p>
<p>&quot;Bilgisayar &ndash; &quot; diye fısıldadı. </p>
<p>Cevap yoktu. Sonra ses aktivatörünün önündeki koruyucuyu gördü. Bu nereden çıkmıştı? </p>
<p>Lanet olsun &ndash; tabii ki. Evrensel tercümanı da, telsizi ve bütün elektronik ekipmanla birlikte, enkaz haline gelmişti.Bu bilgisayar yalnızca ekranında görünen üç dildeki emirleri cevaplıyordu. Bu Volkanca&rsquo;ya pek de benzemeyen yazı Romulan dili olmalıydı ve Yar&rsquo;ın Volkanca telaffuzu bile berbattı. Evrensel tercümanın mucidinin ruhuna bir dua okudu ve uyku esnasında dinleme yoluyla öre öğrendiği Klingon dilini hatırlamaya çalıştı.</p>
<p>Klingon dilinde olmasını ümit ettiği&nbsp; &quot;Çalışıyor&quot; sesini duyması için üç defa denemesi gerekmişti.</p>
<p>&quot;Yeterince &ndash; &quot; Oh, lanet olsun, &quot;yüksek sesle&quot; nasıl deniyordu?</p>
<p>Ve, o&nbsp; beynini bunun için zorlarken, bilgisayar tekrar etti &ndash; daha yüksek sesli.</p>
<p>&quot;Shhh!&quot; dedi Yar &ndash; </p>
<p>- ve yanıp sönen ışıklarla, yükselen siren seslerini farketti!</p>
<p>Kıyıdaki barakalarda bir koşuşturma başlamıştı, beyaz benizli, yeşil saçlı yerlileri görüyordu. </p>
<p>&quot;Khest!&quot; diye bağırdı Yar, bir Klingon kadar akıcı ve bozuk bir şekilde &ndash; bu söz, her akademi öğrencisinin bildiği bir Klingon terimiydi, ve günlük kullanıma da girmişti. &quot;Bana manuel kontrolü ver&quot; dedi, bunları İngilizce söylediği için bir cevap alamadı.</p>
<p>Mızraklar ve zıpkınlar güneşlikte ve teknenin kenarlarında gümbürdemeye başladı.</p>
<p>&quot;Durun, sizi aptallar! Deleceksiniz!&quot; ıslık gibi bir ses bağırdı.</p>
<p>&nbsp;</p>
<p>Tıslayan ses, Tasha&rsquo;nın nerede yanlışlık yaptığını söylüyordu: tanımadığı dil, Orion diliydi, ve Orion dilinde tehlike sinyali yılan gibi tıslamaydı!</p>
<p>Adrenalin, düşüncelerini harekete geçirdi &ndash; aniden &quot;Manuel kullanım!&quot; için gereken Klingon terimini hatırladı, düğmeye bastı ve motorlar çalıştı.</p>
<p>Hafif araç sudan hafif yükseldi ve dokunuşuna çok güçlü cevap verdi &ndash; ama kıyıdaki bir kazığa takılıp sallanmaya başladı! </p>
<p>Yar palasını çıkarıp güneşliğin altına süründü &ndash;&nbsp; bu sırada teknenin sahibi ona yetişti ve tekneye atladı! </p>
<p>İri bir Orion&rsquo;luydu, gri sürüngene benzeyen bir yüzü ve düz başlığının altından görünen, düşmanca bakışları olan, sarı, kocaman gözleri vardı. Yar&rsquo;ın bacaklarına asıldı ve onu ipleri kesemeden geriye çekti. </p>
<p>Yar, pençelerin içinde dönüp, palasını ona vurabilecek bir pozisyona getirdi.</p>
<p>Ama iri vücuduna rağmen, Orion&rsquo;lu oldukça çevikti. Tasha&rsquo;yı kendine doğru çekti ve demir bir el, Tasha&rsquo;nın bileğini kavradı. Sıkışmıştı. </p>
<p>Yar bir bacağını pençelerden kurtarıp, solar plexusuna bir tekme savurup, Orion&rsquo;luyu nefessiz bıraktı.</p>
<p>Fakat, Orion&rsquo;lu onu bırakmadı! Arka üstü düştüğü sırada, Tasha&rsquo;nın baldırını ve bileğini sıkmaya devam ediyordu &ndash; bir anda çıldırtıcı bir acı hissetti bileğinde. Orion&rsquo;lunun kuvvetli eli, bileğini kırmıştı. Pala, tok bir gürültüyle güvertenin zeminine düştü. </p>
<p>Küçük bir savaşçının, daha iri ve daha güçlü hasımına karşı asla yapmaması gereken bir hata yapmıştı: onu kavramasına izin vermişti.</p>
<p>Ama teknenin dar sınırları içindeydiler.&nbsp; </p>
<p>Hayır. Maazeretlerin yeri değildi. Bu raundu kaybetmişti ama kavga daha bitmemişti. Ancak, Orion&rsquo;lunun öyle düşünmesini sağlamalıydı. </p>
<p>İnledi, ölü gibi yattı.</p>
<p>Bu onu kandırmadı, ya da işini şansa bırakmıyordu. Kızın kırık bileğini bırakmadan önce, öbür eliyle kızın sağlam bileğini tuttu. Daha sonra yaralanmamış olan bileğe bir kelepçe taktı ve bunu güvertedeki halkalardan birine geçirdi. Artık onu rahat bırakabilirdi. </p>
<p>&quot;Bilgisayar,&quot; diyerek homurdadı, &quot;sahile yanaş ve lanet olası motoru kapat!&quot; </p>
<p>Yar adamın ne dediğini anladı-çünkü onun evrensel tercümanı çalışıyordu.</p>
<p>Orion&rsquo;lu Yar&rsquo;ın kafasına bir kova su boşalttı ve böylece anlamsız laflar mırıldanan Yar&rsquo;ın bilincinin yerinde olduğu da ortaya çkmış oldu.</p>
<p>&quot;Bu da ne böyle?&quot; adam kendi kendine sordu. &quot;Bir insan mı? Priam IV&rsquo;de ne işin var, kadın?&quot;</p>
<p>Üstü&nbsp; başı tamamen çamurla kaplandığından üniforması tanınmayacak haldeydi. &quot;Ben serbest bir tüccarım. Gemim burda bir kaza geçirdi,&quot; diye yanıtladı. &quot;Botunuzu görünce bana yardım edebileceğinizi düşündüm.&quot;</p>
<p>&quot;Böylece onu çalmaya karar verdin?&quot;</p>
<p>&quot;Onu gördüğümde Orion&rsquo;lu bir köle tüccarına aitti.&quot; </p>
<p>&nbsp;Adam kafasını salladı. İyi bir denemeydi. Ama ne yazık ki işe yaramadı - senin için çok kötü. Benim içinse sen kısa günün karı sayılırsın.&quot; Kadının çenesini tuttu ve başını iki yana çevirdi. Temizlendiğinde işe yarayabilirsin ve göründüğünden daha güçlüsün aksi taktirde sağ kalamazdın. Yalnız bir maden işçisi güzel ve güçlü bir kadına iyi para ödeyebilir.&quot;</p>
<p>Bir sağlık kiti çıkardı, kadının bileğinin üzerinden bir cihaz geçirdi. Kemikleri çekerek tekrar aynı hizaya soktu ve bunu yaparken kadının çektiği acıya ve haykırışlarına aldırmadı. Daha sonra bileği bir sargıyla sardı. Acı azalmaya başladı.</p>
<p>Bu sırada bot kıyıya yanaşmış demir atmak üzereydi. Yerli halktan üç kişi kıyıdan onları merakla gözetlemekteydi. &quot;Aman Tanrım!&quot;diye bağırdı bir tanesi. &quot;Yabancılardan bir tanesi kurtulmuş!&quot; </p>
<p>&quot;Kapa çeneni!&quot;diye homurdandı yanında duran diğer yerli - ama artık çok geçti.</p>
<p>&nbsp;Yar&rsquo;ın ikinci düşüncesi için de çok geçti. Acı ve şokun etkisiyle kıyıdakilere bakıp &quot;Siz Federasyon&rsquo;dan mısınız?&quot; diye bağırdı. Sonunda ağzından kaçırmıştı. </p>
<p>&nbsp;Çenesini tutup bilincini yitirmiş ya da anlamıyormuş gibi davranamaz mıydı sanki?</p>
<p>&quot;Öldür onu!&quot; diye bağırdı yerlilerden biri, mızrağını havaya kaldırarak.</p>
<p>Orion&rsquo;lu yerlilere dönüp onlara duymak istedikleri şeyi söyledi. &quot;Bu işi bana bırakın. Onu Federasyon&rsquo;u bir daha asla göremeyeceği bir yere satacağım - siz merak etmeyin. Yıldız Filosu&rsquo;nun anlaşmamızı öğrenmesini bende en az sizin kadar istemiyorum.&quot;</p>
<p>&quot;Onu öldürmek daha güvenli,&quot; dedi diğer yerli.</p>
<p>&nbsp;&nbsp;&quot;Ona dokunursanız sizi öldürürüm,&quot; dedi Orion&rsquo;lu. &quot;Bir gemi dolusu Priamit kadar değerli o.&quot;</p>
<p>&quot;Ama sen demiştin&nbsp; ki…&quot;</p>
<p>&quot;Ben köle olarak satabiliriz demiştim. Güçlü, aptal, kendini beğenmiş ve doğurgan … burada, kendi gezegenlerinde.Eğer başka bir çevrede hastalanıp, ölmezlerse, bulabildiğiniz kadarını almak için geri döneriz. Bu bir yıl alabilir. O halde, Federasyonu bizden uzak tutun, Orion da sizi zengin etsin. Şimdi gitmem lazım &ndash; Federasyon devriyesinin geri gelmeyeceğinden emin misiniz?&quot;</p>
<p>&quot;Biz onlara öğrencilerin öldüğünü söyledik &ndash; hepsinin öldüğünü sanıyorduk. Kapsül üç kişiden fazla almazdı ve biz iki kişi bulduk. Korkma; başka devriye gelmez ve Yıldız Filosu da üç yıl boyunca her hangi bir gemi göndermeyecektir. O zamana kadar,sizinle ticaret yaparak, emekliliğimizi lüks içinde geçirebiliriz.&quot;</p>
<p>Yar&rsquo;ın kalbi sıkıştı. Yıldız Filosu&rsquo;nun kurtarma gemisi gelmişti ve onu almadan geri gitmişti. Kelepçeli yerliler tekneye doldurulurken,Yar çaresizce izlemekten başka birşey yapamadı. Orion&rsquo;lu, tekneyi iniş bölgesine doğru sürdü &ndash; Yar&rsquo;ı Priamitlerle birlikte köleliğe taşıyacak olan mekik muhtemelen orada bekliyordu. </p>
<p>Bu güçlü tekneyle bile yolculuk iki gün sürerdi. Yar, Priamitler&rsquo;le konuşmaya çalıştı ama çalışan bir tercümanı olmadan dedini anlatamıyordu. Kendi aralarında da fazla konuşmuyorlardı, sadece bezmiş bir halde oturuyorlardı. </p>
<p>Gece çöktüğünde, Orion&rsquo;lu köle tüccarı demir atıp, esirlerini tatsız bir yulaf lapasıyla besledi. Yar diğerleriyle beraber uzandı, bir kolu direğe bağlanmıştı ve çok rahatsızdı, öteki kolu ise tedavi edildiği halde ağrıyor ve zonkluyordu. Acıkmıştı, yaralıydı ve kurumuş çamurla kaplanmıştı. </p>
<p>Bitkinliğine rağmen, uyuyamıyordu. Bu yüzden Orion&rsquo;lu uyuduğu zaman ayağa kalktı ve kendini bağlayan kelepçeyi incelemeye başladı. Manyetik anahtarı olmadan açılması imkansız görünüyordu. </p>
<p>Çaresizlik içinde çabalarken kelepçesini kuvvetli bir şekilde çekti &ndash; ve onu teknenin direğine bağlayan halka yerinden çıktı.</p>
<p>Olduğu yerde kaldı, şaşkındı. </p>
<p>Şans. Tamamen, aptalca, kör talih.</p>
<p>Her nasılsa,halkasını tutan civata gevşemişti;direğin altındaki metal çubuk düşmeden duruyordu &ndash; ve yeterince kuvvetli asıldığı zaman,hafif malzemeden yapılmış direkten kurtuldu.</p>
<p>Şansı tekrar dönmeden önce,Yar teknenin yan tarafından çamurun içine doğru kaydı ve ormana doğru süründü. </p>
<p>Ve bir ikileme düştü.</p>
<p>Acil bir kaçış olanaksızdı &ndash; Federasyon araştırma aracı gelmiş ve gitmişti. Federasyon bilim adamları onu gördükleri yerde vururlardı. Eğer hiçbirşey yapmadan,sadece sağ kalmaya çalışırsa, Orion&rsquo;lu tüccarlar bir sene içinde ,daha fazla pasif Priamit&rsquo;i köle olarak satmak için, geri dönerlerdi.</p>
<p>Ama eğer Priamit&rsquo;lerle yakınlaşırsa &ndash; ki onu öldürmek istemediklerine dair bir izlenim edinmişti &ndash; o zaman da Ana Yönetmeliğe karşı gelmiş olacaktı. Dillerini öğrenirken mutlaka gelmiş olduğu yerin bazı gerçeklerini de öğrenmelerini sağlardı. Onlara gelişmeleri göstermekten kaçınabilir miydi,hatta ok ve yay gibi basit şeyleri bile öğretmekten çekinmeli miydi? Kendisi için bazı silahlar yapmalıydı; Orion&rsquo;lu köle taciri ,kaçışını hain Federasyon bilim adamlarına çoktan bildirmiş olmalıydı ve mutlaka onu arıyor olmalıydılar.</p>
<p>Burada oluşu Ana Yönetmeliğe aykırıydı,istemeden olsa bile. Eğer Priamitlerle temasa geçerse, Ana Yönetmeliğe isteyerek karşı gelmiş olacaktı. </p>
<p>Ama eğer bunu yapmazsa da,o zaman nasıl onlarla iletişim kurup,onlara Orion&rsquo;lu köle tacirlerinden bahsedebilirdi?</p>
<p>Üç yıl demişti bilim adamları. Muhtemelen ormanda üç yıl boyunca sağ kalmayı becerebilirdi. Hainlerin,onu ormanda bulması ,yerlilerin arasında bulmalarından daha zor olurdu. Onları iniş bölgesine kadar izleyip, onları almak için gelen Yıldız Filosu keşif ekibine rapor edebilirdi.</p>
<p>Fakat üç yıl içinde kaç Priamit, Orion&rsquo;un köle pazarlarında satılmış olurdu? Güçlü vücutlar ve kolayca boyun eğme &ndash; kusursuz köleler. Orion&rsquo;luların, onların radyasyona karşı dirençlerini kullanmalarını, onları canlı dedektörler olarak çalıştırmalarını düşündü &ndash; </p>
<p>Kendini çok kötü hissediyordu.</p>
<p>Ana Yönetmelik duygusal, akıllı canlıların hayatlarını tehdit ediyordu &ndash;</p>
<p>Daha da kötüsü,bütün bir kültürün gelişmesine müdahale etmek mi yoksa o toplumun bazı bireylerini kölelikten kurtarmak mı? Yıldız Filosu öğretisi, gelişmemiş ırklara yapılan her türlü müdahalenin sonunun felaket olduğunu söylerdi &ndash; ve Ana Yönetmelik daimi öncelikti.</p>
<p>Ya Priamitlere bu merhametli yaklaşımı,onları diğer ırklara bağımlı yaşamaya mahkum kılarasa?Ya onlara çok benzeyen insanlar tarafından ihanete uğradıktan sonra,savaşlarında masum insanların da canını alırlarsa? Ya,Ana Yönetmelik bir defa çiğnendikten sonra, ticari yatırımlar burayı istila edip,Priam IV&rsquo;ün doğal kaynaklarını sömürürlerse?</p>
<p>Ayrıca, Yar&rsquo;ın kapsamlı aşılanması onu Priam IV&rsquo;te hastalanmaktan koruyamamıştı. Federasyon bilim adamları bu gezegene inmeden önce zararlı etkilerden tamamen arınmışlardı ama Tasha bir arındırılmaya uğramamıştı. Ya Priamitler için öldürücü olabilecek bakteri ve virüsler taşıyorsa? Ya onları kurtarmaya çalışırken, onları öldürürse?</p>
<p>Bu trajik senaryoların hepsi Federasyon tarihinde defalarca yaşanmıştı.</p>
<p>Ama ,eğer yalnızca kendini kurtaracak olursa,yüzlerce,belki de binlerce barışçı yaratık, Federasyon olanları öğrenip, Orion&rsquo;luları durdurana kadar köle pazarlarında satılacaktı &ndash; </p>
<p>Şu andaki kesin tehdidi engellemek, ilerdeki muhtemel dertleri düşünmekten daha iyiydi.</p>
<p>Ama ya Priam IV sömürgeleşir ve yerli toplum yok olursa? Ya yerliler insanlardan kaynaklanan hastalıklardan ölürlerse? Onun yüzünden ölürlerse?</p>
<p>Ama Orion&rsquo;lular aralarına girmişti.</p>
<p>İki yanlış bir doğru etmezdi &ndash; ve köle tacirleri varlıklarını yaymamaya çok dikkat ediyorlardı, bu yüzden iniş bölgesinden uzaktaki yerler uyarılmasa da olurdu.</p>
<p>Ormanın derinliklerinde, Tasha acı içinde oturuyordu,yaralı bileği ağrıyordu,kafası karışıktı ve neden Yıldız Filosuna katılmayı istediğini düşünüyordu. </p>
<p>Yorgun gözlerinin önünde orman titreyerek renkli karelere dönüştü.Birkaç saniye kadar sonra iki büyük metal kapı gördü. Kapılar iki yana doğru açıldı ve bir koridordan kendisine doğru yürümekte olan üç kişiyi gördü: bir Volkan&rsquo;lı kadın ve Yıldız Filosu tıbbi personeli kılığındaki erkek insan &ndash; ve Orion&rsquo;lu köle tüccarı!</p>
<p>Yar inanamayarak baktı. Bu gerçek olamazdı!</p>
<p>&quot;Tasha,&quot; dedi Volkan&rsquo;lı kadın, &quot;bitti. Artık orada değilsin. Bu bir &lsquo;egzersizdi&rsquo;, Tasha. Şu anda uyandın ve gerçeğin farkındasın.&quot;</p>
<p>Yar&rsquo;ın çevresindeki Priam IV ormanı boş bir sanal güverteye dönüştü. </p>
<p>Üzerinde Akademi üniformasıyla yerde oturuyordu,incinmemişti,yalnızca terlemişti,kalbi gayretlerinden ve stresten dolayı hızla çarpıyordu.</p>
<p>Yavaşça,aslında yaralanmamış kolunu ovuştururken,bunun aslında sadece bir test olduğunu ve bütün olayların bir Akademi sanal güvertesinde olduğunu anımsadı.Yanına eğilip,ona doğru bir tarayıcı tutan Dr Forbus&rsquo;tu. Volkan&rsquo;lı sağlık görevlisi, T&rsquo;Pelak&rsquo;tı. Yar&rsquo;da yarattıkları hipnoz sayesinde, Yar&rsquo;ın, &quot;Oh,bu sanal güverte sayesinde gerçek görünen basit bir egzersiz.&quot; diye düşünmesini engelleyip, herşeyin tamamen gerçek olduğunu düşünmesini sağlamışlardı. Doktor ve sağlık görevlisi onu ilüzyonun başında,Akademi&rsquo;den arkadaşları gibi görünüp,onu rahatlatmışlardı ve kazada ölmüşlerdi.</p>
<p>Ama &ndash; ya Orion&rsquo;lu? Yıldız Filosu&rsquo;nda hiç Orion&rsquo;lu yoktu. Orion Federasyon&rsquo;a üye değildi ve Orion&rsquo;lular yaşayışlarını tümden değiştirmedikleri sürece üye olmaları da mümkün değildi.</p>
<p>Orion&rsquo;lu &quot;Gerçekten de hayalinin peşinden gittin,kedicik.&quot; deyip yanına eğildiğinde Yar zıpladı. </p>
<p>O ses!</p>
<p>Ses saldırmak üzereyken onu durdurdu. Çünkü bu,testteki Orion&rsquo;lunun ıslığa benzeyen sesi değildi. Bu geçmişten bir sesti &ndash; </p>
<p>Adam gülen kahve rengi gözlerini,iri,dik burnunu ve alaycı bir gülümsemeyle duygular uyandıran ağzını örten maskeyi çıkardı.</p>
<p>&quot;Dare!&quot;diye haykırdı Yar, ona sarılmak için ayağa kalkarken. &quot;Darryl Adin! Neden burada olduğunu bana söylemedin?&quot;</p>
<p>Yar,onu kucaklarken,adam da ona sarıldı. &quot;Bu sabah geldim. Senin teste katıldığını öğrenince, ne yapacağını öğrenmek için rütbemi kullandım ve katılmak için seçildim.&quot; Adam ona baktı ve devam etti, &quot;Gerçekten büyümüşsün! Seninle gurur duyuyorum,Tasha.&quot; </p>
<p>Kılavuzunun,hayatını değiştiren insanın onunla gurur duyması,Tasha&rsquo;nın yüreğini ısıttı &ndash; &quot;Sana karşı kazanmam imkansızdı,ben silahlı,sen silahsız olsan bile.&quot;</p>
<p>&quot;Test bununla ilgili değildi,Tasha,&quot; dedi T&rsquo;Pelak. &quot;Senaryoya göre Orion&rsquo;lu sana savunmasız bir anında saldıracaktı.&quot;</p>
<p>&quot;Kusursuz dövüştün,&quot; dedi Dare. &quot;Ama her zaman öyleydi zaten. Bu test kazandıktan sonra yaptıklarınla ilgiliydi.&quot;</p>
<p>&quot;Kazanmak mı?&quot; diye sordu Yar. &quot;Ben kazanmadım &ndash; Kaçışım tamamen şanstı. Düşününce, bu çok aptalca bir senaryo. Bir biri ardına rastlantılar.&quot;</p>
<p>Dr Forbus güldü. &quot;Öğrenci Yar,sizi zor duruma düşürmek için aklımıza gelen her türlü engeli karşınıza çıkardık.&quot;</p>
<p>&quot;Ve sonra,&quot; dedi T&rsquo;Pelak, kaşlarının bir tanesini kaldırıp,Volkan stili gülümseyerek, &quot;saygı değer meslektaşlarım,kendilerinin … &lsquo;her taşın altından çıktıklarını&rsquo; &ndash; insanların deyişiyle söylemek gerekirse &ndash; söylemek istiyorlar. Kaçmanızı hemen hemen imkansız hale getirmişlerdi.&quot;</p>
<p>&quot;Ve Danışman bunu belirttiği zaman,&quot; dedi Dare, &quot;ben de düşündüm ki birkaç gevşek vida ayarlanabilir … gevşek vida?&quot;</p>
<p>Yar onun gülümseyişini iç çekerek karşıladı. Oh,onu yeniden görmek harikaydı,bu güçlü,sert adamın aynı zamanda keskin bir mizah anlayışı vardı. Sanki hiç ayrılmamışlardı … ve de sanki ilk defa karşılaşıyormuş gibiydiler.</p>
<p>Darryl Adin&rsquo;i son görüşünün üzerinden yedi yıl geçmişti ve o zaman zarfında haberleşmeleri bir elin parmaklarını geçmezdi. Ama … göründüğü kadarıyla ,Dare onu unutmamıştı.</p>
<p>Tasha ise onu kesinlikle unutamazdı! Onu Yeni Paris&rsquo;ten kurtardıktan sonra &ndash; Yar keşif ekibinin diğer üyelerini hiçe sayıp,onu kurtarıcısı kabul etmişti &ndash; Tasha&rsquo;yı Dünya&rsquo;ya yolculukları sırasında medeniyete hazırlamayı da o üstlenmişti.</p>
<p>&nbsp;Cochrane&rsquo;in görevden dönüyor olması Tasha için büyük bir şans olmuştu,çünkü bu şekilde karşılaştıkları ilk yıldız istasyonuna bırakılmak yerine neredeyse iki ayını gemide geçirmişti. Bu süre içinde Tasha,Darryl Adin&rsquo;in onun vücudu yerine aklıyla ilgili olduğunu öğrenmişti. </p>
<p>Başlangıçta gemideki herkese ve herşeye karşı güvensizdi,ama tok bir karın,yumuşak ,temiz bir yatak ve onu birşeyler öğrenmesi için cesaretlendiren bütün bir mürettebat sonunda duygusal kalkanında birkaç delik açmayı becerdiler … özellikle Darryl Adin.</p>
<p>Duyguları korku ve güvensizlikten, ona olan derin bir hayranlığa dönüştü. Eğer Dare istemişse bir düzineden fazla kelimeyi okumayı ve yazmayı öğrenmek onun için çok kolay oluyordu. Eğer beslenmek için tanımadığı şeyleri yemesini isterse,Tasha onları tereddüt etmeden deniyordu. Ve eğer saatler boyunca hayat hikayesini bir kayıt cihazına anlatıp,sonra da bunu geminin danışmanıyla tartışmasını isterse,eski hatıralar ne kadar acı verici olursa olsun,Tasha bunu yapmaktan çekinmiyordu. </p>
<p>Karşılığında da,Dare onu geminin yasaklanmamış her bölgesine götürüp,nasıl çalıştığını, yüzmeyi ve kızın ısrarları üzerine medeni bir Federasyon insanının asla ihtiyaç duymayacağı yakın dövüş tekniklerini öğretmişti. </p>
<p>Ama Federasyon, galaktik tarih konusunda fazla bilgisi olmayan,onbeş yaşındaki bir kız için çok büyük ve karmaşık bir kavramdı.Yıldız Filosu Tasha Yar&rsquo;ın aklını başından almıştı &ndash; yolculuklarının sonunda Dünya&rsquo;ya geldiklerinde hayatının gideceği yöne karar vermişti. Daha önce bir arada çalışıp da ortak amaçları sadece hayatta kalmak olmayan bir topluluk görmemişti. Ve daha önce sadakat duygusunun temel ihtiyaçlar ya da hırs dışında başka şeylerin üzerine inşa edildiğini de görmemişti.</p>
<p>Dünya&rsquo;ya yaklaştıkları sırada Tasha istikbalinin Yıldız Filosunda yattığını biliyordu &ndash; hayali birgün bir yıldız gemisinin güvenlik şefi olmaktı … tıpkı Darryl Adin gibi.</p>
<p>Dare onun hayallerini ve planlarını dinledi,ona istediklerini yapabilmesi için cesaret verdi ve Yıldız Filosu Akademisine girmek ya da gelecekte yapmak istediği herşey için gereken en önemli şeyin çok iyi bir temel eğitim olduğunu söyledi. Ona zeka ve yetenek testleri yapılmasını sağladı ve kaybettiği yıllarını telafi edebileceği özel bir okula kaydettirdi.</p>
<p>Dare daha sonra Copeland ve Seeker gemilerinde görevlendirildi,Yar ondan hiç haber almadı, derece almaya aday olduğu sınava kadar. Onun yeniden ortaya çıkmasının heyecanına kapılan Yar bir an için buradaki performansının başka bir okula gönderilip sıradan bir üniversite mezunu olmasını ya da Akademi&rsquo;deki son dönemini tamamlayıp,bir Yıldız Filosu subayı olarak mezun olmasını sağlayacağını unutmuştu.</p>
<p>Dr Forbus, &quot;Hem acıkmış hem de yorulmuş olmalısın. Neden gidip yemek yiyip,eski günlerden konuşup sonrada iyi bir uyku çekmiyorsun? Öğrenci Yar,mülakatın yarın sabah 0900&rsquo;da olacak.&quot; dedi. </p>
<p>&quot;Evet,Doktor,&quot; diye cevapladı,midesinde bir yanma hissetti. Priam IV&rsquo;le ilgili bir fikir yürütmemişti. Ona gereken zamanı verip sonra da uyanmasını sağlamış olmalıydılar. Bu başarısız olduğu anlamına mı geliyordu? Çok mu kararsızdı? Peki doğru cevap neydi? Bir insan nasıl akıllı canlıların köleleştirilmesine izin vermek ya da Ana Yönetmelik&rsquo;e karşı çıkmak arasında bir seçim yapabilir?</p>
<p>Bu gece buna bir cevap bulamayacaktı. Eğer Dare bilseydi,ona söylemeyeceğini biliyordu.Artık sınavı unutup,onunla beraber olmanın tadını çıkarabilirdi.</p>
<p>Dare Orion kılığının kalanını da çıkardı ve Yıldız Filosu üniformasına geri döndü. Yar&rsquo;ın ilk dikkatini çeken Adin&rsquo;in artık tam yetkili bir yarbay olduğunu gösteren üçüncü parlak,kalın yıldız oldu. &quot;Tebrikler,Yarbay Adin,&quot; dedi ve Adin&rsquo;i bir Orion&rsquo;lu ile bağdaştıramayarak güldü. Çünkü terfisinin sebebi Seeker&rsquo;da görevliyken,uzaktaki Federasyon gezegenlerinde gizli operasyonlar yapan bir Orion karteline karşı gösterdiği başarılardı.</p>
<p>Ağır Orion çizmelerini çıkardı.</p>
<p>Bir anda çok kısa göründü!</p>
<p>Hayır &ndash; kısa değildi,bir insan için ortalamanın biraz üzerinde bir boyu vardı,hala Tasha&rsquo;nın narin minyon yapısına göre oldukça uzun sayılırdı.</p>
<p>Ama Tasha onu iri bir erkek olarak hatırlıyordu.</p>
<p>Sonra yedi yılda büyümüş olduğunu farketti. Kahramanı hayattan daha güçlü değildi … ama yine de hala onun kahramanıydı.</p>
<p>&quot;Burada ne yapıyorsun?&quot; diye sordu. &quot;Görevlerinin arasında bir mola mı?&quot;</p>
<p>&quot;Yenilenme eğitimi,&quot; diye cevapladı. &quot;Ben galaksinin öteki ucundayken Yıldız Filosu yeni güvenlik teknikler geliştirdi. Bu yüzden yeni görevimi almadan önce bu gelişmeleri öğrenmeliyim. Bütün dönem boyunca kampüste olacağım.&quot; Gülümsedi,o sıcak gülümseme korkutucu hatlarının çekici ve güzel görünmesini sağladı. &quot;En iyi öğrencimin mezuniyetini görmek için burada olacağım. Seninle ve geldiğin noktayla gurur duyuyorum,Tasha.&quot;</p>
<p>Yar kızardığını hissetti. &quot;Henüz bunları konuşmak için erken,&quot; diye uyardı. &quot;Priam IV sınavından kalmış olabilirim.&quot;</p>
<p>&quot;Böyle düşünmenin sebebi nedir?&quot; diye sordu merakla. </p>
<p>&quot;Ne yapacağımı bilemedim!&quot; dedi sinirli bir şekilde. &quot;Karar veremedim,Dare. Nasıl bir Yıldız Filosu subayı olabilirim,karar bile vermekten &ndash; &quot;</p>
<p>&quot;Şşş,&quot; dedi Dare. &quot;Bunu sonra düşünürsün &ndash; yarın sabahki mülakatta bunu tartışırız. Artık bunu kafana takma. Hala tanıdığım küçük işkoliksen,çok çalışmayla bunu da halledersin &ndash; ve bu da demektir ki artık Yıldız Filosu&rsquo;nun senin için düşündüğü herşeye hazırsın.&quot;</p>
<p>Haklı olduğu sonradan ortaya çıktı. Ertesi sabah Yar, Priam IV&rsquo;te içine düştüğü etik ikilemin sınavın tüm konusunu oluşturduğunu farketti.Orion&rsquo;lu köle tacirinden kaçışından sonra olan herşeyi yeniden düşündü. Danışman T&rsquo;Pelak, &quot;Bütün ipuçlarını değerlendirdiniz,hatta kendi hastalığınızı bile. Öğrenci Yar,geçmişte zorlandığınız halde felsefe derslerinizi çok iyi özümsediğiniz ve onları pratik durumlara uyarlamada çok becerikli olduğunuz ortada.&quot;</p>
<p>&quot;Anlamıyorum,&quot; dedi Yar boş gözlerle,senaryonun bir parçası olduğu için orada bulunan, Dare&rsquo;e bakarak. Hain Federasyon bilim adamlarını oynayan adamlar da oradaydı. &quot;Hiçbir şey yapmadım. Ne yapacağıma karar veremedim.&quot;</p>
<p>&quot;Yapamazdın,sana verilen zamanla ve sana verilen bilgiyle,&quot; dedi T&rsquo;Pelak, &quot;ne yapman gerektiğini kesin olarak bilseydin ,o zaman kalırdın.&quot;</p>
<p>&quot;Yani vereceğim herhangi bir kararın yanlış olacağını mı söylüyorsunuz?&quot; diye sordu Yar şaşkın bir halde.</p>
<p>&quot;Hayır,herhangi bir karar değil,&quot; diye cevapladı Yarbay Erdman, &lsquo;bilim adamlarından&rsquo; biri. &quot;Yeterince bilgisi olmayan birinin aceleyle verdiği ya da yeterince analiz yapmadan veilen bir karar. Eğer durum gerçek olsaydı, eninde sonunda bir karar vermen gerekecekti &ndash; ama içgüdülerin yaralı ve yorgunken böyle bir karar almamanı söyledi. Senaryoyu o noktada durdurduk,çünkü ihtiyacımız olan bilgiye sahip olmuştuk. Harika bir notla geçtin. Öğrenci Yar, artık resmen mezuniyet sınıfına kabul edildiniz.&quot;</p>
<p>Diğerleri onu tebrik ederken mülakat sona erdi ama Yar toplantı salonunu terk ederken hala şaşkındı. Dare onu takip etti. &quot;Bu en son sınavdı,&quot; dedi. &quot;Şimdi ne yapacaksın?&quot;</p>
<p>&quot;Dönem başlamadan bir haftam var. Her halde zamanın büyük bir kısmını uyuyarak geçiririm.&quot;</p>
<p>Dare güldü. &quot;Dün gece fazla uyuyamadın,ha? Üzgünüm,Tasha &ndash; bana kafanın karışık olduğunundan bahsettiğin sırada sana&nbsp; geçtiğini söyleyebilmeyi isterdim. Ama bu sabah neler hissettiğini tam olarak duymamız gerekiyordu &ndash; ayrıca sana bunu söylemiş olsaydım T&rsquo;Pelak bunu hissederdi.&quot;</p>
<p>&quot;Kafamı karıştıran sen değilsin,&quot; dedi Yar. &quot;Tabii ki bana söyleyemezdin. Benim anlayamadığım sınavın kendisi. Bir karar veremeyen güvenlik subayı ne kadar iyi olabilir?&quot;</p>
<p>&quot;Hazırlıksız yakalanan bir subay kadar &ndash; ki eğitimin sırasında defalarca bu durumda kaldığını tahmin ediyorum?&quot;</p>
<p>Tasha pişmanlıkla omuz silkti. &quot;Oh,evet &ndash; en sık yaptığım hata.&quot;</p>
<p>&quot;Dinle &ndash; birçok durumda böyle bir hatayı telafi edebilirsin,hatta hata yaptıktan sonra bile. Senin yaptığın ise,Tasha,geri dönülemeyecek hareketler söz konusu olduğunda,anında harekete geçmemek, bunun hakkında düşünmek.&quot;</p>
<p>&nbsp;&quot;Ama ya gerçek olsaydı?&quot;</p>
<p>&quot;Öyle olsaydı?&quot; diye soruyu ona çevirdi.</p>
<p>Sonunda,içine işleyen derin bakışlar altında,Tasha ormanda çaresizce oturup düşündüğü anları anımsadı. Çamura bulanmıştı ve acı çekiyordu,hareket edemiyordu. Eğer gerçek olsaydı …</p>
<p>&quot;Sanırım … hayır,eminim ki yiyecek ve barınak bulurdum ,kolum iyileşirken bu konuda düşünmeye devam ederdim ve beni öldürmeye çalışacak olan hainlerden saklanırdım. Eğer öldürülmezsem,muhtemelen yerlileri bir süre takip edip,sonunda bir karara varırdım.&quot;</p>
<p>&quot;İşte benim akıllı kızım,&quot; dedi Dare. &quot;Hayatta kal,araştır ve ancak ondan sonra harekete geç. İşte şimdi Yıldız Filosu&rsquo;na katılmanda payım olduğu için neden gurur duyduğumu anladın mı?&quot;</p>
<p>Bitirme dönemi devam ederken,Tasha Yar&rsquo;ın ,Darryl Adin&rsquo;in davranışlarında gözlemlediği, ondaki gelişmelerden duyduğu babalara özgü bir gururdu. Bu,bir süre için memnunluk vericiydi,ama daha sonra git gide rahatsızlık verici olmaya başladı.</p>
<p>Beraber iki ders alıyorlardı,İleri Güvenlik Teknikleri ,seminer ve tatbikat. Yar,her zamanki gibi, sınıfın yıldız öğrencisiydi. Dare notlar alıyordu,eğitmen sorduğu takdirde kişisel tecrübelerinden edindiği bilgilerini paylaşıyordu ama gönüllü olmuyordu.Yar sınavlarda hala sınıf birincisi olmanın şaşkınlığı içindeydi.Darryl Adin ikinciydi.</p>
<p>&quot;Neden?&quot; diye sordu. &quot;Sınıfta daha fazla söz alman kimseyi rahatsız etmez. Ve biliyorsun ki beni daha iyisi için zorlaman hoşuma gidiyor &ndash; tatbikatta yaptığın gibi!&quot;</p>
<p>Dare açıkladı, &quot;Konu bu değil,Tasha. Siz gençler bir teoriyi anlayana kadar etraflıca tartışmalısınız. Yarbay Zarsh benim o evreyi geçtiğimi biliyor; benim yeni konuları öğrenmem için sizden daha az zamana ihtiyacım oluyor.&quot;</p>
<p>&quot;O zaman neden benim ortalamam seninkinden üç puan daha fazla?&quot; diye sordu. &quot;Sen tecrübeli bir subaysın; bütün öğrencilerden fazla not alman gerekmez mi?&quot;&nbsp; </p>
<p>Güldü. &quot;Bütün sınavlar objektif olsaydı bu olabilirdi. Yazılı sınavlar,Tasha &ndash; Sadece senin kadar güzel yazamıyorum. Sanırım bundan utanmalıyım,&quot; bundan en ufak bir utanç duymadığını gösteren bakışlarıyla ekledi, &quot;çünkü ben nitelikli bir eğitimi tamamladım,ama sen henüz tamamlamadın. Ama yazılılarda B+ bana yeter &ndash; objektif derslerle ortalaması alındığı zaman A olur. Güvenlikte önemli olan pratik durumlardır,oturduğun yerden yazdığın farazi raporlar değildir.&quot;</p>
<p>&quot;Bu yüzden mi tatbikatta hep dışarı çıkıyorsun?&quot; Bu derste pozisyonları tamamen değişmişti &ndash; ilk defa Yar fiziksel aktivite gereken bir derse bu kadar asılmıştı.</p>
<p>&quot;Çıkmalıyım,eğer bu yaşlı vücudum gençlerle baş edecekse.&quot;</p>
<p>&quot;Dare! Sen yaşlı falan değilsin!&quot;</p>
<p>&quot;Otuzun üzerindeyim,&quot; dedi.</p>
<p>&quot;İki yıldan daha az.&quot;</p>
<p>Hüzünlü bir gülümsemeyle başını salladı. &quot;Bizim işimizde,her saniyeni çalışarak geçirmezsen zaman senden daha hızlı hareket eder. Reflekslerim seninkiler kadar iyidir,Tasha ve seni hala yenebilirim &ndash; &quot;</p>
<p>&quot;Pratik yapıyorum!&quot;</p>
<p>&quot; &ndash; ama modern tedavi yöntemleriyle bile bazı yaralar tamamen iyileşemiyor. Asla eskisi kadar esnek olamayacağım,çünkü Twenginian&rsquo;da belim kırıldı.&quot;</p>
<p>&quot;Ne? Bana anlatmamıştın &ndash; &quot;</p>
<p>Dare omuz silkti. &quot;Omuriliğim zarar görmedi. Revire yatırıldım ve bir ay sonra yeniden görevimin başındaydım. Bütün tıbbi testleri geçtim,toleranslar dahilinde. Ama biliyorum ki asla eski standardlarıma ulaşamayacağım. Hergün çalışıp,en güçlü,en hızlı rakiplerle karşılaşsam bile yeteneklerim körelecek.&quot;Boş gözlerle baktı,çok uzakları görüyor gibiydi. &quot;Bunun olduğunu gördüm. Bana olmasına izin vermeyeceğim.&quot;</p>
<p>Dare konuyu çabucak değiştirdiği halde Yar, son sınıf bir Akademi öğrencisi olmanın avantajını kullanarak, Dare&rsquo;e ne olduğunu öğrenmek için Yıldız Filosu kayıtlarına girdi.Herkes Seeker&rsquo;ın rotasının Orion&rsquo;luların gizli sığınağı olan o gezegen olduğunu biliyordu ama detaylar gizliydi. </p>
<p>Dare,küçük bir keşif gemisi olan, Cochrane&rsquo;in güvenlik şefi olduğu halde sonraki iki görevinde daha büyük gemilerin Yardımcı Güvenlik Şefi olmuştu.Her başarılı görevden sonra daha fazla sorumluluğu ve emrinde daha fazla adamı oluyordu; verilen görevler,isimlerine rağmen, terfiydi.</p>
<p>Twenginian&rsquo;a giden keşif ekibinin Güvenlik Şefi,Yıldız Filosu&rsquo;nda yirmi yıldan uzun bir tecrübesi olan, Venton Scoggins&rsquo;di. Kayıtlara göre, başları derde girdiği sırada olay yerine zamanında yetişip yardımcısının yaralanmasını engelleyememişti. Herhangi bir ceza ya da ihmaline dair birşey yoktu.</p>
<p>Seeker Orion&rsquo;lularla mücadeleye devam etti. Conquiidor&rsquo;a vardıklarında Dare sağlığına kavuşmuştu &ndash; Scoggins onu ikiyüzden fazla Federasyon vatandaşını Orion esaretinden kurtarıp,bir kahraman olduğu görevi yönetmeye gönderdi. Görev sona erdiğinde,Scoggins emekliliğini istedi ve Yıldız Filosu&rsquo;ndan şeref madalyası alarak emekli oldu.</p>
<p>Yar satır aralarını okudu: Scoggins, Dare&rsquo;in yaralanmasından kendini sorumlu tutuyordu ve başka birisi daha onun komutasında zarar görmesin diye emekliliğini istemişti.</p>
<p>Ama Yar zayıflayan refleksler hakkında endişelenmek için çok gençti. Dare gibi &ndash; en zor tatbikatta bir sınıf dolusu akademi son sınıf öğrencisinin hakkından gelen bir adamın da meraklanmasını gerektirecek hiçbir şey yoktu!</p>
<p>Ama Dare sürekli yaştan bahsediyordu. &quot;Siz gençler,&quot;diyordu sınıf arkadaşlarına birgün taktik teori üzerine bir ödev yaparken. Yar ona aynı şekilde karşılık verdi.</p>
<p>&quot;Pekala, yaşlı bilge &ndash; engin tecrübelerinle bize ışık tut; elinde yalnızca üç güvenlik personeli varken onyedi tane tepeden tırnağa silahlı, vahşi Mercaptan savaşçısının koruduğu bir tepeyi nasıl alabiliriz?&quot;</p>
<p>Mercaptan savaşçısı diye birşey yoktu; bu amansız düşmanlara her&nbsp; yeni kuşak akademi öğrecisi tarafından yeni ve vahşi özellikler veriliyordu. Şimdiki özellikler ise şu şekilde sıralanabilirdi: üç metre boyunda,kürklü,pençeli,sivri dişli ve elleriyle foton torpilleri atabiliyorlardı.</p>
<p>&quot;Bunu satranç gibi düşün,&quot; diye yanıtladı Dare Tasha&rsquo;nın çıkışını.</p>
<p>&quot;Satranç gibi mi?&quot; diye sordu,şaşırmıştı.Satrancı sevmezdi ama Dare hemen hemen icad edilmiş her oyunu severek ve kazanmak için oynardı.Hatta anlatıldığına göre-Tasha asla bunu Dare&rsquo;e doğrulatamamıştı- Dare bir keresinde öteki tüm oyuncuların Klingon olduğu bir klin zha turnuvasını kazanmıştı. </p>
<p>&quot;Kazanmak için bütün hepsini etkisiz hale getirmemiz gerekmez,&quot; diye açıkladı Dare. &quot;Tüm yapmamız gereken krallarını ele geçirmek.&quot;</p>
<p>&quot;Mercaptanların kralı olmaz,&quot; dedi Yar.</p>
<p>&quot;Ama benzer birşeyleri var,Tasha&quot; dedi.</p>
<p>&quot;Pekala,&quot; dedi Tasha istemeden bu benzetmeyi onaylayarak. &quot;Tabur Komutanı&rsquo;nın emirlerini dinlerler. Ama ne olursa olsun onu çok iyi korurlar.&quot;</p>
<p>&quot;Peki ona nasıl ulaşabiliriz?&quot;</p>
<p>&quot;Bildiğini hissediyorum,&quot; diye cevapladı. &quot;Ama bilmiyorum. Her yanı savaşçılarla sarılmış ve ayrıca kişisel güç alanı da var. Ona ulaşmanın bir yolu yok.&quot;</p>
<p>&quot;Ona ulaşmamız gerekli değil,&quot; dedi Dare. &quot;Sadece onu bir tuzağa düşürmeliyiz.&quot;</p>
<p>&quot;Ama nasıl - ?&quot;</p>
<p>&quot;Düşün, Tasha. Tabur Komutanlarının önderliği olmadan &ndash; &quot;</p>
<p>&quot;Mercaptan savaşçıları çıldırır &ndash; zaten normalde de yeterince kötüler!&quot;</p>
<p>&quot;Bu doğru. Ve neye saldırırlar?&quot;</p>
<p>&quot;Önlerine çıkan herşeye, birbirleri de dahil. Bu eski bir numara Dare &ndash; ama onları saracak kadar ya da karşılıklı iki sıra haline sokacak kadar adamımız yok,olsaydı bile Tabur Komutanını yok edebilecek ateş gücüne sahip değiliz.&quot;</p>
<p>&quot;Dediklerimi dinlememişsin,Tasha. Ben tuzağa düşürürüz dedim.&quot;</p>
<p>Kafasını parlayan ekrandan kaldırıp Dare&rsquo;e baktı. &quot;Nasıl? Neyle? Onu içine yuvarlayabileceğimiz maden tünelleri göremiyorum.&quot;</p>
<p>&quot;En azından doğru yoldasın,&quot; dedi. &quot;Savaşçılarıyla ilişkisini kesmek istiyoruz &ndash; ama önce liderleriyle ilişkileri kesilmeden istediğimiz pozisyonu almalarını istiyoruz,böylece hedefleri birbirleri olacak.&quot;</p>
<p>Yar yeniden ekrana döndü. Dare&rsquo;in aklında ne olabilirdi? Yalnızca üç kişiyle nasıl bir planı vardı? Nasıl bir tuzak - ?</p>
<p>Aniden görevli personelin kimliklerini incelemeye başladı. Gülümsedi. &quot;Thonis,bir Andorian&rsquo;lı &ndash; ama Volkan Bilim Akademisi mezunu. İşte bu: lisans üstü bilgisayar teknolojisi dersleri Volkan&rsquo;lı Sarek tarafından veriliyor. Bütün derslerde sınıf birincisi. Bu niteliklerle,Thonis her türlü bilgisayara girebilir &ndash; hatta Mercaptan Tabur Komutanınınkine bile. Tek ihtiyacı olan bir trikorder… evet işte burada,ekipmanları arasında bir tane var. Böylece Thonis bilgisayara girip,taburu istediğimiz pozisyona sokup,Tabur komutanı emiri değiştirmeden bilgisayarının modem devrelerini bozacak!&quot;</p>
<p>&quot;Haklısın,&quot; dedi Dare kendini beğenmiş bir şekilde.</p>
<p>&quot;Bu görevi daha önce almıştın!&quot; diye suçladı Yar onu.</p>
<p>Dare kafasını salladı. &quot;Hayır. Sadece bir keşif ekibi seçerken ekip elemanlarının kişisel özelliklerinden yararlanmanın ne kadar önemli olduğunu biliyorum. Unutma,Tasha &ndash; güvenlik elemanları Mercaptan savaşçıları değildir. Onlar fazerler taşıyan,kullanılıp atılan,kişiliksiz yaratıklar değildir.&quot;</p>
<p>&quot;Bunu biliyorum,&quot; dedi. &quot;Unuttun mu,ben de onlardan biriyim?&quot;</p>
<p>&quot;Peki,öğrenci arkadaşlarının kaçının derslerdeki ve güvenlik eğitimleri dışındaki özel yetenekleri hakkında bilgin var? Johnson&rsquo;ın çaldığı müzik aletini biliyor musun?</p>
<p>&quot;Ah,bilmiyorum,&quot; dedi Yar.</p>
<p>&quot;Piano,&quot; dedi Dare. &quot;Ve Pringle &ndash; sence neden bu kadar güzel konuşuyor?&quot;</p>
<p>&quot;Öyle mi yapıyor?&quot;</p>
<p>Dare gülümsedi. &quot;O makaleler yazıyor,Tasha &ndash; aslında Akademi&rsquo;deyken bile çeşitli bahçevanlık dergilerinde yarım düzine kadar yazısı yayınlandı.&quot;</p>
<p>&quot;Bahçevanlık mı? Hiç haberim yoktu.&quot; Dedi Yar. &quot;Bahçecilik daha önce hiç ilgimi çekmemişti.&quot;</p>
<p>&quot;Ama Pringle ve sen bir keşif ekibinde beraber olsaydınız ve yiyecek stoğunuz tükenmiş olsaydı?&quot;</p>
<p>Yar omuz silkti. &quot;Ya da etrafta insan yiyen bitkiler olsaydı &ndash; evet,Dare, seni anlıyorum. Bütün sınıf hakkında bu tür şeyler biliyor musun?&quot;</p>
<p>&quot;T&rsquo;Keris mimari konusunda bir uzman. Jessamin&rsquo;in disiplin ve zerafeti hayatı boyunca bale yapmış olmasından kaynaklanıyor. Wokonski bir heykeltraş. Pro-prenicle bir arkeolog. Verne - .</p>
<p>&quot;Dur!&quot; diye itiraz etti Yar. &quot;Beni yeterince utandırdın. Bu insanları üç yıldır tanıyorum ve Akademi dışında ne yaptıklarını hiç düşünmemiştim ya da dışarı çıkınca ne yaptıklarını. Kesinlikle haklısın, Dare; bir keşif ekibi kurmadan önce ekipteki herkes hakkında mümkün olan herşeyi öğrenmeliyim,özel yetenekler günü kurtarabilir.&quot;</p>
<p>Dare&rsquo;in yüzünde güven veren bir gülümseme belirdi. &quot;Kendini kötü hissetmene gerek yok. Hala gençsin,Tasha. Zaman içinde &ndash; &quot;</p>
<p>&quot;Bırak bunu!&quot; dedi Tasha,çok kızmıştı.</p>
<p>Dare şaşırdı. &quot;Neyi bırakayım?&quot;</p>
<p>&quot;Yaşlı bir adam gibi konuşmayı bırak. Benim babam değilsin,Dare!&quot;</p>
<p>&quot;Hayır,&quot; dedi yumuşakça, &quot;Baban değilim,Tasha.&quot; Kızın gözlerinin içine baktı,suratından bilgisayar ekranının parlaklığı yansıyordu. &quot;Ve artık sana karşı hissettiklerim babacan duygularmış gibi davranamayacağım.&quot;</p>
<p>Tasha&rsquo;nın içinde birşeyler kıpırdadı,mutluluk ve acının garip bir kombinasyonuydu bu. &quot;Ben artı büyüdüm,Dare,&quot; dedi,yanına yaklaşırken. Ona &ndash; geçirdiği korkunç deneyimden sonra &ndash; Yıldız Filosu danışmanlarının yıllar süren tedavileri sonucu,ilk defa içinden gelen bastırılması imkansız tutkuyla hareket ettiğini söylemedi.</p>
<p>Kalbi ona yaklaştıkça deli gibi çarpmaya başladı. Niyetini yanlış anlamış olamazdı,öyle davranmıyordu da. &quot;Tasha,&quot; diye fısıldadı kolları kızı yumuşak ve doğal bir şekilde sararken. </p>
<p>Kız kafasını kaldırdı,içgüdüleri ona yapmak istediği şeyi yaptırıyordu. Dare&rsquo;in yüzünde&nbsp; sert yüz hatlarının bütün soğukluğunu götüren muhteşem gülümsemesi vardı. Kafasını eğdi,burunlarının çarpışmasını engelleyip,kızı öptü.</p>
<p>Dare&rsquo;le herşey çok doğal ve çok kolaydı &ndash; öpüşmeyle birlikte içindeki hareket de arttı. Yıldız Filosu Akademi&rsquo;sine ayak bastığında hissettiği sıcak,tatlı eve dönüş duygusu yerini yepyeni bir duyguya bıraktı, daha önce hiç hissetmediği bir bütünlük duygusuna.</p>
<p>Dudakları ayrıldığında Dare onu bırakmadı,onu göğsüne bastırdı,saçlarından içeri fısıldadı, &quot;Oh,evet,Tasha &ndash; kesinlikle büyümüşsün.&quot;</p>
<p>&nbsp;</p>
</body>
</html>