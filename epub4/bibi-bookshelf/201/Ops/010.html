<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4"><span class="t5">&nbsp;</span></p>
<p class="p5"><a id="ncx1102"></a><span class="t3"><b>VI</b></span></p>
<p>&nbsp;</p>
<p>Yüzbaşı Tasha Yar kendisini esir alan kızgın surata bakarken bunun déja vu olduğunu düşündü.</p>
<p>Darryl Adin söylediği gibi,bir rahabilitasyon kolonisine gönderilmeden önce kaçmayı başarmıştı &ndash; sonra da galaksiden adeta yok olmuştu. Hala Yıldız Filosu suç dosyalarındaydı: suçları ihanet ve cinayetti. </p>
<p>Onunla yeniden karşılaşmak konusunda verdiği sözü tutmuştu. Peki şimdi ne yapmaya niyetliydi?</p>
<p>Kafasında hatıralar geziniyordu,onu son görüşü yerine ilk gördüğü zaman aklına geliyordu. Yeni Paris&rsquo;te çaresizce ayaklarının ucunda yatıp kendine ne olacağını merak ederken &ndash; </p>
<p>Ve tıpkı ilk seferdeki gibi yine üzerine eğilip yaralanmış mı diye kontrol ediyordu. Daha sonra ayağa kalkmasına yardım etti. </p>
<p>Yar kalkmasına yardım etmesine izin verdi,bu sürede birbirlerini inceleyip,hareketlerini gözlüyorlardı. </p>
<p>Yüzünün eşsiz hatları tanınmamasını imkansız kılsa da Dare farklı gözüküyordu. Hatırladığından daha zayıftı ama daha uzun ve heybetli gözüküyordu. Daha uzun görünmesinin sebebi ayağındaki kalın tabanlı çizmelerdi. Gri gömleği ve siyah pantolonunun üzerine eski model,yıpranmış bir ceket giymişti. Tasha bir yerde okuduğu birşeyi hatırladı: erkek kostümünün temel fikirleri ondokuzuncu yüzyılda ortaya çıkmış ve bu fikirlere yapılan çeşitli eklemelerle,erkekler tarafından iki asırdan daha uzun zamandır kullanılıyorlardı. Şimdi Dare&rsquo;in de daha iyi görünmek için yaptığı gibi. </p>
<p>Ama giyim şekli en az değişen şeyiydi. Saçları daha uzundu,yandan ayrılıp,alnının bir kısmını gizleyecek şekilde taranmışlardı. Yüzünün sert hatlarına yeni çizgiler eklenmişti. Gözleri daha derin görünüyordu,daha gölgeli ve gizemli. Yüzünün ince hatlarına göre oldukça iri ve parlaktılar. </p>
<p>Hatırladığı kadarıyla dolgun dudaklı,kavisli bir ağzı vardı ama sanki o eski eşsiz gülmseyişi ya da her an kahkaha atacakmışçasına hazır bekleyen ifade yok olmuştu. </p>
<p>&quot;Ee,Tasha,&quot; Dedi en sonunda, &quot;demek hala Yıldız Filosu&rsquo;ndasın.&quot;</p>
<p>&quot;Ve sen de hala hayattasın.&quot; Tasha&rsquo;nın verebildiği tek cevap bu oldu.</p>
<p>&quot;Ben bir hayatta kalma uzmanıyım. Burada ne yapıyorsun?&quot; onu oniki kişilik bir masaya doğru yönlendirdi,o anda sadece dört kişi oturuyordu.</p>
<p>&quot;Haberleri izlemiyor musun?&quot;</p>
<p>&quot;Onlar bir işe yaramaz. Yıldız Filosu seni ve oyuncak robotunu bizi ezmek için mi gönderdi?&quot; Dare karşısına oturmuş,yüzünü inceliyordu. </p>
<p>&quot;Sen Nalavia&rsquo;nın yok etmemizi istediği savaş lordusun?&quot;</p>
<p>Gülüşü neşeden yoksundu. &quot;Hayır. Burada Treva&rsquo;lıların Nalavia&rsquo;nın baskısından kurtulmaları için çalışıyorum.&quot;</p>
<p>&quot;Oh,&quot; dedi Tasha alaycı bir tavırla, &quot;sen bir özgürlük savaşçısısın.&quot;</p>
<p>Gözlerini kaldırdı,tehditkar bir gülümsemeyle Tasha&rsquo;ya baktı. &quot;Öyle denebilir,ücretim ödenirse.&quot;</p>
<p>&quot;Ücretin mi?&quot;</p>
<p>&quot;Ben bir paralı askerim,Tasha &ndash; galaksinin en iyisi. Bugünlerde adım Adrian Dareau.&quot;</p>
<p>&quot;Gümüş Şövalye? Sen misin?&quot;</p>
<p>Hakkında çok şey duymuştu ama uzak gezegenlerde ünü gittikçe büyüyen adamın bir zamanlar sevdiği ve kaybettiği adam olduğunu hiç düşünmemişti. &quot;Bağlantıyı bulmalıydım,ama kimse Dareau&rsquo;yu görmemişti. Demek &ndash; artık Federasyon dışında Ferengi,Zertanianlar ve dedikodulara bakılırsa Romulanlar tarafından da aranıyorsun.&quot;</p>
<p>&quot;Gerçekten mi? Sdan,Romulanları kızdıracak birşey yaptık mı?&quot;</p>
<p>İlk defa olarak Yar diğer iki adama baktı,bunlar onu kaçıran adamlardı. Dare&rsquo;in en iyi adamları olduklarını düşündü; onu bu kadar kolay ele geçirmek için öyle olmalıydılar. Dare&rsquo;in Sdan dediği adam Volkan&rsquo;lıya benziyordu,isminden ve boynundaki acıdan öyle düşündü ama siyah,dalgalı saçları omuzlarına dökülmüştü ve Dare&rsquo;in sorusuna cevap verirken sırıttı, &quot;Heralde Omani&rsquo;yle olan küçük maceramız. Romlar Federasyona girmeye karar vermelerine pek sevinmemişti.&quot;</p>
<p>&quot;Endişelenecek birşey yok,&quot; dedi üçüncü adam,insana benziyordu,orta boylu ve yapılıydı,seyrelmiş kahverengi saçları vardı. Odanın dekoruna uyan bol ve kahverengi bir cüppe giyiyordu. Dikkati çeken tek özelliği gözlük takmasıydı &ndash; lensleri gözünün önünde tutan çerçeveler. Yar daha önce bunları takan bir yetişkin görmemişti; sadece mükemmel görüş sağlayan ameliyatı olana kadar çocuklar takardı bunları.</p>
<p>&quot;Romulanlar genelde harekete geçmezler; onlar tepki göstermeyi tercih eder,&quot; dedi adam, Yar&rsquo;ın yanındaki sandalyeye otururken. Yar adamın lenslerinden başka ayırdedici bir özelliği var mı diye baktı: Dare&rsquo;inkilerden daha koyu ve canlı kahverengi gözleri vardı,gözlerindeki zeka parıltıları Yar&rsquo;ın ilk izlenimiyle çelişiyordu. &quot;Bir miktar gerilim iyi olur,ya da Romlarla Federasyon arasında bir savaş. Böylece o kadar çok işimiz olur ki başımızı kaşıyacak vaktimiz olmaz. Çok zengin oluruz &ndash; savaşın tek anlamı para değil midir?&quot;</p>
<p>&quot;Yeterince zengin değil misin,Poet? Diye sordu Dare. &quot;Kendi gezegenini bile alabilirsin.&quot;</p>
<p>&quot;Harcayamayacağı altın bir adamı zengin etmez,&quot; dedi Poet. &quot;Ancak,güzel bayan,&quot; Yar&rsquo;a döndü, &quot;eğer zengin bir adamın oyuncağı olmak isterseniz &ndash; ya da zengin bir adamı oyuncak olarak isterseniz &ndash; emrinizdeyim.&quot;</p>
<p>Adamın çok şey bilen bakışlarındaki birşey,onun da Data gibi &lsquo;zevk vermenin yüzlerce tekniğini&rsquo; bildiğini söylüyordu &ndash; ve onun kadar zararsız görünüyordu. Ama Yar böyle şeylerle uğraşacak halde değildi. Kaba bir şekilde, &quot;Beni buraya bunun için getirmediniz herhalde,&quot; dedi. </p>
<p>&quot;Hayır,&quot; dedi Dare, &quot;seni buraya Treva&rsquo;da gerçekte neler olduğunu göstermeye getirdik.&quot; </p>
<p>&quot;Neden?&quot; diye şüpheli bir halde sordu. </p>
<p>&quot;Çünkü Nalavia bunu görmenize izin vermeyecektir!&quot; Dare kızgın bir şekilde cevap verdi. &quot;Haberleri izledin mi?&quot;</p>
<p>&quot;Evet &ndash; aynı fikirdeyim, &lsquo;halkın düşmanlarının&rsquo; saldırıları kameraların tam önünde oldu. Nalavia bunun sebebinin terörist aktiviteyi takip etmek ve ordusunu hızlı sevketmek için kurduğu güvenlik kameralarının olduğunu söyledi.&quot;</p>
<p>&quot;Pek başarılı olmamışlar,öyle değil mi?&quot; Konuşan Dare&rsquo;in arkasında durup onu koruyan Sdan&rsquo;dı. Yar ona yeniden bakıp nereden geldiğini anlamaya çalıştı. Çatık kaşları ve sivri Volkan kulakları vardı,solgun teni,altında akan yeşil kanın işaretiydi. Birçok Volkan&rsquo;lının aksine sert görünüşlü ve adaleliydi,biraz tıknazdı. Gözleri maviydi,Volkanlar arasında nadir de olsa görülürdü.</p>
<p>Ama Sdan&rsquo;ın davranışları ve kıyafeti Volkan olmadığını gösteriyordu &ndash; en azından orada büyümediğini. Dare&rsquo;in arkasında,askerler arasında evrensel olan, &lsquo;rahat&rsquo;pozisyonunda duruyordu,ama tetikteydi,suratı orada söylenen herşeye ani tepkiler gösteriyordu. Kolayca gülümsedi ama Dare&rsquo;den daha az tehditkar görünse de,gülümsemenin tehlikeli bir adama ait olduğu belli oluyordu.</p>
<p>Kıyafeti saçları gibi dağınıktı,bol gömleğ,I mavi,ipeksi bir maddeden yapılmıştı ve önü göğsüne kadar açıktı. Siyah pantolonu ve dizkapaklarına kadar gelen çizmeleri vardı. Yar bu çizmeleri oraya gelecek bir darbeden korunmak için mi yoksa sert görünüşü için mi seçtiğini merak etti. Dare&rsquo;de Yıldız Filosu Akademisinde karşılaştıklarında olduğu gibi,Sdan&rsquo;da da cinsel bir çekicilik vardı.</p>
<p>Ama Dare kendisi ve Yar&rsquo;la bir zamanlar paylaştığı şeyin arasına bir bariyer kurmuştu. Tasha sırtı dik,iki ayağı da yerde birbirine bitişik,sandalyenin üzerinde nasıl oturduğunu farkedince aynı şeyi bilinçsiz bir şekilde kendisinin de yaptığını faketti. İkisi de geçmişteki ilişkilerinin düşüncelerini etkilememesine kararlıydılar.</p>
<p>Yar, &quot;Hikayenizi anlatın.&quot; dedi.</p>
<p>&quot;Bu bizim hikayemiz değil,&quot; dedi Poet. &quot;Bu Treva&rsquo;lıların hikayesi. Onlar Nalavia&rsquo;nın diktatörlüğüne isyan ediyorlar.&quot;</p>
<p>&quot;Diktatörlük mü?&quot; diye sordu Yar. &quot;O adil seçimle iş başına gelen başkan.&quot;</p>
<p>&quot;Adolf Hitler de öyleydi,&quot; dedi Dare, &quot;Eşsiz Baravais ve Kaveran&rsquo;lı İmmea da. Nalavia yeni demokratik sistemi seçilmek için kullandı &ndash; şimdi de sistematik olarak onu yok ediyor. Bu yıl genel seçim yapılması gerekiyordu ama &lsquo;gezegende acil durum&rsquo; var diye iptal edildi. Onun ne yaptığını görenler ona dur demeye çalıştılar ama orduyu Nalavia kontrol ediyor.&quot;</p>
<p>&quot;Ayrıca,&quot; dedi Poet, &quot;birçok insan da Nalavia&rsquo;dan memnun. Hayat yaşlıların hatırladığından çok daha güzel ayrıca gençler de yiyecek ve eğlence bulabiliyorlar,bunun karşılığında bir miktar özgürlük kaybetmeyi önemsemiyorlar.&quot;</p>
<p>&quot;Bilindik bir hikaye,&quot; dedi Yar. &quot;Ama sizinle ilgisi ne?&quot;</p>
<p>&quot;Biz Yıldız Filosu değiliz,&quot; dedi Dare. &quot;Bizim Ana Yönetmeliği dert etmemiz gerekmez. Bazı Treva&rsquo;lılar Nalavia&rsquo;ya başkaldırmayı denediler,ama sonunda yenildiler &ndash; ve yakalananlar halkın önünde idam edildiler,mahkemeye bile çıkarılmadan.&quot;</p>
<p>Yar çenesinin seğirdiğini hissetti ama aklına Yıldız Filosu öğretisi geldi: &quot;Burası hala gelişiyor. Gelenekleri bizim standardlarımıza göre ilkel,hatta vahşi de gözükse,bunlar Treva&rsquo;lıların gelenekleri. Zaman içinde daha medeni olacaklarını umalım ama bu arada kanunlarıyla çelişecek hareketler yapmayalım.&quot;</p>
<p>&quot;Treva&rsquo;nın kanunlarıyla çelişen Nalavia,&quot; dedi Poet. &quot;Yeni anayasaya göre suçlanmadan ya da cezalandırılmadan önce herkes mahkemeye çıkarılmalıdır,sistem yıllardır böyle işliyordu. Ama Nalavia bunu değiştirdi ve mahkeme,jüri ve cellat gibi davrandı.&quot;</p>
<p>&quot;Bunlar Yıldız Filosu&rsquo;na gönderilen hiçbir raporda yoktu,&quot; dedi Yar.</p>
<p>&quot;Tahmin ediyorum,&quot; dedi Dare, &quot;bu yüzden buradasınız. Aslında biz de davet edildik,&quot; dedi sinsi gülümsemesiyle, &quot;karşıt grup tarafından. Nalavia&rsquo;nın Yıldız Filosu&rsquo;nu çağıracak kadar korkmuş olması ilginç değil mi?&quot;</p>
<p>&quot;Eğer söyledikleriniz doğruysa,&quot; dedi Yar, &quot;Yıldız Filosu ona yardım etmeyecektir. Dare,özel yurttaşlar Ana Yönetmelikle bağlanmamışlardır,ama Federasyon politikasına göre Federasyon dışı gezegenler kendi içişlerinde özgür bırakılmalıdır.&quot;</p>
<p>&quot;Ve sonra da,&quot; dedi Sdan, &quot;Nalavia Yıldız Filosu&rsquo;nun kuşatılmış halkına yardım etmemesini büyütecek. Herşeyi kullanacaktır ve kaybetmeyecektir.&quot;</p>
<p>&quot;Eğer Nalavia dediğiniz gibi diktatörse,&quot; dedi Yar, &quot;sonunda çok ileri gidip halkının isyan etmesine sebep olacaktır.&quot;</p>
<p>&quot;Bu mümkün değil,&quot; dedi Poet. &quot;Nalavia bütün istediğini alana kadar halkı mutsuz etmeyecek kadar akıllıdır.&quot;</p>
<p>&quot;Yarın sabah,&quot; dedi Dare, &quot;Rikan&rsquo;la tanışacaksın,Treva savaş lordlarının sonuncusu. Belki ona inanman bize inanmandan daha kolay olur. Bu arada sana bir oda hazırlandı.&quot; Masaya yaklaştı. &quot;Kobajını alayım,&quot; dedi.</p>
<p>Oh,ben bir aptalım! diye düşündü Yar &ndash; ama Data&rsquo;yla daha erken haberleşmeye çalışmaması daha iyiydi. Hala Nalavia&rsquo;nın yanında olabilirdi.</p>
<p>Yar rozet şeklindeki habarlaşma cihazına uzanırken iki şeyi aynı anda farketti: birincisi rozeti yakasında asılı değildi,ikincisi de Dare onu almak için Tasha&rsquo;ya değil,Poet&rsquo;e yaklaşmıştı. Adamı,kombajı Dare&rsquo;e verdi.</p>
<p>Öbür adam yetenekli bir yankesici olabilirdi ama Dare öyle değildi. Ani bir refleksle Yar,rozeti ondan aldı ve yerine taktı.</p>
<p>Rozet kuş sesi gibi bir ses çıkardı ama cevap yoktu &ndash; yeniden denemeye fırsat bulamadan demir bir pençe bileğini sıktı. Dare&rsquo;in değil,Poet&rsquo;in eliydi bu.</p>
<p>Beceriksiz görünümlü adam&rsquo;ın tutuşu,bir lazer ipinden bile sıkıydı. &quot; Seni yaramaz şey,&quot; dedi rozeti Dare&rsquo;e gönderirken. Dare homurdanarak onu yakaladı,kedisine takacakmış gibi görünürken Sdan&rsquo;a verdi. &quot;Dokunduğunda kanal açılmadı. İncele bunu,Sdan &ndash; ama sakın çalıştırma. Robot bir tek sinyalle bile onu aramaya gelebilir.&quot;</p>
<p>&quot;Bay Data bir androiddir,robot değil,&quot; dedi Yar. &quot;Aynı zamanda o bir Yıldız Filosu subayı, silah arkadaşım ve dostum.&quot;</p>
<p>&quot;Eskiden arkadaş seçerken daha zevkli davranırdın.&quot;</p>
<p>&quot;En azından Data&rsquo;nın sadakatinin ne zaman yalancılığa dönüşeceğini merak etmek zorunda kalmıyorum!&quot; sonra da bir tokat attı,ama pişman olmuştu. Öfke en kötü düşmanıydı; çaresizlik hissettiğinde,yanlış bir hareket yaptığında düşünmeden davranıyordu. Neden o an için onların konuğuymuş gibi davranmamıştı? Şimdi başında nöbet tutup,kaçma şansını azaltacaklardı. </p>
<p>Dare soğuk bir ifadeyle, &quot;Gördüğüm kadarıyla hala suçlu olduğuma inanıyorsun. Ve bir Yıldız Filosu subayı olarak görevinin bir parçası olarak bir kaçağa adil davranmaktır. Yüzünde hala yüksek mahkemenin kararını dinlerken taşıdığı kibir vardı ama gözleri birer buz parçası kadar soğuktu. &quot;Poet,&quot; dedi, &quot;onu mavi odaya götür ve kapısını sürgüle.&quot; Daha sonra ayağa kalktı ve dışarı çıktı.</p>
<p>&nbsp;</p>
<p>Başkanlık sarayında Komutan Data flört programlarındaki her bir dosyayı kullanıp,kendini Nalavia&rsquo;dan kurtarmaya çalışıyordu. </p>
<p>Daha önce görmediği bir tepki hissetmişti: bu yalnızca Tasha ve kendisinin,Başkanı &lsquo;yumuşatmak için&rsquo; en iyi yolun davranışlarını flörtle sınırlı tutmaya karar vermeleri değildi. Hayır … Data,Nalavia&rsquo;yla yakınlaşmak istemediğini farketti. Daha önce böyle bir antipati hissetmemişti, koridorlardan odasına yürürken,düşündüğünden daha geç olmuştu,bu tepkisini analiz etti.</p>
<p>Neden,Nalavia&rsquo;nın onun sınırlarını test edip belki de onları zorlayacağı belliyken,kendini buna gerek kalmamasını umarken bulmuştu?</p>
<p>Merak uyandırıcıydı: Atılgan&rsquo;la uzayda geçirdiği aylar boyunca,bilincini kazanmış olduğu bunca yıldan daha fazla değiştiğini hissetti. Başka yıldız gemilerinde de görev yapmıştı,bir sürü dünya görmüş,cigabaytlar dolusu veri toplamıştı … ve yine de,o görevlerde,mürettebatın bir üyesi yerine faydalı bir cihaz olmuştu. Ve insanların dostluğundan uzaklaştıkça,insan olma arzusu gittikçe artıyordu … Atılgan&rsquo;da görev alana kadar bu arzusunu söylemeye bile cesaret edemiyordu.&nbsp; </p>
<p>Ve ona gülünmemişti.</p>
<p>Will Riker bile,ki genelde Data&rsquo;nın yaratıcılık gibi insanca duygulara arzusuna çoğu zaman ilgisiz kalırdı,onunla,ona değil,gülmüştü,tanıştıkları gün &ndash; ya da tanışmaya çalıştıkları gün,Data&rsquo;nın gülebildiğini bilmeden ona &quot;Tanıştığımıza sevindim … Pinokyo,&quot; diye fısıldadığında.</p>
<p>Bunun anlamını bulabilmek için geminin bilgi bankasına girmişti,saniyeler sonra aradığını bulduğunda,Riker bunu şaka olarak söylediği halde,sevginin büyülü gücü hakkındaki bir hikayenin kahramanıyla karşılaştırılmak onu fazlasıyla şaşırtmıştı.</p>
<p>Sevgi,Data&rsquo;nın analiz etmeye hiçbir zaman cesaret edemediği birşeydi … ve şimdi yeni görevinde bu denli öne çıkmasının altında yatanın bu mu olduğunu merak ediyordu. Pikard ona beraber görev yaptığı diğer tüm kaptanlardan daha fazla özgürlük vermişti ve onun bu özgürlüğü kendi ilgileri doğrultusunda kullanmasına asla karşı çıkmamışlardı,bu sonsuz merakının göreviyle çakıştığı nadir anlar dışında.Bu her oluşunda onu çok utandırmıştı &ndash; ama şimdi daha önce hiç sahip olmadığı bir fırsatı değerlendirmeye nasıl direnebilirdi?</p>
<p>Özgürlük beraberinde sorumluluk da getirmişti. Data,Atılgan&rsquo;daki görevinin bilim departmanında olmadığını öğrendiğinde sevinçten havalara uçmuştu,hatta bilgi subayı bile değildi,ulaşmak istediği en yüksek rütbe. Emirlerini alıp,komutada üçüncü sırada olduğunu görünce bunun insani bir hata olduğunu düşündü. Birisi yanlış numaralı emri ona ulaştırmış olmalıydı. </p>
<p>Ama doğruydu &ndash; yalnızca organik canlılara görev verilen komuta kademesinde bir görevli değil,aynı zamanda da Kaptan Picard,Riker&rsquo;a verdiği gibi,zaman zaman geminin idaresini ona bırakıyordu.</p>
<p>Ve kimse itiraz etmiyordu!</p>
<p>Olduğu gibi kabul edildiği bu ortamda,Data arkadaşlar edindi,problemlerini ve başarılarını onunla paylaşan,onu sadece fiziksel gücü ya da hızlı bilgi akışı için kullanmayan gerçek dostlar. Geordi LaForge gibi arkadaşlar,ona şakalar anlatıp,bütün insancıl aktivitelerde ona cesaret verip,merakını törpüleyen dostlar.</p>
<p>Ve Tasha Yar gibi arkadaşlar.</p>
<p>Tasha,seyahatlerinin başlangıcında,onu baştan çıkardığında,bunun sebebi o an etkisinde bulunduğu virüs bile olsa,Data onu seçmesine çok mutlu olmuştu. Daha sonra olanları inkar edip, &quot;Bu asla olmadı,&quot; demesi onu çok incitip,arkadaşlıklarının ilerlemesini bir süre için engellemişti ama iş ilişkileri zedelenmemişti. Data&rsquo;nın utanma duygusunu tanımasından sonra,bunun ve başbaşa yaptıkları yolculuk sayesinde yeniden yakınlaşmışlardı.</p>
<p>Birlikte son görevleri Minos&rsquo;taydı,kendi yaptıkları silah tarafından tehdit edilen gezegende &ndash; orada Tasha ve Data birlikte ölümün eşiğinden döndüler. Bu aralarındaki son buzları da eritti.</p>
<p>Data&rsquo;nın seksüel fonksiyonlarını denediği son kadın Tasha&rsquo;ydı. Şu anda Nalavia&rsquo;yı Tasha ile kıyasladığını farketti &ndash; ve Treva Baçkanıyla bu fonksiyonlarını kullanmaktan kaçınmasının sebebi buydu. Tasha virüsün etkisinde olabilirdi,ama yine de eşsiz bir zevk paylaşmışlardı. Nalavia&rsquo;nın verdiği ilk izlenim asaletti. Ona göre Data kişiliği olmayan bir oyuncak,ağzında hoş tad bırakacak egzotik bir baharattı.</p>
<p>Ortada ilginç bir gerçek vardı: Bir yıl önce Nalavia&rsquo;nın onu baştan çıkarmaya çalıştığını farketmez,ya da bunu umursamazdı. Ve bir yıl önce bir androide de normal bir erkeğe davrandığı gibi davrandığından şüphe duymazdı.</p>
<p>Data odasına yaklaşırken,Tasha&rsquo;nın ışığının yanmadığını farketti. Bu saatte uyumuş olmalıydı. İnsanların fonksiyonlarının düzgün çalışması için uyumak zorunda olmaları kötüydü; en son kişisel keşfini Tasha&rsquo;yla tartışmak hoş olurdu.</p>
<p>Ama,bu Nalavia&rsquo;nın kişisel bilgisayar sistemine girmek için harika bir fırsattı;sabah Nalavia&rsquo;yla olan randevusuna kadar hiçbir işi yoktu,sabah Nalavia iki konuğuyla beraber başkenti dolaşacaktı.</p>
<p>Data yaklaşırken,odalarının önündeki nöbetçi sersemlemiş ve şaşırmış görünüyordu, esniyordu,şaşkın şaşkın homurdanıp,sol eliyle sağ omuzunu ovuşturuyordu. Adam uyuyakalmış ve uyurken kramp girmiş olmalıydı.Eğer nöbette bir kere uyuduysa,bunu yine yapardı ve Data&rsquo;nın gizlice bilgisayar terminaline sızmasını kolaylaştırırdı. Böylece önünden geçerken, &quot;İyi geceler,&quot; dedi ve odasının kapısını açtı.</p>
<p>Nöbetçi ona baktı. &quot;Siz uyur musunuz?&quot; diye sordu.</p>
<p>&quot;Hayır,&quot; diye cevap verdi Data,otomatik dürüstlüğüyle &ndash; sonra da ******************** Gerektiğinde mükemmel yalan söylemeyi biliyordu; ama böyle bir durumu ayırdetmesi insanlardan çok daha zor oluyordu. &quot;Ama … bataryalarımı şarj etmeliyim.&quot; Adamın onun bir süre işlevsiz olacağını düşünmesi iyi olurdu. </p>
<p>&quot;Hey &ndash; güç sistemimizi havaya uçurmazsın,değil mi?&quot;</p>
<p>Ne kadar aptalca bir tepki &ndash;</p>
<p>&quot;Hayır,&quot; dedi Data,aklına Tasha&rsquo;nın keşif ekiplerini oluşturan subaylara yaptığı uyarı aklına geldi:yalan söylemeniz gerekiyorsa,basit birşey olsun. &quot;Gereken herşeyi yanımda getirdim.&quot;</p>
<p>&quot;O halde size iyi geceler.&quot;</p>
<p>Data kapıyı arkasından kapatırken derin bir oh çekti.</p>
<p>Nöbetçiye gevşeyebileceği kadar zaman vermek için üniformasını standard üniformayla değiştirdi. Sonra da ışıkları söndürdü. Hala görebiliyordu &ndash; Geordi kadar fazla frekans seçemiyordu ama basit kızıl ötesi ışınlar sayesinde etrafı gündüz kadar aydınlık görebiliyordu çünkü içindeki işlemci sayesinde renklerin değişimlerini farkedebiliyordu.</p>
<p>Bir süre sonra dikkatlice kapıyı açtı &ndash; nöbetçi &quot;Birşeye ihtiyacınız var mı,efendim? diye sordu.</p>
<p>&quot;Hayır,teşekkür ederim,&quot; dedi Data. Nöbetçi şimdi uykulu görünmüyordu. &quot;Lütfen önümüzdeki dört nokta altı saat boyunca kimsenin beni rahatsız etmesine izin vermeyin.&quot; dedi. </p>
<p>&nbsp;&nbsp;&quot;Evet,efendim,&quot; dedi nöbetçi. &quot;Yerime gelene de söylerim.&quot;</p>
<p>Data kapısını kapadı ve yeni bir çıkış aramaya koyuldu. Trikorderi sayesinde pencereleri saran alarm sisteminin saptayıcılarını bulmuştu. Kaldığı suit bir antre,bir yatak odası ve bir banyodan oluşuyordu. Bir tek ekstra kapı küçük bir odaya açılıyordu ve oranın da gizli bir çıkışı yoktu. Halıların altında da gizli kapılar yoktu.</p>
<p>Sarayların gizli tünellerle dolu olması gerekmez miydi? Sadece hikayelerde.</p>
<p>Banyoda sonik sistem yerine pompalama sistemi kullanılmıştı. Buzlu camdan bir penceresi vardı,sıkıca kapatılmıştı ve alarm saptayıcıları takılmıştı. Data,bunların Tasha ve kendisi için mi yoksa Nalavia&rsquo;nın zaman zaman ağırladığı konuklardan gizlice içeri sızmak isteyenler için mi konduklarını merak etti. Eğer Nalavia&rsquo;ya bunların nedenini soracak olsalardı kesinlikle bunların içeri girip,onların güvenliğini tehdit edebilecek asilere karşı olduğunu söyleyecekti.</p>
<p>Data su tesisatını inceledi,bu arada bu konudaki tüm bilgisini aklından geçiriyordu. Buradaki sistemde kırılmaya ya da sisteme zehir girişini engelleyecek uygun boru hattının kullanıldığını kabul ederek,zayıf yönünün ani sızıntılar karşısında sistemin durdurulmak zorunda olduğunu düşündü. Problemi engellemek ya da gidermek için kimyasal temizleyiciler kullanılabilirdi … ama boruların değiştirilmesi gereken zamanlar olabilirdi.O halde borulara girişi sağlayan paneller olmalıydı &ndash;</p>
<p>Yukarıdaki sesleri dikkatlice dinleyerek hangi yöne ilerleyeceğini düşündü. Su tesisatının birkaç metrede bir yeni dairelere su vermek için durduğunu biliyordu.</p>
<p>Sonunda küçük bir lavabonun altındaki zemini ittirdi ve üç küçük ofisten oluşan bir suite çıktığını farketti.Görünürde hiç bilgisayar terminali yoktu. Koridora açılan kapı kilitli olduğu halde kapısında alarm saptayıcılar yoktu; burada her ne yapılıyorsa güvenlik bakımından bir önemi yoktu. </p>
<p>Kilitle fazla uğraşmasına gerek kalmadan,içeriden bir denemede açıldı.Dışarıda kimse yoktu,bu yüzden masalardan birinden aldığı mektup açacağıyla kapının açık kalmasını sağladıktan sonra boş koridorda sessizce ilerledi,bütün duyuları tetikteydi.</p>
<p>Bilgisayar odasının önünde iki nöbetçi nöbet tutuyordu ve kapı saptayıcılarla desteklenmişti, Data saptayıcıları kızıl ötesi ışınları algılayan gözleri sayesinde yirmi metreden farketmişti. O kapıdan geçmeye niyeti yoktu.</p>
<p>Artık ana bilgisayarın yerini biliyordu. Data hızlı fakat sessiz adımlarla geldiği yoldan geri döndü,küçük tünele girip lavabonun altındaki kapağı üzerinden kapattı ve dar koridorda sürünmeye başladı. Bilgisayarın tam altına gelene kadar sürünmeye devam etti &ndash; üzerindeki bilgisayarın sıcak olduğunu farketti. Daha sonra ilk lavaboya giden boruları takip etti ve o odanın bilgisayar odasına açıldığını umdu.</p>
<p>Umduğu gibi oldu. Ama bilgisayarda çalışan biri vardı.</p>
<p>Ona bir zarar vermeden bayıltmanın birkaç düzine tekniğini biliyordu … ama oraya giderek riske atılmayı doğru bulmamıştı. Eğer kadın onu görecek olursa,Data onu alarmı çalıştırmadan etkisiz hale getirmiş olsa bile ayıldığında çalışırken uyuyakaldığına ikna edilmesi imkansız olurdu &ndash; ve Nalavia bilgisayara girenin Data olduğunu tahmin ederdi.</p>
<p>Data lavaboya geri döndü ve kadın işini bitirip bilgisayardan çıkana kadar bir saat kadar orada bekledi. Kadın ışıkları söndürüp odadan ayrıldıktan hemen sonra Data kadının boşalttığı koltuktaydı,gerekli güvenlik kodlarını bulana kadar modası geçmiş bilgisayarı taradı. Daha sonra bıraktığı tüm izleri sildi. </p>
<p>Başka hangi uykusu kaçan bilgisayar kullanıcısının gelebileceğini bilmediği için Data oradaki işini çabuk bitirdi. Bilgisayarın haberleşme frekanslarını aldı. Özellikle o anda kullanılmayan birini seçti,trikorderinin modemini o frekansa adapte etti ve bütün izleri yok edip oradan ayrıldı.</p>
<p>Daha sonra suitine döndü. Zemini yerine yerleştirir yerleştirmez banyodan çıktı. Ama sonra geri dönüp üzerini inceleme isteği hissetti. Işığı yaktı,görüşünü insan spektrumuna göre ayarladı &ndash; ve çok pis oduğunu farketti!</p>
<p>Tabii ki yedek bir üniforması vardı &ndash; ama bu üniformasını bu halde odada bırakması ya da temizlenmesi için vermesi,kafalarda soru işaretleri bırakabilirdi.Ama Yıldız Filosu&rsquo;nun yeni üniformaları su ve sabun dahil bilinen her türlü metodla temizlenebiliyorlardı ve zarar görmeleri neredeyse imkansızdı. </p>
<p>Data soyundu,duşa girdi ve hem kendisini hem de üniformasını yıkadı. Üniformasını banyoya astı. Kuruması bir ya da iki saat sürebilirdi. </p>
<p>Daha sonra trikorderine konsantre oldu,bir yandan da bilgisayara yapılacak başka girişlere ve kapıdaki nöbetçilere karşı tetikteydi. Nalavia&rsquo;nın bilgisayar sistemi sınırlı hafızası olan eski bir modeldi; Data&rsquo;nın ondan bilgi alması uzun sürecekti. Bir ara saray güvenliğinden biri bilgisayara girince Data işlemi durdurmak zorunda kalmıştı.</p>
<p>Yavaş veri akışı sayesinda Data bazı bilgileri gördüğü an analiz edebiliyordu &ndash; en azından fikir sahibi olabiliyordu. Nalavia&rsquo;nın ordusuna verilen emirlere göre, o baskın görüntülerindeki &lsquo;teröristler&rsquo; asiler ya da savaş lordlarının adamları değil,Nalavia&rsquo;nın kendi birlikleriydiler.</p>
<p>Trikorderine bütün bilgileri yükledikten sonra Data tamamını analiz etme fırsatı buldu. Sabah bir &lsquo;uşak&rsquo; tarafından uyandırılacağını düşünüyordu. Bu yüzden yatağa uzandı&nbsp; ve androidler hakkında fazla bilgisi olmayan birinin şüphelenmesini engelleyecek şekilde &lsquo;bataryalarını şarj etme&rsquo; yalanını inandırıcı kıldı. Böylece rahatsız edilmeden analizine devam etti. </p>
<p>Sabah Data çok kesin bir sonuca varmıştı: Nalavia hemen hemen her konuda yalan söylüyordu. Seçimle işbaşına gelen ve adil görünümlü Başkan olmasına rağmen Nalavia çılgın ve güç delisi bir diktatördü. Neden insanların hep birlikte ona karşı ayaklanmadıklarını anlayamadı. </p>
<p>Data bilgileri Tasha&rsquo;nın da anlayıp,analiz edebileceği bir forma sokarken odanın kapısı açıldı ve içeri elinde tepsiyle bir uşak girdi. &quot;Başkan Nalavia sizinle yarım saat sonra resepsiyon holünde buluşacak,efendim.&quot;</p>
<p>&quot;Teşekkür ederim,&quot; dedi Data otomatik bir şekilde. </p>
<p>Adam tepsiyi masanın üzerine bıraktı,yemeklerin üzerindeki kapakları kaldırdı ve odadan ayrıldı. Data kalktı,önceki akşam merakını yenemeyerek ihtiyacından çok fazlasını yediği için yemeğe bakmadı bile. Giyindi ve Tasha&rsquo;nın kapısını çaldı.</p>
<p>Holdeki nöbetçi, &quot;Genç bayan çoktan gitti,efendim,&quot; dedi.</p>
<p>Data bunu garip buldu. Henüz geç olmamıştı; eğer Tasha erken kalktıysa neden onunla temas kurmamıştı? Kombajına dokundu. Cihaz kuş sesine benzeyen bir ses çıkardı ama kanal açılmadı. Hala Tasha kapısını çalabilirdi.</p>
<p>&quot;Acaba unuttu mu &ndash;&quot; diyerek Tasha&rsquo;nın odasına girdi.</p>
<p>Herşey çok düzenliydi,yatak yapılmıştı ve kişisel eşyaları raflara özenle yerleştirilmişti.</p>
<p>Data şüpheyle dolabı açtı. İçerde Tasha&rsquo;nın geceliği ve iki tane günlük üniforması asılıydı. </p>
<p>Resmi üniforması orada değildi. </p>
<p>Neden bugün yine resmi üniformasını giyiyordu?</p>
<p>Ya da &lsquo;yine&rsquo; yerine &lsquo;hala&rsquo; mı demeliydi? Tasha dün akşam odasına dönmüş müydü? Data bütün gece Nalavia&rsquo;nın marifetlerini inceledikten sonra ondan her hareketin beklenebileceğini düşündü. </p>
<p>Data bütün odayı taradı,dolabı,banyoyu,çekmeceleri. Şu anda elinde yeterli bilgi yoktu; o an için yapması gereken Nalavia&rsquo;nın şüphelerini kendinden uzak tutmaktı.</p>
<p>Odadan çıktı,çıkarken de nöbetçiye, &quot;İyi,yanına almayı unutmamış,&quot; dedi. Ve Nalavia&rsquo;yla buluşacakları yere gitti. </p>
<p>Nalavia bekliyordu … ama Tasha&rsquo;dan hiçbir iz yoktu.</p>
<p>Başkan bu sefer farklı bir üniforma giymişti,bu seferki mavi bir üniformaydı. Yüzünde davetkar bir gülümseme vardı. Data&rsquo;ya, &quot;Günaydın. Eminim iyice dinlenmişsinizdir. Ne kadar uykuya ihtiyacınız var,tatlı android? Sanırım biz organik yaratıklardan daha az,öyle değil mi?&quot;</p>
<p>&quot;Öyle sayılır,&quot; dedi Data.</p>
<p>&quot;Ah &ndash; bu bazı şeyleri çok ilginç kılıyor olmalı.&quot;</p>
<p>Ama Data bu sabah flört dosyalarına girmeyi reddediyordu. &quot;Yüzbaşı Yar nerede?&quot; diye sordu. </p>
<p>&quot;Şafakla birlikte bazı tarım bölgelerini incelemeye gitti. Hatırlarsanız bizim tarım ürünlerimiz oldukça ilgisini çekmişti.&quot;</p>
<p>Bir saniye sonra Data mahalli bir hayvanın sütünden yapılan köpüklü bir tatlı sonrasında böyle bir konuşma geçtiğini hatırladı. Nalavia&rsquo;nın hikayesine inanmış gibi davrandı ve &quot;Evet,hatırlıyorum. Ama sadece benim yanımda geçen konuşmaları.&quot;</p>
<p>Nalavia&rsquo;nın gülümsemesi yüzünde dondu. Daha sonra devam etti, &quot;Size söylediğim şeylere dikkat etmem gerekecek o halde. Tutamayacağım sözler vermek istemem.&quot;</p>
<p>Data&rsquo;yı deniyordu. Tasha&rsquo;nın yanına gitmek istediğini söylese miydi? Bir yerlerde tutuluyor olmalıydı &ndash; ve Nalavia Yıldız Filosu kayıtlarından Data&rsquo;nın gücünü çok iyi biliyor olmalıydı; onu bir yerlere hapsederse kaçamayacağından emin olması gerekirdi. Eğer Tasha bir sebepten dolayı ellerindeyse,Data&rsquo;nın şüpheleri ancak onu arayarak dinebilirdi.</p>
<p>Tasha&rsquo;nın başının dertte olduğundan emin olana kadar yapabileceği en iyi şey özgür kalıp, Treva hakkında toplayabildiği kadar bilgi toplamaktı.</p>
<p>&quot;Bize şehri gezdireceğinize söz vermiştiniz,&quot; diye hatırlattı. &quot;Yüzbaşı Yar başka bir program yapmış olsa bile ben hala şehri görmek istiyorum.&quot; Böylece burada olup bitenler hakkında biraz ipucu toplayabilirim. En saf,en masum havasını takındı. Bu haliyle uzun bir süre sonunda en sakin insanı bile delirtebilirdi. Bir zamanlar insanlarla sadece bu modda iletişim kuruyordu. </p>
<p>Nalavia sinirlenmedi. Nalavia&rsquo;nın şeffaf arabasından dışarıyı izlerken,neredeyse bir saat boyunca Data&rsquo;nın insanlar ve şehirle ilgili çocukça merakıyla başa çıktı. Sonunda sabrı tükenmişti.</p>
<p>&quot;Artık oyunu bırakalım,Bay Data. Dün gece tamamen farklı bir insandınız. Yürüyen makinayı oynamayı bırakın &ndash; insanlarla ilişki kurmak için çok daha farklı modlarınız var.&quot;</p>
<p>Data&rsquo;nın reaksiyonuyla ilgili&nbsp; en ilginç şey makinayı &lsquo;oynadığına&rsquo; dair memnun,sıcak bir tespitti. Bu,kadının onu bir insan gibi değerlendirdiğini gösteriyordu. Ama sonra kendi kendine onun kim &ndash; ve ne olduğunu &ndash; hatırlattı. Ona insan olmak istediğinden hiç bahsetmemişti,bunu Tasha&rsquo;dan öğrenmiş olabilir miydi?</p>
<p>&quot;Tamamen haksız sayılmazsınız,&quot; dedi makul bir tonda, &quot;bana &lsquo;yürüyen makina&rsquo;demekle. Ne de olsa birçok organik bileşenim de olsa bir kısmımda mekanik &ndash;&quot;</p>
<p>&quot;Kes şunu,&quot; dedi kadın sinirli bir şekilde.</p>
<p>Data şaşırdı. &quot;Kesmek mi?&quot;</p>
<p>&quot;Senin Volkan taklidi yapmanı da istemiyorum. Dün son derece ilginç bir arkadaştın. Bunun neden değiştiğini öğrenmek istiyorum.&quot;</p>
<p>Neden ben? Neden Will Riker burada değil? Güzel,güçlü ve akıllı kadınları idare etmesini bilen o,ben değilim! </p>
<p>Ama Will Riker yüzlerce ışık yılı uzaktaydı ve Data&rsquo;nın burada birşeyler yapması gerekiyordu. Riker bu durumda ne yapardı? diye kendine sordu. Problem şuydu; Angel Bir&rsquo;de Beata&rsquo;nın odasının kapılarının ardında ya da benzer birkaç durumda neler olduğunu bilmiyordu. </p>
<p>Hayır &ndash; bir dakika. Birşeyi biliyordu: Riker kadınlara daima hediyeler verirdi,nadir ve güzel şeyler.</p>
<p>Snunda, &quot;Kendimi … kaba hissediyorum,&quot; dedi, &quot;Sen mükemmle bir ev sahibisin. Bize çok güzel kalacak yerler,harika yiyecekler sağladın &ndash; ve benimse sana verecek hiçbir şeyim yok.&quot;</p>
<p>Kadının gülümseyişi şehvet doluydu. &quot;Oh,siz de karşılığında bana birşey vereceksiniz,Bay Data &ndash; bu akşam,sanırım,kabine üyelerimle tanıştıktan sonra.&quot;</p>
<p>Çaresizlik içinde flört dosyalarına girdi. &quot;Ah,ama bu sizin kadar benim için de bir hediye,Bayan Başkan. Size çok özel,sizin kadar güzel … ve sadece size ait birşey vermek isterim.&quot;</p>
<p>&quot;Ne kadar sevimli bir düşünce,&quot; dedi. &quot;Ama isteyebilecek herşeye sahibim. Bu düşünceyi hediye olarak alacağım.&quot; Daha sonra Nalaviakonuyu değiştirdi ve Data&rsquo;yı farkında olmadan çok rahatlattı.</p>
<p>Üzgün bir bakışla gözlerini şehire dikti ve, &quot; Biliyorsu,benim için yapabileceğin birşey var: Yıldız Filosu&rsquo;nu halkıma yardım için ikna etmek.&quot;</p>
<p>Ve bunu söylediği anda Data şefkatle, &quot;Oh,evet,Başkan Nalavia,bu konuda elimden gelen herşeyi yapacağım. </p>
<p>Data her an izleniyordu. Aynı anda birçok şey yapabildiği halde,bu şeylerden sadece birine tüm dikkatini veriyordu. Nalavia&rsquo;yla dolaşırken bilgi işlemcisini dün gece girdiği bilgileri sıraya sokmak için programlamıştı. Böylece gerektiği zaman çok kısa zamanda bu bilgilere ulaşabilecekti.</p>
<p>Saraya döndüklerinde &lsquo;terörist saldırıların&rsquo; kurbanlarıyla yemek yiyeceklerdi. Data saldırıların Nalavia&rsquo;nın tezgahı olduğu halde ölenler ve yaralananlar olmasına üzülmüştü. Halkın bundan haberi olmadığı belliydi.</p>
<p>Tur boyunca Nalavia&rsquo;nın arabasından inmedikleri için sarayda çalışanlar dışında tanıştığı ilk Treva&rsquo;lılar bunlardı. Teröristlerin kurbanlarının iki tane sözcüleri vardı,sekiz tane de yaralanmış ya da sevdiklerini kaybetmiş insan vardı. Data kurbanlarda en ufak bir kızgınlık ya da öfke belirtisi görünmemesine çok şaşırmıştı. Üzgün görünüyorlardı ve kaybettklerinin hakkında sevgi dolu sözler söylüyorlardı ama kesinlikle birini suçlar ya da intikam ister gibi bir halleri yoktu. Data,Dr Crusher ya da Danışman Troi&rsquo;un orada olup,Treva&rsquo;lıların tepkilerinin doğal olup olmadığını analiz etmelerini isterdi. </p>
<p>Yemekten sonra,Data bazı Treva&rsquo;lılarla başbaşa konuştu. O zaman bile acılarından bahsettikleri halde bu ölçülü bir üzüntüden öteye geçmemişti. Bir türlü gerekli duygusal kuvveti kendilerinde bulup, gerçekten umursuyormuş gibi davranmıyorlardı. Sözcüler biraz daha iyiydiler; Nalavia&rsquo;nın kendilerine verdiği destekten memnundular ve hükümetin başka trajedilerin olmasını önleyeceğini düşünüyorlardı.</p>
<p>Data kendini zorlu bir soru cevap sonunda Ana Yönetmeliğin,Yıldız Filosu&rsquo;nun neden buraya gelip onları bu hale getirenleri öldürmesini engellediğini anlatmaya hazırlandı. Ama beklediği sorular gelmedi. Data Nalavia&rsquo;ya sordu, &quot;Bu insanlar şokta mı?&quot;</p>
<p>&quot;Oh,hayır &ndash; hayır,Bay Data. Onlar Yaşlı,kötlü sınıfının üyeleri. Onları eğitip,hayat standardlarını yükselttiğimiz halde duyarlılıklarını arttırmak nesiller sürebilir. Bu arada bizim onları çocuk gibi korumamız gerekiyor.&quot;</p>
<p>Data bu açıklamaya inanmış gibi davrandı ve yakındaki bir okula yapılan geziye katılmaktan çok memnun olacağını söyledi. Aslında sarayda kalmayı tercih ederdi. Tasha&rsquo;nın yokluğu onu endişelendiriyordu &ndash; meslektaşı gerçekten zamanını bir turda mı harcıyordu,yoksa başına kötü birşey mi gelmişti?</p>
<p>Sonunda Nalavia öğleden sonra danışmanlarıyla toplandığında; Data topladığı bilgileri kafasında değerlendirirken,dışarıya karşı da otomatik bir sosyal program sayesinde garip görünmüyordu.</p>
<p>Çocuklar Data&rsquo;ya bayılmışlardı ve bazıları ondan korkmuş ya da utanmışlardı. Programı çocukların halinde bir gariplik olmadığını anlayacak kadar iyi çalışıyordu. Nalavia haklı olabilirdi &ndash; muhtemelen Treva&rsquo;da sınıf ayrımı o kadar keskindi ki aralarından sadece genç olanlar eğitilebiliyorlardı.</p>
<p>Öte yandan,çocuklar bağırıp,çağırdıkları halde,gelenlerin en gencinde bile bir öfke ya da ağlama belirtisi yoktu. Tesadüf müydü? Yetersiz bilgilendirme.</p>
<p>Bu yüzden tüm dikkatini Nalavia&rsquo;nın bilgisayarından edindiği megebaytlar dolusu bilgiye verdi. Büyük çoğunluğu ihtiyacı olmayan bilgilerdi: toplu taşıma,hava durumu,tarım raporları,üretim kotaları. Ama &ndash; Treva&rsquo;da çok sıradışı bir miktarda uyuşturucu madde üretiliyordu ve kayıtlara göre çok az bir bölümü ihraç ediliyordu. Tasha&rsquo;yla beraber izlediği reklamları hatırladı. Uyuşyurucu içecekler, solunarak içilen tozlar ve kremler. </p>
<p>Bu sarhoş edici maddeler Treva&rsquo;lıların körelmiş duyularının sebebi olabilirdi. Çocuklar daha normal görünüyorlardı,çünkü henüz bu maddeleri kullanmıyorlardı. Dikkatini sınıftaki öğretmene verdi ve ona sordu, &quot;Çocukları uyuşturucu maddelere karşı eğitiyor musunuz?&quot;</p>
<p>Öğretmen bu soruya çok şaşırmıştı. &quot;Bunu neden yapalım ki? Uyuşturucular hayata zevk katarlar - iy&ndash; yapılmış bir işten sonra hakedilmiş bir zevk.&quot; Reklamlardan birinde duyduğunu tekrar ediyordu,kaynağından haberi yoktu.</p>
<p>Data&rsquo;nın rehberi öğretmene telaşla teşekkür etti ve başka sınıfa geçtiler. Data tekrar dost canlısı androidi oynamaya başladı. Bir yandan da uyuşturucuların ekonomik değerinin ve yapılan reklamların analizini yapıyordu. Çok büyüktü … ama üretim tablolarına baktığında dikkat çekici birşey buldu: kimyasal maddeler çok büyük bir endüstriydi ama en fazla üretimi yapılan madde &lsquo;Riatine&rsquo; isimli bir maddeydi ve buna ayrılmış bir reklam bütçesi de yoktu. Ama Data&rsquo;nın kayıtlarında bunu üreten en büyük şirketlerin ve sahiplerinin listeleri vardı: Nalavia ve bazı kabine üyeleri.</p>
<p>Muhtemelen maddenin halka satılırken başka bir adı vardı. Ama,hayır &ndash; satılmıyordu ve ihraç da edilmiyordu. Üretim başlığı altındaki dosyalarda maddenin üretimi görülüyordu … ama sonra bilgiler bitiyordu.</p>
<p>Ama Data&rsquo;nın içindeki bilgisayar Nalavia&rsquo;nınkinden en az bin defa daha üstündü. Başka dosyalarda Riatine&rsquo;le ilgili birşeyler aradı &ndash; ve bunu açık hükümet kayıtlarında buldu: Riatine şehrin bütün su şebekesine katılan temizleyici bir maddeydi.</p>
<p>Bu bir sır değildi o halde. Daha sonra … Riatine&rsquo;in kimyasal formülünü içeren dosyayı aradı. Açık hükümet dosyalarında değildi. Üretim dosyalarında da yoktu. Görünüşe göre Treva&rsquo;da patent ofisi gibi bir kuruluş da yoktu &ndash; ama &lsquo;Riatine&rsquo; ana başlığında aramaya devam edince yalnızca Nalavia ve iki kişi tarafından görülebilecek yüksek güvenlik dosyalarında buldu.</p>
<p>Data formülü okudu ve kendi bilgi bankalarında bu formülün Treva&rsquo;lıların genetik yapılarına yapacağı etkiyi araştırdı. &quot;Hipnotik kontrol altına girebilme ve negatif duyguları bastırabilme,&quot; diye bir etkiyle karşılaştı. &quot;Bağımlılık yapmaz. Psikoterapide kızgınlık ve saldırganlığı kontrol etmek için kullanılır. Uyku ilacı olarak kullanılabilir. Kısa süreli kullanımda bir yan etkisi yoktur. Uzun dönem kullanımı tavsiye edilmez.&quot;</p>
<p>Uzun dönem kullanımının etkileri &lsquo;duygusal bağımlılık,düşünsel gerilik. Duygusal boşalım eksikliği,kişi benliğini kaybeder ve dışarıdan gelen hiçbir uyarıdan etkilenmez ve tepki vermez. Eğer dikkatli kullanılmazsa,kişinin duygu üretmek için kimyasal uyarıcılara ihtiyacı olur. Riatine kesildiği an yan etkiler de kesilir.&rsquo;</p>
<p>İşte sebep ortadaydı: Nalavia&rsquo;nın halkının hiçbir talebi ve hiçbir hoşnutsuzlıuğu yoktu çünkü ilacın ve hipnozun etkisi altındaydılar. Duygusal olarak ölmüş hayatlarına video şovları ve uyuşturucular sayesinde canlılık geliyordu. Bu arada bu şovlar onlara neye inanacaklarını söylüyordu, bugün söylenen dünkülerle çelişse bile.</p>
<p>Tasha&rsquo;yı bulmalıydı! Nalavia ona ilaç vermiş olabilirdi. Neden onun &lsquo;tarımsal turuna&rsquo; katılmak için ısrar etmemişti?</p>
<p>Hayır. Nalavia onun hiçbir şey bilmediğini düşündüğü sürece Data özgür kalacaktı. Ama Başkan akşam yemeğinde görüşünceye kadar Tasha&rsquo;yı ortaya çıkartmazsa Data daha fazla aptal rolü yapamazdı. Bu yüzden akşama kadar Tasha&rsquo;nın nerede tutulduğunu bulup onu kurtarmalıydı.</p>
<p>Rehberiyle,Başkanlık Saray&rsquo;ına dönene kadar Federasyon&rsquo;daki eğitim politikaları konusunda konuştular. Daha sonra &lsquo;yemek için üstünü değiştirmek&rsquo; bahanesiyle ondan ayrıldı ve hemen odasına döndü. Tasha odasına dönmüş mü diye kontrol etti.</p>
<p>Sonıunda yeniden kombaj ile bağlantı kurmaya çalıştı. Cihazda hiçbir sorun yoktu &ndash; çalışmaması dışında! Trikorderinden aldığı işarete göre sinyal,dışardan gelen bir etkiyle engelleniyordu. </p>
<p>Bir saat içinde,yemek vakti gelince,bu maskeli balo sona erecekti,çünkü Data,Nalavia&rsquo;nın Tasha&rsquo;nın yokluğuyla ilgiliöne süreceği hiçbir bahaneyi kabul etmemeye kararlıydı. Çaresizce, kullanımda olduğunu bildiği halde,yeniden Nalavia&rsquo;nın bilgisayarına girdi. Trikorderinden yaptığı bu girişin farkedilmemesini umuyordu. Belki de Tasha&rsquo;nın nerede olabileceğine dair bir ipucu bulabilirdi.</p>
<p>Bir terminalde iş toplantıları vardı,askeri konular başka bir terminalde görüşülüyordu. Dinlemeye başladığında ana haberleşme terminali kullanılmıyordu … ama bir süre sonra&nbsp; birisi hatta girip, &quot;Droo,&quot; diye seslendi. Droo cevap verdiğinde arayan, &quot;Havaya uçmadı ya,Droo. O Yar denen kadını bulsan iyi olur!</p>
<p>&quot;Sana söyliyeyim,kadını hiçbir yerde bulamadım &ndash; nerede olduğuna dair hiçbir fikrim yok.&quot;</p>
<p>&quot;Lanet olsun sana &ndash; benim hayatım &ndash;&quot;</p>
<p>&quot;Senin hayatın tehlikede,Jokane,&quot; Nalavia aniden özel hattından konuşmaya dahil oldu. &quot;Görevdeki piyade devriyelerine rapor ver. Ve sen Droo,sana gerektiği takdirde ordunun tamamını kullanma yetkisi veriyorum. Androidi daha fazla oyalayamam &ndash; kadını gün batımına kadar geri getir yoksa bir astroid üzerindeki buz madeninde nöbet tutarsın. Eğer Yıldız Filosu&rsquo;yla uğraşacaksam, rehinelerimden birini kaybetmeyi göze alamam!&quot;&nbsp; </p>
<p>&nbsp;</p>
</body>
</html>