<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4"><span class="t5">&nbsp;</span></p>
<p class="p5"><a id="ncx2167"></a><span class="t3"><b>XI</b></span></p>
<p>&nbsp;</p>
<p>Yar silahını sevdiği adama doğrulttuğunda ifadesiz suratından ne hissettiğini anlamak imkansızdı.Işaınlanma başladı ve aynı pozisyonda maddeleştiler.</p>
<p>Tam o sırada ışanlama odasına giren Dr Crusher karşılaştığı manzara karşısında donmuştu.</p>
<p>Yar da hareketsizdi. Tasha etrafe emirler yağdırırken Dare&rsquo;in suratında hiçbir ifade yoktu. &quot;Güvenlik ekibi ışınlama odasına. Yanımızda tehlikeli bir kaçak var.&quot;</p>
<p>Dr Crusher yanındaki tıbbi personele seslendi. &quot;Hastayı getirin.&quot; Yar ve tutuklusunun etrafından dolanıp,Rikan&rsquo;ı bir sedyeye koydular. Gözünün ucuyla onları izleyen Yar,Data&rsquo;nın da onlara yardım ettiğini gördü. Bu sırada Dr Crusher da androidin kana bulanmış ve yanmış üniformasına bakıp ne olduğunu anlamaya çalışıyordu.</p>
<p>&quot;Ben iyi sayılırım,Doktor&quot; dedi Data.</p>
<p>&quot;İzin ver de buna ben karar vereyim. Senin de revire gitmeni emrediyorum.&quot;</p>
<p>Revire gittiler - onların hemen ardından ışınlama odasına Worf ve bir başka güvenlik personeli olan Yüzbaşı Carl Anderson girdi.</p>
<p>Silahını ya da bakışlarını Dare&rsquo;in üzerinden ayırmadan konuştu, &quot;Bu Darryl Adin,cinayet ve ihanetten mahkum olan bir kaçak. Çok tehlikelidir.&quot;</p>
<p>Worf gür sesiyle, &quot;Biz onunla ilgileniriz,&quot; ded,. Anderson&rsquo;la beraber elerindeki fazerlerle ona doğru yaklaştılar. Dev Klingonlunun yanında Dare ufak ve kırılgan görünüyordu.</p>
<p>&quot;Onu hapishaneye götürün,&quot; diye emretti Yar. Yar o sırada kaçak Klingonların güvenlik zaaflarından yararlanmalarını düşünüp,ekledi, &quot;Tutuklunun üzerinde gizşlenmiş silahlar olabilir - ayrıca Yıldız Filosu Güvenlik eğitimi almışdır.&quot; Bu hemen hemen herşeyi silah olarak kullanabileceğini gösteriyordu.</p>
<p>İlk defa Dare&rsquo;in yüzünde bir ifade belirdi: Yüzündeki ısırmaya hazır bir köpeğin ifadesi vardı. Yeniden Tasha&rsquo;nın birkaç gün önce karşılaştığı karanlık ve tehlikeli adama dönüşmüştü.</p>
<p>Worf ve Anderson tutukluyu ışınlama odasından çıkarırken Yar dizlerinin titrediğini hissetti. Işınlama platformuna oturup,hıçkıra hıçkıra ağlamaktan başka bir şey istemiyordu.</p>
<p>Ama bu bir Yıldız Filosu Subayı&rsquo;na uygun bir davranış değildi. Omuzlarını dikti,kafasını kaldırdı ve köprüye,Kaptan&rsquo;a raporunu sunmaya gitti.</p>
<p>Tıbbi personel onu muayene ettikten sonra Data revirden taburcu edildi. Revirdeki antiseptik ortamda kirli olduğunu ve kötü koktuğunu fark etti - ama birkaç saniye içinde revirin sonik duşu onu ve üniformasını tertemiz etti. Ama sırtındaki yanık izi hala duruyordu. Kaptan&rsquo;a gidip rapor vermek,kamarasına gidip üstünü değiştirmekten daha öncelikliydi.</p>
<p>Tasha da aynı kararı vermişti; Picard ve Riker&rsquo;la birlikte kaptanın odasındaydılar,üzerinde hala ışınlandığında giymekte olduğu sivil kıyafetler vardı.</p>
<p>Karşılaştıkları ana kadar Data,Tasha&rsquo;nın ona kızgın olup olmadığını düşünmemişti. Kızmış gibi davranmıyordu. Biraz solgun ve dalgın görünüyordu. Data daha önce de bu durumdaki insanlar görmüştü; bir hastalık,şok ya da yaralanmadan sonra dayanmaya kararlı insanlar.</p>
<p>Data,Tasha&rsquo;nın sevdiği adamı tutklamak zorunda kaldığında yaşadığı duygusal depremi asla anlayamayacağını biliyordu,ama tepkisi insan davranışlarını araştırma çalışmalarına yeni bir ipucu olmuştu.</p>
<p>Asla sahip olmayı istemediği bir ipucu. </p>
<p>Bir yandan görevini yaptığı için Tasha&rsquo;ya hayranlık duyuyordu. Öte yandan da,çektiği acı yüzünden Data&rsquo;yı suçlaması mantıksız görünse de,bu ihtimal Data&rsquo;yı korkutuyordu.</p>
<p>Data raporunu Tasha&rsquo;nınkine ekledi. Sabahki savaşa katılıp,sonra da Atılgan&rsquo;ın beklenmeyen gelişinden sonra bir sonuca varmıştı. &quot;Nalavia&rsquo;nın ordularını geri çekmesinin sebebinin ilacın kesilmesi yüzünden başkentte çıkan karışıklıklar olduğunu düşünmüştük. İsyanları bastırmak için ordularına ihtiyacı vardı.&quot;</p>
<p>&quot;Sanırım haklısın,&quot; dedi Riker. &quot;Orada bir iç savaş olmalı. Siz Treva&rsquo;ya bir savaşı engellemek için gönderilmiştiniz,bir savaş başlatmaya değil.&quot;</p>
<p>Tasha hiçbir şey söylemedi. Data konuşmadan önce bir süre düşüdü. &quot;Yıldız Filosu&rsquo;nun yardımını talep eden,görünüşteki yasal hükümetti. Ancak orada bulunduğumuz zaman zarfında,durumun göründüğünden farklı olduğunu gördük. Nalavia,Treva anayasasını hiçe sayıp,gücünü terörist aktivitelerle pekiştiriyordu. Bu kanıtlara onun bilgisayarına girererek ulaştım.&quot;</p>
<p>&quot;Bu yüzden de ona karşı olan asilere katılmaya karar verdiniz,&quot; dedi Picard.</p>
<p>Data itiraz etmek için ağzını açtı ama sonra vaz geçti. Nalavia&rsquo;nın kuvvetleri kaleye saldırdıktan sonra tam olarak öyle yaptıklarını inkar etmenin anlamı yoktu. Bu yüzden, &quot;Evet,efendim,&quot; dedi.</p>
<p>&quot;Yüzbaşı Yar?&quot; diye sordu Kaptan.</p>
<p>&quot;Evet,efendim. Nalavia,Yıldız Filosu&rsquo;nu Rikan&rsquo;la savaşmaya ikna etmek için bizi rehine olarak kullanmak istiyordu.&quot;</p>
<p>&quot;Yıldız Filosu&rsquo;nun bunu yapmayacağını biliyor olmalıydı,&quot; dedi Picard.</p>
<p>Tasga önce Data&rsquo;ya sonra da Picard&rsquo;a baktı. &quot;Planı işe yaradığını farz edin,efendim - Dare - Adin- beni kaçırmamış olsaydı,Data kaçmayı başaramasaydı. Eğer bizi bir yere kapatıp,sizinle pazarlık etmeye çalışsaydı?</p>
<p>&quot;Sizi kurtarmak için elimizden gelen herşeyi yapardık,&quot; Riker Picard&rsquo;ın cevabını beklemeden atıldı.</p>
<p>&quot;Herşeyi mi?&quot; diye sordu Tasha.</p>
<p>Riker devam etti, &quot;Sizi orada bırakacağımızı -&quot;</p>
<p>&quot;Bir dakika,&quot; diye araya girdi Kaptan. &quot;Yüzbaşı,demek istediğiniz -?&quot;</p>
<p>&quot;Nalavia&rsquo;nın tek gezegenle yetineceğini sanmıyorum,özellikle de Treva gibi küçük,az nüfuslu bir gezegenle. Sanırım Federasyon&rsquo;un kenarındaki bu bölgede gücünü sağlamlaştırmaya çalışıyordu - Federasyon&rsquo;a üye olmakta tereddüt eden diğer gezegenlere bizi iki yüzlü göstermeye çalışıyordu.&quot;</p>
<p>Data aniden bazı gerçekleri fark etti. &quot;Nalavia olayları,her şekilde kendisinin kazanacağı bir hale sokmuştu. Eğer geminin silahlarını kullanarak Rikan&rsquo;ı yok etseydiniz,ya da bizi kurtarmak için Nalavia&rsquo;ya saldırsaydınız,her ikisi de Ana Yönetmeliği çiğnemek olacaktı.&quot;</p>
<p>&quot;Ama Data&rsquo;nın onun bilgisayarına girmeyi,ya da kaçmayı başaracağını düşünmemişti,&quot; dedi Tasha. &quot;Ve tabii ki düşmanlarının beni kaçıracağını da düşünmemişti.&quot;</p>
<p>&quot;Eğer bu olay olmasaydı,&quot; dedi Data,&quot;şüphelenmem için uzun zaman geçmesi gerekebilirdi. Tasha&rsquo;yı benden uzak tutmaya çalışanın Nalavia olduğunu düşündüğüm için güvenlik dosyalarına girmek için hiç tereddüt etmedim. Bu tehlikedeki bir arkadaş için görevimdi.&quot;</p>
<p>&quot;Ve son raporda bundan bahsedilecek,&quot; dedi Picard. &quot;Standard prosedürleri yerine getirdiniz ... çatışmaya katılana kadar.&quot;</p>
<p>&quot;Saldırıya uğradık,Kaptan,&quot; dedi Tasha.</p>
<p>&quot;Doğru,&quot; diye onayladı Data. &quot;Nalavia Rikan&rsquo;a saldırdı,çünkü bizim kalede olduğumuzu biliyordu.&quot;</p>
<p>&quot;Çok fazla şey biliyorduk,&quot; dedi Tasha. &quot;Bunları anlatmadan ölmemizi istediğinden eminim.&quot;</p>
<p>&quot;Mmm,&quot; dedi Picard,çenesini ovuşturarak. &quot;Haklı olabilirsiniz,ama bunu nasıl ispat edebiliriz? Treva bulmacasında eksik bir parça var. Ve onu bulana kadar yörüngede kalmaya niyetliyim.&quot;</p>
<p>Buraya neden geldiniz?&quot; diye sordu Tasha. &quot;Biz bir imdat çağrısı göndermiştik,ama Atılgan bu bölgede ne yapıyordu?&quot;</p>
<p>Riker güldü. &quot;Yıldız Filosu frekanslarının dışında gönderdiğiniz ilk mesajı aldık ve ne düşüneceğimizi bilemedik.&quot;</p>
<p>Wesley bunun şifreli bir mesaj olduğunu düşündü,ama şifresini çözemedi,&quot; dedi Picard. &quot;Worf da başınız belada olduğu halde güvende olduğunuzu düşünmemizi isteyen başka biri tarafından gönderildiğini düşündü ve Deanna ... onunda bu mesajla ilgili kötü hisleri vardı. Köprü mürettebatımın şüphelerine güvenmekte haklıymışım.&quot;</p>
<p>&quot;Şimdi ne yapacaksınız,Kaptan?&quot; diye sordu Tasha.</p>
<p>&quot;Data,&quot; dedi Picard, &quot;Bu saktördeki bütün kayıtlı aktivitelerin raporlarına bakmanı istiyorum ... Nalavia kaç yıldır yönetimde?&quot;</p>
<p>&quot;Beş Treva yılı efendim.&quot;</p>
<p>&quot;Çok güzel - beş yıl artı birkaç yılın daha raporlarına bakın. Garip birşeyler arayın.&quot;</p>
<p>&quot; ... garip,efendim?&quot;</p>
<p>Picard iç çekti. &quot;Data,tam olarak ne aramanı isteyeceğimi bilmiyorum. Beklenmeyen bir değişiklik - ya da olması gerektiği gibi olmayan bir olay. Bu bir önsezi. Bunu bulmamda bana bir tek sen yardım edebilirsin.&quot;</p>
<p>Bir kere daha insan duyguları tarafından şaşkınlığa uğratılan Data,kamarasına gidip,bilgisayarın başına oturdu ve araştırmaya başladı. Araştırma bir saatini almıştı.</p>
<p>Rapor vermek için Kaptan&rsquo;ı aradığında,Picard, &quot;Odamda buluşalım,&quot; dedi.</p>
<p>Riker da oradaydı ve toplantıya başlayacakları sırada Tasha da onlara katıldı. Treva&rsquo;dan ışınlandıklarından beri Data&rsquo;yla konuşmamıştı ve şimdi de ona yönelik tek söz etmiyordu. Üniformasına geri dönmüştü. Kendini toparlamıştı ama yine de solgun görünüyordu.</p>
<p>&quot;Rapor verin,Bay Data,&quot; Picard toplantıyı başlattı.</p>
<p>&quot;Bu sektörle ilgili bulduğum,son ontılda buradaki Orion varlığının gittikçe arttığı.&quot;</p>
<p>Tasha&rsquo;nın gözleri büyüdü. &quot;Orion mu? Neden Orion?&quot;</p>
<p>&quot;Bilmiyorum,&quot; dedi Data. &quot;Orion paralarıyla yapılmış büyük para transferleri buldum; yakın sistemlerin limanlarına da Orion ticaret araçlarının uğradıkları görülüyor; Orion haberleşme ve bilgi saklama teknolojileri de bu sektördeki başka gezegenlerde sık görülüyor. İşte beklenmeyen bir gelişme,Kaptan. YaygınOrion aktivitesinin görüldüğü yerlerde beklendiği halde köle ticaretine dair hiçbir bulguya raslamadım.&quot;</p>
<p>&quot;İlginç,&quot; dedi Picard. &quot;Federasyon&rsquo;u buraya getirebilecek tek aktivite bu olurdu. Başka bir şey?&quot;</p>
<p>&quot;Evet,efendim. Orion aktivitesinin merkezinde Treva var - ama Orionlardan çok fazla silah ya da uçak almamışlar.&quot;</p>
<p>Riker kaşlarını çattı. &quot;Bize anlattıklarından,Nalavia&rsquo;nın kiminle iş yaptığını fazla önemsemediği anlaşılıyor. O sektördeki herkes Orionlarla alış veriş yapıyorsa,o neden yapmasın ki?&quot;</p>
<p>Tasha araya girdi. &quot;Kaptan! Bu göreve gönderdiğiniz araştırma ekibini nasıl seçtiğinizi hatırlıyor musunuz? Bir kadın ve bir Android?&quot;</p>
<p>Picard&rsquo;ın ağzında küçük bir gülümseme belirdi. &quot;Demek bunu fark ettiniz?&quot;</p>
<p>Riker merakını gizlemeye çalışarak sordu, &quot;Neyi fark ettiniz?&quot;</p>
<p>Data cevap verdi, &quot;Kaptan araştırma ekibine Nalavia&rsquo;nın çekiciliğinden etkilenmeyeceğinden emin olduğu kişiler seçti.&quot;</p>
<p>Riker bu seçimi takdir etmişti. &quot;Tabii ki. Çok uygun,Kaptan.&quot;</p>
<p>&quot;Ama Nalavia&rsquo;nın çekiciliğinin bununla ilgisini -?&quot; dedi Picard. Hemen sonra &lsquo;kafasında bir ışık yandı&rsquo;. &quot;Tasha,Nalavia&rsquo;nın aslında bir Orion olduğunu mu düşünüyorsun?&quot;</p>
<p>Data kaşlarını çattı,Nalavia&rsquo;nın bilgisayarından aldığı bilgilere giriyordu. &quot;Nalavia kayıtlara göre Treva&rsquo;da doğmuş ... gelişmiş bölgelerden oldukça uzak olan bir çiftlikte. Dokuz yıl önce Yasama Konseyi&rsquo;ne seçilmiş,sonra da popüler bir lider olupBaşkan seçilmiş.&quot;</p>
<p>&quot;Eski kayıtlar,&quot; dedi Picard. &quot;Sahte olabilirler mi?&quot;</p>
<p>Data düşündü. &quot;Hafıza bankamdaki bilgilere bakarak bir şey söyleyemem. Ama,geminin bilgisayarından saraydaki bilgisayara girebilirim. Oraya yüklediğim frekans şifresi ve tanıtma sinyali sayesinde bilgisayar odasına girmeden oradan bilgi transfer edebilirim. O sırada ... yakalanma tehlikesi vardı,&quot; diyerek Picard&rsquo;a baktı.</p>
<p>&quot;Bilgisayara girdiğini söylemiştin,Başkanlık sarayında casusluk yaptığından bahsetmemiştin -&quot;</p>
<p>&quot;Evet,Kaptan,&quot; diye cevapladı Data, &quot;Ben ... &lsquo;saklandım,gizlendim ve hayalet gibi dolaştım.&rsquo; Bu çok garip. Bu yapmak için tasarlanmadığım insanca bir davranış derken yanıldığımı görüyorum. Durum gerektirdiği zaman çok iyi adapte olabildiğimi farkettim.&quot;</p>
<p>&quot;Ama Nalavia&rsquo;nın bilgisayarındaki tüm bilgileri hafızana aldıysan,&quot; diye sordu Riker, &quot;orada başka ne arıyacaksın?&quot;</p>
<p>&quot;Elimdekiler,oradaki bilgilerin kopyası. Elimdekilerden bilgilerle oynanıp oynanmadığı anlaşılmaz. Ama oradaki bilgisayar neredeyse dokuz yıllık ve bilgi saklamada modası geçmiş eski bir sistem kullanıyor.Hafızası fiziksel,sanal değil. Bu yüzden değiştirilse bile orijinal verileri de saklamaya devam edecektir. Eğer Nalavia&rsquo;nın kayıtlarıyla oynandıysa,bunu oradan görbilirim.&quot;</p>
<p>&quot;Bay Data,Nalavia&rsquo;yı yakından inceleme fırsatı buldunuz. Sizce o bir Orion olabilir mi?&quot; diye sordu Picard.</p>
<p>&quot;Evet,efendim,&quot; diye cevapladı Data. &quot;Bu sektördeki Orion faaliyetleri ortada. Ama köle ticareinden uzak durarak Federasyon&rsquo;un ilgisini çekmekten kurtuldular. Nalavia&rsquo;nın Trevalı almaması mümkün. Orionlar Federasyon&rsquo;u atlatmak için başka türlere dönüşeceklerinde cerrahi müdahale görürler. Orionlar bu bölgedeki gıda sevkiyatını kontrol ederken,Nalavia da Treva&rsquo;nın Federasyon&rsquo;a üye olmasını engellemeye çalışıyordu. Bu uygun bir örnek ... bu Nalavia&rsquo;nın çekiciliğini ve gözlerinin yapay görünümünü açıklıyor.Teninin doğal yeşil rengi giderilmiş bile olsa,Orion dişilerine özgü parlak mavi gözleri şüphe uyandırıcı. Ama o renkle oynamak da yapay görünmesine sebep oluyor.&quot;</p>
<p>&quot;Evet,&quot; dedi Tasha. &quot;Data haklı. Nalavia&rsquo;nın bir Orion olduğundan eminim.&quot;</p>
<p>Data ekledi, &quot;Treva&rsquo;da kimseyi - buna Federasyon&rsquo;dan gelen ziyaretçiler de dahil - onun kökeniyle ilgili bir ipucu bulmasını istemiyordu. Orionlarla ticaret yapmaması ve çok eski bir Ferengi teknolojisi olan saray bilgisayarını upgrade etmemesi de bunu gösteriyor.&quot;</p>
<p>&quot;Eğer Nalavia bir Orionsa,&quot; dedi Picard, &quot;Federasyon&rsquo;a üyelik için başvuran bir gezegenin Federasyon&rsquo;un düşmanları tarafından işgal edilmesini engellememiz gerekir! Bay Data,o kayıtları istiyorum. Buradaki terminali kullanın ve acele edin. Durdurmamız gereken bir savaş var!&quot;</p>
<p>&quot;Evet,efendim,&quot; diye cevap verdi Data ve diğerleri odadan çıkarken o da Kaptan&rsquo;ın termilainin başına geçti.</p>
<p>Ama Picard ve Riker köprüye giderken Tasha geri döndü. &quot;Data?&quot; ded, yumuşak bir sesle.</p>
<p>Data kafasını kaldırıp ona baktı.</p>
<p>&quot;Bunu daha önce söylemeliydim. Ben ... sana teşekkür etmek istiyorum.&quot; dedi.</p>
<p>&quot;Teşekkür mü?&quot;</p>
<p>&quot;Dare&rsquo;i tutuklamamı sağladığın için. Sen haklıydın. Bu benim görevimdi,senin değil. Ama bunu ben yapmasaydım senin yapacağını biliyordum.&quot;</p>
<p>&quot;Sen -&quot; Data otomatik cevap programını durdurdu. &quot;Hayır. Sana çektirdiğim acıyı hak etmiyorsun. Tasha,umarım bir daha hiçbir dostumun böyle bir acı yaşamasına sebep olmam. Ama başka seçeneğim olmadığını anladığına sevindim.&quot;</p>
<p>&quot;Anlıyorum,&quot; dedi ve onu yalnız bıraktı.</p>
<p>Data değiştirilmiş bilgilere kolayca ulaştı: yeni bir doğum tarihi girmek,o günkü bütün doğum kayıtlarını oynatmayı,yeni bir okul kaydı girmek,Nalavia&rsquo;nın ismini girmek için bütün isimleri kaydırmayı gerektiriyordu.Data,Nalavia&rsquo;nın varlığından eser olmayan kayıtlara girdiği andan itibarenYıldız Filosu Komutanlığı bu bilgiyi bütün Treva yayın organlarına gönderdi. Bu noktadan sonra Treva&rsquo;da olanlar basit bir &lsquo;temizlik operasyonu&rsquo; oldu.</p>
<p>İlk başta insanlar en yüksek makama bir yabancıyı seçmiş olduklarına inanmak istemediler,ama artık kendilerini düşündükleri için Nalavia&rsquo;nın gittikçe artan zalimliğini onlardan biri olmayışına bağladılar. Treva halkı Başkanlık Sarayını basınca,Nalavia Yıldız Filosu&rsquo;na teslim oldu. Revirde Orion kimliği kolayca açığa çıktı.</p>
<p>Görünüşe göre fırtına durulduktan sonra Trevalıların Başkan olarak görmek istedikleri Rikan&rsquo;dı - hatta onu kral yapmak istiyorlardı - ama Rikan kanuna uyulup seçim yapılmasında ısrar etti. Atılgan&rsquo;ı sağlıklı ve mutlu olarak terk etti. Data onun Başkan seçileceğinden - ve de Federasyon&rsquo;a üye olduktan sonra da Treva&rsquo;ya çok iyi hizmet edeceğinden emindi. </p>
<p>Data ve Tasha Rikan&rsquo;la beraber kaleye ışınlandı. Rikan,basının karşısına çıkmadan kendi adamlarıylaa zaferini kutlamak istiyordu. Uzun konuşmadı ama konuşmasını bitirirken, &quot;Nalavia&rsquo;yla tek başıma başa çıkamazdım. Treva özgürlüğünü sadece Yıldız Filosu&rsquo;na değil,aynı zamanda Gümüş Şövalye olarak bilinen kahramana borçludur. Treva onu ve arkadaşlarını şükranla ve sevgiyle hatırlayacaktır.&quot;</p>
<p>Data,Tasha&rsquo;nın sessiz hıçkırıklarını duydu,ona baktı ve gözyaşlarını engellemeye çalıştığını gördü. Ayrıca Adin&rsquo;in adamlarının bahçenin bir köşesinden suçlayan bakışlarla onları süzdüğünü de gördü. Görüşmeler bittikten sonra Rikan,Tasha ve Data&rsquo;yı onlrın yanına götürmek istedi ama hepsi arkalarını dönüp oradan uzaklaştılar.</p>
<p>&quot;Bırakın gitsinler,&quot; dedi Tasha. &quot;Beni bağışlamalarını beklemiyorum. Ben de kendimi bağışlıyamıyorum.&quot;</p>
<p>&quot;Adrian&rsquo;ın ona yöneltilen suçları işlediğini bir an bile düşünmedim.&quot; dedi Rikan.</p>
<p>&quot;Ben de masum olduğundan eminim,&quot; diye cevap verdi Tasha. &quot;Ama bunu ispatlamanın bir yolu yok,hiçbir yolu yok.&quot;</p>
<p>&quot;Çok akıllı ve yetenekli arkadaşlarının yardımıyla bile mi?&quot; diye sordu Rikan,bu sırada Data&rsquo;ya bakıyordu.</p>
<p>Data itiraz etmek istedi ama edemedi. Bir şey söylememek en iyisiydi,çünkü Darryl Adin için yapabileceği hiçbir şey yoktu.</p>
<p>Garip olan ise ,mantığı Adin&rsquo;in suçlu olduğunu ve bunun şüphe götürmez bir gerçek olduğunu kabul etse bile içinde sadece bir ... buna his denmeliydi ... masum olduğunu söylüyordu.</p>
<p>Bu rahatsız duygularla Rikan&rsquo;a veda ettiler ve Atılgan&rsquo;a ışınlandılar.</p>
<p>Data köprüye gitti ama yapılacak rutin kontrollerden başka bir şey olmayan bu turu sırasında aklı Atılgan&rsquo;da tutuklu olan iki mahkumdaydı. İstikametleri hem Nalavia&rsquo;nın hem de Darryl Adin&rsquo;in Yıldız Filosu yetkililerine teslim edileceği Yıldız Üssü 68&rsquo;di.</p>
<p>Orionlar bir takas önerene kadar Nalavia pek de konforlu olmayan bir yerde tutulacaktı - muhtemelen köle yapılmış Federasyon yurttaşlarıyla takas edilirdi.Ama kendi halkının onu nasıl cezalandıracağını bilemezdi. Data görevde başarısız olmanın Orionlar arasında ağır bir suç olduğunu biliyordu. Ağır bir ceza olmasını diledi.</p>
<p>Data bu düşüncelerini şaşkınlıkla fark etti. Kin? Kıskançlıktan hemen sonra? Ona neler oluyordu? İnsan olmayı dilerken bu duyguları düşünmemişti. Bazen insanlara hayatlarını değiştirecek gücü veren kızgınlık dışında,bu duyguların sadece negatif etkileri vardı. Bu duyguları programından silmeye karar verdi.</p>
<p>Ama ... beceremedi.</p>
<p>Bitler dolusu anı iç içelerdi; Data,Tasha&rsquo;nın Darryl Adin&rsquo;e olan duygularını kıskandığını silmek için ona duyduğu saygıyı,arkadaşlığı ve Treva yolculuğunda öğrendiği yüzlerce gerçeği de silmek zorunda kalacaktı. Nalavia&rsquo;ya karşı hissettikleri için de aynısı söz konusuydu.</p>
<p>İnsanların olumsuz duygular karşısında yaptığını yapmak zorundaydı: onlarla yaşamayı öğrenmek,onları büyütmemek ve en önemlisi onlara uyarak davranmaktan kaçınmak.</p>
<p>Ya da ... onların davranışlarını etkilemesine izin vermemek.</p>
<p>Bir anda Data,Rikan&rsquo;ın Darryl Adin&rsquo;in masumiyetini ispat etmek için bir şeyler yapabileceğini söylemesinden beri programının bir kısmını baskı altında tuttuğunu fark etti. Bir şey yapılabilir miydi? Ama en ufak bir ihtimal olduğu takdirde denemesi gerektiğini biliyordu.</p>
<p>Data neden böyle bir kanıtın varlığını düşündüğünü bilmiyordu. O kayıtlara girmişti; zaman/giriş zıtlığı yoktu. Ama ... böyle bilgisayarlarda uzman olan birisi bunu engelleyebilirdi. Bunu o yapabilirdi.</p>
<p>O bir androiddi; içine bir his doğması ya da Kaptan Picard&rsquo;ın &lsquo;sezgi&rsquo; dediği şeylere sahip olması mümkün değildi. Ama aksine olan bütün kanıtlara karşılıkAdin&rsquo;in o suçları işlemediğini düşünüyordu.</p>
<p>Sezgi ve altıncı his dosyalarına girdi. Birbiriyle alakası olmayan gerçeklerin organik zeka tarafından birleştirilmesi ve kişiyi bir yargıya ulaştırması diye tanımlanmıştı. Bunlardan bazıları bilinç yerine geldiğinde hatırlanmıyordu.</p>
<p>Ama Data herşeyi hatırlıyordu; unutulmuş bir bilgiye tepki veriyor olamazdı.</p>
<p>Yine de ... hatırladığı bir anı,bir fikir ya da geştalt programları gibi birşeydi. Bilinçli olarak arama fonksiyonunu,Adin&rsquo;in masum olduğunu düşünmesini sağlayan verilere yönlendirdi. Adamın hareketleri. Gümüş Şövalye olarak yaptıkları. Starbound olayından önceki Yıldız Filosu sicili -</p>
<p>Starbound&rsquo;daki eğitim uçuşu görevinden önceki görevinde,Conquiido&rsquo;daki Orionları yenen U.S.S. Seeker&rsquo;ın Yardımcı Güvenlik Şefi Darryl Adin&rsquo;di. Bu olaydan sonra Yarbaylığa terfi etmişti ve daha büyük gemilerden birine gönderilmeden önce Akademiye,kısa bir eğitime gönderilmişti.</p>
<p>Starbound dilityum taşımakla görevlendirildiğinde,Orionlar hem böylesine bir hazineyi çalmak, hem de fetih planlarını engelleyip,onları bozguna uğratan adamı yok etme fırsatını nasıl değerlendirmezlerdi? Savcılık Orionların bu fırsatı değerlendirdiğini savunmuştu - Darryl Adin&rsquo;in hırsının onu Orionlarla beraber komplo kurmaya ittiğini ve sonra da Orionlar tarafından &lsquo;yüzüstü&rsquo; bırakıldığını söylemişlerdi.</p>
<p>Ama ya karakterinde böylesine bir zaaf bulmamışlarsa? Ya Adin&rsquo;i Orionlara bağlayan yüzeysel kanıtlar uydurmaysa? Eğer masumsa,serbest kalmalıydı.</p>
<p>Atılgan&rsquo;ı terk ederken Tasha&rsquo;yı da yanında götürecek olsa bile.</p>
<p>Nöbeti bittiği zaman Data kamarasına gitti ve gminin bilgisayarına Yıldız Üssü 36&rsquo;nın ana bilgisayarına bağlanmasını emretti.</p>
<p>&quot;Aradığınız dosyalar için bu gerekli değil,&quot;dedi bilgisayar. &quot;O dosyalardaki tüm bilgi geminin bilgisayarında mevcut.&quot;</p>
<p>&quot;O verilerin orijinallerinin olduğu hafızaya girmeliyim.&quot;</p>
<p>&quot;Geminin haberleşmesinde gereksiz bir yüklenme yaratıyorsunuz,&quot; diye itiraz etti bilgisayar.</p>
<p>&quot;Dediğimi yap,&quot; dedi Data. &quot;Bu bir emirdir.&quot;</p>
<p>Beklediği gibi Yıldız Üssü 36&rsquo;daki ana bilgisayarın hafızası Standard Sınırsız Sanal hafızaydı. Nalavia&rsquo;nın bilgisayarına yaptığını yapması imkansızdı,çünkü dışarıdan girilebilecek fiziksel bir bilgi deposu yoktu.</p>
<p>Data&rsquo;nın beyni de benzer bir sistemin çok komplike bir versiyonuydu ve her tecrübeyi hatırlamasını sağlıyordu. &lsquo;Bu asla olmadı,&rsquo; gibi bir emir verilse bile unutmuyordu; ama yeni bir emir vererek o hatıranın kafasında canlanmasına izin vermiyordu. Güvenlik kısıtlaması gerektiren bilgileri de böyle bir sistemle koruyordu. Bu şekilde kendisinden bilgi isteyen birine rutin konuşma akışı sırasında bunları vermiyor ya da o bilgileri açığa çıkartacak bir davranışta bulunmaktan kaçınıyordu.</p>
<p>Data hayatı boyunca sınırsız sanal hafızalı bilgisayarlar kullanmıştı,ama daha önce onlardan silinen bilgilere ne olduğunu hiç merak etmemişti. Gerçekten tamamen siliniyor muydu,yoksa sadece bilgilere giriş mi engelleniyordu? Bunu anlamanın hiçbir yolu yoktu.</p>
<p>İnsanlar için belki.</p>
<p>Ama ya kendi beynindeki verilerle Yıldız Üssü 36&rsquo;nın bilgisayarına girmeyi başarabilseydi?İlginç! Amacına ulaşamasa bile bu çok özel bir tecrübe olacaktı - </p>
<p>- ve de oldukça tehlikeli bir tecrübe. Bağlantıyı kurabileceğinden emindi. Ama ... bağlantıyı kesmeyi de başarabilecek miydi? İradesi,sofistike bir bilgisayarı itaat etmeye zorlayacak kadar güçlü ve sağlam mıydı,bu tecrübeden sonra kimliği,kişiliği değişecek miydi?</p>
<p>Bunu öğrenmenin bir tek yolu vardı. İhtiyatlı bir şekilde gemi bilgisayarının kurduğu bağlantıya girdi. Düşünceleri ondan uzaklaşırken vücudu bilinci yerindeymiş gibi kalmak zorundaydı - </p>
<p>Yıldız Üssü&rsquo;nün bilgisayarının bir kişiliği yoktu ve böylesi bir girişe ititraz edemezdi. Data bu karmaşık bilgi yumağında kendi emirlerini kabul ettirebileceğini fark etti: tek yapması gereken istediği yıldız tarihlerini düşünmekti ve karşısında haberleşme verileri,otel kayıtları,herşey belirdi. Hepsi Darryl Adin&rsquo;in çıkarıldığı yüksek mahkemedeki kanıtlara uyuyordu.</p>
<p>Ama değiştirilmiş ya da üzerlerinde oynanmış olabilir miydi?</p>
<p>Data soruyu formüle ederken ... bir şey hissetti. Bilgisayarın bilgi işlem mekanizmasında Data&rsquo;nınkine benzerlikler vardı - ve benzer bilgilerin yanında benzer tecrübeler de hissetti. Korku verici tecrübeler.</p>
<p>Korku verici?</p>
<p>Yıldız Üssü bilgisayarı korkmuş olamazdı. Bu Data&rsquo;nın korkusuydu - geçmişinden bir anı.</p>
<p>Priam IV!</p>
<p>Bu,Yıldız Filosu Akademisi mezuniyet sınıfına kabul edilmek için yapmak zorunda kaldığı en zor&nbsp; ve dehşet verici şeydi. Bütün adaylar o sınavı geçmek zorundaydılar ama bir androidi sanal güvertedeki olayın gerçek olduğuna inandırmanın hiçbir yolu yoktu ... algılarını değiştirmek dışında.</p>
<p>Sanal güvertede Data&rsquo;ya uygun bir projeksiyon ya da onun psikodramasında rol alacak test personeli yoktu. Onun yerine,Data&rsquo;nın izni ve yardımıyla Yıldız Filosu&rsquo;ndaki en yetenekli bilgisayar uzmanları kafasındaki nerede olduğuna ait düşüncelerini bloke edip,Priam IV senaryosunu beynine yerleştirdiler. Testi gerçekten yaşadığını sandığı için hayal kırıcı ve yıpratıcı bir tecrübe olmuştu ama testle ilgili en korkunç hatıraları senaryodan kaynaklanmamıştı. Hayır,Data için en korkunç bölümler testten öncesi ve sonrasıydı,onun izni ve işbirliği olmasına rağmen sonuçta aklı üzerindeki hakimiyeti alınmıştı ve buna adapte olduğu beklenmeyen bir anda da geri verilmişti.</p>
<p>Yeniden doğru ve yanlışı ayırd etmesi için günler geçmesi gerekmişti,hatıralarının kendilerine yeni yerler bulması gerekmişti. Bu yalnızca mantıksız değil,aynı zamanda imkansızdı,duyarlı bir androidin aklının asla kabullenemeyeceği birşeydi. Kafasında neden iki grup hatıra olduğunu biliyordu - Yıldız Filosu labaratuarında yanlış giden bir şey olmaması için uzmanların gözetiminde yatan Data ve Priam IV&rsquo;te Ana Yönetmelik ve imkansız bir savaş arasında kalan Data. Ancak neden bu paradoks duygusuyla yaşayamayacağını biliyordu.</p>
<p>Aklına gelmek üzere olan Priam IV senaryosu olduğu için,bunu engellemek için bir girişi reddetme komutu verdi ve anıları onu rahatsız etmeyi bıraktı. Bütün tecrübeleri gibi bu hatıralarda yasağı kaldırdığı anda ortaya çıkabilirdi.</p>
<p>Yıldız Üssü 36&rsquo;nın bilgisayarında hissettiği de benzer birşeydi: aynı uzay-zamanını işgal eden iki farklı hafıza kümesi vardı,bir tanesi yerleşik hafızaydı,diğeri ise girişi kısıtlayan bir komutla korunmuştu. Yıldız Üssü bilgisayarının bu paradokstan rahatsız olabilecek bir bilinci yoktu. Ayrıca bu komutu kaldıracak kapasitesi de yoktu. Bu komut,operatör dosyaları değiştirip,orijinallerini sildiği zaman verilmişti.</p>
<p>Data çeşitli yollar denedi ama bu programı yapan kişi izlerini saklamayı iyi becermişti. Tahmin ettiği gibi,android,organik programcıların metodlarını kullanarak girişi kısıtlayan komutu kaldıramamıştı. Yıldız Üssü bilgisayarının hafızasıyla yüz yüze gelmeliydi.</p>
<p>Data,bilincinin bilgisayarın hafızasına karışıp,gizli dosyalara ulaşmasına kararlıydı. Paradoks, derinlerdeki korkuyu uyandırmıştı,ama onu bastırıp aramaya devam ediyordu. </p>
<p>Bilgisayar onu herhangi bir kullanıcı gibi bir dış güç olarak algılamıştı. Silinen her neyse girmesine izin verilmiyordu.</p>
<p>Bilgisayarı onun bir parçası olduğuna inandırmadıkça da izin verilmeyecekti.</p>
<p>Bu araştırmaya Tasha için başlamıştı ama artık onu merakı kamçılıyordu. Bilgilerle oynandığını biliyordu. Eğer sağladığı yüksek bilinci sürdürebilirse,saklanan dosyalara girebilir ve zarar görmeden çıkabilirdi. Artık Atılgan&rsquo;la sadece çok zayıf bir bağı vardı,Data ruhu olmayan bilgiler yumağıyla birleşmişti.</p>
<p>Çelişkili bilgiler!</p>
<p>Yalnızca aradığı şeyler değil,Yıldız Üssü bilgisayarına girilmiş ya da oradan silinmiş herşey üstüne geliyordu. Öncelikleri sıralanmadan sanal hafızada serbest olan,başı boş dosyalar Data&rsquo;nın hafızasına hücum ediyorlardı ve bilincini tehdit ediyorlardı! Bu paradoks onu boğacaktı,kontrolü kaybetmemek için savaşmalıydı,bilincinin gücünü,onu felakete çekmek isteyen kaosa kabul ettirmeliydi. </p>
<p>Dizleri titreyen ve göz yaşlarını bastırmaya çalışan Tasha Yar,Darryl Adin&rsquo;i Atılgan&rsquo;a ışınlanmaya zorladığından beri ilk kez hücreye geliyordu.</p>
<p>Dare&rsquo;in üzerinde standard sarı tulum vardı. Hücresinin önündeki güç alanı titrek bir ışık saçıyor, hemen arkada da iki nöbetçi tetikte bekliyordu.</p>
<p>Ses güç alanından içeri girebiliyordu. Ayak seslerini duyan Dare oturduğu yerden kalktı ve Tasha&rsquo;yla yüz yüze gelecek şekilde durdu,yüzünde hiçbir ifade yoktu.</p>
<p>Yar&rsquo;ın elinde sarmalanmış halde elbiseler vardı. Dare&rsquo;in karşısında durdu. &quot;Nöbetçiler, gidebilirsiniz.&quot;</p>
<p>&quot;Biz biraz geriye çekilirsek,özel konuşabilirsiniz -&quot; dedi Anderson.</p>
<p>&quot;Gidebilirsiniz dedim,&quot; diye tekrar etti Tasha. İki adam birbirlerine baktılar ve arkalarını dönüp gittiler. </p>
<p>Yar,adamlar gözden kaybolana kadar bekledi ve güç alanını kaldıran düğmeye bastı.</p>
<p>Dare sessiz ve hareketsiz bir halde ona bakıyordu.</p>
<p>Tasha ona yaklaştı,ışınlandığında üzerinde olan siyah,göğsünde Gümüş Şövalye şeklindeki kombaj olan ceketi uzattı. &quot;Özgürsün,Dare,&quot; dedi. &quot;İşte - arkadaşlarını arayabilirsin. Hızımıza ulaşamasalar bile Atılgan&rsquo;ı izlediklerinden eminim.&quot;</p>
<p>Sonunda konuştu. &quot;Tasha.&quot; Bu kaba bir fısıltıydı. &quot;Ne yapıyorsun?&quot;</p>
<p>Tasha gülümserken,gözlerindeki yaşlara artık hakim olamıyordu. &quot;Sana söyledim - özgürsün. Dare ... temize çıktın.&quot;</p>
<p>Dare inanamıyordu,derin bir nefes aldı. &quot;Ne?&quot;</p>
<p>&quot;Bu doğru! İftiraya uğradın - Orionlar Starbound&rsquo;a hem dilityumu çalmak hem de seni gözden düşürmek için saldırmışlar.Yıldız Üssü 36&rsquo;nın bilgisayarındaki kayıtları değiştirmişler. O güvenlik toplantısı sana asla bildirilmedi,ama kayıtları seni orada gösterecek şekilde değiştirmişler - bilgileri değiştirmelerinin kayıtları bilgisayarda,Data bunu açığa çıkardı.&quot;</p>
<p>&quot;Data!&quot;</p>
<p>&quot;Evet,&quot; dedi Tasha. &quot;Başka kimse bunu beceremezdi. Hiçbir insan modern bir Yıldız Üssü bilgisayarına girip,silinmiş kayıtları araştıramaz. Ama Data Nalavia&rsquo;nın gerçek kimliğini açığa çıkarırken yaptığı gibi yapabileceğini düşünmüş.&quot;</p>
<p>&quot;Başka bir lanet olası Orion,&quot; dedi Dare.</p>
<p>&quot;Evet. Ama Dare - Data bağlantıyı bu sayede kurdu: Orionları Conquiidor&rsquo;da yenmen,sonra da Yıldız Üssü 36&rsquo;da yaptığını söyledikleri anlaşma. Hepimiz bunun uydurma olduğunu biliyorduk ama sadece Data bunu kanıtlayabildi - hayatı pahasına.&quot;</p>
<p>&quot;Ne?&quot;</p>
<p>&quot;Geordi -Yüzbaşı LaForge - onu baygın bulmuş. Data bayılmaz,bilirsin. Anlamıyorum - hiçbirimizin de anlayabileceğini sanmıyorum - ama Data bir şekilde kendini Yıldız Üssü 36&rsquo;nın bilgisayarına bağlamış,hafızasına girmiş ve sahte bilgileri tespit etmiş. Az daha çıkmayı beceremiyormuş.&quot;</p>
<p>&quot;İyi mi?&quot; diye sordu Dare,gerçekten merak etmişti.</p>
<p>&quot;Evet. Geordi onu çıkarmayı başarmış. Onlar iyi arkadaşlar.&quot;</p>
<p>&quot;Sanırım sizin Bay Data&rsquo;nın birçok iyi dostu var,ben de dahil. Ama herşeyden sonra,Yıldız Filosu sadece onun sözü olan kanıtlara inanır mı?&quot;</p>
<p>&quot;İnandılar bile!&quot; dedi Tasha. &quot;Dare,Data&rsquo;nın getirdiği kanıtlar şüphe götürmeyecek kadar kesin. Üstelik teyid edildiler.Kaptan Picard Yıldız Filosu Komutanlığı&rsquo;na bilgi verdi ve Yıldız Üssü 36&rsquo;da soruşturma başlatıldı - ve orada hala Orion casusları olduğu ortaya çıktı. Yıldız Filosu personelinin sürekli gittikleri bir kulübün sahibi.&quot;</p>
<p>&quot;Başka bir Orion mu?&quot; diye sordu Dare.</p>
<p>&quot;Evet - insan görünümünde.Tıbbi araştırmalarla yakalanmadı,görevliler sivilleri taramadan geçireceğinde kaçmaya çalışırken kendini ele vermiş.&quot;</p>
<p>&quot;Bir meyhaneci,&quot; dedi Dare. &quot;Akıllı bir casusun sarhoş mürettebatın böbürlenmelerinden ne kadar çok şey öğrendiğini kim bilebilir? Ama bu yeterli mi,Tasha? Orijinal suçlardan temize çıkmış olsam da, mahkumiyetten kaçma var.&quot;</p>
<p>&quot;Bu durumda,o suçlamalar düşürüldü,çünkü kaçarken kimseye zarar vermedin,ama birkaç yüksek rütbeli subayı oldukça utandırdın.&quot;</p>
<p>&quot;Eşit tecrübemiz vardı ve ben hayatım için dövüşüyordum. Tasha - bir şansım olduğuna inanmakta güçlük çekiyorum. Özellikle de Yıldız Üssü&rsquo;ndeki kanıtları düşündüğüm zaman - ya Starbound&rsquo;a yapılan sabotaj? Bunu benim yapmadığımı biliyorum,öyleyse kim yaptı?&quot;</p>
<p>&quot;Nichols yapmış gibi görünüyor,&quot; dedi Yar.</p>
<p>&quot;Şef mühendis mi? Ama neden,Tasha? Şerefli bir kariyerin ardından emekli olmak üzereydi. Neden böyle bir şey yapsın ki?&quot; diye sordu Dare.</p>
<p>&quot;Emekli maaşından başka geliri olmadığı görülüyor,ayrıca hayatının geri kalanında yapacak bir işi de yok. Emekli oluyordu çünkü işini daha fazla yapamayacaktı; hiçbir firma onu almazdı. Dare,ben de anlamıyorum,ama Data Nichols ve Orion ajanları arasında geçen konuşmaları ortaya çıkardı. Seni tuzağa düşürmek için onu kullandıklarından haberi olduğunu sanmıyorum; muhtemelen sadece dilityumu istediklerini düşünüyordu. Yıldız Üssü 36 bilgisayarında satılık bazı yerleri incelemiş. Maaşıyla bunları karşılaması mümkün değildi.&quot;</p>
<p>Dare kafasını salladı. &quot;Şef Mühendis olarak,Nicholsgemideki her yere girme hakkına sahipti; o devre kırıcıyı yerleştirmesi çok kolay olmuştur. Ona karşı kızgınlık bile hissetmiyorum. Orionlar onu kulandılar ve sonra da öldürdüler. O hayatta sadece tek bir şeyde iyiydi,onu da kaybedince kendi kendine ne yapacağını bilemedi.&quot;</p>
<p>Yar gülümsedi,Dare&rsquo;in kırgın olmamasına çok sevinmişti. &quot;En azından artık hepsi geçti.&quot;</p>
<p>&quot;Tamamen değil,&quot; dedi Dare. &quot;Bir mahkemeyi daha kaldırabileceğimi sanmıyorum.&quot;</p>
<p>&quot;Buna gerek yok,&quot; dedi Tasha. &quot;Kaptan Picard&rsquo;ın amirallikte iyi dostları var. Yıldız Filosu Komutanlığı bir acil soruşturma mahkemesi kurdu ve sonuçlar ulaşalı beş dakika bile olmadı. Sen özgür bir adamsın ... ve&quot; üstteki elbiseleri aralıyarak,en altta sakladığı üniformayı ortaya çıkardı - &quot;eğer istersenYarbay rütbesiyle Yıldız Filosu Güvenliği&rsquo;ne geri dönebilirsin.&quot;</p>
<p>Tereddüt içinde altın sarısı,yeşil,siyah renklerindeki üniformaya uzandı ama sonra vaz geçip öbür elbiseleri aldı ve hepsini yere bırakıp Tasha&rsquo;yı kollarının arasına aldı, &quot;Teşekkür ederim! Aman Tanrım - teşekkürler,Tasha!&quot; Ve onu öptü. &quot;Neden bana bunlar olurken tek kelime etmedin?&quot;</p>
<p>&quot;Çünkü bilmiyordum. Data sadece Kaptan&rsquo;a söylemişti ve o da Yıldız Filosu Komutanlığı&rsquo;yla bağlantı kurmuş. Başarabileceklerinden emin olmadıkları için bana umut vermek istememişler. Güvenlik casusu tutukladığı zaman ... senin bağlantın olduğunu söylemiş. Onun sözüne karşı Data&rsquo;nın kanıtları - ama sonunda Yıldız Filosu Data&rsquo;ya inandı. Hepsi geçti,Dare.&quot;</p>
<p>&quot;Bunu sana borçluyum,&quot; dedi. Yüzünde Tasha&rsquo;nın o güne kadar kimsede görmediğikadar mutlu bir gülümseme vardı. &quot;Ve Data&rsquo;ya. İnsan hayatını ve herşeyini kurtaran bir android için ne yapabilir?&quot;</p>
<p>&quot;Teşekkür etmen yeter,&quot; dedi Tasha. Daha sonra elbiselerini topladı ve gümüş kombajı çıkardı. &quot;Aptalca bir şey yapmadan önce takipçilerini arasan iyi olur.Treva&rsquo;dan ayrıldığımızdan beri bizi izliyorlar; hızlanıp onları geride bırakana kadar saptayıcılarla kontrol ettik. Yıldız Üssü 68&rsquo;e gittiğimizi biliyor olmalılar. Neden onlara orada bırakacağımız tek kişinin Nalavia olacağını söylemiyorsun? Sanırım bir hapishane baskını&nbsp; düzenleyip onu kurtarmak ilgilerini çekmez.&quot;</p>
<p>&quot;Tasha,&quot; dedi Dare. &quot;Çetemin beni bir Federasyon Rehabilitasyon Merkezi&rsquo;nden kurtaracağını düşünüyor olamazsın.&quot;</p>
<p>&quot;Düşünmek mi? Bunu biliyorum. Ve başarırlarsa da hiç şaşırmam. Ama bunu yapmaları gerekmediği için seviniyorum.&quot;</p>
<p>Dare, &quot;Bir yıldız gemisinin köprüsünü bulmayı başarabilirim,&quot; dedikten sonra Tasha elbiselerini değiştirmesi ve görüşmelerini yapması için onu yalnız bıraktı.</p>
<p>Ama kısa bir sonra köprüye geldiğinde üzerinde Tasha&rsquo;nın getirdiği üniforma yerine sivil kıyafetleri vardı. Picard&rsquo;a ve Data&rsquo;ya teşekkür ettikten sonra, &quot;Yıldız Üssü 68 de serbest bir bölgede beklememi ayarlayabilir misiniz? Adamlarım beni oradan alacak.&quot;</p>
<p>Picard ona baktı. &quot;Tabii ki,eğer istediğin buysa. Ama eminim ki Tasha sana-&quot;</p>
<p>&quot;Yıldız Filosu&rsquo;na geri dönebileceğimi söyledi ve ben de buna gerçekten minnettar oldum. Ama artık başka zorunluluklarım var. Ve ... korkarım artık kurallar ve yönetmeliklerden eskisi kadar hoşlanmıyorum.&quot; Yar&rsquo;a döndü. Yar konsolunun arkasından onu izliyordu ve hayal kırıklığını gizlemeye çalışıyordu.</p>
<p>&quot;Tasha,fırsatın olduğunda,konuşmalıyız.&quot;</p>
<p>&quot;Git,&quot; dedi Picard. &quot;Ama Bay Adin,&quot; dedi Tasha ve Dare asansöre girerlerken, &quot;Güvenlik Şefi&rsquo;mi kaybetmek istemediğimi anlamanızı istiyorum,&quot; dedi.</p>
<p>Dare ona gülümsedi,kurnaz ama sinsi olmayan bir gülümsemeydi bu. &quot;Bu,inanıyorum ki,Tasha&rsquo;ya bağlıdır.&quot;</p>
<p>Beraber Yar&rsquo;ın kamarasına gittiler. Sonradan Tasha,Kaptan&rsquo;ın bunu tahmin ettiğini öğrenecekti. &quot;Her zaman beraber çalışmayı istemiştik. Senin kendi görev yerinde çalışman gerektiğini anlıyorum ve buna saygı gösteriyorum. Ama-&quot; Dare,Tasha&rsquo;yı omuzlarından tuttu ve gözlerinin içine bakarak gülümsedi. &quot;Haberleşebileceğimizi bilebilmek ne büyük bir mutluluk! Gittiğim yerleri sana bildireceğim,zaten galakside bu kadar fazla geveze varken Atılgan&rsquo;ı izlemek çok kolay.&quot;</p>
<p>&quot;Geçen yıllar boyunca yaptığım her şeyi biliyordun?&quot; diye sordu Tasha.</p>
<p>&quot;Her zaman değil,ama genellikle. Sen Atılgan&rsquo;a geldikten sonra kolay oldu. Ama seni benden binlerce ışık yılı uzakta istemiyorum,Tasha. Seni yanımda istiyorum.&quot;</p>
<p>&quot;O halde neden Yıldız Filosu&rsquo;nun teklifini kabul etmedin? Dare,yapılan yanlışı kabul ettikten sonra istediğin görevi sana vereceklerdir. Burada,Atılgan&rsquo;da görev alabilirsin.&quot;</p>
<p>&quot;Senin Güvenlik Şefi olduğun yerde,kedicik. Seni seviyorum,Tasha,ama senden emir almaya hazır değilim.&quot;</p>
<p>&quot;Özellikle de rütben benden fazlayken,&quot; diye onayladı Tasha. &quot;Ama ben geri -&quot;</p>
<p>&quot;Bunu aklından bile geçirme! Tasha,ben böyle birşeyi asla önermezdim; bu göreve çok çalışarak ve bileğinin hakkıyla geldin. Hayır,sevgilim,seninle çalışabilmemizin tek yolu eşit şartlarda olmamız,bunu anla. Ve bu da Yıldız Filosu&rsquo;nda olamaz. Bana katıl ve kendi kurallarından başka hiçbir kurala uymamanın tadına var.&quot;</p>
<p>&quot;Dare,ben bunu - &quot;</p>
<p>&quot;Bunu söyleme,&quot; parmağını Tasha&rsquo;nın dudaklarına koydu. &quot;Bugün karar vermen gerekmez,Tasha. İnan bana,Yıldız Filosu&rsquo;nun senin için anlamını biliyorum. Ama zaman iinde bunun değişeceğine de inanıyorum. O zaman hala orada olacağım,sevgilim. Bizi hiçbir şey yenemez,sen ve ben.&quot; Elini Tasha&rsquo;nın dudağından kaldırdı,sessizce sarılıp,o anın hiç bitmemesini dilediler. </p>
<p>Dare haklıydı. Bugün karar vermesine gerek yoktu - bunu yapamazdı da. Şu anki görevi uzun bir zaman sürecekti ... ve Dare bunu yapması gerektiğini anlıyordu. Ama o artık özgürdü. Birbirlerini yeniden görebilirlerdi,ne zaman fırsat bulabilirlerse. </p>
<p>Ve birgün,belki de ...</p>
<p>&nbsp;</p>
</body>
</html>