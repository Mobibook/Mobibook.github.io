<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4"><span class="t5">&nbsp;</span></p>
<p class="p5"><a id="ncx734"></a><span class="t3"><b>V</b></span></p>
<p>&nbsp;</p>
<p>Asteğmen Tasha Yar bütün evrende ondan mutlu kimsenin olamayacağını düşünüyor-du. Yıldız Filosu Akademisi&rsquo;nden şeref listesine girerek mezun olmuştu ve ilk eğitim görevi o kadar başarılıydı ki Starbound dünyaya dönüşü sırasında çok önemli ve hassas bir görev daha almıştı: Tarba&rsquo;daki kimyasal tesislerden Mars&rsquo;taki Yıldız Filosu üssüne dilityum kristallerinden oluşan bir kargo taşımak. Ama yapay yerçekiminin bozulma ihtimaline karşı Yar&rsquo;ın endişe ettiği tek şey yeni kariyerindeki başarılar değildi.</p>
<p>Hayatının ilk onbeş yılında yaşadığı büyük mutsuzluk ve acılardan sonra kendini yeni yeni umut dolu bir geleceğe alıştırmaya başlamıştı ki Federasyon Göçmen Dairesi onu kaçmayı başardığı cehennem çukuruna geri göndermek istemişti. Tarihçiler gezegendeki hiç kimsenin gezegenin tarihinde dönüm noktası olan ve Federasyon&rsquo;dan uzak,terkedilmiş bir koloni olmasını sağlayan olayları bilmediğini keşfetmişlerdi. Dünya&rsquo;daki savaşlardan ve teknolojik çöküntülerden haberleri olmayan Yeni Paris hükümeti, uyulmaması Dünya&rsquo;daki en kötü savaşa ve Atom sonrası vahşetine sebep olan kanunlara uymamak için istifa etmişti. Şaşırtıcı olan ise Yeni Paris&rsquo;in bu belaya bulaşmasının onu kuran gezegenden daha sonra olmasıydı … ama doğal sonuç benzerdi ve Dünya&rsquo;dan farklı olarak, Yeni Paris bir daha bu beladan kurtulamadı.</p>
<p>Ama Dare, Yar&rsquo;ın durumunu savunması için bir Yıldız Filosu dava vekili buldu. Sonunda dava vekilinin yetenekleri ya da Dare&rsquo;in gezegendeki hayatla ilgili söylediği çarpıcı sözler ve açıklamalar sayesinde, kurtardığı &lsquo;çocuk&rsquo; Dünya&rsquo;da kalma hakkını kazanmıştı: Yeni Paris&rsquo;teki en güçlü ilaç kaçakçısı,Federasyon onu gezegenin sözcüsü olarak kabullenmek zorunda kalmıştı, Yar&rsquo;ı istememişti! &quot;Açlıktan ölmek üzere olan bir kız çocuğu daha mı? Onu istiyorsanız,sizde kalsın &ndash; hatta diğerlerinden de istediğinizi alın!&quot;</p>
<p>Bu son kurtuluşundan sonra Yar artık medeniyete ayak uydurmaya çalışıp,hayallerini süsleyen Yıldız Filosu Akademisi&rsquo;ne kayıt yaptırabilirdi. Yalnızca hayatta kalma mücadelesi artık bitmişti. Önünde yepyeni bir hayat vardı.</p>
<p>Sonunda öyle görünüyordu ki kader geçmişte genç kadından esirgediği güzel yüzünü şimdi ona gösteriyordu. Darryl Adin en son güvenlik teknikleri hakkında bir kursa katılmak için Yıldız Filosu Akademisi&rsquo;ne döndüğünde Yar da eğitiminin en son döneminde katılması gereken kuslara katılıyordu ve bu sırada birbirlerini yeniden tanıma şansını bulmuşlardı. Dare Yıldız Filosu&rsquo;nun deneyimli bir subayı Tasha ise ürkek bir çocuk olduğu sıralarda aralarındaki yaş farkı büyük önem taşıyordu,ama artık bunun bir önemi yoktu çünkü Yar yirmiüç yaşında genç ve çekici bir kadındı.</p>
<p>Ayrıca bunun için daha iyi bir zamanlama olamazdı. Geçmişte Yıldız Filosu&rsquo;ndaki evlilikler genellikle iki kariyeri dengeleme çabasıyla sonuçlanan ya da insanların reddedilen terfiler ve uzun ayrılıklar arasında seçim yapmak zorunda kaldıkları riskli çabalardı. Her iki durumda da evlilikle ilgili baskılar, zaten stresli olan hayat tarzına eklenince birçok evlilik ayrılıkla sonuçlanıyordu. </p>
<p>Ama şimdi,insanların bir aileye olan ihtiyaçları farkedildiğinden,Yıldız Filosu uzun keşif gezilerinde bütün ailenin rahatlıkla seyahat edebileceği şekilde tasarlanmış yeni Galaksi sınıfı yıldız gemileri inşa ediyordu. Darryl Adin ve Tasha Yar hem evlilik izni almak hem de böyle bir gemide beraber görevlendirilmek için başvuruda bulunmuşlardı.İlk istekleri kabul edilmişti:Dünya&rsquo;ya döndüklerinde Akademi Kilisesi&rsquo;nde evlenebileceklerdi. Diğer istekleri içinse herhangibir duyuru için çok erkendi. Ama Dare Yıldız Filosu Kumandası&rsquo;nda görevli bazı arkadaşlarından diğer görevler için yapılacak atamalarda kıyasıya bir rekabet olmasına rağmen Güvenlik görevi için sadece birkaç tane başvuru olduğunu öğrenmişti. Yıldız Filosu Güvenliğinde bir kariyer yapmayı isteyebilecek kadar maceraperest insanlar için,çocukları taşıyabilecek kadar güvenli bir geminin pek de cazibesi yoktu.</p>
<p>Bütün bu olumlu koşullardan dolayı Yar&rsquo;ın çok büyük umutları ve beklentileri vardı. Dare ile aynı gemide hizmet etmenin yanı sıra çocuklarını, ebeveynlerinin birarada olduğu, Yıldız Filosu ailesinin de bir parçası olan mutlu bir ortamda yetiştirebileceklerdi. Böylece hayatı boyunca hayalini kurduğu gerçek bir aileye sahip olabilecekti.</p>
<p>Eğitim yolculuklarında her zaman olduğu gibi Starbound mürettebatı çoğunlukla Yıldız Filosu Akademisi&rsquo;nden yeni mezun olmuş öğrencilerden ve onlara rehberlik edecek olan birkaç tane deneyimli görevliden oluşuyordu. Çok tehlikeli ya da kritik olmamasına rağmen yeterince gerçekçi bir görevleri vardı. Çok sık seyahat edilen yıldız güzergahlarında bulunan bir grup gezegene malzeme taşımak. Bu yolculuk sırasında birçok tecrübe edindiler. İyon fırtınalarına yakalandılar;bir zaman çizelgesine nasıl uyacaklarını öğrendiler;kendilerinin büyüdükleri gezegenlerden çok farklı koşulları olan dünyaları ziyaret ettiler. Sorumluluklarını yerine getirmeyi,gemileriyle ilgilenmeyi,keşif ekiplerinde beraber uyum içinde çalışmayı günlük deneyimlerle öğrenmişlerdi. Eğitim yolculuğu sona erdiğinde artık gemilerde ya da yıldız üslerinde ilk görevlerine atanıp Yıldız Filosu&rsquo;nun tecrübeli personeliyle omuz omuza çalışmaya hazırlardı.</p>
<p>Dare,Güvenlik Şefi olarak Starbound&rsquo;daki deneyimli subaylardan biriydi. Yar&rsquo;ın bayan arkadaşlarından bazıları nişanlısının onun üstü olmasının bazı sorunlar yaratabileceği hakkında onu uyarmışlardı &ndash; ama bunları şimdi öğrenmek evliyken öğrenmekten çok daha iyiydi. Bu olumsuz beklentiler gerçekleşmeyince,bunların yerini kıskanç yorumlar almıştı. Artık altı aylık yolculuğun yarısından fazlasını geride bırakmışlardı. Dilityum kristallerini Yıldız Üssü 36&rsquo;ya gizlice yüklemişlerdi ve değerli kargolarıyla beraber görevlerini tamamlamış olmanın verdiği mutlulukla rotalarını Dünya&rsquo;ya çevirmişlerdi.</p>
<p>Bir gün Yar,Dare&rsquo;in tek atımlık bir silahla yaptığı atışın isabetliliğini ölçmek için atış poligonunda bulunuyordu. Bu becerinin test edilmesi için bir fazerin ya da diğer sürekli ateş silahlarının kullanılması uygun değildi çünkü silahı kullanan kişi sürekli ateş ederken silahı hedefe doğru yönlendirebilirdi. Sadece bu tür silahlarla pratik yapmak isabetsiz atışlara ve silahın şarjının boşa harcanmasına neden olabilirdi &ndash; özellikle de silahın yeniden şarj edilemeyeceği durumlarda bu hayati bir önem taşıyabilirdi.</p>
<p>Bu yüzden Güvenlik Personeli kısa ışık hüzmelerini vuran silahlarla ışığa duyarlı hedeflerde talim yapıyordu. Yar sınıfının en iyisiydi … ama Dare atışlarının isabetliliği konusunda efsanevi bir ün kazanmıştı. Son dokuz yılın Yıldız Filosu şampiyonuydu,hatta hiçkimse onun ünvanını elinden alacak kadar bile yaklaşamamıştı Dare&rsquo;e.</p>
<p>Işık silahının uğultulu bir sesi vardı. Hedef ,atışın isabetine göre çeşitli tonlarda sesler çıkarıyordu. Yar&rsquo;ın otuz metreden yaptığı atışlar,hedefin on santimetre çaplı merkezine birbiri ardına çarpıp,aynı tonda devam eden bir &lsquo;boink&rsquo; sesi çıkarıyordu.</p>
<p>Olduğu yerden atışlarının hedeften çıkardığı parlak,beyaz ışığı yeterince iyi göremiyordu buna rağmen çok fazla ışık olduğunu görebiliyordu. Arkaya doğru bir adım atıp,kafasının üstündeki monitöre baktı. Gerçekten de atışları merkez çemberinden yansımıştı. Dare&rsquo;in rekoru merkez çembere onbeş isabetti,birbirinin üstüne binen atışlar,öyle ki sadece tek atış yapılmış gibi görünüyordu.</p>
<p>Yar derin bir nefes aldı,parmaklarını gerdi ve bir daha denedi. Atışlardan altısı aynı tonda ses çıkardı,ama yedincisi daha derin bir tondaydı. &quot;Lanet olsun!&quot;diye bağırdı Yar. Gittikçe daha da kötüleşiyordu. </p>
<p>&quot;Çok gerginsin,tatlım.&quot;</p>
<p>Gözlerini kapadı,yumruğunu ve dişlerini sıktı,öfkeyle büzüşmüş dudaklarının arasından, &quot;Git burdan ,Dare. Biliyorsun çalışırken beni böyle rahatsız etmenden nefret ediyorum.&quot;</p>
<p>&quot;Peki bunu nasıl başarıyorum sence?&quot;diye karşı çıktı.</p>
<p>&quot;Çünkü bu sanal güvertede yapılan hayatta kalma egzersizlerinden biri değil. Bu bir atış idmanı ve ben de konsantre olmaya çalışıyorum. İnsanın rahatsız edilme endişesi taşımayacağı bazı yerler olmalı.&quot;</p>
<p>&quot;Peki o halde sonraki atışından sonra benim odanda buluşmaya ne dersin?&quot;</p>
<p>&quot;Tamam,ama şimdi toz ol ve çalışmama izin ver.&quot;</p>
<p>&quot;Sence çalışma bu mu,Tasha?&quot;Arkasına dolandı ve Tasha&rsquo;nın gerginliğini azaltmak için güçlü ellerini onun omuzlarında gezdirmeye başladı. &quot;Evet,gerçekten çok çalışıyorsun. Biraz rahatla. Silah elinin bir uzantısı. Onu parmaklarından biriyle birşey işaret ediyormuşçasına uzat. Hedef pratiği sadece bir oyun &ndash; &quot;</p>
<p>&quot; Sadece bir oyun mu?&quot; Bunu, geminin bilgisayarına satrançta yenildiği için üç gün boyunca ağlayan adam mı söylüyor?&quot;</p>
<p>&quot;Önceki mürettebattan biri onu hile yapmaya programlamış,&quot;diyerek kendini savundu. &quot;Sestok onu yeniden programlamak zorunda kaldı. Ayrıca konuyu değiştirme lütfen. Düşmanı haklamak için atışlarının bu kadar da isabetli olması gerekmiyor;burada yaptığın şey sadece becerilerini geliştirmek olmalı.&quot;</p>
<p>&quot;Mm-hmm. Seni yenecek kadar iyi olmamı istemiyorsun.&quot; Yar bunu yumuşak bir şekilde söylemişti,ama Dare&rsquo;in rekabetçi yapısının onu kızdırdığı ve gücendirdiği zamanlar olmuştu,özellikle de kendisiyle başa baş geldiği zamanlarda. Dare&rsquo;in aralarındaki farkı anlamasını bir türlü sağlayamıyordu: Dare kazanmak için oynuyordu. Yar ise hayatta kalmak için çalışıyordu.</p>
<p>Ama, nişanlısı Yar&rsquo;ın motivasyonlarını anlayamamasına rağmen onun arzularını anlamıştı. Elleri hala onun omuzlarındaydı. Sonra Yar&rsquo;ı kendine doğru çevirerek yüzüne baktı. &quot;Tasha,&quot;dedi, &quot;Benim kadar iyi olmanı istiyorum.&quot;</p>
<p>&quot;Ama daha iyi değil?&quot;</p>
<p>Dare&rsquo;in yüzünde alaycı bir tebessüm vardı. &quot;Yani mükemmelden bile iyi mi?&quot;</p>
<p>Tasha güldü. &quot;Hiçkimse mükemmel değildir.&quot;</p>
<p>&quot;Hayır,her şeyde değil. Ama bazı şeylerde…Tasha,neden seni bu kadar zorluyorum sence? Senin mutlu olmanı istiyorum ve bunun senin için anlamının bir Güvenlik subayı olarak becerilerini en mükemmel düzeye getirmek olduğunu biliyorum.&quot;</p>
<p>&quot;Tam olarak değil. Sana sahip olmak…&quot;Cümlesini bitirmedi ve sustu.</p>
<p>Dare&rsquo;in yüzünde bu sefer tatlı ve sıcak bir gülümseme vardı. Tasha&rsquo;yı kendine doğru çekti ve onu öptü. Tasha onun kollarında mutluluktan eriyordu sanki.</p>
<p>Dudakları birbirinden ayrıldığında Dare ona sordu, &quot;Şimdi rahatladın mı? Kendini daha iyi hissediyor musun?&quot;</p>
<p>&quot;Hıhı.&quot;</p>
<p>&quot;Şimdi hedefi tekrar dene.&quot;</p>
<p>&quot;Dare!&quot;Yar öfkeyle itiraz etti.</p>
<p>&quot;Devam et,&quot;diyerek onu zorladı. &quot;Bu bir emirdir,Asteğmen.&quot;</p>
<p>&quot;Lanet olsun sana,&quot;diye öfkeyle homurdandı Tasha. Şu anda yanında bulunan üstü Dare olmasına rağmen onun duyacağı kadar yüksek sesle homurdanmadı. Daha sonra döndü ve hedefin merkezine onbeş tane isabetli atış yaptı. </p>
<p>Tasha ona döndüğünde Dare monitöre bakıyordu. Ona gülümsedi ve &quot;Şimdiye kadar yaptıklarının en iyisi.&quot;</p>
<p>Yar kafasını çevirip monitöre baktı. Gayet net bir şekilde görünüyordu,bütün atışlar beş santimetrelik bir yarıçap içerisinde toplanmıştı. Dare onun performansından son derece memnun görünüyordu. </p>
<p>&quot;Şimdi söyle bakalım,ateş ettiğin hedefte benim suratımı görmüyordun değil mi?&quot;</p>
<p>Yar hemen yanıtladı. &quot;Tabii ki hayır! Öyle olsa bile bunu haketmemiştin.&quot;</p>
<p>&quot;İşte benim akıllı kızım. Hislerini kullan,onların seni kullanmasına izin verme. Nöbetten sonra görüşürüz.&quot;</p>
<p>Dare onu orada biraz hiddetlenmiş,biraz canlanmış,biraz keyifli ve biraz da kafası karışmış bir halde bıraktı … Tasha iki insanın dahil olduğu böylesine bir ilişkiye başladığından bu yana kendisinin de tanımadığı ve açıklayamadığı birçok duygu&nbsp; yaşıyordu.</p>
<p>Daha sonra görevleri bittiğinde Dare&rsquo;in odasında dinlenirlerken Tasha Dare&rsquo;e sordu, &quot;Bugün bana uyguladığın tekniği eğitim programındaki herkese uyguluyor musun?&quot;</p>
<p>Dare güldü. &quot;Bunun Henderson&rsquo;da pek işe yarayacağını zannetmiyorum,ya sen?&quot;</p>
<p>Jack Henderson, Dare&rsquo;den biraz daha uzun ve yapılı bir adamdı. Yeterince çevik olmadığı için bu eksikliğini kas gücüyle ve vücudunu geliştirerek gidermeye çalışıyordu. O kadar kuvvetliydi ki Darryl Adin&rsquo;de dahil olmak üzere Starbound&rsquo;daki güvenlik personelinden hiçkimse onu deviremiyordu.</p>
<p>&quot;Öyleyse eğitimdeki bütün kadınlarda denemiş olmalısın.&quot;</p>
<p>&quot; Görev sırasında daima cesaret verici oldum,Tasha; bunun bir tesadüf olması da umrumda değil,&quot; diye cevap verdi.</p>
<p>Oh,evet &ndash; T&rsquo;Seya.</p>
<p>&quot;Ayrıca,&quot;Dare devam etti, &quot;güvenlik prosedürlerini öğretmek bir arazide yol almak gibidir;elinde ne varsa onu kullanırsın ve onu hedefe adapte edersin.&quot;</p>
<p>&quot;Ah,yani beni hedef olarak görüyorsun.&quot;</p>
<p>Dare hemen cevap vermedi,bunun yerine onu bir süre inceledi. Dare&rsquo;in üzerinde meditasyon kıyafeti vardı ve bağdaş kurmuş,ranzanın üzerinde oturuyordu. Starbound küçük bir gemiydi. Güvenlik Şefi&rsquo;nin kendine ait özel bir kabini olmasına rağmen bu geniş ya da lüks bir kabin değildi. Sadece iki sandalye,Yar&rsquo;ın o sırada oturmakta olduğu rahat bir koltuk ve arkası düz bir sıra vardı. </p>
<p>Yar,son derece sıkıcı ama gerekli bir görev olan silah envanteriyle ilgili görevini tamamladıktan sonra doğrudan buraya geldiği için üzerinde hala üniforması vardı. Çalışmayan yedi tane fazer bulmuştu ve bunları bakıma göndermişti.</p>
<p>Dare birkaç dakika boyunca onu izledi,kabinin loş ışığında Dare&rsquo;in gözleri oldukça koyu görünüyordu ve bakışlarında anlaşılmaz bir ifade vardı. Kahverengi saçları yeni yıkanmış gibi yumuşak ve kabarıktı. Saçlarını taramamıştı ve sanki genç ve asi bir erkeğin sert hatlarını yumuşatmak için alnına döktüğü perçemler gibi alnında bir tutam saç sallanıyordu. Yar&rsquo;ın gerçekten yapmak istediği şey Dare&rsquo;in yanına oturup ellerini onun saçlarında gezdirmek ve daha sonra ikisi ve ilişkileri dışında her şeyi unutmaktı. Ama birşey onun sandelyesinden kalkmasını engellemişti,belki de onun delici bakışları.</p>
<p>Sonunda Dare konuştu. &quot;Bana kızgın mısın,Tasha?&quot;</p>
<p>&quot;Bilmiyorum.&quot;</p>
<p>&quot;Bu dürüst bir cevaba benziyor. Ama sen kızgınsın.&quot;</p>
<p>&quot;Geminin danışmanı rolünü oynama,Dare. Benden daha nitelikli değilsin.&quot;</p>
<p>Dare&rsquo;in gözleri büyüdü ve özür dileyen bir ifadeyle dudaklarını büzdü. Böyle anlarda,yüzündeki hatlar ymuşadığında Tasha&rsquo;ya çok hoş görünürdü. &quot;Yani seni kızdıran bu muydu? Özür dilerim,Tasha. Bugünkü olayda senin duygularınla oynadığımı düşündün.&quot;</p>
<p>&quot;Oynamıyor muydun?&quot;</p>
<p>&quot;Hem hayır hem de evet.&quot;</p>
<p>&quot;Bu pek dürüst bir cevap değil.&quot;</p>
<p>&quot;Evet,çünkü senin gerginliğini kırmak ve rekabetçi ruhunu açığa çıkarmak istiyordum &ndash; öyle bir durumdaki herhangi biri için yapacağım gibi. Hayır, çünkü sana dokunma hakkımı kullanmama rağmen &ndash; tekrar güldü &ndash; ve sana dokunma arzumu,kişisel olmaksızın şahsi bir şeydi bu.</p>
<p>&quot;Ne?&quot;</p>
<p>&quot;Seni daha önceden öğrendiğin disiplinleri kullanman için cesaretlendirdim. Tasha,önceki hayatını da gözönünde bulundurursak hiç şüphesiz çok çabuk öfkeleniyorsun. Ama bu öfkeyi kullanabilmeyi öğrendin &ndash; ve benim buna yapabileceğim birşey yok. Seni Dünya&rsquo;da bıraktığımda herhangi bir yöne uçmaya hazır bir roket gibiydin ama döndüğümde bulduğum güçlü,güzel ve akıllı bir&nbsp; genç kadındı. </p>
<p>&quot;Eğitmenlerimin söylediği bu değildi,&quot; diye hatırlattı Yar.</p>
<p>&quot;Stil,Tasha,hepsi bu. Senin stilin hemen harekete geçmek. Tıpkı benimki gibi. Bu şekilde hayatta kalıyoruz,sevgilim. İşte bu yüzden bu kadar iyi bir takım oluyoruz.&quot;</p>
<p>&quot;Zıtların birbirini çektiğini sanırdım.&quot;</p>
<p>&quot;Şey &ndash; sanırım hayatı ilginç hale getirecek kadar farklılıklarımız var.&quot; dedi en seksi ses tonuyla. </p>
<p>Yar gülmekten kendini alamadı. Dare her zaman onun savunmasını geçmenin bir yolunu buluyordu. Dare&rsquo;i sevdiğinden emindi. Sıcak koltuğundan doğrulup doğruca onun kollarının arasına gitti.</p>
<p>Darryl Adin hayatın her alanında rekabet ve mücadeleden hoşlanan bir adam olabilirdi ama ilişkilerinde Yar'a çok ihtiyaç duyduğu sıcaklık ve şefkati verirken son derece cömertti. Dare onun ilk aşkı ve ilk sevgilisiydi. Yıldız Filosunda yıllar süren terapi sayesinde Yeni Paris&rsquo;teki günlerinin onda bıraktığı izleri silebilmişti. Artık erkeklere korku ve güvensizlik içinde yaklaşmıyordu. Ama buna rağmen Darryl Adin hayatına yeniden girene kadar tanıdığı erkeklerle arkadaşlıktan öteye gitmemişti.</p>
<p>Şu anda ,ilk kurtarıldığında Dare&rsquo;in onu kullanmak istediği düşüncesi inanılmaz geliyordu. Onu hem çekici hem de korkutucu buluyordu,endişeleri yolculuk süresince tedavi edilip, beslenip, dişleri yapıldıkça arttı. Dare&rsquo;in standardlarına uygun hale getirildikçe,Dare&rsquo;in kişisel ilgisi de dahil, verilenlerin hepsini kabul ettiği için ona borçlandığını düşünüyordu ve bu da onu korkutuyordu. </p>
<p>Sonunda birgün şüpheye daha fazla dayanamayarak,bir akşam Dare aritmetik dersini bitirip ona izin verdiği sırada patladı, &quot;Ne zaman yapacaksın? Ne zaman giysiler,ilaçlar,dersler için sana olan borcumu ödemeye başlıyacağım?Senin için hala yeterince iyi değil miyim,yeterince temiz ya da yeterince akıllı?&quot;</p>
<p>Dare ona şaşkınlık içinde baktı, faltaşı gibi açılmış gözlerinden anlamıştı ki ondan hiçbir karşılık beklemiyordu.</p>
<p>Açıkça söylemediği halde Dare onun ne demek istediğini anladı,ne tür korkular sakladığını,ağzını endişeyle açtı ve, &quot;Oh,Tasha,&quot; diye fısıldadı. &quot;Oh,çocuğum &ndash; hayır! Kimse sana bir daha öyle davranmayacak. Anladığını sanmıştım. Biz öyle değiliz.&quot; Ona doğru yaklaştı ama hareketini yanlış anlatabileceğini düşünüp vazgeçti &ndash; ama Tasha haksız suçlamasının onu ne kadar incittiğini görmüştü. </p>
<p>Tasha da onun kadar şaşkındı.</p>
<p>Yıllar sonra iki yetişkin olarak karşılaştıklarında Tasha suçlamalarının ne kadar anlamsız olduğunu anlamıştı &ndash; ve birbirlerine aradan geçen yıllar boyunca ve yeniden bir araya gelince,Tasha insiyatifi eline alana kadar ,hisleri konusunda nasıl rol yaptıklarını düşündü. Ama artık Tasha&rsquo;da fazlasıyla bulunan bir beceri vardı,insitatifi ele almak.</p>
<p>&nbsp;</p>
<p>Bir diğeri de sorumluluk duygusuydu. Bu yüzden Starbound&rsquo;daki o gece, sabaha kadar Dare ile kalmak istediği halde ertesi gün onu ilk nöbete koyan rutin nöbet değişimi olduğu için erken ayrılması gerekti. Gitmeye hazırlanırken, &quot;Yarın yine envanterlere bakılacak. Herkes bu işten nefret ediyor ama en azından bugünlük bitti.&quot;</p>
<p>&quot;Hmmm?&quot; Dare sordu,söylediklerinden çok Tasha&rsquo;yla ilgilendiği belli oluyordu. </p>
<p>Tasha ona yedi arızalı fazerden bahsetmişti &ndash; ve bir anda onun dikkatini konuya çekmişti. &quot;Yedi tane! Tasha, bu raslantı olamayacak kadar fazla. Birileri onları yanlış kullanıyor olmalı.&quot;</p>
<p>&quot;Nasıl? Çoğu daha hiç kullanılmamıştı.&quot;</p>
<p>&quot;Belki de yanlış saklanmışlardır.&quot;</p>
<p>&quot;Hayır,Dare. Şarj ünitelerine uygun yerleştirilmişlerdi.&quot; Gözlerini kapadı. &quot;Acaba şarj üniteleri bozuk olabilir mi? Kontrol listesindeki çizelgenin dışına çıkmak hiç aklıma gelmedi. Dürüst olmak gerekirse,elli fazerden yedi tanesinin bozuk çıkmasında sıradışı birşey olduğunu hiç düşünmemiştim. Demek istediğim &ndash; bozuklukları bulmak ve tamir ettirmek envanter kontrolünün amacıdır,öyle değil mi?&quot;</p>
<p>&quot;Haklısın &ndash; ama tecrübelerim gösteriyor ki bir ya da iki tane bile yeterince sıradışı,özellikle de Dünya&rsquo;dan ayrılalı dört ay olmuşken. Bu yüzden buradayım,Tasha. İki gün içinde envanter raporu tamamlanıp,bana teslim edilmiş olacak ve ben de bu garipliğin nedenini çözmüş olacağım. Bu durumda, yarın Silah Deposunu kendim kontrol edeceğim.</p>
<p>Ertesi sabah Dare, envanter kontrolü yapan Yar ve diğer iki güvenlik asistanına katıldı. Bitirdiklerinde Dare solgun ve düşünceli görünüyordu. İçinde bastırdığı öfkesi suratına o kadar korkunç bir ifade vermişti ki diğer iki asistan titremeye başladılar. Ama Yar kızgınlığının sebebinin onlar olmadığını biliyordu &ndash; sebebi Silah Deposundaki nedeni bilinmeyen bozukluklardı. </p>
<p>Beş tane daha bozuk fazerin dışında kontrol ettikleri booster saplarının hepsi boşalmıştı &ndash; işe yaramaz haldeydiler. Dare araştırmayı bizzat yönetti,buldukları her yeni şeyde sesi gittikçe daha derinden gelen bir hırıltıya dönüştü. Şaşırtıcı olan şey ise,artık herşeyin mükemmel çalışmasıydı.</p>
<p>&quot;Tasha,&quot; dedi, &quot;son envanter kontrolünden bu yana burada görev yapan herkesi bulmanı istiyorum. Yarın sabah 09.00&rsquo;da hepsinin ana toplantı salonunda hazır bulunmalarını sağla. Bu sırada elimizden geldiği kadar fazla üniteyi yeniden şarj etmeliyiz. Mühendislikten Bossiney&rsquo;i bul. Bu güç sızıntılarına ve bozukluklara neyin sebep olduğunu bilmek istiyorum! Eğer yeniden bu şekilde boşalacaklarsa bunları tekrar şarj etmek çok anlamsız olur.&quot;</p>
<p>&quot;Iıh, Yarbay &ndash; &quot; dedi Yar tereddüt içinde.</p>
<p>Tasha onun rütbesini resmi bir şekilde söyleyince kafasını kaldırdı. &quot;Kaptan&rsquo;a rapor verdikten sonra demek istediniz heralde?&quot; diye sordu.</p>
<p>Bir an için öfkesi ona döndü &ndash; ama Dare yılların tecrübesiyle kendini ve öfkesini kontrol etmeyi çok iyi öğrenmişti. Tasha&rsquo;ya döndü ve &quot;Evet,bu bir Güvenlik sorunu olabilir,Asteğmen. Kaptan Jarvis&rsquo;e raporunuzu sunun. Ben Mühendisi çağırırım.&quot;</p>
<p>Yar Dare&rsquo;in Baş Mühendis Nichols yerine genç asistan Bossiney&rsquo;i çağırmasına şaşırmamıştı; eğitim yolculuğu görevi ,emekliliğine kısa zaman kalmış personelin son görevlerinde sakin ve tehlikeden uzak olmalarını sağlıyordu. Bosiney bir mekanik ve elektronik dahisiydi ve Mühendislik bölümünden kimse kumanda kademesinin bir parçası değildi. Bu yüzden Yıldız Filosu&rsquo;nun yaptığı bu iyi niyetli görevlendirmenin hiçbir tehlikesi yoktu.</p>
<p>Yar silahlardaki sorunu Kaptan Enid Jarvis&rsquo;e rapor ettiğinde Kaptan,Asteğmen&rsquo;e Silah Deposu&rsquo;nda eşlik etmeye karar verdi. O sırada George Bossiney de oradaydı,şarj ünitelerinden birini söküp inceleme yapıyordu. Bossiney dahi olmanın yanı sıra olduğundan daha genç görünen insanlardan biriydi. Sadece yirmi yaşındaydı,sınıfından mezun olan en genç öğrenciydi ama onu üniformasının içinde görenler onaltı yaşından büyük göstermediğini düşünürdü. Çelimsiz ve inceydi. Teni ve sesi bir çocuğunki gibiydi ama iş başında kendinden emin ve güçlüydü. </p>
<p>&quot;Ne oldu?&quot; diye sordu Kaptan Jarvis Dare&rsquo;e.</p>
<p>&quot;Anlamaya çalıştığımız da bu.&quot;</p>
<p>&quot;Yarbay Adin!&quot; Bossiney&rsquo;in sesi heyecanlı ve yüksek çıkmıştı. &quot;Şu devre kırıcıya bakın!&quot;</p>
<p>Dare baktı,şaşkındı. Yar da çocuğun çıkardığı parçada hiçbir tuhaflık görmedi. </p>
<p>Jarvis sordu, &quot;Evet,sorun nedir?&quot; </p>
<p>Bossiney yutkundu,hala aynı yerdeydi. &quot;Yanlış güç seviyesi &ndash; bu bağlantı için çok düşük.&quot; </p>
<p>&quot;Bu demektir ki boşalıp yeniden doldurulmaları gerekiyor,&quot; dedi Jarvis. </p>
<p>&quot;Ama bu yolculukta,&quot; dedi Dare, &quot;Silah Deposu görevlileri neredeyse hergün değişti.&quot;</p>
<p>&quot;Bu doğru,&quot; dedi Yar. &quot;burada iki defa nöbet tuttum sonra da yedek güç ünitesine geçtim.&quot;</p>
<p>&quot;O kırıcı ne sıklıkta çıkarılılır?&quot; diye sordu Jarvis.</p>
<p>&quot;Fazla yüklenme olduğu durumlarda,&quot; diye cevapladı Bossiney. &quot;Seyir defterinde kayıtlı olmalı.&quot; Bilgisayar terminaline gitti,çizelgeler ve grafikler arasında aradığını o kadar çabuk buldu ki Yar onun işinde bir uzman olduğunu düşündü.</p>
<p>&quot;Ortalama olarak,&quot; dedi Bossiney, &quot;kırıcı her iki nokta altı günde bir yeniden çalıştırılmış. Aslında,sıfır nokta sekiz ve beş nokta dört arasında değişen düzensiz aralıklar izlenmiş. Ve burada,&quot; bir elinde Silah Deposu Kayıtları varken öbür eliyle de grafikte bir tepe noktasını takip eden alçak bir noktayı göstererek &quot;işte burada, bir günde iki defa ve aynı görevlinin nöbeti sırasında değil.&quot;</p>
<p>&quot;Ama nasıl oluyor da birkaç günde bir olan güç kayıpları silahları bu kadar etkiliyebiliyor?&quot; diye sordu Yar. &quot;Hapsi destek devrelerine bağlı.&quot;</p>
<p>&quot;Sanırım biliyorum,&quot; dedi Bossiney ve başka grafikler çıkardı. &quot;İşte,burada. Güç dalgalanmaları bataryaların ömrünü azaltmış. Birisi farkedip kırıcıları çalıştırana kadar kısmi bir sızıntı olmuş ama asla tamamen sızmamış ve sonra yeniden şarj edilmiş. Bir iki defadan birşey olmazdı ancak bu derecede küçük sızıntılar sonrası defalarca yeniden şarj edilmişler ve sonunda bataryalar çok zarar görmüş. Bunun sonucu olarak da booster sapları tamamen boşalmışlar.&quot;</p>
<p>&quot;Zarar görmüş bataryaları yenileriyle değiştirin,&quot; dedi Kaptan Jarvis. &quot;Bay Adin,booster saplarını yeniden şarj etmek ne kadar sürer?&quot; </p>
<p>&quot;Birkaç &ndash;&quot;</p>
<p>Yanıp sönmeye başlayan uyarı lambaları onu durdurdu. </p>
<p>Interkomdan bir ses geldi. &quot;Sarı alarm. Tanımlanamayan araç yaklaşıyor &ndash; selamlama frekanslarının hiçbirine cevap alamıyoruz. Kaptan,lütfen köprüye gelin. Sarı alarm!&quot; Ses genç bir kızın sesiydi,heyecanlandığı çok belliydi.</p>
<p>Darryl Adin ve Enid Jarvis,iki tecrübeli subay,bir an için birbirlerine baktılar. Dare umutsuz görünüyordu. &quot;Bu raslantıya inanmıyorum. Bütün silah sistemlerinin kontrol edilmesini emredin.&quot;</p>
<p>Jarvis interkoma yöneldi. &quot;Jarvis konuşuyor. Kırmızı alarm verin,kalkanları çalıştırın. Bütün silah sistemlerini kontrol edin. Hemen geliyorum.&quot;</p>
<p>Kaptan&rsquo;ın yaklaşmasıyla Silah Deposu&rsquo;nun kapısı açılmadan önce sirenler çalmaya ve yanıp sönen ışıklar kırmızı olmaya başladı. Geminin interkomundaki ses artık titriyordu ama yine de mesajı iletiyordu: &quot;Kırmızı alarm. Herkes savaş yerlerine. Bu bir tatbikat değildir. Kırmızı alarm.&quot;</p>
<p>Daha sonra Dare interkoma konuştu. &quot;Güvenlik personeli Silah Deposuna.&quot; Yar&rsquo;a döndü. &quot;Asteğmen &ndash; köprüde güvenlik pozisyonu alın. Kimin hangi silahı alacağına karar vermek zorundayım. Orada şu anda kim var?&quot;</p>
<p>Yar nöbet listesine baktı. &quot;Henderson.&quot;</p>
<p>Dare ona iki fazer verdi. &quot;En iyi adamımız değil ama serttir ve paniğe kapılmaz. Onu yanından ayırma. Her zaman arkasında olmalısın,bunu unutma.&quot;</p>
<p>&quot;Dare &ndash; çarpışacağımızı düşünüyor olamazsın!&quot; dedi Yar. </p>
<p>&quot;Her ihtimale hazırlıklı olmalıyız. Emirler bu kadar,Asteğmen.&quot;</p>
<p>Bir sonraki saatte olanlar Yar&rsquo;a kötü bir kabus gibi gelmişti,durumu Priam IV&rsquo;tekinden bile kötüydü. Starbound küçük bir eğitim gemisiydi,bir savaş gemisi değildi. Dare&rsquo;in şüphelerini yersiz çıkarıp mükemmel çalıştıkları halde, Starbound&rsquo;un ateş gücü Federasyon uzayında karşılaşabilecekleri ufak tehlikelere yetecek kadardı. Barış ve bolluğa rağmen politik ya da dinsel mücadeleler bazen savaşa ya da terörizme dönüşebiliyordu &ndash; ancak Starbound&rsquo;un rotası bu bölgelerden uzak duracak biçimde çizilmişti.</p>
<p>Ayrıca yasaklanmış malların ticaretini yapan kaçakçılar da vardı &ndash; bir gezegende yasaklanan birşeyi hemen başka gezegenden getirmeye başlıyorlardı. &lsquo;Bağımsız tacirler&rsquo; tabii ki her yerdeydiler ama çok küçük ve hızlı gemiler kullandıkları için küçük bir eğitim gemisi olsa bile bir Yıldız Filosu gemisine saldıracak ateş güçleri yoktu.</p>
<p>Bu yüzden uzayın bu bölgesinde Starbound&rsquo;a saldıracak kimse olmaması gerekiyordu. Bir ay önce dilityum kristallerini yüklediklerinde Yıldız Filosu Güvenliği değerli yüklerinden kimsenin haberi olmadığına dair teminat vermişti. Ama daha sonra yolları warp hızında giden bir derin-uzay aracı tarafından kesilmişti,üstelik hiçbir tanımlama sinyallerine cevap alamıyorlardı.</p>
<p>Jarvis ve Yar köprüye vardıklarında genç mürettebat çok gergindi. Jarvis ana kontrolü aldı ve yerine bakan asistanı rahatlattı. Yar güvenlik pozisyonunu aldı. Jack Henderson yerini ona devretmekten memnundu, &quot;Sence Bay Adin&rsquo;i çağırmamız gerekmiyor mu?&quot; </p>
<p>&quot;Silah Deposu&rsquo;nda işi var,&quot; diye cevapladı Yar. &quot;İşte &ndash; seninkini getirdim.&quot;</p>
<p>Henderson fazere baktı. &quot;Bunlara ihtiyacımız olduğunu mu düşünüyor -?&quot;</p>
<p>&quot;Hazırlıklı olmalıyız,&quot; diye cevapladı Yar. Önündeki ekranda yaklaşan araca gönderilen bütün tanımlama sinyalleri görülüyordu. Çevirici devreler sayesinde bütün dillere çevrilen sinyallerin hiçbirine cevap alınamıyordu. &quot;Hiçbir frekansa cevap alamıyoruz,Kaptan,&quot; diye rapor verdi. </p>
<p>Başka bir ekranda üzerlerine gelen aracın saptayıcı görüntüleri üç boyutlu olarak gösteriliyordu,gemiyle olan mesafeleri arttıkça daha net ve detaylı görüntü ve sinyal alıyorlardı. </p>
<p>&quot;Haberleşme cihazları bozuk olabilir,&quot; dedi Kaptan sakin bir tonda. &quot;Dümenci, rotayı sıfır sıfır yedi,mark altıya çevirin.&quot;</p>
<p>&quot;Çevrildi.&quot;</p>
<p>&quot;Gelen araç da rotasını bizimkine göre çevirdi.,&quot; dedi Yar bilgi ekranına yansıdığı an. &quot;Hala üzerimize geliyorlar.&quot;</p>
<p>&quot;Tanımlayabilir misiniz?&quot;</p>
<p>&quot;Kimlik belirtecek hiçbir işaret yok,&quot; diye cevapladı Yar. &quot;Şekline bakılırsa standard derin-uzay aracı,boyutları ise Starbound&rsquo;un yaklaşık üç katı. Nereden olduğunu gösteren belirgin hiçbir işaret taşımıyor. Bayan Sethan,&quot; dedi ufak tefek Hemanit&rsquo;li Bilim Subayı&rsquo;na, &quot;yaşam biçimi bilgilerine ulaşabiliyor musunuz?&quot;</p>
<p>&quot;Çeşitli yaşam biçimleri var,&quot; diye açıkladı Sethan. &quot;Bu mesafeden cihazlarımız daha detaylı bilgi &ndash;&quot;</p>
<p>&quot;Bize ateş açtılar!&quot;</p>
<p>&nbsp;Ses dümenciden geliyordu.</p>
<p>&quot;Kalkanları çalıştırın,&quot; dedi Kaptan Jarvis. &quot;Foton torpidolarını hazırlayın. Etraftaki tüm Yıldız Filosu araçlarına imdat mesajı gönderin: Eğitim gemisi Starbound tanımlanamayan bir geminin saldırısına uğradı.&quot;</p>
<p>Yar, &quot;Mesaj gönderildi,&quot; dedi,ilk isabeti almalarından hemen önce. </p>
<p>Gemi sarsıldı,ama kalkanlar korumuştu &ndash; üç atış engellenebilmişti.</p>
<p>Starbound da ateş açtı ama torpidoları saldırganın kalkanına çarpıp etkisiz hale geldiler. </p>
<p>&quot;Kaptan,&quot; dedi Yar, &quot;alt uzay radyosunu karıştırıyorlar!&quot;</p>
<p>&quot;Mesajı göndermeye devam edin,Asteğmen&quot; dedi Jarvis,hala çok sakindi.</p>
<p>&nbsp;Yar sinyali otomatiğe bağladı. &quot;Ön cephe kalkanı yüzde otuzbeş çalışıyor&quot; dedi.</p>
<p>&quot;Rotayı değiştirin,&quot; diye emretti Kaptan. &quot;Bir sıfır üç mark onyedi,warp üç. Bakalım onları atlatabilecek miyiz?&quot;</p>
<p>Manevra ,zarar görmemiş kıç kalkanını Starbound ve saldırgan arasında bıraktı. Ama düşman gemisi takibe devam ediyordu,hızlarını kolayca warp dört … warp beş … beş nokta sekiz yaptılar &ndash;</p>
<p>&quot;Warp motorunda aşırı yüklenme!&quot; uyarı Mühendislik konsolundaki Nichols&rsquo;dan geldi. &quot;Bossiney,hangi cehennemdesin?&quot;</p>
<p>&quot;Bossiney Silah Deposu&rsquo;nda efendim,&quot; dedi Yar.</p>
<p>&quot;Lanet olsun! Çabuk aşağı inip şu motorlara baksın! Eğer o motorları warp altıya çıkaracak birsi varsa o da Bossiney'dir.&quot; </p>
<p>Yar döndüğü sırada Kaptan ona bakıyordu. &quot;Bul onu.&quot; dedi.</p>
<p>Gemi başka bir patlamayla sarsıldı.</p>
<p>&quot;Sadece üç torpidomuz kaldı,&quot; dümenci dehşete düşmüşbir sesle rapor verdi. Tasha Bossiney&rsquo;e ulaştığında Dare&rsquo;in ona &quot;Git,evlat!&quot; diye seslendiğini duydu. İnterkomdan konuşmaya başladığında sesi daha net geliyordu, &quot;Güvenlik silahlanıp ışınlama ve mekik güvertelerine dağılsın, her bölümde en az bir fazer olsun. Ben elimde fazerlerle köprüye geliyorum.&quot;</p>
<p>Starbound asansörü olmayacak kadar küçük bir gemiydi. Dare köprüye vardığında Jarvis son torpidoyu da göndermişti. Artık düşmanla aralarında sadece kalkanları vardı.</p>
<p>Yar&rsquo;ın ekranlarından biri aşırı yüklenmeden dolayı kapandı. Tekrar çalıştığı sırada raporunu verdi, &quot;Kıç kalkanı delindi,Kaptan.&quot;</p>
<p>&quot;Kaptan,&quot; dedi Sethan,bütün bu zamanda kontrolünü hiç kaybetmemişti. &quot;Saldırgan geminin yaşam formlarını buldum. Bakır bazlı kan. Boyutlardan,vücut ısısından,geminin atmosferinden ve saldırma biçimlerinden &ndash;&quot; koltuğunda doğruldu. Felaketlerini bildiren bir bebek gibiydi, &quot; &ndash; yalnızca Orion&rsquo;lular olabilirler.&quot;</p>
<p>Bu gerçek değil,diye düşündü Yar. Bu başka bir test &ndash; öyle olmalı! Orion&rsquo;lular Federasyon uzayının bu kadar içine asla girmezler &ndash;</p>
<p>Ama aklının bir kısmı inkar etmeye çalışsa da Yıldız Filosu&rsquo;ndaki görevini düşündü. &quot;Mühendislerin raporuna göre son patlamada warp motorumuz zarar görmüş,Kaptan. Güç kaybediyoruz.&quot;</p>
<p>&quot;Hız kaybediyoruz,&quot; dümenci raporunu sunuyordu. &quot;Warp dört nokta altı. Warp dört. Warp üç nokta beş … ve düşüyor.&quot;</p>
<p>&quot;Düşman gemi yaklaşıyor!&quot; dedi Yar.</p>
<p>&nbsp;&quot;Teslim olun,&quot; dedi Kaptan Jarvis. </p>
<p>&quot;Kaptan?&quot; Yar düşünmeden konuşmuştu.</p>
<p>Jarvis,Yar&rsquo;ı görmek için koltuğunu çevirdi. &quot;Telim olun,Asteğmen! Hiç silahımız kalmadı, motorlarımız zarar gördü ve imdat çağrımız karıştırıldı. Eğer Orion&rsquo;lular bizi canlı ele geçirirlerse, Yıldız Filosu&rsquo;nun bizi kurtarmak için bir şansı olabilir.&quot;</p>
<p>Yar bu cevaptan sonra dişlerini sıktı, Eğer bizi bulabilirlerse.</p>
<p>&quot;Canlı kalmak daha iyi,&quot; dedi Dare. Yüzünün halinden yenilgiyi kabullenmekten nefret ettiği belli oluyordu. &quot;Canlı kalmak her zaman daha iyidir.&quot;</p>
<p>Haklıydı. Orion&rsquo;luların bu kadar büyük bir tehlikeye atılmalarının bir tek sebebi olabilirdi: dilityumu biliyor olmalıydılar. Köleler için Federasyon bölgesinin bu kadar içine ilerlemek hiç de akıllıca değildi … yani insanların onlar için bir değeri yoktu. Eğer teslim olmazlarsa,Orion&rsquo;lular hiç tereddüt etmeden harap durumdaki Starbound&rsquo;u patlatıp,bu patlamadan zarar görmeyecek olan dilityum kristallerini de kolayca toplayabilirlerdi. </p>
<p>Bunları düşünmeden evvel Yar&rsquo;ın elleri isteksizce teslim sinyalini göndermeye başlamıştı. </p>
<p>Ama … &quot;Cevap yok!&quot; şaşkınlık içinde raporunu sundu. &quot;Kaptan &ndash; teslimiyetimizi kabul etmiyorlar!&quot;</p>
<p>&quot;Lanet olsun! Ne demek bu?&quot; Dare de şaşırmıştı,Yar&rsquo;ı güvenlik konsolundan uzaklaştırıp kendisi onun yerini aldı. Sinyali iki defa kontrol etti. &quot;Yayında bir sorun yok ve eğer radyo sinyalini karıştırdıkları için alamıyorlarsa bile görüntülü ışık sinyali de çalışıyor. Teslim olmamızdan başka ne isteyebilirler?&quot;</p>
<p>Orion&rsquo;luların istediği Starbound&rsquo;u tamamen yok etmekti. Çaresiz haldeki eğitim gemisine bir kez daha torpido yağdırdılar. Daha sonra yan taraftan yaklaşıp,mekik güvertesininin kapağına kadar gelip oradan gemiye çıktılar. Teslim olmaları kabul edilmediği için,Güvenlik ve diğer silahlı personel onları orada bekliyordu. Ellerinde yalnızca Fazer Bir varken Orion&rsquo;luların dağıtıcılarına,fazerlerine ve patlayıcılarına karşı fazla şansları yoktu.</p>
<p>&quot;Dare,&quot; dedi Yar,önündeki monitörden kıyımı izlerken, &quot;sence de ışınlayıcıda bekleyen personeli oraya göndermek &ndash;&quot;</p>
<p>&quot;Yapmamızı umdukları şey de bu zaten,Asteğmen!&quot; diye sözünü kesti. &quot;İşte geliyorlar!&quot; </p>
<p>Gerçektende Orionlar oraya ışınlanıyorlardı &ndash; ve Dare&rsquo;in oraya yerleştirdiği güvenlik personeli belirdikleri anda onları yok ediyordu. &quot;İyi iş çocuklar!&quot; dedi Dare interkomdan. &quot;Bir süre daha orada kalın &ndash;&quot;</p>
<p>&quot;Dare!&quot; diye haykırdı Yar. Dare&rsquo;in dikkatini Mühendislik bölümündeki kaosu gösteren ekrana çekti. Orion&rsquo;lular oraya ışınlanıyorlardı &ndash; belli ki kalkanları tamamen devreden çıkmış olan Starbound&rsquo;u baştan aşağı tarayıp kendileri için en güvenli yerin orası olduğunu görmüşlerdi.</p>
<p>&quot;Bir çember oluşturun!&quot; dedi Dare. Kaptan Jarvis bile hiç düşünmeden bu emri uyguladı. Köprünün ortasında bir grup Orion&rsquo;lu belirdiği sırada çoktan köprünün etrafını sarmışlardı. Yüzündeki buz gibi gülümsemeyle ilk ateş eden Dare oldu ama diğerleri de ondan geri kalmadılar ve Starbound&rsquo;a çıkan ilk ekip maddeleştikleri anda yok edildi.</p>
<p>Bir an için Yar Starbound mürettebatının korsanları püskürteceğini düşündü.</p>
<p>Ama Orion&rsquo;lular her yerde maddeleşiyorlardı ve doğrudan mekik güvertesine yönelmişlerdi. Girdikleri her yerde kan ve katliam vardı. </p>
<p>Köprüdeki mürettebat ,monitörlerden,köprüye yaklaşmakta olan Orion grubunu görmüşlerdi. Düşman yaklaşırken Yıldız Filosu personeli de hazırlandı. Koridorun kapılarını kilitlediler. Ama güçlü silahlarıyla bu engeli aşmaları zor olmadı. Orion&rsquo;lular köprüye girdi. </p>
<p>Merkez konsollarının arkasında köprü mürettebatı iyi siper almıştı ama bu kadar silahla fazla şansları yoktu. Henderson düştü,sonra da Kaptan Jarvis. Şef Mühendis Nichols bir Orion&rsquo;lunun göğüs zırhını deldiği sırada&nbsp; vahşi çığlıklar atıyordu &ndash; kafasının yarısını uçuran darbe sesini de kesti. Kan ve beyin parçaları Yar ile Sethan&rsquo;ın üstüne saçılmıştı.</p>
<p>Dare soğuk kanlılıkla ateş ediyordu,her attığını vuruyordu &ndash; ama ne için?</p>
<p>Yar&rsquo;ın fazeri boşalmıştı. Onu bırakıp,Kaptan&rsquo;ın vücudunun arkasına sürünüp başka bir tane aradı &ndash; o sırada bağırdı, &quot;Dare &ndash; dikkat et!&quot;, köprüde yerde yatan Orion&rsquo;lulardan biri doğrulup disrupter&rsquo;ini Güvenlik şefine nişan almıştı.</p>
<p>Dare arkasını döndü,o Orion&rsquo;u devirdi,fakat kapıların yanında olan bir tanesine hedef oldu ve arkasından vuruldu. </p>
<p>Nişanlısının düştüğünü gören Yar&rsquo;ın içinde birşey dondu. Dizlerinin üstünde doğruldu,Dare&rsquo;i vurana nişan aldı ve onu alnının ortasından vurdu. Elindeki fazer boşalana kadar ateş etmeye devam etti. Orion&rsquo;lulardan birinin darbesini alana kadar köprü mürettebatından tek ayakta kalan oydu. Darbenin etkisiyle duvardan sekti,bilincini kaybetmişti.&nbsp; </p>
<p>&nbsp;</p>
<p>Tasha Yar hayatının en kötü başağrısı içinde kendine geldiğinde Starbound&rsquo;un revirindeydi. Dr. Trent&rsquo;in söylediğine göre ciddi bir sarsıntı geçirmişti. Doktor&rsquo;un kulağının arkasına koyduğu cihaz başının ağrısını dindirmişti.</p>
<p>Ama kalbindeki acıyı azaltamamıştı bile. &quot;Doktor &ndash; ne oldu?&quot; diye sordu.</p>
<p>&quot;Orionlar gittiler,&quot; dedi doktor soğuk bir sesle. &quot;Dilityum kristallerini aldılar &ndash; Yıldız Filosu kumandası onları bu gemide taşıdığımızı kimsenin tahmin edemeyeceğini düşünmüş olmalı &ndash; lanet olası pirinç kalpliler!&quot;</p>
<p>&quot;Ama … bizi burada bıraktılar?&quot;</p>
<p>&quot;Yıldız Filosu personelinden iyi köle olmaz,&quot; dedi doktor. &quot;Fazla akıllı ve kararlı.&quot;</p>
<p>&quot;Kaç kişi kurtuldu?&quot; Yar bunu sorarken yaşadıkları kıyımın görüntüleri kafasında canlanmıştı.</p>
<p>&quot;Asistanların büyük kısmı,en azından onları yitirmedik.&quot;</p>
<p>&quot;Biz yaşıyoruz,&quot; dedi Yar,vurulduğunu gördüğü Dare aklından çıkmıyordu. &quot;Hala Dünya&rsquo;ya dönebiliriz.&quot; Kalktı. &quot;Kumanda kimde? Kaptan &ndash; ?&quot;</p>
<p>&quot;Öldü. Bütün tecrübeli subaylar öldürüldü,sadece Adin ve ben kaldık. O bilinçsiz olduğu için sanırım kumanda bende.&quot;</p>
<p>Yar onun sözlerinden sadece birini duydu. &quot;Yarbay Adin hayatta mı? Nerede?&quot;</p>
<p>&quot;Hey &ndash; henüz ayağa kalkmamalısın!&quot; dedi doktor. Daha sonra, &quot;Boşver &ndash; nasılsa birkaç gün içinde hepimiz ölmüş olacağız. Adin&rsquo;in &ndash;&quot;</p>
<p>Yar Dare&rsquo;i revirdeki yaşam destek yataklarından birinde bembeyaz olmuş ve zar zor nefes alırken buldu. Hemşirelerden biri, &quot;Orion&rsquo;ların kullandığı silah beyine isabet ederse anında öldürüyor. Ama başka bir yerden vururlarsa,yaralı bir yaşam destek ünitesi sayesinde hayatta kalabiliyor &ndash; eğer uğraşmaya deyecek biriyse.&quot; Dare&rsquo;e ve aynı durumda yatan diğerlerine baktı. &quot;Kölecilerin mantalitesi. Yirmi ya da otuz dakika sonra beyin ölümü olur.&quot; Gözünden bir damla yaş süzüldü. &quot;On kişiyi destek ünitesi ya da yeterli personel olmadığı için kaybettik.&quot;</p>
<p>Ani kayıplar en kötüsü değildi. Dare kalıcı bir zarar görmeden kurtulacaktı ama kendine gelmesi saatler sürebilirdi. Yar geminin durumunu kontrol etmek için keşfe çıktı. Kurtulan insanlardan sadece birkaçı çatışmanın sonuna kadar bilinçlerini yitirmeden kalabilmişti ve onların raporları da gerçekten ürkütücüydü.</p>
<p>Orion&rsquo;lar tıbbi personelin büyük kısmına zarar vermemişlerdi,ama bu mantıksız bir iyi niyetti. Yalnızca taşıdıkları dilityum kristallerini almamışlardı aynı zamanda Starbound&rsquo;un warp motorlarındakileri de almışlardı &ndash; daha sonra sistemli bir şekilde itme motorlarını,mekiği ve yaşam kapsüllerini de bozmuşlardı. Ayrıca alt uzay telsizini de tamir edemeyecekleri kadar kötü bozmuşlardı,böylece gemi yardım çağıramayacaktı. En sonunda da yaralanmış subayları teker teker bulup,hepsini kafalarından vurmuşlardı &ndash; geminin baş tıbbi subayı ve iki tecrübeli hemşire dışında.</p>
<p>Korsanlar gittikten sonra tıbbi personel ellerinden geldiği kadar çok insanı hayatta tutabilmek için canla başla çalıştılar … ama onlara sadece daha uzun sürecek bir ölüm sunmuşlardı. Warp motorları ya da itme motorları çalışmadan,pille çalışan hayat desteği altı gün dayanabilirdi &ndash; ve Yıldız Filosu&rsquo;nun onlara ne olduğunu merak etmeye başlamasından günler önce ölmüş olurlardı.</p>
<p>Yar koridorlarda dolaşıyordu,çaresizce onları kurtarabilecek bir fikri olan herhangi birini arıyordu. Ama asistanlar düşünemeyecek kadar şoktaydılar,onlara yol gösterecek tecrübeli bir subay kalmamıştı.</p>
<p>Dare dışında.</p>
<p>Nasıl kurtulmuştu? Yar&rsquo;ın tek hatırladığı arkasından vuruluşuydu. Vurulduktan sonra diğer cesetlerin arasına yuvarlandı. Belki de Orion&rsquo;lar yüzünü ya da rütbesini farketmemişlerdi. Her nasılsa kurtulmuştu,Yar onu kurtaran hangi tanrıysa ona şükretti. Hala beraber ölebilirlerdi. </p>
<p>Ama Darryl Adin dövüşmeden ölmeyi kabul edecek bir adam değildi. Dare asistanların beyinlerine adeta kazımıştı, &quot;Hayatta kalmayı öğrenin. Sizin göreviniz diğer insanları korumak &ndash; ölü bir güvenlik görevlisi ne kadar koruyabilir?&quot;</p>
<p>Kendine geldiğinde Yar yatağının yanında oturuyordu &ndash; doktorların dinlenmesini, kalkmamasını söyleyen uyarılarına aldırış etmeden gemideki durumla ilgili sorular sormaya başladı.</p>
<p>&quot;Komuta kimde?&quot; diye sordu.</p>
<p>&quot;Sanırım sizde,&quot; dedi Dr. Trent.</p>
<p>&quot;Ama kim gemiyi kontrol ediyor?&quot;</p>
<p>&quot;Aslında ,hiç kimse,&quot; dedi Yar. &quot;Karin Orlov ve Brian Hayakawa köprüde herhangi bir radyo sinyali yakalamaya çalışıyorlar,ama alt uzay telsizi olmadan başka bir gemiye ulaşmaları &ndash;&quot;</p>
<p>&quot;Herhangi bir şans hiç yoktan iyidir!&quot; dedi Dare. &quot;Başka kim işinin başında?&quot;</p>
<p>&quot;Uh … başka kimse &ndash; ?&quot;</p>
<p>Dare yattığı yerden doğruldu ve ayaklarını yere uzattı.</p>
<p>Doktor,&quot;Kalkacak durumda değilsiniz!&quot; diyerek itiraz etti.</p>
<p>Dare doktora sinirli bir bakış fırlattı. &quot;Eğer ben kalkmazsam kim kalkacak? Size burada ihtiyaçları var ve asistanların tecrübeleri yok. Mühendislikten kim kaldı?&quot;</p>
<p>&quot;T&rsquo;Irneya,Zkun,Donal ve Bossiney,ama &ndash; &quot;</p>
<p>&quot;Bossiney nerede?&quot;</p>
<p>&quot;Bay Adin,&quot; dedi Dr Trent, &quot;Asteğmen Bossiney yaralı. Motorlar üzerinde çalışabilecek durumda değil,eğer aklınızda bu varsa.&quot;</p>
<p>&quot;Neden? Şuursuz mu?&quot;</p>
<p>&quot;Hayır,ama ona sakinleştirici vermek zorunda kaldım. Orion&rsquo;lar motor dairesine girdikleri sırada oradakiler fazer güçleri olmadığı için aletleriyle kendilerini savunmak zorunda kalmışlar. Bossiney&rsquo;in elinde bir kaynak makinası varmış,Orion&rsquo;lulardan bir tanesi onu elinden almak istemiş &ndash; ve sağ elini kesmiş.&quot;</p>
<p>&quot;Aman ,Tanrım,&quot; dedi Dare dizlerinin üstünde duran ellerine bakarken. Sonra kafasını kaldırdı. &quot;Eğer işi yapamazsa &ndash; yine de nasıl yapılacağını gösterebilir. Beyninde bir hasar yok,değil mi?&quot;</p>
<p>&quot;O bir şok geçiriyor,&quot; dedi Trent,kızmıştı.</p>
<p>&quot;Onu şoktan çıkaracak tek şey,&quot; dedi Dare, &quot;tekrar işe koyulmasıdır. Buraya gelebilir mi?&quot;</p>
<p>&quot;Bay Adin!&quot; diye itiraz etti doktor. </p>
<p>Dare ayağa kalktı yumuşak ama kararlı bir tonda, &quot;Eğer bu lanet motorları çalıştırabilecek bir tek insan varsa o da George Bossiney&rsquo;dir. Duyarlı olmanızı anlıyorum,Doktor,ama eğer motorları düzeltemezsek nasılsa hepimiz burada ölürüz. Şimdi Bossiney&rsquo;le konuşmama izin verin.&quot;</p>
<p>Genç mühendis tedavi yataklarından birinin üzerinde kayıtsızca yatıyordu,alnında iki tane yatıştırıcı bant vardı. Dare gibi onun da üzerinde mavi revir kıyafeti vardı. Bossiney&rsquo;nin sağ kolu dirseğinin altından itibaren bir tedavi ünitesine sokulmuştu. Gözleri açıktı ama boşluğa dikilmişlerdi. </p>
<p>Doktorun iznini beklemeden Dare bantlardan birini çıkardı. Bossiney gözünü kırptı ve ona bakmaya çalıştı. &quot;Bay Adin,&quot; dedi,bitkindi. &quot;Kurtulmanıza … sevindim,efendim.&quot;</p>
<p>&quot;Biz de senin kurtulmana çok sevindik,evlat.&quot; Yar onun ilk defa bir asistana bu kadar yakın davrandığını görüyordu &ndash; kendisi dışında tabii ki,o da sadece kapalı kapılar ardında. &quot;Yardımına ihtiyacımız var,George. Eğer itme motorlarını çalıştıramazsak,hepimiz öleceğiz.&quot;</p>
<p>&quot;Yardım edebilmeyi … çok isterdim ,efendim. Ama … elim &ndash;&quot;</p>
<p>&quot;George,&quot; dedi Dare, &quot;düzgün düşünemiyorsun,yatıştırıcılar yüzünden olmalı. Eğer öteki bantı da çıkarırsam,başına gelenlerle yüzleşmen gerekir. Başarabilir misin … hepimizin iyiliği için?&quot;</p>
<p>Boş bakışlar onlara hiçbir şey söylemedi. Bossiney&rsquo;in düşüncelerini toparlaması, yatıştırıcılar yüzünden,normalden daha uzun sürüyordu. Sonunda düşüncelerini toparladı ve, &quot;Hepimizin … iyiliği için. Deniyeceğim … efendim.&quot;</p>
<p>&quot;İyi iş,&quot; dedi Dare ve öbür bantı da çıkardı. </p>
<p>Bossiney&rsquo;in bakışları düzeldi ve göz kırptı. Sağ koluna baktı ve, &quot;Elimi hissedebiliyorum. Sızlıyor.&quot; dedi.</p>
<p>&quot;Demek kolun iyileşiyor,&quot; dedi Dr.Trent. &quot;Eğer istersen &ndash;&quot; Dare&rsquo;in yandaki masaya bıraktığı bantları gösterdi.</p>
<p>&quot;Hayır!&quot; Bossiney yeniden Dare&rsquo;e baktı. &quot;Hepimizin öleceğini söylediniz.&quot;</p>
<p>&quot;Eğer sen itme motorlarını çalıştıramazsan.&quot;</p>
<p>&quot;Nasıl yapabilirim ki?&quot; Diye sordu,sesi çaresizlik içinde titriyordu. Gözlerinin kenarlarında yaşlar belirdi. </p>
<p>&quot;Senin güçlü yanın aklın,Bossiney,ellerin değil!&quot; dedi Dare. &quot;Eminim Dr. Trent sana protez kullanan birçok Yıldız Filosu görevlisinden bahsetmiştir. Orijinali kadar mükemmel çalışan yepyeni bir elin olacak &ndash; ancak Starbound&rsquo;u Yıldız Üssü 18&rsquo;e götürebilirsek. İtme gücünü kullanabilirsek,oraya otuz beş günde varabiliriz &ndash; ayrıca motorlar çalışmaya başladığında yaşam destek üniteleri de çalışmaya başlar.&quot;</p>
<p>&quot;Bunu nasıl yapabilirim?&quot;</p>
<p>&quot;Sen arkana yaslan ve emirleri ver,evlat. U.S.S. Starbound&rsquo;un Kaptan Vekili olarak seni Şef Mühendis seçiyorum. Diğerlerini tanıyorsun. Hangileri bu tür bir işde yeteneklidir?&quot;</p>
<p>&quot;Hasarı inceleyene kadar bilemem,&quot; diye cevapladı. </p>
<p>&quot;Çok iyi.&quot; Dare Trent&rsquo;e döndü. &quot;Ne zaman başlayabilir,Doktor?&quot;</p>
<p>&quot;Birkaç saat içinde &ndash;&quot;</p>
<p>&quot;Şimdi kalkarsam protez el kullanmamı engelleyecek bir zarara yol açar mıyım?&quot; diye sordu Bossiney.</p>
<p>&quot;Acı ve sızlama devam edecek &ndash; ve şok ihtimali &ndash;&quot;</p>
<p>&quot;Sorduğum bu değildi,&quot; dedi çocuk,sesi bir adam gibi çıkmıştı.</p>
<p>Doktor Dare&rsquo;e baktı ve devam etti, &quot;Hayır,şu anda daha fazla zarar veremezsin,üzerine düşmediğin sürece.&quot;</p>
<p>&quot;O halde lütfen iyileştirme ünitesini çıkarın,Doktor.&quot;</p>
<p>İlerleyen birkaç saat boyunca,Yar korkmuş ve dağılmış personelin sevdiği adam&nbsp; tarafından nasıl Yıldız Filosu disiplinine sokulduğuna tanık oldu. Yeni bir görev çizelgesi yapıldı, sayıları normalden daha az olsa da,her departmana personel tayin edildi.</p>
<p>Aslında Dare&rsquo;in tüm yaptığı Yıldız Filosu protokolünü uygulamaktı ama emirler vermek, tehdit etmek, kandırmak, genç personeli ateşlemeye çalışmak ve yorgun tıbbi personelin çalışmasını sağlamak insan üstü bir çaba istiyordu. İlk günün sonunda,Orlov ve Hayakawa imdat çağrısını çalıştırmayı başardılar ama sadece alt-warp içindeki mesafeye yayın yapabiliyorlardı. Sinyalin Yıldız Üssü 18&rsquo;e ulaşması aylar sürebilirdi. Tek umutları Starbound&rsquo;un gücü tükenmeden önce yakınlarından geçen bir geminin sinyali almasıydı.</p>
<p>Sinyal göndermeye başlamaları haberi ilk umut ışığıydı.</p>
<p>Daha sonra Orion saldırısında ölenlere toplu cenaze töreni yapıldı.</p>
<p>Bu ayrıca birYıldız Filosu rutiniydi,ama Dare görevde olmayan bütün personeli Yıldız Filosu standart cenaze töreni için bir araya toplayıp,törene katılamayanlar için de seramoniyi bütün gemiye naklen yayınlayınca Yar bunu çok korkutucu bulmuştu. Dare kafasına koyduğunda çok güzel ve etkileyici konuşmalar yapabilirdi ve Dare görev sırasında ölen mürettebatın ölü bedenleri önünde çarpıcı konuşmasını yaparken genç mürettebat o korkunç olaydan sonra ilk defa umut dolu ve morallerini düzeltecek sözler duymuştu.</p>
<p>Vücutları uzay boşluğuna bırakıldı,bunun anlamı hayatlarının adanmış olduğuydu. Gemiden atacak Orion cesedi yoktu; korsanlar giderken kendi ölülerini de beraber götürmüşlerdi. Bu sadakat ya da onur duygusundan yoksun oldukları düşünülen Orion&rsquo;lulardan beklenmeyen bir davranıştı.</p>
<p>Starbound&rsquo;dakileri canlı bırakmaları gibi.</p>
<p>Cenazeden sonra göz yaşlarını silen Yar köprüdeki görevine giderken kendini daha adanmış hissediyordu. Dare&rsquo;in haklı olduğunu farketti. Yıldız Filosu gelenekleri haklıydı. Cenaze töreni herkesin üzerinde bir depresyon yerine bir terapi etkisi yaratmıştı. </p>
<p>Daha sonraki üç gün boyunca Yar Dare&rsquo;in hiç uyumadığını düşündü. Geminin her tarafını dolaşıp,tamiratları kontrol edip,insanlara umut veriyordu. Çalışmak kadar yemek yemelerini ve dinlenmelerini de emrediyordu. Koridorlarda dolaşmadığı süreyi de makina dairesinde George Bossiney&rsquo;e destek olarak geçiriyordu. Kendi ellerini kullanamamak onu çok üzüyordu. Daha sonra aklına bir fikir geldi. Sağ bileğinden arta kalan kısma bir cihaz monte edip,T&rsquo;Irneya&rsquo;nın bile istediği gibi yapmayı beceremediği hassas manevraları yapabilecekti.</p>
<p>Yaptığı şey,anlattığı kadarıyla, üç tane itme motorunun çalışan parçalarını birleştirip bir tane çalışan itme motoruyapmaktı. Bu motor onlara ancak hayat desteğini çalıştırmayı ve hareket sağlayacaktı &ndash; ama Yıldız Üssü 18&rsquo;e kadar götürürse hayatlarını da kurtaracaktı. </p>
<p>Motoru test ettikleri gün,çalışmaya başladığında U.S.S. Starbound&rsquo;un koridorlarında sevinç çığlıkları yankılanıyordu.</p>
<p>Yola koyulup,motorun sorunsuz çalıştığını gördükten sonra yolculuk sakin bir hal almıştı. Üsse iki gün kala telsiz sinyallerine bir cevap aldılar. Bir yıldız gemisi harap durumdaki eğitim gemisini çekmek için gönderilmişti. Bu arada mürettebat mutluluktan çılgına dönmüştü. Artık dinlenme,eğlenme &ndash; ve sorguya çekilme sırasıydı. Herkes madalya ve terfilerden söz ediyordu.Yar da görev arkadaşları ve sevdiği adam gibi heyecan ve gurur içindeydi.</p>
<p>Birkaç saat sonra Yıldız üssüne ışınlanacak kadar yaklaşmışlardı. Yar,neredeyse geminin ikinci komutanıydı,Dare&rsquo;in sağındaydı,George Bossiney de solunda duruyordu. Işınlanacak son grup onlardı. Platformda maddeleştikleri sırada Yar etraflarında mürettebatlarından kimseyi görmediklerine şaşırmıştı. Kahramanları karşılamaya ne bir amiral ne de yüksek rütbeli bir subay gelmemişti.</p>
<p>Onların yerine Yıldız Filosu Güvenliği&rsquo;nden bir grup asker geldi. Liderleri Dare&rsquo;in karşısında durdu. &quot;Darryl Adin,&quot; dedi, &quot;Seni Yıldız Filosu Komutanlığı adına tutukluyorum. Bütün rütbe ve ayrıcalıkların alınmıştır. Bir sorgu ekibi gelip,mahkemeye çıkartılmana karar verene kadar güvenli bir yerde tutulacaksın. Komplo,ihanet ve cinayetle suçlanıyorsun.&quot;</p>
<p>&nbsp;</p>
<p>Tasha Yar ve Starbound&rsquo;dan kurtulanlar Yıldız Filosu Savcıları işlerini bitirene kadar Darryl Adin&rsquo;den uzak tutuldular. Korktukları gibi,savcılık ,Orion&rsquo;lular onları ölüme terkettiklerinde onlara yol gösterip,cesaret veren ve hayatta kalmalarını sağlayan adamı yüksek mahkemeye sevk etmişti. </p>
<p>Emredilmiş olmasına karşın Yar avukatın sorularını adam Dare ile görüşmesini sağlayana kadar cevaplamamıştı. </p>
<p>Ancak o zaman Dare&rsquo;in neyle suçlandığını öğrendi: Orion&rsquo;lularla işbirliği yapıp dilityum kristallerinin çalınmasına yardım etmek,karşılığında da Orion&rsquo;da yüklü bir banka hesabı almak. Yıldız Filosu Komutanlığı sızıntının Yıldız Üssü 36&rsquo;da,kristallerin yüklendiği yerde,gerçekleştiğini bulmuşlardı. Sağ bırakılmış olması komploya karıştığının bir işaretiydi.</p>
<p>Yar George Bossiney&rsquo;in de Dare ile konuşmasını istedi ama o reddetti. İlk başta o da Yar kadar Dare&rsquo;i savunuyordu &ndash; saldırıdan hemen önce fazer boosterlarını keşfettiğinin hatırlatılmasına kadar. Genç mühendis savcılara şarj ünitesindeki yanlış devre kırıcıdan bahsetmişti. Tabii ki Dare gücü ayarlamalarından sonra doğrusunu yerleştirip kayıtlara da geçirmişti. Ama müfettişlerin bulduğuna göre doğru devre kırıcı yolculuğun başında yerleştirilmişti ve kayıtlarda değiştirildiğine dair hiçbir şey yoktu.</p>
<p>Güvenlik Şefi&rsquo;nin Silah Deposuna giriş için her zaman izni vardı. Ve … Güvenlik personelinin nöbet çizelgesini o hazırlıyordu. &quot;Yıldız Üssü 36&rsquo;dan ayrıldıktan sonra Silah Deposu envanter kontrolünü kurallarda yazan en uzun aralıklarla yaptırdı,&quot; diye hatırlattı Bossiney Yar&rsquo;a. &quot;Ben güvenlik ekibinden değilim ,Tasha. Ama her bölümdeki en akıllı ve işini bilen personeli düşün. Seni envanter alma listesinin en sonuna yazdı,Tasha &ndash; çünkü sabotajı keşfedebilecek tek kişi sendin. Sanırım Orion&rsquo;lar geciktiler. Eğer oniki saat önce gelmiş olsalardı,Adin&rsquo;den başka kimsenin devre kırıcıdan haberi olmayacaktı ve çatışma sırasında çıkan kargaşa esnasında onu yerine takabilecekti.&quot;</p>
<p>&quot;Bu ne cüret!&quot; diye bağırdı Yar. &quot;Hepimizin hayatını kurtardıktan sonra,Dare&rsquo;in ihanet edebileceğine inanıyor musun?&quot;</p>
<p>Bossiney sağ kolunu kaldırıp bir zamanlar sağ eli olan yeri gösterdi. &quot;Eğer söylenenleri yaptıysa,bunun sorumlusu o. İdare edeceğim ama doktorlar ne derse desin bir protez asla kendi elim gibi olamayacak. Ve ben şanslılardanım,Tasha. Ondört arkadaşımız ve yedi tane iyi subayımız öldürüldü. Eğer Darryl Adin bize ihanet ettiyse,ölmeyi hak ediyor! Kendi silah arkadaşlarına ihanet eden bir adama bir rehabilitasyon kolonisi bile fazla iyi.&quot;</p>
<p>&quot;İhanet etmedi!&quot; diye ısrar etti Yar. &quot;George &ndash; onun yapmadığını ispat etmeme yardım et! En azından konuş onunla.&quot;</p>
<p>&quot;Bu ne işe yarayacak?&quot; diye sordu. &quot;Eğer suçluysa,yalnızca yalan söyleyecektir. Aşık bir kız gibi düşünmeyi bırakıp bir Yıldız Filosu subayı gibi düşün,Tasha. Umarım,senin için,Adin&rsquo;in masumiyeti kanıtlanır,ama bana kalırsa fazla şansı yok. Bütün kanıtlar ortaya konulunca,gerçek açığa çıkacaktır.&quot;</p>
<p>Garip bir şekilde,Dare&rsquo;i görmeye gittiğinde o da aynı şeyleri söyledi &ndash; ama temize çıkacağından çok emindi. Solgun ve zayıf görünüyordu,gözlerinin etrafında koyu halkalar oluşmuştu. Üzerindeki şekilsiz mahkum üniformasıyla hatırladığından daha küçük görünüyordu &ndash; onu kollarının arasına alıp,ona bu korkunç şeyi yapanlardan korumak istedi ama bir güç alanı onları ayırıyordu. </p>
<p>&quot;Ne yapmalıyım?&quot; diye sordu. &quot;Dare,bütün olaylara tanık oldum. George devre kırıcıyı bulduğu sırada oradaydım. Ve bana sürekli özel konuşmalarımız hakkında sorular soruyorlar. Ne yapacağım,Dare?&quot;</p>
<p>&quot;Doğruyu söyle!&quot; diye üsteledi. &quot;Tasha,bunu yapmadım. Masumiyetimi sadece gerçek kanıtlar. Korkma ,sevgilim. Yıldız Filosu müfettişlerine güven &ndash; işlerinde çok iyiler. Benim dikkatimi çekmemiş bir ipucu senin dikkatini çekmiş olabilir. Onlara bildiğin herşeyi anlat. Beni özgür bırakacak tek şey bu.&quot;</p>
<p>Ama yüksek mahkemede,gerçekler sevgilisini sadece karalamaya yaradı. Yıldız Üssü 36&rsquo;da kaydedilmiş şüpheli mesajlar vardı. Mesajların kaynağı Yıldız Filosu personelinin oradayken kaldığı oteldeki umumi komkonlardı. Aramalarda jeton kullanıldığı halde,jetonları almak için Dare&rsquo;in kredi kodu kullanılmıştı.</p>
<p>Henüz davanın başıydı ve Dare kendinden gayet emindi. Savcılık ona jetonları sorduğunda, &quot;Onları ben satın almadım. Eğer bir ihanete kalkışsaydım,kendi kredi kodumu kullanacak kadar aptal olur muydum? Nakit para kullanırdım.&quot;</p>
<p>&quot;Jetonlar üssün öbür tarafından alınmış,otelinizden oldukça uzak,&quot; dedi savcı. </p>
<p>&quot;Ve her Yıldız Filosu subayı bilgisayar kayıtlarına girmenin ne kadar kolay olduğunu bilir,&quot; dedi Dare alaycı bir tavırla. &quot;Birisi komkon jetonları almak için benim hesabımı kullanmış olmalı. Bu kadar küçük bir miktar için kimlik onayı istenmemiştir. Sizin ispatladığınız şey,efendim,birisinin sistematik olarak Starbound&rsquo;a yapılan saldırıyı benim üstüme yıkmaya çalıştığı.</p>
<p>&quot;Evet,Bay Adin,&quot; dedi savcı, &quot;tam olarak ne olduğunu ispatlamaya çalışacağız.&quot;</p>
<p>Yavaş ama kararlı bir şekilde,savcılık Conqiidor&rsquo;daki başarısından sonra Orion&rsquo;luların Darryl Adin&rsquo;in peşine düştüklerine dair bir tez sundu. Onu öldürmek yerine gözden düşüreceklerdi. Bu hipoteze göre,bilinmeyen bir zamanda gizlice ona yaklaşıp para teklif etmişlerdi. Bir kumarbaz olduğu biliniyordu; muhtemelen bazı kanun dışı kimselere borcu vardı,özellikle de Orion&rsquo;lara. </p>
<p>Dare&rsquo;in avukatı yüksek sesle itiraz etse de savcılık Orion&rsquo;luların,Dare&rsquo;in zayıf noktasını bulduklarını ve bunu ona karşı kullandıklarını savunmaya devam ediyordu. Ama bunu onun işbirliği olmaksızın yapamazlardı. Muhtemelen Orion&rsquo;lulara dilityumu ve Starbound&rsquo;u nasıl ele geçireceklerini anlatmıştı. Orion&rsquo;luların mürettebata ya da kendisine zarar vermeyeceğini düşünmüştü. Çünkü içerideki bir adam onlar için çok değerli olabilirdi. </p>
<p>Ama,savcılığın teorisine göre,Orion&rsquo;luların esas amacı Darryl Adin&rsquo;i yok etmekti ve aynı zamanda Yıldız Filosu&rsquo;nun bütün güvenlik personelinin güvenilirliğinden şüphe duymasını sağlamak istemişlerdi. Ve buna göre Orion&rsquo;lular amaçlarına ulaşmak için Dare ile işbirliği yapıyorlardı. </p>
<p>Dare&rsquo;in cevabı alaycı bir kahkaha oldu ve ekledi, &quot;Orion&rsquo;lularla iş yapmak için insanın çıldırmış olması gerekir.&quot;</p>
<p>Ne yazık ki kanıtlar onun haklı olduğunu gösteriyordu. </p>
<p>Komkon mesajları Yıldız Üssü 36&rsquo;daki bir başka otelde kalan misafirlerle bir toplantı ayarlamak içindi. Ama Yıldız Filosu misafirlerin kimliklerini araştırdığında sanki hiç yaşamamış olduklarını gördü. Kimlik belgeleri sahteydi. Kredi belgeleri yeterince gerçekti ama Yıldız Üssü 36&rsquo;ya olan seyahatlerinin masraflarını ödemelerinden hemen önce açılıp,ödedikten sonra kapatılmıştı. Ayrıca bütün finansal ayarlamalar yakındaki bir gezegenden bilgisayar aracılığıyla yapılmıştı,bu yüzden ne bir görüntü ne de ses kaydı vardı. </p>
<p>Dare de Yıldız Üssü 36&rsquo;da geçirdiği zamanın tümünün hesabını veremiyordu. Bahsi geçen toplantılar ve konuşmalar ya Dare uyurken &ndash; yalnız &ndash; ya da üsde bir yerlerde tek başınayken gerçekleşmişlerdi. Yar,Dare&rsquo;i tuzağa düşürenlerin onları bu kadar sıkı takip ettiklerini düşününce kızardı,beraber geçirdikleri geceler de dahil herşeyi biliyor olmalıydılar. İki gece ayrı kalmışlardı. Üsse yanaşmış bir kruvazörde asistanlar için bir seminer düzenlenmişti. Seminer oldukça gizliydi. Ama Dare&rsquo;in iki geceyi de kumar oynayarak geçirdiğini itiraf etmesi ona birşey kazandırmamıştı,Yar yanında değildi.</p>
<p>Sonra Yar&rsquo;ın diğer asistanlarla beraber ünlü duyumsal müzeyi gezmek istediği öğleden sonra vardı,Dare orayı defalarca gördüğünü,orayı gezmek yerine biraz alış veriş yapmak istediğini ve onun gitmesini söylemişti.</p>
<p>O akşam yeniden buluştuklarında Dare ona bir sürü hediye almıştı … ama kanıtların da ortaya koyduğu gibi,Yar birisiyle buluşup,bir taktik görüşmesi yapacak kadar zaman olduğunu düşünmeden edemiyordu. Tasha&rsquo;nın yüksek mahkemedeki ifadesi oldukça geç geldi. Bu süre zarfında Dare bir Volkan&rsquo;lı kadar ifadesizce oturup,aleyhindeki kanıtları dinledi. Hala,Tasha&rsquo;ya cesaret verici bir gülümseme gönderebiliyordu &ndash; Tasha&rsquo;nın ifadesinin onu Starbound&rsquo;a sabotaj suçlamasından aklayacağından emindi.</p>
<p>Ama … ne diyebilirdi ki? Doğruyu söylemek zorundaydı. Dare&rsquo;in ısrarlarına dayanamayarak öyle yapacaktı &ndash; Adin&rsquo;in gerçeğin onu kurtaracağını söylemesi,Tasha&rsquo;nın,onun masumiyetine inanması için en geçerli delildi!</p>
<p>Evet,savcıyı cevapladı,Güvenlik dalında en yüksek notlarla mezun olmuştu. Evet,Darryl Adin Starbound&rsquo;un Güvenlik nöbet çizelgelerini hazırlıyordu. Evet,silah envanteri Yıldız Üssü 36&rsquo;dan ayrılmalarından otuz gün sonraya kadar hiç kontrol edilmemişti.</p>
<p>&quot;Fazer envanterini kontrol etmeye başladığınızda arızalı silahları buldunuz?&quot;</p>
<p>&quot;Evet.&quot;</p>
<p>&quot;Bu konuda ne yaptınız?&quot;</p>
<p>&quot;Dare&rsquo;e &ndash; Yarbay Adin&rsquo;e &ndash; o akşam haber verdim.&quot;</p>
<p>&quot;Standard prosedür bu mu?&quot;</p>
<p>&quot;Hayır. Arızalı fazerleri bakım ünitesine gönderip,bir daha onları hiç düşünmeyebilirdim,&quot; dedi kendinden emin bir şekilde. &quot;Ben bütün envanter kontrolünü bitirip ertesi gün raporumu ona verene kadar Bay Adin&rsquo;in hiçbir şeyden haberi olmayabilirdi. Ama bizim … o akşam bir randevumuz vardı. Beni envanter kontrolüne göndermesi bu konudan haberi olduğunu ve sonraya bırakmak yerine en kısa zamanda onların tamir edilmesini istediğini gösteriyor.&quot;</p>
<p>&quot;Peki öyle yaptı mı?&quot;</p>
<p>&quot;Onları tamir etmek mi? Tabii ki. Orion&rsquo;lular saldırdığında yaptığımız buydu.&quot;</p>
<p>&quot;Hayır,Asteğmen &ndash; Bay Adin arızalı silahların tamirine en kısa zamanda başladı mı? İfadenize göre bu konuyu o akşam rapor etmenize rağmen ertesi güne kadar hiçbir şey yapmamış.&quot;</p>
<p>&quot;Bu doğru,&quot; diye itiraf etti,Dare&rsquo;in gözlerini üzerinde hissetti ama ona bakamadı. &quot;Ertesi gün ilk iş olarak Silah Deposundaydı. Sadece fazerlerde anormallik vardı;boosterların boşalmış olduğunu fark edene kadar başka sorun olduğunu bilmiyorduk. Bay Adin&rsquo;i varlığından haberi olmadığı bir sorunu çözemediği için suçlayamazsınız.&quot;</p>
<p>Sorgulama devam etti,Yar Silah Deposu&rsquo;ndaki saatleri yeniden yaşadı,Dare&rsquo;in her adımda Yıldız Filosu kurallarına uygun davrandığına dikkatleri çekmek istiyordu,buna tamiratlar için gemideki en yetenekli kişiyi çağırmak da dahildi. </p>
<p>&quot;Elimde Silah Deposu kayıtları var,&quot; dedi savcı. &quot;İzin verirseniz boosterlardaki problemi farkettiğiniz zamanki kayıtları göstermek istiyorum.&quot;</p>
<p>Ekranda Starbound&rsquo;un silah deposu belirdi.</p>
<p>Yar ve Adin&rsquo;in bulgularına göre fazer booster sapları boşalmıştı.Araştırmayı Adin yönetti,buldukları her yeni şeyde sesi gittikçe daha derinden gelen bir hırıltıya dönüştü. </p>
<p>&quot;Tasha,&quot; dedi, &quot;son envanter kontrolünden bu yana burada görev yapan herkesi bulmanı istiyorum. Yarın sabah 09.00&rsquo;da hepsinin ana toplantı salonunda hazır bulunmalarını sağla. Bu sırada elimizden geldiği kadar fazla üniteyi yeniden şarj etmeliyiz. Mühendislikten Bossiney&rsquo;i bul. Bu güç sızıntılarına ve bozukluklara neyin sebep olduğunu bilmek istiyorum! Eğer yeniden bu şekilde boşalacaklarsa bunları tekrar şarj etmek çok anlamsız olur.&quot;</p>
<p>&quot;Iıh, Yarbay &ndash; &quot; dedi Yar tereddüt içinde.</p>
<p>Dare aniden kafasını kaldırdı.Kamera onun yüzünü cepheden almıştı,dişlerini ısırıyordu, yüzünde oldukça garip bir ifade vardı.</p>
<p>Yar arkasında duruyordu ve bu yüz ifadesini görmemişti &quot;Kaptan&rsquo;a rapor verdikten sonra demek istediniz heralde?&quot; diye sordu.</p>
<p>Adin ona döndü kendini kontrol etmeden önce bir an yüzünde çılgın bir öfke ifadesi belirdi ve hemen kayboldu. Daha sonra &quot;Evet,&quot; dedi sakin bir şekilde, &quot;bu bir Güvenlik sorunu olabilir, Asteğmen. Kaptan Jarvis&rsquo;e raporunuzu sunun. Ben Mühendisi çağırırım.&quot;</p>
<p>Ekran karardı.</p>
<p>Savcı Yar&rsquo;a döndü. &quot;Bir güvenlik sorunu olduğunda komuta eden subaya bildirmek Yıldız Filosu prosedürü müdür?&quot;</p>
<p>&quot;Tabii ki,&quot; diye cevapladı. &quot;Ancak,bunun bir Güvenlik sorunu olduğunu bilmiyorduk. Aslında hala silahlardaki sorunun şanssız bir raslantı olup olmadığını bilmiyoruz.&quot;</p>
<p>&quot;Oh,hadi,Asteğmen Yar!&quot; dedi savcı. &quot;Sebebini biliyoruz: yerleştirilmesi kayıtlarda olmayan yanlış devre kırıcı. Uzman tanıkların ifadelerine göregüç kayıpları ve sızıntıların sebebi tekrarlanan hata ve kırıcının otuz gün boyunca çalıştırılması booster ünitelerine zarar verdi ve onlar bozulunca da el fazerleri teklemeye başladılar. Yaklaşık yirmi beş gün boyunca hiçbir boosterın çalıştırılmayacağı kesindi. Bay Adin Yıldız Üssü 36&rsquo;dan ayrıldıktan yirmiyedi gün sonraya kadar envanter kontrolü yaptırmadı. Siz arızalı fazerlerin bir kısmını yirmisekizinci günde buldunuz,diğerlerini de yirmidokuzuncu günde.&quot;</p>
<p>&quot;Ve hemen tamirata başladık!&quot; diye ısrar etti Yar.</p>
<p>&quot;Ve Orion&rsquo;ların gelişiyle durduruldunuz. Şimdi,Asteğmen,arkadaşlarınızın ifadelerine göre Orion&rsquo;lar ölen arkadaşlarının vücutlarını toplayıp,Starbound&rsquo;dan götürmüşler. Bu doğru mu?&quot;</p>
<p>&quot;Ben bilincimi kaybetmiştim,&quot; diye yanıtladı. &quot;Bütün bildiğim kendime geldiğimde gemide hiç Orion&rsquo;lu cesedi görmediğim.&quot;</p>
<p>&quot;Sebebini biliyor musunuz?&quot;</p>
<p>Yar&rsquo;ın sorunun nereye gideceği hakkında hiçbir fikri yoktu. O yüzden cevabı, &quot;Hayır, efendim.&quot; oldu.</p>
<p>&quot;Starbound&rsquo;daki kaç kişinin dilityum kristallerinden haberi vardı?&quot;</p>
<p>&quot;Kaptan,Birinci subay ve Güvenlik ekibi.&quot;</p>
<p>&quot;Size neden bildirildi,Asteğmen? Siz sadece bir asistansınız.&quot;</p>
<p>&quot;Yarbay Adin dışında bütün Güvenlik ekibi asistandı. İşimizi yapabilmemiz için dilityum kristallerini bilmemiz gerekliydi.&quot;</p>
<p>&quot;Mm-hmm. Bay Adin bu bilgiyi sizlerle paylaşmayı uygun görmüş,prosedüre uygun bir durum. Ama ilginç olan birşey var,nedense Bay Adin Yıldız Üssü 36&rsquo;da edindiği bazı bilgileri paylaşmayı uygun görmemiş. Asteğmen Yar,eğer Orion&rsquo;larla karşılaşma ihtimaliniz varsa,keşif ekibinize hangi silahı önerirdiniz?&quot;</p>
<p>&quot;En az Fazer İki,efendim.&quot;</p>
<p>&quot;Neden basit el fazerleri değil?&quot;</p>
<p>&quot;Orion erkeklerinin el fazeriyle öldürülmesi çok zordur. Hayati bir bölgeden vurmalısınız, aksi halde Orion&rsquo;lu sadece yaralanır. Savaştan kaçınmamız emredildiği durumlarda bazen korkutmak gerekebilir &ndash; eğer Orion&rsquo;lar söz konusuysa Fazer İki caydırıcı olabilir. Eğer bir çatışma başlatırlarsa, yüksek güçteki herhangi bir atışta hayatları tehlikeye girer.&quot;</p>
<p>&quot;Yani &ndash; ateş gücünüzü el fazerleriyle sınırlamak Orion&rsquo;lara avantaj sağladı. Peki Starbound&rsquo;daki kimse onları hayati organlarından vuramadı mı?&quot;</p>
<p>Yar dikkatle hatırlamaya çalıştı. &quot;Hayır,efendim,hiç sanmıyorum.&quot;</p>
<p>Savcı ona gülümsedi. &quot;Emin olmamakta haklısınız,Asteğmen. Bay Adin&rsquo;in sizinle paylaşmadığı bilgi Orion&rsquo;luların yeni bir zırh geliştirdikleriydi. Hafif,esnek kumaş gibi &ndash; ve öldürme seviyesine ayarlanmış bir el fazerinin kalbe yaptığı atışın enerjisinin yeterli miktarını absorbe edip kalan kısmını dışarı veriyor,atışınız sadece kalbin üstünde bir titreşim yaratıyor. Vücuduna isabet eden başka bir atış hedefin sendelemesini bile sağlamıyor. Fazer İki&rsquo;ye karşı da sonuç aynı &ndash; ama korsanlar işi sağlama bağlayıp mürettebattan kimsenin Fazer İki veya daha yükseğini kullanmamasını sağlamışlardı. Başka bir deyişle,çatışmadan sonra hiç Orion&rsquo;lu cesedi görmediniz çünkü hiçbiri ölmemişti.&quot;</p>
<p>Yar savcıdan Dare&rsquo;e döndü ve sonra tekrar savcıya baktı. &quot;Ve … Yarbay Adin&rsquo;in bunu bildiğini mi söylüyorsunuz?&quot;</p>
<p>&quot;Bunu Yıldız Üssü 36&rsquo;daki güvenlik brifinginde öğrendi. Sizce bu bilgiyi Starbound&rsquo;un Güvenlik ekibiyle paylaşmamasının sebebi ne olabilir?&quot;</p>
<p>Dare olduğu yere çivilenmiş gibi bakıyordu. Avukatı şaşkınlık,tiksinti ve kızgınlıkla ona bakıyordu.</p>
<p>Yar&rsquo;ın savcıya verecek cevabı yoktu,ama bir sorusu vardı, &quot;Yani çaresizdik? Onları durdurmamızın hiçbir yolu yoktu?&quot;</p>
<p>&quot;Oh,bir kısmını durdurdunuz &ndash; aslında bir çoğunu. Kayıtların gösterdiğine göreGüvenlik asistanları ateş altındaki ilk deneyimlerinde başarılı mücadele ettiler,başarılı atışlar yaptılar. Ama Orion&rsquo;lular sadece sarsıldılar. O zırhın içinde ve kafalarına taktıkları koruyucu kasklarla bir Orion&rsquo;lu yalnızca doğrudan gözüne yapılan atışla öldürülebilir. Ufak bir hedef.&quot;</p>
<p>&quot;Oh,&quot; dedi Yar,sesi çok güçsüz çıkmıştı.</p>
<p>Dare biliyordu: Orion&rsquo;luları öldüremezlerdi ama Orion&rsquo;lular onları öldürebilirlerdi.</p>
<p>&quot;Teslim olmalıydık!&quot; dedi. Solgun yüzü ve vahşi bakışlarıyla orada oturan Dare&rsquo;e baktı. &quot;Dare &ndash; neden? Neden dövüşmemize izin verdin? Onları durdurmaya çalışmasaydık kimseyi öldürmelerine gerek kalmazdı! Belki … belki subayları yine katlederlerdi ama asistanlara ateş etmeleri için bir sebep olmazdı.&quot;</p>
<p>Dare yavaşça kafasını salladı. &quot;Hayır,&quot; dedi. Avukatı kolundan tuttu ama Dare onu itti. &quot;Hayır!&quot; diye ısrar etti. &quot;Yıldız Üssü 36&rsquo;da öyle bir brifing olmadı &ndash; olduysa bile bana haber verilmedi. Kayıtlara bakın! Eğer olduysa,ben orada değildim. Bilmiyordum!</p>
<p>Savcının avucuna düşmüştü. Kayıtlar tutulmuştu. Bu yüksek derecede gizliliği olan bilgilerin tartışıldığı,çok gizli bir toplantıydı; bu yüzden açık bir mahkemede toplantının kayıtları sunulamazdı. Ama gündemi &ndash; bazı bölümleri güvenlik bakımından ekrana yansıtılabilirdi. Orion zırhıyla ilgili konuşmalar gizli değildi ve ana gündemi oluşturuyordu. </p>
<p>Ayrıca katılımcıların bir listesi vardı. Üstte,A harfinde Darryl Adin&rsquo;in de adı vardı. &quot;Bu çok gizli bir toplantıydı,&quot; dedi savcı. &quot;Bütün katılımcıların bilgisayarla sesleri kontrol edildi,parmak izi kontrolü ve retina taraması yapıldı. Gördüğünüz gibi Darryl Adin katılmıştı.&quot;</p>
<p>Jüriyi oluşturan amirallere döndü. &quot;Bayanlar ve baylar,komplo,ihanet ve cinayetle suçlanmasa bile Darryl Adin görevi ihmalden suçludur. Starbound&rsquo;un subaylarından ve güvenlik ekibinden hayati derecede önemli bilgiler saklamıştır ve gemidekilerin ellerinde sadece el fazerleri varken Orion&rsquo;lularla çatışmasına izin verip sakatlanmalara ve ölümlere sebep olmuştur.&quot;</p>
<p>O noktadan sonra Yar gelişmeleri takip edemedi. Büyük bir ihtimalle Dare suçlu bulunacaktı … suçluydu. Dövüşmelerine izin vermesinin tek sebebi kendi atışlarını göstermek olmalıydı &ndash; sahte atışlar. Ve Yar onun bir kahraman olduğunu düşünmüştü. </p>
<p>Ona güvenmişti,hayatıyla … kalbiyle.</p>
<p>Yar birkaç kere Dare&rsquo;in bakışlarını üzerinde hissetti &ndash; gözleri karşılaştığında onun sert, soğuk, suçlayan gözlerini gördü. Avukatına birşey fısıldadı,avukat kafasını salladı ve bir ara talep etti. Döndüklerinde Dare&rsquo;in yüzü asıktı,avukatı ise üzgün görünüyordu.</p>
<p>Savunma denemişti ama Dare&rsquo;in aleyhindeki kanıtlar tarışılmazdı. </p>
<p>Karar çabuk çıktı. Dare bir rehabilitasyon kolonisine gönderilip orada danışmanlar ve doktorlar tarafından incelenecekti. Bu şekilde sadık bir Yıldız Filosu subayının nasıl bir haine dönüştüğü anlaşılacaktı. Becerebilirlerse onu tedavi edip yeniden topluma kazandıracaklardı. Beceremezlerse hayatının sonuna kadar orada kalmaya mahkum olacaktı.</p>
<p>Dare kararı ve cezasını soğuk kanlılıkla dinledi. Ama içindeki öfke yüzünü,Yar&rsquo;ın daha önce hiç görmediği kadar,çirkin hale getirmişti.</p>
<p>Akşam Dare&rsquo;in avukatından aldığı çağrı onu şaşırtmıştı. Dare onu görmek istiyordu. &quot;Bunu yapmak zorunda değilsin,&quot; demişti. &quot;Aslında yapmamanı öneriyorum.&quot;</p>
<p>&quot;Hayır,&quot; dedi Yar. &quot;Onu görmek istiyorum. Nedenini sormalıyım.&quot;</p>
<p>Ama yüz yüze geldiklerinde bunu soran Dare olmuştu, &quot;Neden,Tasha? Neden bana ihanet ettin?&quot;</p>
<p>&quot;Ne?&quot; dedi,şaşkına dönmüştü.</p>
<p>Yine hapishane üniformasına dönmüştü,ama bu sefer ufak ya da kırılgan görünmüyordu. Öfkesi onu büyütmüştü. &quot;Bunu sen yapmış olmalısın,&quot; dedi. &quot;Güvenlik brifingi ile ilgili mesaj geldiğinde ben neredeydim? Duşta mı? Şarap almaya mı gitmiştim? Gelen bir Yıldız Filosu ***play/sil cihazıydı; otel kayıtları ondan bahsediyordu ama içinde ne olduğundan bahsetmiyordu.&quot;</p>
<p>&quot;Dare &ndash; senin mesajına giremezdim!&quot;</p>
<p>&quot;Neden olmasın? Trikorderinde benim sesim vardı ve kimlik numaramı da biliyorsun. Merak mıydı? Güvensizlik? Güzel zaman geçirdiğimiz için mi bana toplantıdan bahsetmedin ya da gecemizin bölünmesini istemedin?&quot;</p>
<p>&quot;Dare &ndash;&quot; dedi,donmuştu. Kayıtların yanlış olduğunu ispat etmeyi hiçbir şeyi istemediği kadar çok istiyordu ama Güvenlik toplantısı sırasında beraber olup olmadıklarını hatırlamıyordu &ndash;&nbsp; bu yüzden onun orada olduğunu gösteren kayıtlara karşı çıkamıyordu. &quot;Dare,güvenlik programı &ndash;&quot;</p>
<p>&quot;Lanet olası bir güvenlik programını kandırmanın ne kadar kolay olduğunu bilirsin!&quot; diye tısladı. Sesi muhafızları etrafına toplamayacak kadar alçaktı ama bütün duygularını açığa vuracak kadar haşin çıkıyordu. &quot;Lanet olsun sana,bunları sana ben öğretmiştim. Beni sevdiğine inanmıştım. Sana öğrettiklerimi,Yıldız Filosu&rsquo;nun sana öğrettiklerini bana ihanet etmek için kullanacağın aklıma gelmezdi! Toplantı olduğu sırada beraberdik. Neden onlara anlatmadın? Hayatım,toplantıyı senin yüzünden kaçırdığımı söylemene bağlıydı.&quot;</p>
<p>&quot;Dare &ndash; senin için yalan söylememi mi umuyordun?&quot; dedi,inanamıyordu.</p>
<p>Dare&rsquo;in gözleri öfkeden kararmıştı. &quot;Sana ne ödediler,Tasha? Orion&rsquo;lar Yıldız Filosu&rsquo;nun vermediği ne verebilirler sana?&quot;</p>
<p>Bu suçlama onu çok sarsmıştı,geri çekildi. &quot;Ben de buraya bunu sana sormaya gelmiştim!&quot; </p>
<p>Çenesi açıldı,dudakları gerildi ve yüzünde dişlerini gizleyen soğuk bir gülümseme belirdi,daha çok hırlayan bir köpeğe benziyordu. &quot;Seni adi kaltak. Asla rolünü oynamayı bırakmadın &ndash; ne oldu,hala kaydediliyoruz,öyle değil mi? Kameralara karşı masum rolü yapmalısın.&quot; Tasha onun gözlerine bakınca,Dare&rsquo;in,onun toplantıyı kaçırmasını sağlayacak kadar büyük bir aptallık yapabileceğini ama kesinlikle bir komploya girişmeyeceğini düşündüğünü anladı.</p>
<p>Bu onun masum olduğu anlamına mı geliyordu? Ya da hala masum olduğuna inandırmaya mı çalışıyordu &ndash; yanlışlıkla suçlandığına inandırmanın en iyi yolu Tasha&rsquo;yı suçlamak değil miydi?</p>
<p>Dare etrafa bakındı,orada olduğundan emin olduğu kameralar çok iyi saklanmışlardı. Sonra boş ve anlamsız bir şekilde güldü. &quot;Neyse,sana birşey söyliyeyim,Yıldız Filosu&rsquo;ndakiler ne kadar aptal olsa da benim mezbahaya giden bir koyun gibi teslim olmayacağımı bilirler. Yıkılmayacağımı bilirler &ndash; bana bunu onlar öğretti.&quot;</p>
<p>Yüzünde vahşi bir gülümseme belirdi ve devam etti, &quot;Hala öğrenmediğin bir ders var,avcının gözüyle görmek. Seninle ilk karşılaşmamızda kurbanın gözleriyle görüyordun. Çaresizlik,Tasha. Şu anda galaksinin en özgür adamıyım. Nedenini biliyor musun?&quot;</p>
<p>&quot;Hayır,&quot; diye fısıldadı,bakışları onu dondurmuştu. </p>
<p>&quot;Çünkü hepsi bitti,inandığım herşey gitti. Yıldız Filosu,sen. Artık sadece kendi kurallarım var. Geride bir tek ben kaldım &ndash; ve beni almalarına asla izin vermeyeceğim. Beni asla rehabilitasyon kolonisine götüremeyecekler. Rehabilitasyon! Beyin yıkama &ndash; o cehennem çukurunda yaptıkları bu,ne diye adlandırılırsa adlandırılsın. Hastalar mutlu görünebilirler &ndash; ama dirençleri kırılana kadar ilaç ya da hipnozun etkisine sokulurlar.&quot; </p>
<p>&quot;Dare,Federasyon&rsquo;da böyle birşeyin olmadığını bilirsin! Sana yardım edecekler,&quot; Yar yalvardı. Yüzündeki dehşetten ve yarattığı acıdan nefret etti. Ona olan sevgisi mahkeme salonunda bitmemişti. Onun yapmış olduğu şeyden nefret ediyordu … ama o adamı sevmişti. &quot;Seni iyileştirmelerine izin ver,Dare,sonra da bana dön.&quot;</p>
<p>&quot;Sana döneceğim!&quot; diye hırladı. Sonra kafasını kaldırdı. &quot;Oh,evet &ndash; geri döneceğim,Tasha. O günü bekle,sevgilim. Kaçacağım &ndash; ve sonra yalancı sürtük seni bulacağım. Arkanı kolla,Tasha &ndash; çünkü birgün yine görüşeceğiz.&quot; </p>
<p>&nbsp;&nbsp;</p>
</body>
</html>