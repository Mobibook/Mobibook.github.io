<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4"><span class="t5">&nbsp;</span></p>
<p class="p5"><a id="ncx1707"></a><span class="t3"><b>IX</b></span></p>
<p>&nbsp;</p>
<p>Savaş lordu Rikan ve kalesi,Data&rsquo;yı çok şaşırtmıştı. Yapı neredeyse tarihi olmasına karşın hem rahatlık,hem de savunma sistemleri açısından en ileri teknololiyle donatılmıştı. Bilgisayarlı savunma sistemi oldukça yeniydi. Bu sistem Darryl Adin&rsquo;in ya da Adrian Dareau&rsquo;nun ya da Gümüş Şövalyenin hizmetinin bir parçasıydı.</p>
<p>Bu Data&rsquo;nın kafasını karıştırmıştı - insanlar arasındaki hayatında oldukça yeni bir deneyimdi - tutsak olmak,ama bir meslektaş hatta bir arkadaş gibi davranılması. Atılgan&rsquo;ın güvenlik kayıtlarından yalnızca Tasha Yar ve güvenlik ekibinin görebileceği dosyalar dışında bütün dosyalara girip,Darryl Adin hakkındaki herşeyi öğrenmişti. Orada yazan gerçekleri düşündü. Adam orada yazanlara pek uymuyordu.</p>
<p>Federasyon&rsquo;u satıp,asistanları ve personeli tehlikeye sokacak bir saldırı ayarlamak - ve birçoğunun ölümlerine sebep olmak - azılı bir suçlu gibi görünmeyi gerektirmeliydi. Aslında Data&rsquo;nın azılı suçlular hakkında çok fazla tecrübesi yoktu; Cyrus Redblock ve Felix Leech sanal güverte programı tarafından yaratılmışlardı ve hikaye kahramanlarından esinlenilerek yaratılmışlardı.</p>
<p>Bununla beraber,Data akademide gerekli psikoloji derslerini almıştı. Gümüş Şövalye&rsquo;nin yaptıkları kaçak bir suçluyla bağdaştırılamazdı. Herşeyiyle,hizmetleri karşılığında para alması dışında,efsanevi kahraman Robin Hood&rsquo;a benziyordu. Haksız yere suçlanmış bir adam,hikayeye göre,ihanet suçuyla. </p>
<p>Ama,bir ihtimal daha vardı: ya dürüst Adin zayıf bir anında zenginliğin büyüsüne kapıldıysa; ya mahkemedeki delillerin bir kısmının ortaya koyduğu gibi,Starbound&rsquo;un can kaybı olmadan teslim alınacağını düşündüyse; o zaman şu an ki davranışları vicdan azabının ve Orionlarla anlaştığı zamanki aç gözlülüğünün bir birleşimiydi. </p>
<p>Ve Adin&rsquo;in davasındaki kanıtlar son derece kesindi.</p>
<p>Data&rsquo;nın spekülasyonları onun davranışlarına destek olamazdı: Adin hem Federasyon&rsquo;dan hem de Yıldız Filosu&rsquo;ndan kaçan bir suçluydu ve Data&rsquo;nın görevi de onu tutuklamaktı - gelecek sefere daha şanslı olacağını umuyordu.</p>
<p>Tasha&rsquo;nın Data&rsquo;nın davranışını saflık olarak düşünmemesi,Data&rsquo;nın canını sıkmıştı,ayrıca Rikan&rsquo;ın kiraladığı adamı bir daha düşünmesini de sağlayamamıştı. Oysa amacı bunu sağlamaktı. Savaş lordu ya Adin&rsquo;in geçmişini biliyordu ya da &lsquo;adrian Dareau&rsquo;nun şöhretini düşünerek bunu önemsemiyordu.</p>
<p>Data,Tasha Yar&rsquo;ı düşünüyordu. Mükemmel bir Yıldız Filosu subayıydı,en önemli önceliği,en önemli görevi Atılgan&rsquo;ın ve personelinin güvenliğini sağlamaktı. Bazı zamanlar aşırı tepki gösterse de bu vurdumduymaz olmasından daha iyiydi. O da kaçmayacağına söz vermişti.</p>
<p>Ama ben de söz verdim,diye düşündü Data. Adin&rsquo;in adamları Nalavia&rsquo;nın sarayının içine kadar girip,Tasha&rsquo;yı ele geçirip,onu kendi mekiğiyle kalelerine getirmişlerdi. Çok beceriklilerdi ve Data,onu kaçmasının imkansız olacağı ya da en azından etkisiz olabileceği bir yere kapatabileceklerinden emindi. Volkanlı Sdan,Data&rsquo;yı &lsquo;incelemek&rsquo; istediğini açıkça söylemişti. Bu onu parçalara ayırmak ve nasıl çalıştığını anlamaya çalışmak demekti. Kısıtlı bir özgürlük kesinlikle bir yere kapatılmaktan ya da parçalanmaktan daha iyiydi. </p>
<p>Ayrıca bu insanlar Nalavia&rsquo;nın düşmanlarıydı. Artık Data,Rikan ve Adin&rsquo;in Nalavia kadar kötü olmadıklarından emindi; ama Tasha&rsquo;nın buna kesin kanıtlar ortaya konmadan karar vermiş olması rahatsız ediciydi. </p>
<p>O zamandan beri,Data Nalavia&rsquo;nın ilacını su kaynaklarından uzaklaştırmak için yapılan plana dahildi. Data&rsquo;nın parçalanacak bir oyuncak olmadığını farkettikten sonra Sdan da onunla beraber gece boyunca çalışmaya devam etti. Üretim ve taşıma bilgilerini Data&rsquo;nın bilgi bankalarından,strateji odasındaki çok gelişmiş bir bilgisayar sistemine naklettiler.</p>
<p>&quot;Neden Nalavia&rsquo;nın bu kadar modası geçmiş bir sistem kullandığını anlamıyorum,&quot; dedi Data.</p>
<p>&quot;Amaçları için yeterli,&quot; diye yanıtladı Sdan, &quot;ayrıca bunlar Treva yapımı - sarayla beraber. Ayrıca yasal olarak bu bebeklerden birini alamaz. Bu en son Federasyon teknolojisi,yalnızca Federasyon gezegenlerine satılır,müttefiklere bile satılmaz.&quot;</p>
<p>&quot;O halde siz bunu nereden buldunuz?&quot; Diye sordu Data. &quot;Yoksa sormamalı mıyım?&quot;</p>
<p>&quot;Kendimiz yaptık!&quot; diye cevapladı Sdan. Benim ve Poet&rsquo;in Federasyon&rsquo;da kaydımız yok. Barb ve Pris&rsquo;in de öyle,zaten onlar birileirnin kafasını uçurmayacak bir alete ilgi duymazlar. Bu yüzden Poet&rsquo;le beraber bütün teknoloji fuarlarını gezdik ve geri dönüp Federasyon teknolojisinin sunabileceği en son yenilikleri inşa ettik.&quot;</p>
<p>&quot;Bu Federasyon&rsquo;da kanun dışıdır,&quot; dedi Data.</p>
<p>&quot;Federasyon&rsquo;da değiliz,yanılıyor muyum?&quot;</p>
<p>&quot;Bu teknolojiyi Ferengilere ya da Orionlara satarak çok para kazanabilirdiniz -&quot;</p>
<p>&quot;Bak,Bilgisayar Beyinli,bütün istediğimiz para olsaydı,bunu kolayca çalabilirdik! Böylesi çok daha basit ve güvenli olurdu. Bizim basit bir suç çetesi olmadığımızı hala anlayamadın mı?&quot;</p>
<p>&quot;Ayrıca bu teknolojiyi satmış olsaydınız,&quot; dedi Data, &quot;artık sizin olmazdı,ve bu hizmeti ... müşterilerinize sağlayamazdınız.&quot;</p>
<p>Sdan sırıttı. &quot;Doğru. Sen çok güçlü bir zekanın ürünüsün. Etrafta biraz takıldıktan sonra bize katılmanı önerebiliriz!&quot;</p>
<p>&quot;Sanırım demek istediğin,yeterince uzun yaşarsam,beni parçalamak için bir bahane bulabileceğin.&quot;</p>
<p>Sdan onu baştan aşağı süzdü. &quot;Evet. Bu ihtimal her zaman var.&quot;</p>
<p>&nbsp;</p>
<p>Tasha Yar &lsquo;mavi oda&rsquo;da ikinci gecesini geçirdi,ama bu defa kapısı sürgülenmemişti. Sabah rahat bir pantalon ve tunik giymişti. Kahvaltıda önceki sabah gördüğü rahat ortam devam ediyordu. İnsanlar yemeklerini yiyip gidiyorlardı,sadece Rikan tüm zaman boyunca oradaydı. </p>
<p>Yar,ekranların önündeki kalabalığa karıştıktan kısa zaman sonra Rikan strateji odasında belirdi. Data,Dare,Sdan,Poet,Barb ve Aurora&rsquo;yı tanıyordu. Şimdi de Tellerite&rsquo;lı bir çift olan Tuuk ve Germa&rsquo;yla, Grokarialı bir kahin olan Jevsithian Drominiger ve üstün silah teknolojileri konusunda uzman,dünyalı bir kadın olan Pris Shenkley ile tanıştı. Yani Dare&rsquo;in &lsquo;çetesinin&rsquo; geri kalanıyla.</p>
<p>Jevsithian ilginç bir tipti: Yar&rsquo;ın boylarındaydı. O kadar yaşlı ve çökmüş bir haldetdi ki ilk başta türünü anlamak mümkün değildi.Başlıklı gri cüppesi sadece sekiz parmaklı ellerini açıkta bırakıyordu. Örümceklere benzeyen bu eller onun türünü açıklıyordu.</p>
<p>Yar Grokarialılardan bahsedildiğini duymuştu ama onlardan biriyle hiç karşılaşmamıştı. Bazılarına kehanet gücü verildiğini duymuştu. Yıldız Filosu günlüklerinde psişik güçleri olan canlılar hakkında söylenenleri düşündü &lsquo;vahşi bir yetenek,uzay-zaman kontiniumundaolasılıkları hesaplayabilme yeteneği&rsquo;</p>
<p>Jevsithian ona döndü,gözleri yüzünün kırışıkları içinde kaybolmuştu. &quot;Sen herşeyi değiştirensin,&quot; dedi.</p>
<p>&quot;Hmmm?&quot; Yar siyah deliklere bakarken ürperdi.</p>
<p>&quot;Senin varlığın gelecekteki tüm ihtimalleri teke indiriyor. Gümüş Şövalye kazanacak ve sonra da kaybedecek. Karanlığın parlak şövalyesi bir efsaneye dönüşecek.&quot;</p>
<p>&quot;Hey - kes şu saçma kehanetlerini!&quot; dedi Sdan.</p>
<p>&quot;Bu kader,&quot; dedi Jevsithian, &quot;ve her canlının kaderi bir gün kesişir.&quot; Diğerlerinin yaptığı planlarla ilgilenmeden,bir köşeye çekildi. Belki de,diye düşündü Yar,yapacağımız herşeyi çoktan bilyordu.</p>
<p>&quot;Tasha,&quot; Data&rsquo;nın sesi Tasha&rsquo;nın Grokarialıyla ilgili düşüncelerini böldü. &quot;Konuşmalıyız.&quot;</p>
<p>&quot;Hmm? Ne hakkında?&quot; diye sordu,bilgisayarın önünde toplanmış kalabalıktan uzaklaşırken.</p>
<p>&quot;Bu insanlara ne kadar yardım etmeliyiz ... ya da etmeli miyiz?&quot;</p>
<p>Data&rsquo;nın bu son adımı çok dikkatli düşünmeden atmıyacağını bilmeliydi. Yar aniden bir rahatsızlık hissetti. &quot;Priam IV,&quot; dedi.</p>
<p>&quot;Kesinlikle.&quot;</p>
<p>Data&rsquo;ya baktı. &quot;Sen de o sınava tabi tutuldun mu? Seni nasıl kandırabildiler,naıl programlanırsa programlansın sen sanal güvertenin duvarlarını görebilirsin.&quot;</p>
<p>&quot;Bir androidin bilgisayar uzmanları tarafından nasıl kandırıldığını anlatmazsam alınmazsın,değil mi? Önemli olan burada da benzer bir paradoks yaşıyor olmamız. Nalavia&rsquo;nın diktatörlüğünü insanları zehirlemek pahasına da olsa sürdürmeye kararlı olduğunun farkındayız. Ama burası Federasyon&rsquo;a bağlı bir gezegen değil; görevimiz bizi Treva halkının özgürlüklerine kavuşmasına yardım etmeye zorlamıyor.&quot;</p>
<p>&quot;Peki aksini yapmaya mı zorluyor?&quot; diye sordu Yar. &quot;Hiçbir şey yapmadığımızı farz et. Nalavia iktidarına devam eder - bizim yardımımız olmaksızın Rikan ve Dare onu devirene kadar.&quot;</p>
<p>&quot;Benim yardımım,&quot; dedi Data. &quot;İlacı su kaynaklarından temizlemelerini sağlayacak bilgiyi onlara ben verdim.&quot;</p>
<p>&quot;Ve insanların Nalavia&rsquo;yı isteyip istemediklerine karar vermelerini sağladın,&quot; dedi Yar. &quot;Bu Ana Yönetmeliğin ruhuna,kendi kararlarını verememelerine izin vermekten daha yakın değil mi?&quot;</p>
<p>&quot;Ama biz bu ruha değil,kanuna uymaya yemin ettik,&quot; dedi Data. &quot;Eğer bu işe karışırsak,bunun Treva&rsquo;ya yapacağı etkiyi bilemeyiz.&quot;</p>
<p>&quot;Hayır,ama karışmazsak ne olacağını çok iyi biliyoruz. Herşey daha kötü olacak. Bize Riatine&rsquo;in uzun dönem etkilerini sen söyledin. Data,dün akşam Rikan ve Dare&rsquo;e yardıma hazırdın. Ne oldu?&quot;</p>
<p>&quot;İlacı kesmenin kısa dönem etkisini fark ettim: savaş.&quot;</p>
<p>Yar Rikan&rsquo;ın sözlerini hatırladı, &quot;Ve o zaman,saldırıya geçeceğiz.&quot;</p>
<p>&quot;Savaş ya da ilacın etkisiyle süren bir barış,&quot; dedi Tasha. &quot;Bu Priam IV,haklısın. Ama Data ... ben Trevalı olsaydım hangisini seçeceğimi biliyorum. Uyuşturucu bağımlısı olarak yaşamanın neye benzediğini bilemezsin,Data. Sadece kimyasal maddelerle yaratılmış sahte bir mutluluğun esiri olmayı -&quot;</p>
<p>&quot;Annen?&quot; dedi Data.</p>
<p>&quot;Ve ben.&quot;</p>
<p>&quot;Ne?!&quot; Bu cevap Data&rsquo;yı şaşırtmıştı.</p>
<p>&quot;Acıdan başka hiçbir şey hatırlamıyorum,&quot; ded, Tasha. &quot;Ben ... ben mutluluk tozuna bağımlı doğmuştum,Data,çünkü annem ona bağımlıydı. Ben daha bir bebekken beni sakinleştirmek için bana verirmiş. Ama bir süre ikimiz içinde bulmayı karşılayamadığı için bana vermeyi kesmiş. İlk anılarım,onun yokluğunda yaşadığım krizler ve çektiğim acılar.&quot;</p>
<p>&quot;Tasha,ben bilmiyordum -&quot;</p>
<p>&quot;Lütfen bu aramızda kalsın. Bunu Dare bile bilmez. Annemden sonra bana bakan kadınbeni madde bağımlılığından kurtulana kadar bir yere kapadı ve açık bir bilincin hayattaki en değerli şey olduğunu öğrenmemi sağladı,Yeni Paris&rsquo;te olsak bile. Data,sen Riatine&rsquo;in yokluğunun fiziksel etkileri olmadığını söylüyorsun. Ben de Trevalıların bilinçleri serbest bırakılmalı diyorum. Kendilri için düşünmelerine izin ver,Nalavia&rsquo;yı ne yapacaklarını kendilerinin düşünmelerine izin ver!&quot;</p>
<p>Data birkaç saniye boyunca onun gözlerine baktı. Sonra da kafasını salladı. &quot;Rikan ve Dare&rsquo;in istediği bilgileri sağlayacağım. Rikan Trevalı; bununla ne yapılacağına karar verme hakkına sahip.&quot;</p>
<p>Data,Riatine&rsquo;in üretim ve taslimatıyla ilgili bilgileri verdi. &quot;En kolayı kullanılmadan önce depolandığı yerde değiştirmek,&quot; dedi. &quot;Nöbetçi yok - kim su temizleyici çalmak isteyebilir ki? Eğer bir taşıyıcımız olsaydı Riatine&rsquo;i bir plaseboyla değiştirmek çocuk oyuncağı olurdu; başkent ve üç büyük şehir için bir saat yeterdi.&quot;</p>
<p>&quot;Ama bir taşıyıcımız yok,&quot; dedi Dare,ekranın önüne eğilirken elini Data&rsquo;nın omuzuna koymuştu. Yar,Data&rsquo;nın ele baktığını gördü - Atılgan&rsquo;da ona sadece Geordi böyle yapardı,mürettebattan herhangi biri gibi. Dare&rsquo;in tanıştıklarından bu yana androide olan davranışlarının ne kadar değiştiğini fark etmek onu çok şaşırttı; Data&rsquo;nın bir makine olduğunu çoktan unutmuştu. </p>
<p>&quot;Farzedin ki,&quot; dedi Dare, &quot;ilacı arıtma tesislerine götüren bütün kamyonlara tuzak kurduk.&quot;</p>
<p>&quot;Doğru!&quot; dedi Barb.</p>
<p>&quot;Sadece çalmak isteseydik,bu iyi olurdu,&quot; dedi Aurora, &quot;ama onu birşeyle değiştirmeliyiz. Dağıtımı sürdüren adamlar tanınıyorlardır ve plaseboyu koymadan önce onları ortadan kaldırmak gerekebilir.&quot;</p>
<p>&quot;Mmm,&quot;dedi Dare,düşünceliydi, &quot;Hızlı bir giriş düşünmüştüm,bir gecede üç şehre yapılacak teslimat da engellenecekti.&quot;</p>
<p>&quot;Bunu yapabiliriz,&quot; dedi Barb,heyecanlıydı. &quot;Eğer Riatine&rsquo;i alırsak,suya katamazlar.&quot;</p>
<p>Poet araya girdi. &quot;Kimse düşmanı yenmek için strateji mi yoksa cesaret mi diye sormuyor mu?&quot;</p>
<p>&quot;Ben soruyorum!&quot; diyerek baktı Barb. &quot;Burada oturmaktan tembel,şişko şehirlilere döndük.&quot;</p>
<p>&quot;Sabır cesarettir,&quot; diye hatırlattı Poet. </p>
<p>&quot;Lanet olsun,Poet,&quot; dedi savaşçı kadın, &quot;bir korkak gibi konuşuyorsun. Seni savaşırken görmemiş olsaydım deliğine saklanmaya çalışan bir solucan olduğunu düşünürdüm.&quot;</p>
<p>Data ağız dalaşını durdurdu. &quot;Riatine kaybolduğu anda,Nalavia bunu sizin çaldığınızı anlayacaktır. Eğer Riatin&rsquo;i değiştirmeyi başarırsanız,plasebonun kullanılması zaman alabilir. Eğer operasyon sadece bir şehirde yapılırsa,Nalavia hem suyu hem de depodaki kimyasalları analiz ettirebilir.&quot;</p>
<p>&quot;Haklısın,&quot; dedi Dare. Bu plan ancak Nalaviafarketmeden herkes kendine geldiğinde işe yarar.&quot;</p>
<p>&quot;Ve bunu kendi yararımıza kullanmaya hazır olmalıyız,&quot; dedi Aurora. &quot;Birkaç isyan hiçbir işe yaramaz. Nalavia onları bastırmak için ordusunu gönderir ve ilaçları yeniden ekler. İnsanlar bilinçlerini kazandıkları anda Nalavia&rsquo;nın oyunundan haberdar edilmeliler.&quot;</p>
<p>&quot;Eğer radyo ve televizyon yayınlarını ele geçirebilirsek,&quot; dedi Sdan, &quot;haberi hızla yayabiliriz.&quot;</p>
<p>&quot;Ve inandırıcı olabiliriz,&quot; diye ekledi Aurora. &quot;Çünkü insanlar kendilerindeki farkı hissedeceklerdir.&quot;</p>
<p>&quot;Neden doğrudan Riatine üreten tesisleri yok etmiyoruz?&quot; diye sordu Yar. &quot;Nalavia hemen öğrenecektir ama bütün suları zehirleyecek kadar zehir üretene kadar herkes uyanmış olur.&quot;</p>
<p>&quot;İşte bu!&quot; dedi Barb.</p>
<p>Rikan bu fikri pek beğenmemişti. &quot;Birçok Trevalı o tesislerde çalışıyor. Eminim suyu arıttıklarını sanıyorlardır. Masum insanları öldürmeden ve yaralamadan o tesisleri yok etmenin bir yolu var mı?&quot;</p>
<p>&quot;Sanmıyorum,&quot; dedi Dare.</p>
<p>&quot;Bunu yapabilseydik bile,Nalavia&rsquo;nın tepkisini bir düşünün,&quot; dedi Aurora. &quot;İsyan çıkmasını bile beklemezdi; iktidarına karşı en ufak bir tehlike sezdiği anda sıkı yönetim ilan ederdi.&quot;</p>
<p>&quot;Onu şaşırtmalıyız,&quot; diye onayladı Rikan. &quot;Riatin&rsquo;i zarasız bir maddeyle değiştirme fikri en uygunu bence,eğer becerebilirsek.&quot;</p>
<p>Yar Data&rsquo;nın onaylama anlamında kafasını salladığını farketti. &quot;Elimde zaman çizelgeleri, sürücülerin değişme yerleri,yemek ve yakıt için durdukları yerlerin listeleri var. Ancak ... &quot;gözleri boşluğa dikilmişti, &quot; ... sürücüler haberleri olmadan,Nalavia&rsquo;nın askerleri tarafından takip ediliyorlar.&quot;</p>
<p>Haberleri olmadan mı? Data&rsquo;nın kendi tarzının dışında bir konuşma stili kullanması Tasha&rsquo;nın komiğine gitmişti. Dare&rsquo;in konuşmasından özellikler farketti.</p>
<p>&quot;Takip mi ediliyorlar?&quot; diye sordu Dare. &quot;Nasıl?&quot;</p>
<p>&quot;Kamyonlarda küçük izleme cihazları var,bunların sayesinde küçük bir askeri eskort uygun programı ve rotayı izlediklerinden emin oluyor. Paralel yollar kullanılmıyor,eskort belli bir mesafeden takip ediyor,ya da uçaklar kullanılıyor. Her seferinde değişiyor - &quot; Androidin yüzünde bir bulmacayı çözermiş gibi bir ifade belirdi. &quot;Ah,sebebini şimdi anladım. Taşradan ve köylerden geçmeleri gerekiyor. Buralarda ilacı kullanmayan halk su arıtıcısı taşıyan bir aracın neden askeri eskortla ilerlediğini merak edebilir. Bu yüzden eskort şekli sürekli değişiyor,paralel,arkadan,ilerden,büyük taşıyıcılar,tek kişilik araçlar,uçaklar - belli ki Nalavia bunların fark edilmeyeceğini ummuş.&quot;</p>
<p>&quot;İşe yaramış,&quot; dedi Aurora. &quot;Hiç şüphe duymadık. Ama artık biliyoruz ki - &quot;</p>
<p>&quot;Önümüzdeki dört günlük program elimde,&quot; dedi Data. &quot;Nalavia&rsquo;nın bilgisayarında daha ileri bir tarih yoktu.&quot;</p>
<p>Dare ona baktı ve güldü,bu gülüşte aşağılama ya da alay yoktu. &quot;Bu yeterli - bize o tabloları ver,biz de değişimi gerçekleştirmenin bir yolunu bulalım. Bay Data,Yıldız Filosu&rsquo;ndan ayrılıp,galaksinin uzak köşelerinde tehlike ve heyecan dolu bir hayat geçirmeye ne dersiniz?&quot;</p>
<p>Yar bunun şaka olduğunu anlamıştı,ama Data her zamanki ciddiyetiyle cevap verdi, &quot;Korkarım bunu ... kabul edemem.&quot;</p>
<p>&nbsp;</p>
<p>Android olmanın bir avantajı da aynı anda birden çok düşünceye konsantre olup,hepsini derinlemesine analiz edebilmekti.İlerleyen saatlerde Data bunun aynı zamanda bir dezavantaj olduğunu fark etti. </p>
<p>Tasha Trevalıları hipnotik kimyasaldan kurtarma fikrine kendini kaptırmıştı,ama öyle görünmeseler bile burada esir tutulduklarını unutmuştu. Data Darryl Adin&rsquo;in aslında kim olduğunu unutamazdı ve bu da beklenmedik bir problem doğuruyordu: Data adamdan hoşlanmıştı. </p>
<p>Adin küçük topluluğunu bir arada tutan yapıştırıcıydı,tıpkı Jean-Luc Picard&rsquo;ın Atılgan için olduğu gibi.Adin&rsquo;in rolü Picard&rsquo;ınkinden daha zordu. Arkadaşlarının sayısı az olduğu halde bir birine benzemeyen köprü mürettebatıyla karşılaştırıldıkları zaman birbirlerinden çok daha farklı oldukları görülüyordu. Çünkü Yıldız Filosu&rsquo;nda olduğu gibi onları bir arada tutacak ortak bir idealleri yoktu. İlk gün Data onların kavga edip birbirlerini öldüreceklerini düşündü,ama ortak bir amaç uğruna aralarında geçen herşeyi unutabildiklerini de gördü.</p>
<p>Bunun yanında Adin&rsquo;in yaptığı hiçbir şey Data&rsquo;ya kendini bir insandan daha aşağıymış gibi hissettirmemişti. Tanıdığı herkes içinde bir tek Geordi LaForge onu ilk görüşte normal bir insan gibi kabullenmişti.</p>
<p>Hayır,aniden fark etmişti ki savaş lordu da aynısını yapmıştı. Ama Data o gün Rikan&rsquo;ı çok az görebilmişti,buna karşın saatlerce Adin ile yan yana çalışmıştı. </p>
<p>Yemek vaktinden önce bir plan yapmışlardı. Sdan ve Poet,Rikan&rsquo;ın adamlarından birkaçıyla beraber ayrılıp,Rikan&rsquo;ın bölgesindeki ağır nakliyat şirketlerinden araçlar almaya gittiler. Barb ve Tellaritler bir &lsquo;alış veriş listesi&rsquo; yapıp,konteynerler için boya ve amblem almaya gittiler. Diğerleri bütün gün etrafta dolaşırken,Jevsithian uzun zamandır ortada görünmüyordu. Şimdi Data&rsquo;ya Aurora ve silah sistemleri tasarımcısı Pris Shenkley katılmıştı. Hep beraber bilgisayarın başına geçip,olası aksiliklere karşı planı&nbsp; adım adım gözden geçiriyorlardı. </p>
<p>Data özel bir dikkat göstermese de Adin ve Tasha&rsquo;nın strateji odasını beraber terk etmeleri dikkatini çekmişti. </p>
<p>Ama onları yeniden akşam yemeğinde gördü. Önceki gün Nalavia&rsquo;yla beaber yediği öğle yemeğinden beri yediği ilk yemek bu olacaktı. Bu zaman zarfında organik parçaları beslenmeye hazır hale gelmişlerdi ve merakı da masadaki herşeyin tadına bakmasını sağlamıştı. Rikan&rsquo;ın einde de Nalavia&rsquo;nın sarayı gibi bolluk hüküm sürüyordu; eğer aklında başka şeyler olmasaydı,Data tüm vaktini masadaki farklı besinlerin farklı lezzetlerini analiz ederek geçirerek çok mutlu olabilirdi.</p>
<p>Ama aklı yemekte yapılan konuşmalarda,Nalavia&rsquo;ya yapılacak olan sabotajda ve Tasha&rsquo;yla Adin&rsquo;deydi.</p>
<p>Tasha&rsquo;nın üzerinde önceki akşam giydiği bol,altın sarısı elbise vardı. Aurora yine ışık saçıyordu,Pris açık mavi bir elbise giymişti.Rikan&rsquo;ın üzerinde nakışlı bir tunik,zarif dantelli bir gömlek ve bir palto vardı. DaRe her zaman k siyah,gümüş amblemli ceketinin içine beyaz bir gömlek giymişti. Herkes &lsquo;yemek için giyinmeye&rsquo; gittiğinde Data da odasında temizlenmiş,ütülenmiş ve askıya asılmış&nbsp; durumda bulduğu üniformasına geri dönmeyi düşünmüştü. </p>
<p>Ama önceki gece gördüğü giysileri düşününce,Trell&rsquo;in ona verdiği kıyafetlerden en az resmi olanını giydi: ceket,koyu gri-yeşil pantalon ve neredeyse gözleriyle aynı renk olan sarı bir gömlek. Tasha gülümsedi ve &quot;Muhteşem görünüyorsun,&quot;dedi. Ama Data üniforması içinde kesinlikle kendini daha rahat hissederdi. Tasha&rsquo;nın üniformasına ne olduğunu merak etti. </p>
<p>Küçük grubun tamamı yemekten sonra Rikan&rsquo;ın salonuna geçti. Pris Shenkley Data&rsquo;nın yanına oturdu ve bir sohbet başladı. </p>
<p>&quot;Neden Federasyon adına çalışmıyorsunuz?&quot; diye sordu Data. </p>
<p>&quot;Çünkü işimin kontrolünü elimden alırlar,&quot; diye cevap verdi Shenkley. &quot;Federasyon&rsquo;un artık sadece savunma amaçlı silahlar ürettiği ve çatışmalardan kaçındığı doğru. Ama ben yeteneğimi silahlarımı kullananları kontrol edebildiğim bir yerde kullanmayı tercih ederim.&quot;</p>
<p>Data,ona Atılgan&rsquo;ın Minos&rsquo;a yaptığı yolculuktan ve kontrolden çıkıp,yaratıcılarını yok eden silahtan bahsetti.</p>
<p>&quot;Evet,&quot; dedi kadın, &quot;işte beni korkutan da bu zihniyet. Daha güçlü,çok daha güçlü silahlar yapmak çok kolay,ama ne için ... sadece başkası sizden önce yapmasın diye. Ama Dare için yaptığım, özel bir görevde kullanılacak,sadece istenen amaca yönelik silahlar tasarlamak. Benim yaptıklarım kendileriyle yarışan kıyamet günü makinaları değil.&quot;</p>
<p>&quot;Peki bu görev için Riatin&rsquo;in yerini alacak bir şey inşa edecek misin?&quot;</p>
<p>&quot;Hayır; herkes alışmış olduğu silahlarla silahlanmış durumda. Ama Rikan&rsquo;ın kalesi için savunma sistemi kurdum.&quot;</p>
<p>Data kafasını salladı. &quot;Beni yakalamak için kullanılan ağı sen mi tasarladın?&quot;</p>
<p>Pris kızardı. &quot;Tasarlamak sayılmaz,tam olarak - ama o kadar ... ilkel bir şey beklemeyeceğini düşündüm. Ağ aslında iri bir Trevalı hayvanı yakalamak için. Seni tutabilecek kadar dayanıklı olduğunu düşündüm.&quot; Gülümsedi. &quot;Seni yeterince önemsememişim. Bir quoghart ağının parçalanabileceğini düşünmemiştim. Eğer bizimkiler yetişmemiş olsaydı kaçmayı başaracaktın.&quot;</p>
<p>Data&rsquo;nın ellerinden birini avuçlarının içine aldı ve inceledi. &quot;Çok güçlüsün ... ve de çok narinsin.&quot;</p>
<p>Ona bu kadar yaklaşan her kadının yaptığı gözlemi yaptığı için,neredeyse evet diyecekti. Ama bu gözlem ona flört dosyalarına girmesini hatırlattı,tam zamanında. &quot;Bu benim ... yaratılışım.&quot;</p>
<p>&quot;Mmmm.&quot; Kadın hala ellerine dokunuyordu. &quot;Parmak izlerin var.&quot;</p>
<p>&quot;Evet. Ve evet,onlar tektir,ya da en azından Federasyon kayıtlarındaki kimseden kopya edilmemişlerdir.&quot;</p>
<p>&quot;Olması gerektiği gibi,&quot; dedi Pris yumuşakça. &quot;Sen de öylesin.&quot;</p>
<p>Data,Pris&rsquo;in onunla flört etmesine şaşırmıştı. Ama devam etmek için sadece ana dosyaya girmesi yeterliydi. Çünkü basit bir sohbetten daha ileri gitmek istemediği belliydi,bir günlük bir tanışıklık için bu normal birşeydi. </p>
<p>Ayrıca,Data da daha ileri gitmek istemediğini farketti. Bunun sebebini merak etti. Nalavia&rsquo;yla mümkün olduğu kadar yüzeysel ve kişisellikten uzak bir ilişki kurmak istemesinin sebebini anlamıştı: o kadın bir şeytandı. Ama Pris&rsquo;in,Adin&rsquo;in çetesindeki herkes gibi,Data&rsquo;nın bildiği herhangi bir suç kaydı bile yoktu. Neden onunla yakınlaşmayı istememişti,acaba Pris bunu ister miydi? Data,çok fazla bilgi ve foksiyonla donatılmıştı. Pris Nalavia gibi değildi; iki yüzlü ya da kötü ahlaklı değildi.</p>
<p>Dat&rsquo;nın dikkati Tasha&rsquo;nın yanındaki koltukta oturan Dare&rsquo;e kaydı. Tasha bütün zamanını Adin&rsquo;le geçiriyormuş gibiydi. Adam kesinlikle Tasha&rsquo;nın bir zamanlar ona hissettiği duyguları yeniden uyandırmaya çalışıyordu. Tasha&rsquo;nın görevine duyduğu sorumluluğu asla tam olarak unutulmayacak anıları canlandırarak aşmaya çalışıyordu.</p>
<p>Adin Tasha&rsquo;ya doğru eğildi. Data da yön mikrofonunu çalıştırıp,Dare&rsquo;in fısıltılarını dinledi, &quot;Hadi balkona çıkalım.&quot; Rikan&rsquo;dan müsaade isteyip,ay ışığının aydınlattığı geceye çıktılar. Data cam kapıdan onları görebiliyordu. Balkon duvarına yaslanmış,ay ışığının aydınlattığı kanyonu izliyorlardı. Adin kolunu Tasha&rsquo;nın çıplak omuzuna koymuştu,Tasha da ona yaslanmıştı. </p>
<p>Bu süre boyunca Data flört dosyalarının Pris&rsquo;i eğlendirmesine izin vermişti - kadın bir kahkaha atana kadar. &quot;Daha önce tanıştığım bütün adamlardan daha zekice saçmalıyorsun! Söyler misin,bunu nereden öğrendin?&quot;</p>
<p>Data girmiş olduğu dosyayı kontrol etti. &quot;Jane Austen&rsquo;in çalışmalarının adaptasyonunda detaylı çalışmalar,&quot; dedi dürüstçe. </p>
<p>Pris yüksek sesle güldü. &quot;Aslında,bu çok sevimli ve sabah erken kalkmam gerekmeseydi bildiğin diğer teknikleri de öğrenmek isteyebilirdim. Ama nasıl olsa uzun bir zaman daha burada bizimlesin. Birbirimizi daha iyi tanımaya fırsat bulacağımızı umarım.&quot;</p>
<p>&quot;Bu beni de çok mutlu eder,&quot; diye cevap verdi,ama kadının sormamış olduğu soruya cevap vermeye pek de istekli değildi. </p>
<p>Salon yavaş yavaş boşalıyordu ama Rikan hala oradaydı. Data yaşlı savaş lordunun dik oturmakta zorlandığını farketti. </p>
<p>Data balkona yeniden baktığında Tasha ve Adin gitmişlerdi. Bir süre Rikan&rsquo;la yalnız kalmışlardı ... aklından çıkmıştı.</p>
<p>Data&rsquo;nın gece boyunca yapacak hiçbir şeyi yoktu. Bir kütüphane-bilgisayar ya da vahşi merakını tatmin edecek bir bilim laboratuarı yoktu.</p>
<p>Strateji odasına inmeye karar verdi. Muhtemelen orada birisi olurdu ve o müthiş bilgisayarı daha yakından inceleme fırsatı bulabilirdi. </p>
<p>Rikan&rsquo;a iyi geceler dilemeye gittiğinde,yaşlı adam sordu, &quot;Siz uyur musunuz,Bay Data?&quot;</p>
<p>&quot;Hayır,efendim.&quot;</p>
<p>&quot;O halde bana bir iyilik yapar mısınız?&quot;</p>
<p>&quot;Tabii ki,efendim,eğer becerebilirsem.&quot;</p>
<p>&quot;Ben yaşlı bir adamım. Yaşlılığın sizin başınıza gelecek bir şey olmadığını tahmin ediyorum - ama sadece yaşlı olduğunuz için insanların kaprislerinizi çekmesinin zevkini de yaşayamayacaksınız.&quot; Rikan ona baktı. Gözleri hala berrak ve keskindi. &quot;Kaç yaşındasınız,Bay Data?&quot;</p>
<p>&quot;Yirmi-altı Federasyon yılı,efendim.&quot;</p>
<p>Savaş lordunun gözleri büyüdü. &quot;Çok gençsiniz! O halde hayat tecrübenizin henüz başındasınız. Ama yıldızlar arasında birçok yer gezip,benim uzun hayatımda yaşadığımdan çok fazla macera yaşamışsınızdır.&quot;</p>
<p>&quot;Bu doğru olabilir,efendim,özellikle de benim ... yetişkin olarak yaratıldığım düşünülürse. Öte yandan asla bir çocukluk tecrübesi yaşamadım.&quot;</p>
<p>&quot;Bu üzücü,&quot; dedi Rikan. &quot;Çocukluk insanın en mutlu zamanıdır - ya da öyle olmalıydı. Ama artık pek hatırlamıyorum. Sizden istediğim iyilik,Trell beni yatırdıktan sonra odama gelmeniz. Vücudum yorgun olduğu halde,yaşlılık kolay ve iyi uyumama izin vermiyor. Yanıma gelip benimle sohbet eder misiniz?&quot;</p>
<p>&quot;Memnuniyetle,efendim.&quot;</p>
<p>Trell Rikan&rsquo;ın hazır olduğunu söylediği zaman Data savaş lordunun odasına gitti. Aklında uşağın uyarısı vardı. &quot;Lütfen çok fazla kalmayın. Lordumun dinlenmeye ihtiyacı var. Şafakta uyanacağı için, ne kadar uyursa o kadar iyi olur.&quot;</p>
<p>Geniş yatağının içinde Rikan,heybetli görünüşünden oldukça uzak,ufak tefek bir adam gibi görünüyordu. Arkası yastıklarla desteklenmişti. &quot;&quot;iraz daha şarap?&quot;&quot;diye sordu,kendine bir bardak koyarken. </p>
<p>&quot;Hayır,teşekkür ederim,efendim. Alkolün benim metabolizmama bir etkisi yok. Şaraplarınızı koku ve lezzet tecrübelerimi zenginleştirmek için tattım.&quot;</p>
<p>Savaş lordu gülümsedi. &quot;Yaşamınızı bilgi toplayarak geçiriyorsunuz?&quot;</p>
<p>&quot;Bunun için tasarlandım.&quot;</p>
<p>&quot;Sadece bunun için değil,Tabii ki,&quot; dedi Rikan. &quot;Biraz önce tecrübe dediniz. Hisleriniz olduğunu görebiliyorum,meslektaşınız Natasha için endişelendiğiniz ve görev aldığınız organizasyona karşı hissettiğiniz sorumluluk belli oluyor.&quot;</p>
<p>&quot;Düşüncelerimi çok iyi ifade ettiniz,&quot; diye itiraf etti Data. </p>
<p>&quot;Sizden daha tecrübeliyim,&quot; dedi Rikan. &quot;Ne kadar kısa zamandır ... canlı olduğunuzu öğrenmek beni şaşırttı.&quot;</p>
<p>&quot;Bilinçli,&quot; diye düzeltti Data.</p>
<p>&quot;Yapınızdaki organik kısımlar canlı değil mi?&quot;&nbsp; </p>
<p>&quot;Bir bakıma; besleyici maddelere ihtiyacı var ve kendini yeniliyor. Vücudumun o tarafları,bilincim uyanmadan önce bilinmeyen bir süre komada kalmış.&quot;</p>
<p>&quot;Ah,&quot; dedi Rikan, &quot;ne kadar ilginç. Bilinçlendiğiniz anı hatırlıyor musunuz? Ya da insanlar gibi siz de doğum anlarınızı hatırlamaktan yoksun musunuz?&quot;</p>
<p>Doğum. Tasha öyle söylemişti, &quot;O halde burası senin doğum yerin,&quot; demişti,Data&rsquo;nın evini görünce. </p>
<p>&quot;Bu hatırladığım ilk olay. Benim beynim boş bir sayfa değildi; Ben biliçlendiğimde lisan,büyük miktarda temel bilgi ve gezegenimde yaşayan dörtyüz kolonicinin topladığı bilgilerle programlanmıştım.&quot;</p>
<p>&quot;Merak ediyorum,&quot; dedi Rikan, &quot;acaba doğumdan daha büyük bir şok muydu sizn yaşadığınız? Sanırım bunu kimse bilemeyecek,çünkü kimse ikisini de yaşayamayacak.&quot;</p>
<p>&quot;Hayır,efendim,&quot; diye otomatik bir cevap verdi Data - daha sonra sorudaki imayı farketti. &quot;Teknolojinin şu anki seviyesinde bu mümkün değil. Ve eğer insan bilincini bir androidin vücuduna transfer etmek mümkün olsaydı ... bilemiyorum,sanırım bir kere insan gibi hissederse,kişi buna adapte olabilir.&quot;</p>
<p>Rikan onu süzdü. &quot;Kendinizi daha mı az insan hissediyorsunuz,Bay Data?&quot;</p>
<p>&quot;Ben ... insandan öte birşeyim. Tamamen organik herhangi bir insandan daha güçlü ve daha hızlıyım. Hafızamda daha fazla bilgi var ve bunları daha verimli kulanabilirim. Hala öğrenmeye ve büyümeye devam ediyorum - bu sadece bilgi dosyalarımı arttırmak değil.&quot;</p>
<p>&quot;Belli oluyor,&quot; diye gülümsedi Rikan. &quot;Adrian&rsquo;ın buraya yerleştirdiği en gelişmiş bilgisayar sistemiyle bile böyle bir sohbet yapmam mümkün olmamıştı. Sizin kesinlikle bir kişiliğiniz var,Data.&quot;</p>
<p>&quot;Evet. Yine de becerebilseydim,insan olabilmeyi isterdim. Mesela size bakıyorum,efendim, bunu tecrübelertecrübelerimle yapmaya çalışsamda kara vermeyi öğreniyorum. Bir gün bigelik kazanabilir miyim diye merak ediyorum.&quot;</p>
<p>Rikan&rsquo;ın gülümsemesi dah da büyüdü. &quot;Ah,Data - cevabın sorunuzun içinde olduğunu görmüyor musunuz?&quot;</p>
<p>Data bunun farkında değildi. &quot;Efendim?&quot; yüzünde şaşkın bir ifade belirdi. </p>
<p>&quot;Önemli değil,&quot; ded, Rikan. &quot;Si bu hayreti sürdüreceksiniz - ve yenilerini keşfedeceksiniz. Fiziksel olarak yaşlanır mısınız?&quot;</p>
<p>&quot;Sanırım hayır,efendim. Ama şu ana kadar kaç yıl işleyebileceğimi kestiremeyecek kadar kısa yaşadım. Tasha&rsquo;nın bana sık sık hatırlattığı gibi tahrip edilmes değilim,ama tamir edilemeyecek zararlar görmediğim sürece,Yıldız Filosu bilim adamları birkaç asır yaşayabileceğimi söylüyorlar.&quot;</p>
<p>&quot;Yaşlılığın fiziksel zorluklarını yaşamayacaksınız,ama uzun yaşamın başka acımasız yanları daha vardır,hatta bunlar gücünüzü,hızınızı,duyularınızı kaybetmekten bile daha acıdır. Hayatta kalanlar şanslı farzedilirler,Data - ve bundaki ironi de uzun yıllar yaşadığımız için bizi kıskananlar bu yılların verdikleri acıları göremeden aramızdan ayrılırlar ... ya da bunları paylaşmak için yaşarlar.&quot;</p>
<p>&quot;Efendim?&quot;</p>
<p>Rikan gözlerini boşluğa dikti. &quot;Bir zamanlar bir karım ve çok güzel bir kızım vardı. Benimle aynı tecrübeleri yaşamış iyi dostlarım ve arkadaşlarım vardı. Şimdi hepsi gitti - benden çok daha genç olanlar da dahil. Çocuğum benden önce öldü. Karım ondan sonraki sene. Arkadaşlarım,gençliğimi paylaştığım insanlar - artık hiçbiri yok.&quot;</p>
<p>Savaş lordunun gözleri yeniden Data&rsquo;ya döndü. &quot;Sizi tasarlayanlar size ne yaptıklarının farkındalar mı? Size hem insanlık hem de duygu verip,sevdiğiniz herkesin ölümlerini,yok oluşlarını izlemeye mahkum eilmişlar.&quot;</p>
<p>&quot;Sevme yeteneğimin olup olmadığını bilmiyorum,efendim.&quot;</p>
<p>&quot;Bunu nasıl bilmezsiniz,ben bile sizi bir gündür tanıdığım halde bunu biliyorum?&quot;</p>
<p>&quot;Bunu bilmem çok zor,&quot; diye açıkladı Data. &quot;Sevme yataneğiyle tasarlanmış olmamım bir anlamı olmadığını - &quot;</p>
<p>Rikan güldü. &quot;Aha,Data ne kadar genç - ve ne kadar insanca - o durumdasınız! Dostluğun başlangıcı olan sevgiyi,karşı cinse duyulanla karıştırmak,ne kadar da gençlere özgü bir davranış. Hayır, hayır - benim bahsettiğim arkadaşlara ve dostlara duyulan sevgi,yanlış anladığınız gibi değil.&quot;</p>
<p>Gülüşü tarif edilemez bir acıya dönüştü. &quot;Ve bu en büyük mutluluk kaynağı aynı zamanda en büyük acının kaynağı da olabilir.&quot;</p>
<p>&quot;Anlıyorum,&quot; dedi Data.</p>
<p>Rikan&rsquo;ın yüzünde bu defa kederli bir gülümseme vardı. &quot;Hayır,anlamıyorsun,ama ... anlayacaksın,hatta belki de sandığından daha çabuk. Data,sen Adrian&rsquo;ın deyimiyle bir &lsquo;hayatta kalma ustasısın&rsquo;. Jevsithian,Adrian&rsquo;ın da öyle olduğunu söylüyor,kader sayesinde,şansı ya da sadece gücü sayesinde. Kahinin kehanetini duydun?&quot;</p>
<p>&quot;Böyle kehanetler bilimsel olarak test edilemezler,&quot; dedi Data.</p>
<p>&quot;Ama doğru olduğunu kabul edersek,sizce bunun anlamı nedir?&quot;</p>
<p>&quot;Önce kazanıp,sonra kaybetmek? Svaşı kazanıp,sonra da ölmek,sanırım böyle.&quot;</p>
<p>&quot;Olabilir,&quot; dedi Rikan. &quot;Biz organik insanlar aynı zamanda mantık yürütme yeteneğine de sahibiz, Data. Adrian&rsquo;ı ilk gördüğün anda onu tutuklamaya çalıştın. Bu görevinden vazgeçeceğini düşünmüyorum ve saydığın suçlar - cinayet,komplo,ihanet - mutlaka ölümle cezalandırılmalı.&quot;</p>
<p>&quot;Federasyon&rsquo;da ölüm cezası yoktur,&quot; diye açıkladı Data.</p>
<p>Rikan ürperdi ve gözlerini kapadı. &quot;Korktuğum gibi. Hapi cezası,o zaman,ömür boyu.&quot;</p>
<p>&quot;Bir rehabilitasyon kolonisinde tedavi,&quot; dedi Data, &quot;sadece içindeki kötülükten arınana kadar.&quot;</p>
<p>&quot;İsminin ne olduğu önemli değil. Adrian&rsquo;ı yeterince iyi tanımıyorsun. Öyle bir adam için özgürlüğünü kaybetmek ölümden daha kötü olur. Ve sanırım,kahinin de bahsettiği buydu,önce kazanacak - ki bu Treva için çok iyi - sonra da kaybedecek.&quot;</p>
<p>Yaşlı,parlak gözler,derinliklerindeki soruyla beraber yeniden Data&rsquo;ya dikildiler. &quot;Lord Rikan,&quot; dedi android, &quot;lütfen bunu benden istemeyin. Size yaptığı bunca iyiliğe karşılık,Darryl Adin geçmişte inandığı herşeye ihanet etmişti. Eğer onu adalete teslim etme fırsatını değerlendirmezsem ... ondan hiçbir farkım kalmaz.&quot;</p>
<p>&nbsp;</p>
<p>Tasha Yar sonraki iki günü Darryl Adin&rsquo;le beraber geçirdi. Riatin&rsquo;in yerine geçecek plaseboyu taşıyacak varilleri hazırlarken,eski dostlukları yeniden canlanıyordu. Data&rsquo;nın sağladığı rotalar ve çizelgelerle bu basit bir operasyon haline gelmişti: kamyonlar durdukları zaman etraflarında bulunan benzer araçlar sayesinde takipçilerine fark ettirmeden,kargoları aynı işaretleri taşıyan plasebo dolu konteynırlarla değiştirilecekti. Öteki araçların operatörleri - Rikan&rsquo;ın bölgesindeki Trevalılar - değişim gerçekleştikten sonra yoldaki arkadaşlarıyla yer değiştireceklerdi. Sdan,Poet,Aurora ve Pris araçların saptayıcılarını atlatacak bir sistem geliştirmişlerdi. Ellerindeki bilgiler,aletler ve tecrübeleri sayesinde bu iş çocuk oyuncağıydı.</p>
<p>İkinci akşam,yemek saatinde herkes Rikan&rsquo;ın kalesine dönmüştü ve yine çok samimi bir ortam olmuştu.</p>
<p>Yar ve Data&rsquo;nın kaleden çıkmasına izin verilmiyordu. Yar,Dare&rsquo;in dönüşünü beklerken bir karar vardığını biliyordu: Data&rsquo;yı ve Tasha&rsquo;yı oyalamıştı ve kesinlikle işini bitirdikten sonra Treva&rsquo;dan kaçmak için bir plan kurmuştu. Onun gitmesine izin veremezdi ama Dare&rsquo;in de onlara yakalanmamaya çalışacağını biliyordu. Tasha,Dare&rsquo;in Data&rsquo;yı yakalarken yaptığı gibi özgün bir plan yapıp kaçmayı başaracağından emindi.</p>
<p>Bu arada android her zamankinden daha sakindi. Neredeyse tamamen boş olan strateji odasını gören Tasha,Treva&rsquo;ya gelikrken Data&rsquo;yla yaptığı dostça sohbeti özlediğini farketti. Şüpheleniyor,diye düşünü Tasha. Acaba Dare&rsquo;in kaçmasına yardım edeceğimi mi düşünüyor? Ama bunu Data&rsquo;ya soramazdı; Data&rsquo;nın onun sadakatinden şüphelenmesi,Dare&rsquo;in kaçışı konusunu düşünmesinden daha iyiydi. </p>
<p>Yemekten sonra herkes Rikan&rsquo;ın salonuna doluğup,kutlamalara devam ettiler. Böylece Tasha ve Dare&rsquo;in önce balkona oradanda yemekten önce başbaşa oldukları Rikan&rsquo;ın müzik odasına geçmeleri kolaylaştı. Kalenin her tarafı gibiburada da tarihi ortam ve antika mobilyaların yanında modern teknoloji eseri sistemler vardı. Masalardan birindeki kutuya gizlenmiş düğmelere basılmasıyla son derece dinlendirici ve zarif bir müzik duyuluyordu.</p>
<p>Dare yumuşak ve alçak sesli birşeyler programladı,sonra da oturup konuşmaya başladılar. Dare, &quot;Seni yanımda istiyorum,Tasha,&quot; dedi.</p>
<p>&quot;Ne?&quot; diye sordu Tasha,şaşırmıştı. Onunla beraber kaçmasını istemesinden korkuyordu.</p>
<p>&quot;Üç gün sonra vurduğumuz zaman - ilacın etkileri ortadan kalkıp,Nalavia&rsquo;ya karşı bir ayaklanma başlattığımız zaman,seni yanımda istiyorum,Tasha.&quot;</p>
<p>&quot;Yapamam,&quot; dedi Tasha. &quot;Ana yönetmelik -&quot;</p>
<p>&quot;Tasha,bu gezegen Yıldız Filosu&rsquo;nu yardıma çağırdı! Onlara yardım et!&quot;</p>
<p>&quot;Buraya sizinle savaşmak için çağrıldık.&quot;</p>
<p>&quot;İnsanların kafası temizlendiği zaman bu değişecek. Burada kalıp,olayları izlersek,insanlar Nalavia&rsquo;ya karşı başkaldırdıklarında yanımda olacak mısın?&quot;</p>
<p>&quot;Gerçekten bir kişinin bu kadar önemli olduğunu düşünüyor musun,Dare?&quot;</p>
<p>Ellerini Tasha&rsquo;nın omuzlarına koydu ve gözlerinin içine baktı. &quot;Bu kişi sensen,&quot; dedi ... ve onu yumuşakça öptü,bu sefer kibar,sevgi dolu ve ondan karşılık bekler haldeydi.</p>
<p>Bu sefer Tasha ona karşı koymadı,kollarını dare&rsquo;e doladı ve ona sıkıca sarıldı. &quot;Bunun sonu yok,Dare&quot; diye fısıldadı.</p>
<p>&quot;Biliyorum,&quot;dedi Dare saçlarını okşayarak. &quot;Tasha,seni tanıyorum. Kurduğun hayatını,bir kanun kaçağının vur ya da vurul yaşayışına tercih etmeni senden isteyemem. Bunu senden istemeyeceğime söz veriyorum. Ama sana bir soru soracağım: hala benim suçlu olduğuma mı inanıyorsun? Hala sana ihanet ettiğime mi inanıyorsun?&quot;</p>
<p>&quot;Hayır,&quot; diye cevap verdi. &quot;Buna asla tam olarak inanmadım,Dare. Sana karşı olan bütün o delillerin nasıl oluştuğunu da anlayamadım - ama tek bildiğim sevdiğim adamın öyle şeyler yapmayacağıydı.&quot;</p>
<p>Dare&rsquo;in onun dokunuşlarıyla rahatladığını hissetti. Daha sonra Tasha&rsquo;yı yeniden öptü. &quot;Birbirimizi bir daha göremeyebiliriz.&quot;</p>
<p>&quot;Biliyorum. Ama şimdi bunu düşünmeyelim. Üç günümüz var,Dare - bazı insanların önünde bu bile olmayabilir.&quot;</p>
<p>Tasha,Dare&rsquo;in yüzünde hiçbir zaman unutamadığı o sıcak,sevgi dolu gülümsemeyi gördü. Dare ayağa kalktı ve Tasha&rsquo;nın elini tuttu. Tasha onun elini sıktı,ve ne olacağını düşünmeden,geleceği kendi haline bırakıp,Dare ile gitti.</p>
<p>Hayat,geçici bir süre için de olsa,Tasha Yar için ne kadar güzelse,Data için de o kadar karmaşık ve acı vericiydi. Rikan&rsquo;la tartışmasından sonra,yaşlı adam farkında olmadığı duygulaını açığa çıkarıp,onlarla yüzleşmesini sağlamıştı. Tasha&rsquo;nın davranışlarına olan ilgisi Rikan&rsquo;ın bahsettiği kardeşçe duygulardan mıydı?</p>
<p>Yoksa insan ruhunu araştırırken kıskançlığın karanlık dehlizlerine mi yuvarlanmıştı?</p>
<p>Data bütün bu terimlerin kelime anlamlarını ve sözlük tanımlarını biliyordu,ama bunlar insanlarla ve gerçek sorunlarla karşılaştığında ona yardımcı olmuyordu. İkinci akşam Tasha ve Adin&rsquo;in kaybolduklarını fark etti - ve ertesi sabah kahvaltıya beraber gelmişlerdi. Çok huzurlu ve dinlenmiş görünüyorlardı ... ve çok mutlulardı.</p>
<p>Kendi düşünceleri hakkındaki şüpheleri Data&rsquo;nın neredeyse bütün gün sessiz kalmasına sebep oldu; ayrıca Tasha sürekli Adin&rsquo;in yanındaydı ve ona söylemek istedikleri ikisinin arasında kalmalıydı. </p>
<p>Sonunda,küçük grup akşam yemeği için giyinmek amacıyla birer ikişer strateji odasından ayrılırken Tasha&rsquo;ya, &quot;Konuşabilir miyiz?&quot; demeyi becerebildi.</p>
<p>&quot;Tabii ki,Data. Odama gel.&quot;</p>
<p>İçeri girdiklerinde,Tasha kapıyı kapattı ve üzerindeki ceketi çıkartıp,askıya astı.</p>
<p>Bir an için Data,Tasha&rsquo;nın onun önünde soyunacağını düşündü. Bunun anlamı, &lsquo;Sen benim için bir makinadan başka bir şey değilsin,&rsquo; demek olurdu ama Tasha öyle yapmadı. Onun yerine Data&rsquo;ya sandalyeyi gösterdi ve kendisi de yatağa oturdu. &quot;Sanırım seni endişelendiren şeyi biliyorum,Data - ve endişelenmen gereksiz. Dare için hissettiklerimin görevimi engellemesine izin vermem.&quot;</p>
<p>&quot;Bu beni gerçekten endişelendiriyordu,&quot; diye itiraf etti. Bu rahatsız edici konuyu onun açmasına sevinmişti. &quot;Ancak,Nalavia&rsquo;ya karşı organize edilen ayaklanmayı izlerken,ayaklanma bitip barış yeniden kurulunca ne yapacağını merak ediyorum.&quot;</p>
<p>&quot;Data,&quot; dedi tatlı bir sesle, &quot;Bir kanun kaçağı olup,Gümüş Şövalye&rsquo;nin çetesine katılmaya niyetim yok.&quot;</p>
<p>&quot;Öyle yapacağını düşünmemiştim,&quot; diye cevap verdi. &quot;Yıldız Filosu&rsquo;yla yeniden temasa geçtikten sonra yapmamız gereken görevden bahsediyorum.&quot;</p>
<p>Tasha güldü. &quot;Dare&rsquo;i tutuklayabileceğini düşünüyorsan,bunu yapmayı dene.&quot;</p>
<p>Data daha önce böyle bir durumla karşılaşmamıştı. &quot;Sen bunu yapmayacağını mı söylüyorsun?&quot;</p>
<p>&quot;Benim demek istediğim ne senin ne de benim buna fırsat bulamayacağımız,Data. Dare burada o kadar uzun kalmayacaktır.&quot;</p>
<p>&quot;Ama ya kalırsa?&quot; diye üsteledi Data.</p>
<p>&quot;Kalmayacak,&quot; dedi Tasha,ve gitmesini istermiş gibi ayağa kalktı. </p>
<p>Data da ayağa kalktı. &quot;Gerçeği öğrenmek istiyorum,fikrinizi değil,Yüzbaşı. Darryl Adin&rsquo;i tutuklayıp,Federasyon&rsquo;a teslim etme fırsatınız olursa,bunu yapar mısınız?&quot;</p>
<p>Tasha&rsquo;nın gözleri büyüdü ve çenesi titremeye başladı. &quot;Rütbenizi mi kullanıyorsunuz ... Komutan?</p>
<p>&quot;Öyle mi yapmalıyım ... Tasha?&quot;</p>
<p>Bir an için heykel gibi durup birbirlerine baktılar. Daha sonra Tasha&rsquo;nın dudakları titremeye başladı ve gözünün kenarında bir damla göz yaşı belirdi. &quot;Bunu bana sormana gerek yoktu,Data. Evet,lanet olsun sana - eğer iş o noktaya varırsa,görevimi yaparım. Ama bunun olmayacağını biliyorum - Dare buna asla izin vermez.&quot;</p>
<p>Data oradan ayrıldığında rahatlamıştı. Tasha&rsquo;nın sözü iyiydi. Ama neden onun sevgilisini tutuklama konusunda kendini suçlu hissediyordu?</p>
<p>Ertesi gün çalışarak geçti. Trevalılar ilacın etkisinden kurtulmaya başladıkları anda,Nalavia sıkı yönetim ilan etmeden televizyon ve radyo istasyonlarını ele geçirme planlarını gözden geçiriyorlardı. Akaşam üzeri Tasha odasın gidip makyaj yapmaya başladı. Daha önceki altın sarısı elbise yerine Pris&rsquo;ten ödünç aldığı açık mavi elbiseyi giymişti.</p>
<p>Rikan&rsquo;ın resmi akşam yemekleri eski ve güzel bir gelenekti. Tasha bu yüksek teknolojiyle,eski adetlerin hoş bir kontras yarattığını düşündü. Kısa saçlarını fırçaladı ve kabarttı. Der&rsquo;in saçaları artık onunkilerden daha uzundu,ama Dare onun kısa saçlarıyla ilgili hiçbir şey söylememüşti. Çocukluğundan beri,saçları hep kısa olmuştu ve Dare bir kere bile, &lsquo;şöyle olsaydı daha iyi olurdu&rsquo; dememişti. Oysa tanıştığı bütün erkekler bu konuda bir fikir yürütmüştü,Data dışında tabii ki.</p>
<p>Zavallı Data. Dare için hayatını mahvedeceğinden endişe ediyordu. Bunun sebebi Tasha&rsquo;nın kandırılmış olduğunu düşünmesi değil,Dare&rsquo;e olan sevgisini bilmesiydi.</p>
<p>Bunun tek yolu onun masumiyetini ispat etmekti. Ama bu imkansızdı. Dare&rsquo;in mahkemeye çıkarılışını dün gibi hatırlıyordu; çok fazla ve çok sağlam kanıtlar vardı ve artık onlara karşı çıkmak için çok geçti.</p>
<p>Bu yüzden hayatın ve Yıldız Filosu kariyerinin ona öğrettiği şeyi yaptı: yarın için plan yap,bu günü yaşa. Bu gece Dare&rsquo;le beraber onun kamarasına gidebilirdi ve hayatta aşk ve eğlenceden başka bir şey yokmuş gibi davranabilirdi.</p>
<p>Yar aynaya baktı ve gördüğünden memnun oldu. Objektif olamıyordu;dünyanın nasıl gördüğü önemli değildi,o kendini güzel hissediyordu. Şimdi tek yapacağı elbisesini giyip -</p>
<p>&quot;Alarm! Alarm! Yaklaşan uçaklar! Herkes savaş durumuna!&quot;</p>
<p>Koridorlarda yankılanan anonsu duyduğu zamanelbisesini giymekten vazgeçti ve bütün gün üzerinde olan tuniği ve siyah pantolonu giydi. Koridora çıktığında bir savaş durumunda ne yapacağı ona söylenmemişti.</p>
<p>Bir kaç oda ilerde Data üzerinde Yıldız Filosu üniformasıyla odasından fırladı. &quot;Strateji odası,&quot; dedi ve o karmaşada beraber koşmaya başladılar.</p>
<p>Önceden kapalı duran dolaplar artık açılmıştı. Poet ve Pris Rikan&rsquo;ın deposundaki silahları hazırlıyorlardı. Sdan bilgisayar konsolundaydı ve önündeki ekranda kalenin ve çevresinin şemaları duruyordu. </p>
<p>İki güç ekranı yumuşakça parlıyordu. Bir tanesi kalenin etrafındaydı,diğeri de birkaç mil ilerdeydi. Yar, &quot;Kalkanlar?&quot; diye sordu.Bir yıldız gemisinin kalkanları gibi olamazlardı,eğer bir madda/antimadde jeneratörü tepenin yamacına yerleştirilmemişse.</p>
<p>&quot;İçerdeki,&quot; diye cevapladı Sdan. &quot;Dışardaki uçağın göstergelerini bozacak bir statik jeneratör. İyi bir pilot göstergeler olmadan ilerleyebilir ama uçuş bilgisayarları çalışmayacaktır. Silahlarını da elle kontrol etmek zorunda kalacaklar.&quot;</p>
<p>&quot;Ama kalenin etrafında bir kalkan var,değil mi?&quot;</p>
<p>Pris son silahı da verdi. &quot;Güçsüz bir tane,&quot; diye cevap verdi. &quot;Bataryayla güçlendirilmiş ve bu uçakların silahlarına yarım saat kadar dayanabilir. Kalkanın gücü tükenmeden onları püskürtmeye çalışacağız. Yar&rsquo;a ve Data&rsquo;ya ağır birer fazer verdi. &quot;Eğer dış savunma dayanırsa,katılmanıza gerek kalmaz. Ama düşerlerse ve Nalavia&rsquo;nın uçakları içeri girerlerse,kendinizi korumaya hazır olmalısınız!&quot;</p>
<p>&nbsp;</p>
</body>
</html>