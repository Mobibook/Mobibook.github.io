<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.7"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4"><span class="t5">&nbsp;</span></p>
<p class="p5"><a id="ncx1945"></a><span class="t3"><b>X</b></span></p>
<p>&nbsp;</p>
<p>Komutan Data, Pris Shenkley&rsquo;in haklı olduğunu gördü. &quot;Bize nerede ihtiyacınız var?&quot; diye sordu.</p>
<p>&quot;Yukardaki surlarda Dare&rsquo;e katılın,&quot; diye cevap verdi. &quot;Elinizdeki silahlarla standard bir askeri uçağı düşürebilirsiniz - ama vurulmamaya dikkat edin.&quot;</p>
<p>&quot;Dış savunmanın içindeki her yer aynı derecede korunaklı mı?&quot; diye sordu Tasha.</p>
<p>&quot;Evet. Kalkanı bizim bilgisayarımızla destekledik. Yerleştirdiğimiz uçak savarlar gelenlerin çoğunu indirmeyi -&quot;</p>
<p>&quot;Pris!&quot; ses Adan&rsquo;dan geliyordu.</p>
<p>Hepsi ekrana döndüler - gördükleri dış savunma duvarını delen aracın bir uçağa benzemediğiydi. &quot;Füze!&quot; dedi Pris. &quot;Karşı saldırıya hazır olun!&quot;</p>
<p>&quot;Hazır ve çalıştırıldı,&quot; dedi Sdan,ve kanyonun uzak bir noktasından yükselen ışık yaklaşan füzeyi vurdu - çarpışma ekranda göründükten saniyeler sonra patlamanın sesi bütün kaleyi sarstı. </p>
<p>&quot;Nalavia bizi kandırdı,&quot; dedi Poet. &quot;En kapsamlı planlarda bile -&quot;</p>
<p>&quot;Bir saldırı ihtimalini düşünmemiş miydiniz?&quot; Diye sordu Data.</p>
<p>&quot;Bir saldırıyı düşünmüştük,&quot; dedi Pris. &quot;Ama füze kullanıyorsa,kaledeki herkesi öldürmek umrunda değil demektir. Buna Yıldız Filosu araştırma ekibi de dahil!&quot;</p>
<p>Aurora da onlara katıldı. &quot;Füzeler! Nalavia aklını kaçırmış. Çıldırmış birine karşı hangi strateji etkili olabilir ki?&quot;</p>
<p>&quot;Ama karşı koyacak silahlarınız var,&quot; dedi Tasha.</p>
<p>&quot;Kesinlikle; her türlü savaşa hazırlıklıyız. Ama siz buradayken böyle bir saldırı beklemiyorduk,&quot; dedi Aurora. &quot;Nalavia&rsquo;nın sizi geri almaya çalışacağını düşünmüştük,öldürmeye çalışacağını değil!&quot;</p>
<p>&quot;Atılgan&rsquo;a gönderdiğim mesaj yüzünden olmalı,&quot; dedi Tasha. &quot;Dare bunun yerimizi belli edebileceğini söylemişti - ama sizinle işbirliği yapmadan mesajı bu kadar sık gönderemiyeceğimizi anlamış olmalı. Nalavia sizin tarafınıza geçtiğimizi anlamış olmalı.&quot; Elindeki silahı sıkıca kavrarken kendi kendine söyleniyordu. &quot;Lanet olsun! Mesajı yalnızca bir defa göndermeliydik - bir defayla yetinmeliydik.&quot;</p>
<p>&quot;Bunu düşünmek için çok geç,&quot; dedi Sdan. &quot;O kalkan gittiği anda Nalavia&rsquo;nın askerleriyle burun buruna gelebiliriz.&quot; Kalenin kalkanının yoğun saldırılara sonuna kadar karşı koyamayacağı belli olmuştu. </p>
<p>&quot;Nalavia sizinle iletişim kurdu mu?&quot; diye sordu Data. &quot;Teslim olmanız için bir talebi oldu mu?&quot;</p>
<p>Sdan haberleşme masasına vurdu. &quot;Hiçbir şey. Ama - Yıldız Filosu frekanslarını karıştırmayı bıraktı. Tabii ki - bütün haberleşme kanallarını ordu içi haberleşme için açık tutmak zorunda.&quot;</p>
<p>Tasha bunun üzerine harekete geçti. Sdan&rsquo;ın üzerinden eğilip,Yıldız Filosu acil durum frekansını ayarladı. Volkanlı onu engellemek için hiçbir şey yapmadı.</p>
<p>&quot;Ben Yüzbaşı Tasha Yar. Treva&rsquo;dan herhangi bir Yıldız Filosu aracına. Komutan Data ve ben bu koordinatlarda saldırıya uğradık. Acil durum - tekrar ediyorum,Yıldız Filosu araştırma ekibi saldırıya uğradı. Herhangi bir Yıldız Filosu aracı cevap verin!&quot;</p>
<p>Cevap yoktu - ama mesajın Treva&rsquo;ya en yakın Yıldız Filosu aracına ulaşması dakikalar,belki de saatler sürebilirdi. </p>
<p>Füzeler,savunma füzeleriyle çarpıştığı zaman birçok patlama duyuldu. Daha sonra strateji odasında parlak beyaz bir ışık ve bir patlama oldu. Füzelerden biri kalkanı delip strateji odasını vurmuştu.</p>
<p>&quot;Surlara çıkmalıyız,&quot; dedi Data. &quot;Bize orada ihtiyaçları var.&quot;</p>
<p>&quot;Eğer Yıldız Filosu&rsquo;ndan bir haber gelirse,bunu şimdi alamayacağız,&quot; dedi Tasha, Yıldız Filosu kanalları yeniden karıştırılmaya başlamıştı.</p>
<p>Adin,Barb ve Telleritler çoktan surlardaydılar,Pris&rsquo;in Data ve Tasha&rsquo;ya vermiş olduğu silahlardan kullanıyorlardı. En öndeki uçaklar yaklaştığında silahlar patladı. </p>
<p>Uçak savar ışığı alacakaranlığı aydınlattı ve yaklaşan uçaklar savunma hattını aşamadan düşürüldüler. </p>
<p>Bir tanesi kurtulmuştu. Adin ona nişan aldı - hızlı bir atış ve alevler içinde kanyona düştü. </p>
<p>Ama dalga dalga geliyorlardı. Kanyondaki silahların ateşi ortalığı gündüz gibi aydınlatmıştı. Uçaklar her seferinde daha yakında yok ediliyordu ve bu dalga kesilecekmiş gibi gözükmüyordu. </p>
<p>Surlardaki altı kişi yüzüstü yere uzanıp alçaktan yaklaşan uçakları beklemeye koyuldular. Kalenin üzerine gelmeden onları düşürmeyi umuyorlardı. </p>
<p>Uçak bulutunun arasından bir tabur taşıyıcı ortaya çıktı ve içindeki piyadeler aşağıdaki surlara atlamaya başladılar!</p>
<p>&quot;Sayımız çok az,&quot; dedi Data. Konuşurken bile ateş etmeyi kesmedi ve iki piyadeyi vurdu.</p>
<p>&quot;Yerlileri silahlandırmalıyız!&quot; dedi Barb,o da üç tane askeri vurmuştu.</p>
<p>Adin rozetine dokundu. &quot;Geri çekilin! İçeri girene kadar -&quot;</p>
<p>&quot;Dare!&quot; Barb bağırdı</p>
<p>Adin yere yattı ve Barb&rsquo;la beraber onlar tabur taşıyıcıyla uğraşırken gelen sessiz avcı uçağına ateş açtılar. Altı silah birden alçalan gölgeye ateş açtı - kıvılcımlar saçtığı halde gelmeye devam ediyordu!</p>
<p>&quot;Koşun!&quot; diye bağırdı Barb.</p>
<p>Uçağın yön kontrollerini vurmuşlardı.</p>
<p>Uçak kontrolsuz bir halde onlara doğru yaklaşırken Data panik içindeki pilotu görebiliyordu,sonunda da surlara çakıldı.</p>
<p>Tellaritler dar merdivenlere doğru koştular. Data Tasha&rsquo;yı yakaladı ve arkalarından ittirdi ve arkalarından da Data merdivenlere daldı.</p>
<p>Data arkasını döndüğü sırada Adin silahını bırakmış,omuzuna aldığı Barb&rsquo;la beraber ateş hattından çıkmaya çalışıyordu. Ortalık cehennem gibiydi.</p>
<p>Silahların çılgın gürültüsü arasında -</p>
<p>Data hızla yukarı çıktı. Alçalarak gelen bir uçak surlarda kalan son üç kişiye nişan almıştı. Data koştu ve tüm ağırlığıyla Adin&rsquo;i kenara itti,Dare sert bir şekilde yere düştü ama nazik olmanın sırası değildi. Adin&rsquo;le beraber Barb da düştü. Ama düştüğü yerde döndü ve ateş etmeye başladı - </p>
<p>Yaralanmış uçak çok yakınına düştü. Sanki dünya kapkaranlık olmuştu. Data bilincini kaybetmiş Adin&rsquo;i merdivenlerden indirip,Barb için geri döndü - </p>
<p>Onu kollarının arasına aldığında kanı bir fıskiye gibi Data&rsquo;nın üzerine akıyordu.</p>
<p>Surlarda birbiri ardına patlamalar oluyordu.</p>
<p>Data geri döndü,mertdivenlerde dizlerinin üstünde duran Dare&rsquo;i buldu,Tasha da ona yardım etmek için yukarı çıkmıştı.</p>
<p>&quot;Tasha! Geri çekil!&quot; diye bağırdı Data,Barb&rsquo;ın vücudunu bıraktı ve Adin&rsquo;i kollarından tutup kaldırdı. Tasha da yanlarına gelip Dare&rsquo;in yürümesine yardım etti. Üçü beraber dönerek inen dar merdivenlerden patlama ve sarsıntılar eşliğinde inmeye başladılar.</p>
<p>Basamaklar sarsıldı. Üzerlerine tozlar ve taş parçaları döküldü. Taştan yapılmış koridora gidene kadar iki insan öksürmelerini durduramadılar. Tuuk ve Gerva orada bekliyordu. &quot;Barb nerede?&quot; diye sordu Gerva.</p>
<p>&quot;Öldü,&quot; dedi Tasha. &quot;Acele edin - tavan çöküyor!&quot;</p>
<p>Alarm sinyali kulaklarında çınlıyordu. Aşağı inen başka basamaklarla karşılaştılar - alt kata indiklerinde Nalavia&rsquo;nın askerlerinden beşiyle yüz yüze geldiler. Sadece Tellaritler silahlıydılar ama yardıma ihtiyaçları yoktu. Bir uçağı düşürecek kadar güçlü olan silahları bu askerlerin zırhlarını delebilecek kadar da güçlüydüler. Askerlere ateş açtıkları sırada arkadaki duvarda da geniş bir delik açtılar. Şans eseri binaya aykta tutat sütunlara bir zarar vermediler.</p>
<p>Data ve Tasaha Tellaritlei takip ediyorlardı çünkü kararlaştırılmış geri çekilme bölgesini bilmiyorlardı. Darryl Adin konuşmuyordu,sadece Tasha&rsquo;ya yaslanıp yürümeye çalışıyordu. Data da arkalarından geliyordu</p>
<p>Strateji odasına girdiklerinde Adin doğrudan ekranların başında oturan Aurora&rsquo;nın yanına gitti. &quot;Rapor ver.&quot;</p>
<p>O sırada Pris de strateji odasına girdi ve Data&rsquo;yı gördü,heyecanlanmıştı. &quot;Yaralanmışsın!&quot;</p>
<p>Data kendine baktı,yeşil-sarı üniforması insan kanıyla boyanmıştı. &quot;Hayır,&quot; dedi, ve Adin&rsquo;in adamlarının da en az Atılgan&rsquo;ın mürettebatı kadar birbirlerine bağlı olduğunu fark etti. &quot;Üzgünüm - bu Barb&rsquo;ın kanı. Surlarda öldürüldü.&quot;</p>
<p>Adin kafasını ekrandan kaldırdı. &quot;Ben de onun yanında ölecektim,ama Data sayesinde kurtuldum. Barb dövüşerek öldü,başka bir şey istemezdi. Şimdi onun boşu boşuna ölmediğinden emin olalım. Rikan nerede?&quot;</p>
<p>&quot;Buradayım,&quot; savaş lordunun sesi duyuldu. Diğerleri gibi o da akşam yemeği için giyinirken yakalanmıştı. Üzerinde zarif dantel işlemeler olan bir gömlek ve çok şık bir pantolon vardı,henüz bir ceket ya da tunik giymeye fırsat bulamamıştı. Gömleğinin omuzu yırtılmıştı ve akan kan bembeyaz gömleği kızıla boyamıştı,yanağında da morluklar vardı. Ama Data gibi onun üstündeki kan da başkasına aitti. Kemerindeki hançeri tam temizlenmediği için kanın sebebini açıklıyordu.</p>
<p>&quot;Jevsithian?&quot; diye bağırdı Adin.</p>
<p>&quot;Buradayım.&quot; Kahin bu olaylar olmamış gibi her zamanki köşesinde oturuyordu.</p>
<p>&quot;Poet?&quot;</p>
<p>&quot;Kanlı ama sağlam.&quot; Adam ters dönmüş bir masaya oturmuş,gözlüklerini temizliyordu. Alnındaki yaradan hala kan akıyordu.Kalan adamlarına baktıktan sonra Adin Rikan&rsquo;ın da adamlarını kontrol etmesini istedi ve ekrana geri döndü.</p>
<p>Aniden Sdan seslendi. &quot;Geliyorlar!&quot;</p>
<p>Kalenin ekrandaki görüntüsü küçülüp kalenin civarını da gösterirken herkes ekrana yaklaştı.</p>
<p>Üç yandan Rikan&rsquo;ın halkı kaleye yaklaşıyordu. Kimisi yürüyerekikimisi kara araçlarıyla kimisi de uçaklarla geliyorlardı. Köylerde yaşamalarına rağmen bunlar kazma küreklerle silahlanmış basit köylüler değillerdi. Yaklaşan parıltılar ellerindeki fazerleri,disruptorları ve patlayıcıları gösteriyordu.</p>
<p>&quot;Bütün bu silahları nereden bulmuşlar?&quot; diye sordu Tasha.</p>
<p>&quot;Onları yakalatmamayı nasıl başarmışlar diye sormalıydın,&quot; dedi Rikan. &quot;Nalavia Treva halkını silhsızlandırmaya çalıştı ama silah Treva kültürünün bir parçasıdır. Gecikmelerinin sebebi Nalavia&rsquo;nın devriyelerinden silahlarını saklamak için onları söküp,parça parça farklı yerlere saklamış olmaları.&quot;</p>
<p>&quot;Senin fikrin miydi,Dare?&quot; diye sordu Tasha.</p>
<p>&quot;Bu benim fikrim değildi,&quot; diye cevapladı Adin. &quot;Bu işi almak istememin bir nedeni de halkın kendi savaşında dövüşmeye hazır olmasıydı - tek ihtiyaçları uzman yardımıydı.&quot;</p>
<p>&quot;Şu anda bunu onlara sağlayacak durumda değiliz,&quot; dedi Aurora. Data sesindeki hayal kırıklığını algılıyabiliyordu.</p>
<p>&quot;Onlara liderlik edebiliriz,&quot; dedi Rikan ve kapıya yöneldi.</p>
<p>&quot;Nereye gittiğini sanıyorsun?&quot; dedi Adin. &quot;Bizi seni korumamız için tuttun.&quot;</p>
<p>Savaş lordu durdu,arkasını döndü ve odadakileri süzdü. &quot;Hayır,efendim. Sizi Nalavia&rsquo;yla savaşmamızda bize yardım etmeniz için tuttum.&quot; Rikan yaşlı olabilirdi ama asaletinden ve cesaretinden hiçbir şey kaybetmemişti. &quot;Trevalı bir savaş lordu başkası onun için savaşırken saklanıp,bekleyemez.&quot;</p>
<p>&quot;Ya Nalavia sizi öldürmeyi başarırsa - kim onun karşısında direnişe liderlik edecek?&quot; Adin ona baktı.</p>
<p>&quot;Bunun bir korkak olmayacağından emin olabilirsiniz,&quot; Rikan asil bir cevap verdi.</p>
<p>&quot;Rikan haklı,&quot; dedi Jevsithian. &quot;O,savaş lordlarının sonuncusu - ve kalesi Treva&rsquo;daki özgürlük savaşının simgesi olacak.&quot;</p>
<p>Rikan&rsquo;ın sadık adamı Trell kahine döndü. &quot;Sen ne diyorsun? Lordum kazanacak mı? Yoksa şehit mi olacak?&quot;</p>
<p>Ama Grokarialının cevabı kısa ve kesindi. &quot;Sadece ne gördüğümü söylüyorum: Rikan&rsquo;ın kalesi özgürlüğün sembolü olacak ve yanında da Gümüş Şövalye&rsquo;nin amblemi olacak.&quot;</p>
<p>Rikan elini Trell&rsquo;in omuzuna koydu. &quot;Halkımın başına geçmeliyim. Trell,eğer ölürsem,bu zamansız bir ölüm olmayacak. Gençliğim savaş meydanlarında geçti ama ömrümün son yılları oralardan da tehlikeli olan politik savaşlarda geçti. Bu benim son savaşım - bunu içimde hissediyorum!&quot;</p>
<p>Rikan silahlarını almaya giderken Sdan&rsquo;ın raporu geldi, &quot;Asi uçaklar Nalavia&rsquo;nınkilere saldırıyor - ve piyadeleri de Rikan&rsquo;ın adamlarıyla çatışmaya girdi. Kaleden çekiliyorlar - harekete geçebiliriz!&quot;</p>
<p>Böylece Adin&rsquo;in çetesi,Data,Tasha ve Rikan&rsquo;ın personeli kalenin çıkışına doğru ilerleyip,Nalavia&rsquo;nın askerlerini temizlemeye başladılar. Tasha&rsquo;nın kombajı Adin&rsquo;in ekibinin frekansına ayarlanmıştı. Data durdu ve kendininkini de ayarladı böylece savaşın kendinden uzak yerlerdeki gidişatınıda öğrenebilecekti.</p>
<p>Sdan haberleşme masasını Aurora&rsquo;ya bırakıp o da kaleyi geri almaya çalışanlara katıldı. Yavaş ilerliyorlardı. Güvenlik sistemine rağmen işleri zordu. Ekranda görülen hayat formunun ne olduğunu öğrenmeden saldırırlarsa birbirlerini vurabilirlerdi.</p>
<p>Ama en sonunda kaleyi düşmandan temizlemeyi başarmışlardı. Kulelerden biri ve üst katın bir kısmı avcı uçağının düşmesi yüzünden yıkıntıya dönmüştü. Ama eski yapı,şafağın ilk ışıklarıyla,bütün heybeti ve görkemini gösterircesine tepede yükseliyordu.</p>
<p>Nalavia&rsquo;nın kırküç askeri kaleye girmeyi başarmışlardı. Bunların onaltısı öldürülmüşlerdi - bir tanesi saldırının en başında Rikan&rsquo;ın hançeriyle can vermişti - geri kalanlarda Data&rsquo;nın yakalandığında hapsedileceğini düşündüğü tarzda hücrelere kapatılmıştı: kayaların içine oyulmuş ve bir androidi bile içeride tutabilecek kadar dayanıklı güç alanlarıyla desteklenmiş hücreler.</p>
<p>Adin&rsquo;in çetesinin verdiği tek kayıp Barb&rsquo;dı,ama Rikan&rsquo;ın adamlarından yedisi savaşırken ölmüştü ve birçoğu da ağır yaralanmıştı.</p>
<p>Gün ağarırken ve Rikan savaş hazırlıklarını sürdürürken herkes bahçede toplanmıştı.</p>
<p>Savaş lordu dayanıklı ve hafif zırhının içinde çok heybetli duruyordu,kaskını da koluna asmıştı. Bekleyen uçağına doğru giderken halkı çılgınca tezahurat yapıyordu - uçağı Rikan&rsquo;ın soyunun nişanlarıyla süslüydü. Baştan aşağı silahlı bu uçakta kimin olduğu şüpheye yer vermiyordu ... ne Nalavia&rsquo;nın ne de Rikan&rsquo;ın adamları için.</p>
<p>Savaş kanyonun öbür tarafında sürüyordu. Uçaklar ve kara kuvvetleri ölümüne bir mücadeleye girişmişlerdi.</p>
<p>Rikan ve Adin kazanabileceklerini nasıl düşünüyorlar,diye merak etti Data. Nalavia her an savaşa yeni birlikler sürebilirdi.</p>
<p>Adin&rsquo;in silah deposunda gördüğü silahlardan hiçbiri bir şehri yıkabilecek güçte değildi - bunun sebebi o çeşit silahların yasal olmaması değildi. Bu garip çetenin öyle silahlar üretmemesinin tek sebebinin etik kaygılar olduğundan Data&rsquo;nın hiç şüphesi yoktu.</p>
<p>Sayılarına bakılırsa,Nalavia&rsquo;yı yenmenin hiçbir yolu yoktu; bunu başarmanın tek yolu yetenek,akıl ve Rikan&rsquo;ın halkının çaresizliğin verdiği güçle aileleri,evleri ve hayatları için dövüşmesiydi.</p>
<p>Rikan gittikten sonra,Adin ve Poet küçük bir avcı uçağına bindiler,Tellaritler bir başkasına ve Sdan&rsquo;la Pris de üçüncü uçağa binip Rikan&rsquo;a eşlik etmeye gittiler.Data Tasha&rsquo;ya baktı,endişeyle gidişlerini izliyordu.</p>
<p>Tabii ki - Yıldız Filosu öğretisine göre savaşmaya zorlanmak kendi içinde yenilmek demekti,ama savaş alanı Tasha&rsquo;yı adeta çağırıyordu. Data uçakların arkasından baktı. &quot;Başka araç kalmadı.&quot;</p>
<p>&quot;Mekiğimiz var,&quot; dedi Tasha.</p>
<p>&quot;O zavaşmak için tasarlanmamış,&quot; diye hatırlattı Data. Mekik silahsızdı ve uzayın derinliklerinde seyahat etmek için tasarlandığından,memkikte konvansiyonel silahların monte edilebileceği yerler bile yoktu.</p>
<p>Ama Data bir anda hatırladı, &quot;Buraya gelmek için çaldığım uçak var. Muhtemelen hala sakladığım yerdedir.&quot;</p>
<p>Tasha ona baktı,bu güzel bir sürprizdi. &quot;Bir uçak mı çaldın?&quot;</p>
<p>&quot;Yürümek için çok uzun bir mesafeydi,&quot; dedi dürüstçe. Sonra da ciddiyetle söylediği bu sözün bir insanı gülmekten kırıp geçirebileceğini düşünüp şaşırdı.</p>
<p>Ama Tasha&rsquo;nın buna vakti yoktu. &quot;Gidip bulalım!&quot; dedi. Ama yola koşmak yerine kalenin arkasına doğru koşmaya başladı. </p>
<p>&quot;Nereye - ?&quot;</p>
<p>&quot;Silahlar!&quot;</p>
<p>Ellerindeki hafif fazerler bir hava savaşı için uygun değildi. </p>
<p>Ama ağır silahlar yarın yapılması planlanan operasyon için temizlenmiş,doldurulmuş ve hazırlanmıştı. Birer silah ve bolca yedek cephane aldılar. Yola doğru giderlerken kimse ne yaptıklarını sormadı. </p>
<p>Data,Tasha&rsquo;dan kaleye gelirken kullandığı yol olan dik tepeden inmelerini isteyemezdi. Bu yüzden uçağa kadar uzun bir yürüyüş yaptılar. Bütün sıcaklığıyla devam eden savaşa doğru hareket etmeye ancak iki saat sonra başlamışlardı.</p>
<p>&nbsp;</p>
<p>Tasha Yar,Data&rsquo;nın kullanmasına izin vermişti. Onun android algılarının ağaçlara,tepelere ya da başka uçaklara çarpmalarına izin vermeyeceğine güveniyordu. Yükseldiler ve Tasha askeri bir uçağın iticilerine ilk atışını yaptı.</p>
<p>Soldaki iticisinden vurulan uçak döne döne yere çakıldı.</p>
<p>&quot;İşte bu!&quot; diye bağırdı,Data onları güvenli bir şekilde yükseltirken.</p>
<p>Yavaş bir tabur taşıyıcının üstünden geçip,bir avcı uçağının yanına geldiler. Data sivil görünümlü uçağı avcıyla aynı hizada tutarken,Tasha da şaşkına dönmüş pilotu ve silahın başındaki nişancıyı vurdu.</p>
<p>Hızla ilerlerken,yerçekimi Tasha&rsquo;yı koltuğuna bastırıyordu. Tasha güldü. &quot;Data - sen bunun için doğmuşsun! Bir it dalaşını senden iyi yapacak kimseyi tanımıyorum.&quot;</p>
<p>&quot;İt dalaşı?&quot;</p>
<p>&quot;Bire bir hava savaşı - simulatör eğitimi dışında bunu yapabileceğimi düşünmemiştim! Bak! İşte Rikan - etrafından dolaş -&nbsp; ona yaklaşan uçakları karşılayalım!&quot;</p>
<p>&quot;Tasha - sen iyi misin?&quot;diye sordu Data.</p>
<p>&quot;Tabii ki iyiyim. Harika bir iş yapıyoruz! Şuradaki büyüğü alalım - o torpido yuvalarını sevmedim.&quot;</p>
<p>&quot;Lütfen iticilere ya da motorlara nişan al,&quot; dedi android. &quot;Kimseyi öldürmeye gerek yok,eğer bize-&quot;</p>
<p>&quot;Lanet olsun,Data,bize ateş ediyorlardı!&quot; dedi Yar,bu kadar sakin olmasına inanamıyordu. Uzun zamandır harekete hasret kalmıştı ayrıca Nalavia&rsquo;nın kuvvetlerinin ilk saldırıyı başlatmış olmaları onların hareketini savunma amaçlı yapıyordu. Yıldız Filosu&rsquo;na göre savaşmak zorunda kalmak yenilgi demekti - Trevalıların kendileri adına karar vermesini sağlamaya çalışmışlardı. Nalavia&rsquo;nın insanlar ilacın etkisinden kurtulmadan saldırması onun suçu değildi.</p>
<p>Büyük uçak Rikan&rsquo;ın uçağına bir roket göndermeye hazırlanıyordu - eğer isabet ettirebilseydi,bu savaş lordunun sonu olurdu.</p>
<p>Dare&rsquo;in avcılarından ikisi araya girmeye çalıştılar - Yar uçaklardan birini Gümüş Şövalye&rsquo;nin mi kullandığını göremedi.</p>
<p>Yar ve Data sancak tarafına yöneldiler. Data&rsquo;nın insanüstü yeteneği ile adeta bir savaş makinasına dönüşen sivil uçağın kokpitindeTasha&rsquo;nın boğazından yükselen zafer çığlıkları yankılanıyordu.</p>
<p>Uçaklarında sarsıntı engelleyici bir sistem yoktu; yükselip alçaldıkça sasıntı Yar&rsquo;ı etkiliyordu ve coşkusunu arttırıyordu. Uzun zamandır adrenalini bu kadar yükselmemişti. Rikan&rsquo;ın sancak gemisine yaklaşan gemiyi patlattı.</p>
<p>Dare&rsquo;in avcı uçakları etrafta dolaşıp sancak gemisini korurken,Rikan da boş durmuyordu. Savaş lordunun pilotu oldukça yetenekliydi. Yar pilotun sürekli farklı manevralar yapıp,hedef haline gelmelerini engellediğini fark etti.</p>
<p>Telsiz açıktı ama bu curcunada Yar ona pek dikkat edemiyordu. Ama birbiri ardına verilen emirlerden sonra yükselen sesler dikkatini çekmeyecek gibi değildi. &quot;Geri çekiliyorlar!&quot;</p>
<p>Kim geri çekiliyordu? </p>
<p>Düşünceleri üzerlerine yağan füzelerle kesildi. Data motorları sonuna kadar zorlayıp,ilk dalgadan kurtuldu ama başka bir uçaktan gönderilen füzelerin yoluna çıkmışlardı.</p>
<p>Telsizden sürekli başka haberler geliyordu, &quot;Yerdeki kuvvetler geri çekiliyorlar!&quot;</p>
<p>&quot;Onları kaçırdık!&quot;</p>
<p>Ama Yar&rsquo;ın dikkati Rikan&rsquo;ın eskortluğunu yapmakta olan avcılardan en arkada bulunana kilitlenmeye çalışan ağır silahlı avcıdaydı.</p>
<p>&quot;Rikan - geri çekil!&quot; Konuşan Dare&rsquo;di.</p>
<p>Data hızını arttırdı ve onları karşıdan aldı,ama-</p>
<p>&quot;Dümen kontrolünü kaybediyoruz,&quot; dedi Data.</p>
<p>O sırada büyük avcılardan biri Rikan&rsquo;a bir füze yolladı - tam isabet!</p>
<p>Yar ve Data,vurulan iticiden sıçrayan kıvılcımları görecek kadar yakındalardı. Pilot sancak gemisini havada tutmaya çalışıyordu ama küçük bir uçak kadar hızlı olmadıkları için bu çok zordu.</p>
<p>Füze,sancak gemisini gövdesinin tam ortasından vurup,büyük bir delik açmıştı ve kendi etrafında daireler çizerek kontrolsüz ve hızlı bir şekilde alçalmasına sebep olmuştu.</p>
<p>&quot;Rikan vuruldu!&quot; Tesizden Poet&rsquo;in sesi geliyordu.</p>
<p>Aynı anda Nalavia&rsquo;nın uçaklarından bazıları düşen gemiye ateş açtılar. Rikan düşerken bile ateşe devam ediyordu.</p>
<p>&quot;Tasha,&quot; dedi Data,sesi gürültüyü bastıracak kadar yüksek olduğu halde konuşmasında gerilimden eser yoktu, &quot;Motorlara çok fazla yüklendim - iki dakika içinde tüm sistemler çökecek.&quot;</p>
<p>&quot;Rikan&rsquo;ı izle!&quot; dedi Tasha. Daha sonra da telsizi çalıştırdı. &quot;Yar konuşuyor. Data ve ben Rikan&rsquo;ı izliyoruz,yerde onu korumaya devam edeceğiz. Aracımız zara gördü.&quot;</p>
<p>&quot;Tasha?!&quot; dedi Dare.</p>
<p>&quot;Evet,ama biz iyiyiz.&quot;</p>
<p>Data sallanan uçağın kontrolünü elinde tutmak için büyük bir mücadele verdi ama sonunda galip geldi ve yaşaça süzülüp yere çarpan sancak gemisini gözden kaybetmedi. Geminin biraz uzağındakiağaçlara doğru yöneldi ve inişe geçti. Android bütün gücüyle dümeni koruluğa doğru tutuyordu. Sonunda ağaçlara çarparak inebildiler. Zor ama güvenli bir iniş olmuştu.</p>
<p>Kemerlerini çözdüler,silahlarını aldılar ve sancak gemisine doğru koştular.</p>
<p>Askeri bir uçak sancak gemisine doğru manevra yapıyordu.</p>
<p>Yar ve Data yere yatıp ateş açtılar - atışlarından biri güç kaynağına isabet etmişti. Uçak patladı ve yanan enkazdan alevli parçalar üstlerine saçıldı.</p>
<p>Data kendini Yar&rsquo;ın üzerine attı.</p>
<p>Yanan bir parça androidin sırtına çarptı ve Yar&rsquo;ın üzerine gelen ağırlık iki katına çıktı. Böyle zamanlarda Data&rsquo;nın ne kadar ağır olduğunu hatırlıyordu. Tasha birkaç kaburgasının kırıldığını sandı. Data ayağa kalktı ve üzerindeki parça yere düştü.</p>
<p>Data&rsquo;nın üniforması alev almıştı!</p>
<p>&quot;Yere yat!&quot; Yar bunu Data&rsquo;dan önce fark etti.</p>
<p>Data ona soru sormadı - artan ısıyı fark etmiş olmalıydı - saniyeler sonra alevler sönmüştü.</p>
<p>Yar ona dokundu. Üzeri kavrulmuştu,ama &quot;Tenime zarar vermedi,&quot; dedi.</p>
<p>&quot;Daha sonra bakmama itiraz etmezsin,değil mi?&quot;</p>
<p>&quot;Hayır. Ama şimdi Rikan&rsquo;a ulaşmalıyız.&quot;</p>
<p>Tepelerinde hava savaşı devam ediyordu.Yar Data&rsquo;nın devrilmiş ağaçlardan geçerken ona yardım etmesine izin verdi. Data,Worf,birlikte çalıştığı Volkanlar - fiziksel güçleri ondan o kadar fazlaydı ki böyle yardımlara itiraz etmek çok anlamsız olurdu. İnsan meslektaşları ise o istemeden yardım teklif etmemeyi öğrenmişlerdi.</p>
<p>Yerdeki sancak gemisine vardıklarında dışarı sürünen iki kişi gördüler,hiçbiri Rikan değildi.</p>
<p>&quot;Rikan nerede?&quot; diye sordu Tasha.</p>
<p>&quot;İçerde,&quot; dedi adamlardan biri. &quot;Yaralı ama yarası ölümcül değil. Trell onunla ilgilenir.&quot;</p>
<p>&quot;İçeri giriyorum,&quot; dedi Tasha.</p>
<p>Sancak gemisi yan yatmıştı. Kapılardan biri enkazın altında kaldığı için ulaşılmazdı,diğeri de tam tepede kalıyordu. Yar üzerinde yürünmesi mümkün olmayan aerodinamik enkazın tepesine doğru tırmandı ve acil çıkış kapısından içeri girdi.</p>
<p>Işıklandırma çalışıyordu ama kontrol konsolu parçalanmıştı ve çalışmıyordu.</p>
<p>Rikan kapının üzerinde yatıyordu,Trell de başında duruyordu.</p>
<p>&quot;Rikan?&quot; diye seslendi. &quot;Yaran ağır mı?&quot;</p>
<p>Kaskını çıkarmıştı ve Trell de sol ayağındaki kalkanı çözüyordu.</p>
<p>Solgun olduğu halde savaş lordu gülümsemeyi başardı. &quot;Natasha. Önemli değil,sadece ayağım kırıldı. Bu kadar uzun bir hayatta her savaşçının birkaç kere başına gelir. Yakında iyileşir.&quot;</p>
<p>Trell,Rikan&rsquo;ın pantolonunun bacağını kesti. Yar hiç kan görmedi. Ama onu gemiden çıkarmak zor olacaktı.</p>
<p>Dışardan silah sesleri geldi. Tepelerinden de bir uçağın gölgesi süzüldü.</p>
<p>Yar kombajını çalıştırdı. &quot;Data?&quot;</p>
<p>&quot;Küçük bir uçak. Dört silahla tek başına çatışacağını sanmıyorum - ama başkaları da olabilir.&quot;</p>
<p>&quot;Rikan&rsquo;ı gemiden çıkarmalıyız,&quot; dedi Tasha. &quot;Burada çok kolay bir hedef.&quot;</p>
<p>&quot;Sana yardım edeceğim.&quot;</p>
<p>Data&rsquo;nın içeri girmesi kolay olmuştu. Girdiği anda sorunu fark etti. &quot;Sizi dışarı taşıyabilirim, efendim,&quot; dedi Rikan&rsquo;a, &quot;ama kırığın yerinden oynama tehlikesi var. Kırık temiz görünüyor. Bütün standard ilk yardım tekniklerini biliyorum,ayrıca kırığı yerleştirebilecek kuvvetim de var,ama acı -&quot;</p>
<p>&quot;Acıya dayanabilirim. Yap bunu,Data,daha sonra sabitlemek için de zırhı sıkabilirsin.&quot;</p>
<p>Trell ve Tasha yaşlı adamın omuzlarından tuttular. Acısını azaltmanın hiçbir yolu yoktu ama en azından Data işini çabuk yapardı. Rikan inledi,soğuk terler döktü ve sonra kendini bıraktı. Doğal olmayan çıkıntı kaybolmuştu,artık ayağı normal görünüyordu. &quot;İyi iş,Data,&quot; dedi Tasha.</p>
<p>Trell ve Data zırhı kırık bacağın etrafına yerleştirip sıktılar ve koltuklardaki emniyet kemerleriyle sağlamlaştırdılar.</p>
<p>Rikan Data&rsquo;dan çok daha uzundu. Bu yüzden android yaşlı savaş lordunun ayağını sabit tutarak taşıyamıyordu.Trell ve Tasha,Rikan&rsquo;a arkadan destek verip Data&rsquo;nın işini kolaylaştırıyorlardı. </p>
<p>Tasha&rsquo;nın kombajı öttü,Tasha cihazı çalıştırdı. Arayan Adin&rsquo;di. &quot;Aşağıda neler oluyor?&quot;</p>
<p>&quot;Rikan yaralandı. Onu dışarı çıkarmaya çalışıyoruz,&quot; dedi Tasha.</p>
<p>&quot;Büyük uçaklardan birini aşağı göndereceğim,biz de ona eşlik edeceğiz.&quot;</p>
<p>Haberleşme açık kalınca heyecanlı bağırışlardan Nalavia&rsquo;nın uçaklarının yedeki savaş gemisine yaklaştıklarını ve içindekilerle beraber onu havaya uçuracaklarını duydular. Ama Rikan&rsquo;ın adamları da yaralı liderlerini korumak için oradaydılar. Savaş tam tepelerinde hareketlendi.</p>
<p>&quot;Yukarı tırmanıp,sonra da Rikan&rsquo;ı çekmem gerekecek. Onu tutabilir misiniz?&quot;</p>
<p>Trell başını salladı ve Data yukarı tırmanırken ikisi beraber savaş lorduna destek oldular. Data yukarı tırmanıp,kaygan zeminde dengesini sağladıktan sonra Rikan&rsquo;a uzanıp,bileklerinden yakaladı,onu yukarı çekti ve yumuşak hareketlerle yere yatırdı. Trell&rsquo;e elini uzattığı sırada Tasha da kendi başına çıkmayı becermişti.</p>
<p>Tepelerinden başka bir uçak geçti - Data,Rikan&rsquo;ı uçağın kapısının sağladığı zayıf korumaya emanet etti,Tasha&rsquo;nın uzattığı silahı aldı ve ikisi beraber uçağa ateş açtılar - uçağın açtığı karşı ateş Tasha&rsquo;ya doğru düz bir çizgi halinde yaklaşıyordu.</p>
<p>Adin&rsquo;in uçaklarından biri tam arkadaydı ve saldırgana ateş ediyordu. Saldıran uçak dumanlar içinde kaldığı halde geminin üzerindeki küçük gruba doğru hızla yaklaşıyordu.</p>
<p>Tasha sncak gemisinin üzerine çıktı,Data onu bileğinden yakalayıp,bulabildiği tek sığınağın arkasına çekti,bu arada yaklaşan kamikazeye ateş etmeye devam ediyorlardı. Onu durdurmanın bir yolu yoktu - bütün sistemleri çökmüş bile olsa,kazandığı hızla doğrudan üstlerine gelirdi.</p>
<p>&quot;Tasha! Siper al!&quot; Adin&rsquo;in sesi kombajlarında yankılanıyordu - ama korudukları yaralı adamı yalnız bırakıp,saklanmak Tasha&rsquo;ya göre değildi. Data&rsquo;yla beraber yaklaşan uçakla Rikan&rsquo;ın arasında duruyorlardı. Trell de onlara katıldı.</p>
<p>Arkasında saklandıkları kapı onları birkaç saniye korumayı başardı. Atışlar kapıya saplanıp,onlara ulaşamamıştı. Uçak üzerlerinden geçti. Kuyruktaki nişancı onları farketti ve silahını ateşledi. </p>
<p>Trell yıkıldı,Tasha&rsquo;yı da Data&rsquo;nın üzerine düşürdü.</p>
<p>Ayakları yerden kesilen Tasha bir çığlık attı. Kaygan yüzyden yere yuvarlanacağı sırada Data onu yakaladı ve yanına çekti.</p>
<p>Uçak umutsuz yolculuğuna devam edip korkunç bir patlamayla ağaçların arasına çakıldı.</p>
<p>&quot;Tasha? Tasha - Sana yardıma geliyorum!&quot; Adin çok endişeliydi.</p>
<p>Tasha, &quot;Ben iyiyim,vurulan Trell&rsquo;di,&quot; derken Adin ağaçların üzerinden çok zor bir manevra yapmıştı.</p>
<p>Arkalarından gelen başka bir uçak görünmeyince Data uçağın kapısnın arkasından çıktı ... Rikan&rsquo;ın üzerine kapanmış olan Trell&rsquo;in cansız bedenini gördü. Yaşlı adam Trell&rsquo;in nabzına baktı ama sırtından sızan kanlar kalbinin artık atmadığını gösteriyordu. Data Trell&rsquo;in cesedini onu incitmekten korkarmış gibi yumuşakça kaldırdı.</p>
<p>Rikan ona baktı,ağlamıyordu ama konuşurken sesi titriyordu. &quot;Trell yirmi yıldır yanımdaydı ve ondan önce de babası. İkisi de iyi adamlardı,sadık ve dürüst. Ve ikisinden de uzun yaşadım.&quot;</p>
<p>Adin ve Poet sancak gemisine tırmandılar. İlk defa Poet&rsquo;in söyleyecek bir sözü yoktu; belki de ölümün soğuk yüzü karşısında söylenebilecek hiçbir sözün anlamı yoktu.</p>
<p>&quot;Dare!&quot; Sdan&rsquo;ın sesi kombajlarda duyuluyordu.</p>
<p>&quot;Hepimiz iyiyiz. Buraya yaralı bir adamı taşıyabilecek bir uçak gönder.&quot;</p>
<p>&quot;Rikan&rsquo;ınkilerden biri inmeye çalışıyor - ama zemin çok kötü.&quot;</p>
<p>&quot;Becer şu işi!&quot;</p>
<p>Büyük uçak görüş sahalarına girdi. Yanında da ona eşlik eden bir avcı uçağı vardı. Önce bir daire çizdi sonra da Tasha ve Data&rsquo;nın indiği yerin çok yakınına inmeyi başardı. Data,Adin ve Poet,Rikan&rsquo;ı sancak gemisinden aşağı indirip yıkılmış ağaçların arasından,yaşlı adamı sarsmamak için yavaş ve zor bir yürüyüşe geçtiler.</p>
<p>Tasha ve Rikan&rsquo;ın iki adamı da onlara eşlik ettiler. Hepsi tetikteydiler,ama - </p>
<p>&quot;Neler oluyor?&quot; diye sordu Tasha,durum şüphe vericiydi. &quot;Neden bizi takip etmek için başka uçak göndermiyorlar?&quot;</p>
<p>Adin kombajını çalıştırdı. &quot;Gerva,Tuuk rapor verin! Neler oluyor?&quot;</p>
<p>Bu sırada grubun üstünden hızla geçen uçaklar başkente doğru gidiyorlardı.</p>
<p>&quot;Nalavia hepsini geri çağırdı!&quot; dedi Gerva. &quot;Önce kara kuvvetleri,şimdi de uçaklar.&quot;</p>
<p>&quot;Dare!&quot; dedi Tasha,çok heyecanlanmıştı. &quot;Bu demektir ki başkentte sorunları var. Plan işe yaradı - hipnotik ilaç kesildi ve halkı isyan ediyor!&quot;</p>
<p>Adin gülümsedi. &quot;Öyle olmalı. Rikan - kazanacağız!&quot;</p>
<p>Savaş lordu da ona gülümsedi. &quot;Sanırım haklısın,Adrian. Lütfen beni eve götür -&quot;</p>
<p>&quot;Komutan Data! Yüzbaşı Yar!&quot;</p>
<p>Kombajlarındaki ses çok tanıdık ve bir o kadar da beklenmedikti: Jean-Luc Picard&rsquo;ın sesi.</p>
<p>&quot;Buradayız,Kaptan. Güvende ve iyiyiz,&quot; diye cevapladı Data. &quot;Siz neredesiniz?&quot;</p>
<p>&quot;Standard yörüngedeyiz. Işınlanmaya hazır olun.&quot;</p>
<p>&quot;Yanımızda Treva&rsquo;nın liderlerinden biri var,yaralı,&quot; dedi Tasha. &quot;Yarası ciddi değil ama revirde burada olduğundan daha iyi bakılır.&quot;</p>
<p>&quot;Pekala,Yüzbaşı. Işınlayıcı -&quot; haberleşmeyi ışınlama operatörüne bıraktı.</p>
<p>&quot;Üç kişi ışınlanacak,&quot; dedi Tasha. &quot;Hazır-&quot;</p>
<p>&quot;Dört kişi ışınlanacak,&quot; diye düzeltti Data.</p>
<p>Tasha ona baktı,şaşırmıştı. Aniden rengi o kadar beyazladı ki Data bir an öleceğini sandı.</p>
<p>Ama Tasha zayıf bir kadın değildi. &quot;Aman Tanrım,&quot; diye mırıldandı. Yüzünde hiçbir ifade olmayan Adin&rsquo;e baktı.</p>
<p>&quot;Işınlanacak üç kişi mi var,dört mü?&quot; diye sordu operatör.</p>
<p>&quot;Biraz bekleyin,&quot; dedi Data. Adin&rsquo;i izleyen Tasha&rsquo;ya baktı ... ve bekledi. Tasha Şef Güvenlik Subayı&rsquo;ydı; bu görev onundu. Ama yerine getirmezse,Data&rsquo;nın yapacağını bilmeliydi. Data&rsquo;yı bunu yapmaya zorlayabilir miydi?</p>
<p>Tasha yutkundu ve elindeki silahı Adin&rsquo;e doğrulttu.</p>
<p>Poet atılacaktı ki Adin ona durmasını işaret etti.</p>
<p>Sakin gözlerle Tasha&rsquo;ya baktı. Data duruma müdahale etmedi Ama Adin&rsquo;in Tasha&rsquo;nın gitmesine izin vereceğini beklediğini biliyordu.</p>
<p>Tasha bembeyaz yüzü ve gözünde beliren yaşlara rağmen konuştu:&quot;Darryl Adin,Yıldız Filosu Güvenlik subayı olarak bana verilen yetkiyle seni infazı engellemekten,ihanet ve cinayetten tutukluyorum.&quot;</p>
<p>&nbsp;</p>
</body>
</html>