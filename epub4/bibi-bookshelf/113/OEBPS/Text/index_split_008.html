<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>hglw77</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre2" id="calibre_pb_7">8</h2>

  <p class="calibre1">Moda çay bahçesinde oturmuş çayımı içerek ısınmaya çalışırken telefonum çalıyor. Telefonu açar açmaz Fikret konuşmaya başlıyor.</p>

  <p class="calibre1">“Akşam maça gidiyor muyuz? ”</p>

  <p class="calibre1">“Ne maçı?”</p>

  <p class="calibre1">“Aklın yerinde mi senin? Derbi var bu akşam.”</p>

  <p class="calibre1">“Hiç havamda değilim. Zaten takım da tat vermiyor. Ben gelmesem olmaz mı?”</p>

  <p class="calibre1">“Hadi ama tek başıma mı bırakacaksın beni?”</p>

  <p class="calibre1">Bir kaç saat sonra Fikret yanıma geliyor. Birlikte maçın yayınlandığı kafelerden birinin, kuytudaki sandalyelerinden ikisine oturuyoruz. Maçın başlamasına bir saat kala mekân yarı yarıya doluyor. Karşımızda büyük ekran, son model bir televizyon, etrafımızda üzerlerinde sarı, kırmızı ve lacivert formalar, atkılar olan kadınlar ve erkekler var. Kadınların sayısı neredeyse erkekler kadar.</p>

  <p class="calibre1">“Futbol seven bir kız arkadaşım hiç olmadı Toprak.”</p>

  <p class="calibre1">“Benim de olmadı. Olmasın, o da bize kalsın. Hatırlasana, Müjgan ile beraber gelmiştiniz bir seferinde maç izlemeye. Kız futbolu sevmediği halde senin için seviyormuş gibi yapıyordu. Hiç sevemedim o sevgilini. Seni benden bile kıskanıyordu. İkimiz beraber vakit geçiremiyorduk.”</p>

  <p class="calibre1">“Sevgilimi mi kıskandın Toprak. Yürüyor musun bana yoksa? ”</p>

  <p class="calibre1">“Hıyara bak, evet hastayım yıllardır sana ama söyleyemiyorum.”</p>

  <p class="calibre1">“Hakkın var, sevgilinin benim sevdiklerimi sevmesine gerek yok. Beni sevse yeter.”</p>

  <p class="calibre1">Birkaç dakikalık sessizlikten sonra;</p>

  <p class="calibre1">“Baharı çağırdım. Gelecek birazdan.” diyorum. Fikret gevrek gevrek sırıtıyor.</p>

  <p class="calibre1">Maçı izleyeceğimiz mekânda televizyonun sesi bir hayli yüksek. Takım elbiseli ve şişman eski futbolcular maç öncesi yorumlarını yapıyorlar. Çocukluğumuzun futbolcularını canlı ve yaşlı izliyoruz. Zamanın popüler sporcuları artık bizden daha genç. Çocukluk kahramanlarımız futbolu çoktan bıraktı.</p>

  <p class="calibre1">Bahar gelip yanımıza oturuyor. Bir yandan maça bakarken bir yandan da Bahar’ın mimiklerini, heyecanını izliyorum. Bakışlarından, dudaklarının kıvrımlarından, gözlerini devirmelerinden düşüncelerini okumaya çalışıyorum. Herkes tek bir ekrana bakıp aynı şeyleri görürken ben gizli gizli Bahar’ın göz bebeklerinden yansıyan görüntüyü yakalamaya çalışıyorum. Maçın ilk yarısı biterken Kırmızı takımın oyun kurucusu ceza sahasının dışından vurduğu sert şutla takımını 1-0 öne geçiyor. Fikret gol diye ayağa kalkarken kazağından tutup oturtmaya çalışıyorum. Sert bakışlardan kaçamıyoruz. “Sakin ol Fikret, dayak yedireceksin bize. Kadıköy lan burası.” Gerçi şöyle güzel bir dayak da rahatlatır insanı. Yaramazlık sonrası anneden yenen dayağın verdiği sakinlik, hayatın size sertçe vurup ağzınızı burnunuzu kırdıktan sonra gelen dingin ruh hali, farklı bir tadı var bunların.</p>

  <p class="calibre1">İlk yarı bitince açık havaya, sigara içmeye çıkıyoruz. Bahar sigara içmediği halde yanımızda duruyor. Kafenin hemen karşısındaki ağacın altında ayakta dikilip maçla ilgili yorumlar yapıyoruz. Kırmızı takımın sol tarafı otobana dönmüş durumda. Hocanın önlem alması lazım diyorum. Belki de oyuncu değişikliği iyi gelir takıma. Bahar Kırmızı takımın sol bekinin, sahada ki en kazma oyuncunun ne kadar yakışıklı olduğundan bahsediyor. Bunda garip bir şey yok. Biz de kadın voleybol maçlarını izlerken hatunların kıçlarına bakıyoruz.</p>

  <p class="calibre1">Maçın sonlarına doğru Lacivert takımın savunma oyuncusu köşe vuruşundan gelen topu şık bir kafa vuruşuyla kale direklerinin içine gönderiyor ve maçı izlediğimiz kafe karışıyor. Fikret üzüntülü, Bahar da şaşkın şaşkın bana bakıyorlar. Beraberlik iyi değil, yenilgiden bile kötü. Yenilgiden sonra sessizce terk edilebilir futbol sahası, beraberlik hep akılda. Maçın bitiş düdüğü ile birlikte dışarı çıkıp otobüs duraklarına doğru yol alırken,</p>

  <p class="calibre1">“Bir gün stada gidelim maç izlemeye.” diyor Fikret. Bahar heyecanla;</p>

  <p class="calibre1">“Çok iyi fikir, ne zaman gideriz?”</p>

  <p class="calibre1">Fikret bana bakıp göstereceğim tepkiyi bekliyor. Boş gözlerle bakıyorum. Böyle basit bir konuda, böyle bir merasim saçma geliyor olmalı Bahar’a. Fikret kalabalık fobimi, korkumla her yüzleşmemde; bir konserde ya da futbol maçında nasıl paniğe kapılıp oradan kaçtığımı biliyor. Cevabını bildiğin soruları neden soruyorsun Fikret?</p>

  <p class="calibre1">Otobüs durağına yaklaşırken Bahar soru işareti dolu gözlerle bize bakıyor.</p>

  <p class="calibre1">“Bakalım, olabilir. Kalabalık içinde olmayı pek sevmiyorum.”</p>

  <p class="calibre1">Bahar’ı otobüse bindirdikten sonra yol üstündeki büfelerden birine uğrayıp sosisli sandviç alıyoruz. Sosislilerimizi ısırırken sağanak yağmur başlıyor. Büfenin verandasına sığınıp yağmurun dinmesini bekliyoruz. Yağmurun şiddeti azalınca sokağın ortasına doğru yürüyüp ellerimi gökyüzüne açıyor, yüzümü göğe çeviriyorum. Fikret’ de yanıma gelip bana eşlik ediyor. Kendi hallerinde dans eden, olduğu yerde zıplayıp kahkahalar atan iki deliyiz. Hafif yağmurda ıslana ıslana Bahariye caddesine çıkıyoruz.</p>

  <p class="calibre1">“Fikret senin aranda bir şey mi var bu kızla?”</p>

  <p class="calibre1">“Hangi kızla?”</p>

  <p class="calibre1">“Hani şu kız, ismi Bahar olan. ”</p>

  <p class="calibre1">“Hayırdır? Göz mü koydun yoksa hatuna? ”</p>

  <p class="calibre1">“Ne alakası var? Aranızda bir şey var gibi hissettim sadece. Hatun ağzının içine bakıyor. Maç izlerken hali neydi öyle.”</p>

  <p class="calibre1">“Hayır, hayır, anlamaz o futboldan. Yanımızda olmak için geldi işte. Bizi taklit ediyor aklı sıra. Aramızda düşündüğün gibi bir şey yok. Hani ilk tanıştığımızda düşünmedim değil, gördün sen de tatlı hatun.”</p>

  <p class="calibre1">“Hoşlanmadın mı ondan? ”</p>

  <p class="calibre1">“Elbet de hoşlandım. Ama bilirsin işte… Nedense kafamın uyuştuğu kızlarla gidip arkadaş oluyorum. “</p>

  <p class="calibre1">“Kahve içelim mi?”</p>

  <p class="calibre1">Bahariye caddesi üzerindeki kapitalist kahve dükkânına girip kahve alıyoruz. Benim ki sade, Fikret’in ki sütlü. İkimize de tek şeker. Kahvemin dumanını içime çekiyorum. Burnumun ucundan yağmur damlaları sıcak kahveme dökülüyor.</p>

  <p class="calibre1">“Nasıl gidiyor senin şu roman projeleri?” diyorum gözlerimi kahve fincanından Fikret’e doğru kaldırırken.</p>

  <p class="calibre1">“Gitmiyor. Yazmaya başladığım tüm hikâyeleri yarıda bırakıyorum. Hiç biri içime sinmiyor. Doğru zaman değildir belki. Belki de yazmak bana göre değildir.”</p>

  <p class="calibre1">“Gözünü karartıp, boş bir kâğıdı ya da bir bilgisayar ekranını karşına alıp yazmalısın aklındakileri. Nasıl güzel yazarım derdinden, yazamıyorsundur belki. Belki de aklın sürekli hikâye de olmalı. Hikâyenin güzel olup olmadığında değil.”</p>

  <p class="calibre1">“Sana bahsettiğim son hikâye vardı ya, hani şu var olmamayı isteyen çocuk hakkında olan. Heyecanla başlamıştım ona. Her gece oturup yazıyordum az da olsa. Gün içinde sürekli karakterleri, diyalogları, sahneleri düşünüyordum. İlk bir kaç bölüm bitmişti. Yirmi-otuz sayfa kadar. Sonra beni hasta etmeye başladı Toprak. Sürekli hikâyeyi düşünmek o kadar kalbimi sıkıştırıyordu ki bırakmak zorunda kaldım. Oturup yazamıyorum şimdi. Beni kötü hissettiriyor. Günlük yazmak, ciddi konulardan bahsetmek, dünyayı kurtarma planları yapmak insanı ne kadar rahatlatıyorsa, bir hikâye oluşturup kendini karakterlere bölmek, hepsini ayrı ayrı yaşayıp onları sevmeye çalışmak da o kadar huzursuz edici. Belki de bu yüzden karakterlerimi öldürmek geliyor içimden. Genelde de intihar. Hikâyenin en başından bunu biliyorum. Biliyor musun hayvanlar da intihar ediyormuş Toprak? Bunca insan, böyle mutsuz bir dünyada nasıl yaşıyor? Hadi biz yanılsamalarla yaşıyoruz. Hikâyeler okuyup, bir kaç satır bir şeyler yazınca hayatın yaşanmaya değer olduğunu zannediyoruz. Başka nelere tutunabilir, nasıl dayanabilir insan?”</p>

  <p class="calibre1">“Bilmiyorum. İntihar edebilirdim. Eğer gerçekten fazlası olabileceğimi düşünseydim. Ölmeye değecek, üstelik bu kadar tantana çıkartarak ölmemi gerektirecek bir sebep bulabilseydim. Gene de yanlış olan bir şey var. Sokaklara dökülmeliydik. Böyle yaşamak istemiyoruz diye ortalığı yıkmalıydık. Fikret… İntihar etmeyeceksin değil mi. Yalnız bırakmayacaksın beni.”</p>

  <p class="calibre1">“Sana haber vermeden etmem merak etme. Endişelenme, hikâyelerimdeki karakterlerin ölümlerinden bahsediyoruz. Benimkinden değil. ”</p>

  <p class="calibre1">Mekânın klimaları ve kahvenin sıcaklığı içimi ısıtmaya başlasa da elim sigara paketine gidiyor. Kahve bardaklarını yanımıza alıp sokağa çıkıyoruz. Kahve dükkânının sahanlığında, şiddetini tekrar arttırmış yağmura karşı üst kattaki dairenin balkonunun koruması altında birer sigara yakıyor ve yağmurun sesini dinliyoruz. Sokaktan, mavi bir şemsiyenin altında kol kola girmiş bir çift geçip gittiğinde Fikret çiftin arkasından uzun bir süre baka kalıyor. Sigarasından son bir nefes çektikten sonra yağmura aldırmadan sokağa atılıp şemsiyeli çiftin peşinden yürümeye başlıyor. Arkasından sesleniyorum ama nafile. Ben de Fikret’in peşinden gidip yanında yürümeye başlıyorum.</p>

  <p class="calibre1">“Ne oldu Fikret, nereye gidiyorsun?”</p>

  <p class="calibre1">“… ”</p>

  <p class="calibre1">“Kim bunlar, neden takip ediyoruz bu insanları?”</p>

  <p class="calibre1">“… ”</p>

  <p class="calibre1">Cevap vermiyor. Ben de onun yürüyüşüne sessizce eşlik ediyorum. İkimizde sırılsıklam Bahariye Caddesinden Moda’ya doğru ilerliyoruz. Adam sevgilisi ile kol kola, şemsiyenin altında romantik anlar yaşarken biz ne yapıyoruz Fikret? Sevgililer moda çay bahçesinin karşısındaki ara sokağa girip biraz ilerideki bir apartmanın kapısından içeri giriyorlar. Sokağın köşesinde durmuş onları izliyoruz. Fikret bana bakıyor. Gözlerindeki çaresizliği okuyabiliyorum.</p>

  <p class="calibre1">“İyi misin? Kim bunlar? ”</p>

  <p class="calibre1">“Müjgan.”</p>

  <p class="calibre1">“Yanındaki çocuk?”</p>

  <p class="calibre1">“Bilmiyorum.”</p>
</body>
</html>
