<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Peter ve Colin İçin Şaşırtıcı Olaylar</title>
</head>

<body>
  <h1 class="h11">Peter ve Colin İçin&nbsp;Şaşırtıcı Olaylar</h1>

  <p>Yediler hemen sirk alanından kaçıp yola geldi. George, Louis&rsquo;in fırlattığı taşlardan ayak bileğine isabet eden yeri ovalıyordu.</p>

  <p>&ldquo;Canavar herif!&rdquo; dedi. &ldquo;Neden o eski karavanın içine bakmamızı istemedi ki sanki? Zaten içinde anlamsız bir sürü eşyadan başka bir şey yoktu.&rdquo;</p>

  <p>&ldquo;Belki de hırsız incileri oraya saklamıştır!&rdquo; dedi Janet gülerek.</p>

  <p>Peter, Janet&rsquo;a bakıp düşündü. &ldquo;Biliyor musun, haklı olabilirsin!&rdquo; dedi yavaşça. &ldquo;Emin olduğumuz tek şey hırsızın sirkten&nbsp;biri olduğu ve&nbsp;inciler o&nbsp;karavanın içinde<span class="t12">&nbsp;</span>olmasa neden Louis içeri bakmamıza bu kadar kızsın ki?&rdquo;</p>

  <p>&ldquo;Keşke içine girip neler olduğuna bakabilsek,&rdquo; dedi Colin iç çekerek, &ldquo;Ama bunu nasıl yapabiliriz bilemiyorum.&rdquo;</p>

  <p>&ldquo;Pekâlâ,&nbsp;ben&nbsp;biliyorum!&rdquo; dedi Peter. &ldquo;Bu gece birlikte gösteri için sirke geleceğiz, Colin! Arada dışarı çıkar ve herkes yeniden sahnedeki yerlerini aldığında biz de karavana gider inciler gerçekten içeride mi diye bakarız.&rdquo;</p>

  <p>&ldquo;Ama kesin orada değiller,&rdquo; dedi Pam. &ldquo;Saklamak için aptalca bir yer.&rdquo;</p>

  <p>&ldquo;İçimde orada olduklarına dair bir his var,&rdquo; dedi Peter. Bunu söylerken kendinden çok emindi. &ldquo;Sadece açıklayamıyorum. O gördüğümüz izler oraya gidiyordu, değil mi? Bu yeterince tuhaf zaten, en azından bir başlangıç için.&rdquo;</p>

  <p>&ldquo;Kesinlikle öyle,&rdquo; diye katıldı Barbara.</p>

  <p>Aslında var olmayan tek bacaklı bir adama ait izler! Bu gerçekten çok aptalca bir macera.&rdquo;</p>

  <p>&ldquo;İnan bana değil,&rdquo; dedi George. &ldquo;Daha çok içinden çıkılmaz bir macera diyelim. Bulduklarımız aptalca ve garip olabilir, hepsi bir araya geldiğinde istediğimiz şeye ulaşacağız bence.&rdquo;</p>

  <p>&ldquo;Evet, şimdiye kadar tüm bulduklarımız tuhaf ama birbiriyle bir şekilde alakalı şeyler. Yalnızca parçaları yerlerine nasıl oturtacağımızı bilemiyoruz,&rdquo; dedi Pam. &ldquo;İpteki asılı çoraplar, ağaçta bulduğumuz şapkayla uyuşan bir ceket! Birbirinden garip ve saçma izler bizi birçok yere götürüyor ama hiçbir şey söylemiyor.&rdquo;</p>

  <p>&ldquo;Hadi artık eve gidelim,&rdquo; dedi Jack saatine bakarak. &ldquo;Neredeyse yemek saati oldu. Tüm bir sabahı koca bir hiç uğruna harcadık. Aslına bakarsanız kendimi boşa vakit tüketiyor gibi hissediyorum. Öylece ortalıkta dolanıp duruyoruz.&rdquo;</p>

  <p>Yolda, evlerine dönerken, &ldquo;Bugün başka toplantı olmayacak,&rdquo; dedi Peter. &ldquo;Colin ve ben bu akşam buluşup sirke gidiyoruz. El fenerini de yanında getir Colin. O incileri eski karavanda bulduğumuzu düşünebiliyor musun!&rdquo;</p>

  <p>&ldquo;Öyle olacağını hiç sanmıyorum,&rdquo; diye karşılık verdi Colin. &ldquo;Neden bu konuya bu kadar takıldığını anlamıyorum, Peter. Tamam, bu akşam sirkin girişinde buluşalım!&rdquo;</p>

  <p>Akşam ilk gelen Colin oldu. Peter ise biraz daha geç kaldı. Sirke girmek için on lira daha verirken söylendiler. &ldquo;Üstelik bu defa gösterinin yalnızca yarısı için.&rdquo;</p>

  <p>İki çocuk büyük çadıra girip kimseye fark ettirmeden kolayca dışarıya çıkabilmek için arka taraflarda bir yere oturdular. Gösterinin başlamasına az bir zaman kalmıştı.</p>

  <p>İzledikleri gösteri gerçekten güzeldi. Palyaçolar, değnek cambazları ve diğer tüm akrobatlar her zamankinden daha güzel görünüyordu. Gösterinin tamamını izleyemeden çıkacakları için üzüldüler.</p>

  <p>İki çocuk arada dışarı çıktıklarında sirk alanı karanlığa gömülüydü. Nerede olduklarını anlamak için durdular. &ldquo;İşte orada,&rdquo; dedi Peter, Colin&rsquo;in kolundan çekerek. &ldquo;Gördün mü? İşte orada, şu karavan olduğundan eminim.&rdquo;</p>

  <p>Dikkatlice karavanın yanına geldiler. Birileri görüp sorun çıkartabilir diye fenerlerini yakmamışlardı. Peter karavanın en alt basamağından yere düştü. Kalkıp yeniden tırmanmaya başladı.</p>

  <p>&ldquo;Hadi,&rdquo; diye fısıldadı Colin. &ldquo;Kimsecikler yok! Kapısı da kilitli değil. Hemen etrafı arayıp şu işi bitirelim!&rdquo;</p>

  <p>İki çocuk karavana girdikleri anda karanlıkta bir şeye çarptılar. &ldquo;Artık fenerlerimizi yakalım mı?&rdquo; diye fısıldayarak sordu Colin.</p>

  <p>&ldquo;Tamam olur, etrafta kimsecikler yok,&rdquo; dedi Peter. Böylece, dikkatlice gölgelerin arasında fenerlerini yaktılar.</p>

  <p>Fener etrafı aydınlattığı anda gördükleri şeyle adeta dehşete düştüler! Yanlış karavandaydılar! Bu tüm sirk malzemelerinin saklandığı o küçük karavan değildi! Tam aksine insanların içinde yaşadığı karavanlardan biriydi. Olamaz! Yakalandıkları takdirde her şey berbat olabilirdi.</p>

  <p>&ldquo;Dışarı çıkalım, hemen!&rdquo; dedi Peter. Ama tam bunu söylediği sırada Colin kolunu yakaladı. Dışarıdan binlerinin seslerini duymuştu! Sonra birisi basamaklardan çıktı. Peki, şimdi ne olacaktı?</p>

  <p><a id="a26"></a><a id="a27"></a><span class="t5">&nbsp;</span></p>
</body>
</html>
