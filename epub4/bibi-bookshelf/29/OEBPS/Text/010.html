<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Sıra Dışı Buluntular</title>
</head>

<body>
  <h1 class="h11">Sıra&nbsp;Dışı&nbsp;Buluntular</h1>

  <p>Yediler bir gün öncesinde Kızılderilicilik oynadıkları Küçük Fundalık&rsquo;ın yolunu tuttular.</p>

  <p>&ldquo;Şimdi, adam tam olarak duvarın neresine tırmanmıştı?&rdquo; diye sordu Peter, Colin&rsquo;e. Colin biraz düşündükten sonra eliyle çobanpüskülünü işaret etti.</p>

  <p>&ldquo;Şuradaki çobanpüskülünü görüyor musun? Adam oradaki çalılıkla, şu küçük meşe ağacının arasındaki duvardan geldi. Tam olarak burası olduğundan eminim.&rdquo;</p>

  <p>&ldquo;Hadi o zaman, gidip bir bakalım,&rdquo; dedi Peter. Yediler, Küçük Fundalık&rsquo;ta yürürken kendilerini oldukça önemli hissediyordu. Çok geçmeden çobanpüskülüyle küçük meşenin arasına geldiler. Durup bir süre duvara baktılar.</p>

  <p>Duvar en az iki metre yükseklikteydi. Böylesine dik bir duvara kim merdivensiz çıkabilirdi ki?</p>

  <p>&ldquo;Bakın! İşte burası aşağı atladığı yer,&rdquo; dedi Pam aniden, çobanpüskülünün yakınındaki derin izleri gösterek. Herkes birden baktı.</p>

  <p>&ldquo;Evet. Burası yere ilk ayak bastığı yer olmalı,&rdquo; dedi George. &ldquo;İzden hiçbir şey çıkaramayacak olmamız üzücü; yani eğer ayak izlerini görebiliyor olsaydık çok işimize yarayabilirdi. Ama burada yalnızca derince, anlamsız bir iz var - büyük bir ihtimalle topuklarının izleri olmalı.&rdquo;</p>

  <p>&ldquo;Keşke duvarın diğer tarafına geçebilseydik,&rdquo; dedi Peter bir anda. &ldquo;Belki de orada bir veya iki tane ayak izi bulabiliriz. Hadi gidip bahçıvana içeri girebilir miyiz diye soralım. Bizim çiftlikte çalışan işçilerden birinin arkadaşı ve beni tanıyor.&rdquo;</p>

  <p>&ldquo;İyi fikir,&rdquo; dedi George ve hep birlikte girişe doğru yöneldiler. Bahçıvan o sırada ön bahçedeki demir, büyük giriş kapısının ardında çalışıyordu. Çocuklar hep bir ağızdan seslendi.</p>

  <p>&ldquo;Hey John! İçeri gelip etrafa bakabilir miyiz? Hani şu hırsızlık olayı hakkında. Onu geçtiğimiz gün duvarın üzerinde gördük. Polisler de gözlerimizi açık tutmamızı tembihledi. Biz de bu yüzden etrafı inceliyoruz.&rdquo;</p>

  <p>John hafifçe güldü ve demir kapıları açtı. &ldquo;Anlaştık, ben de sizinle gelirsem pek sorun yaratacağınızı sanmam,&rdquo; dedi. &ldquo;Hırsızın o duvarları nasıl aştığını hâlâ anlamış değilim. Dün bütün bir öğlen boyunca ön bahçede çalıştım. Eğer bahçe kapısından girseydi kesinlikle onu görmem gerekirdi. Ama öyle yapmadı anlaşılan.&rdquo;</p>

  <p>Yedi çocuk da John&rsquo;la beraber duvarların etrafında gezindi. Colin, çobanpüskülüyle yakınındaki küçük meşe ağacının duvarın kenarından görünen tepesini gördü. Durdu.</p>

  <p>&ldquo;İşte adamın duvara tırmandığı yer burası,&rdquo; dedi. &ldquo;Hadi ayak izlerini arayalım.&rdquo; Baktıkları yerde gerçekten birtakım izler vardı ama bunlar bir ayak izine benzemiyordu bile.</p>

  <p>Yediler izlerin üzerine eğildi.</p>

  <p>&ldquo;Komik, değil mi?&rdquo; diye söze girdi Peter. &ldquo;Yuvarlak ve birbiri ardına devam eden izler! Yaklaşık olarak her biri diğerinden onar santimetre uzakta - sanki birisi elindeki büyük bir sopanın ucunu yere saplayarak yürümüş gibi. Bu izleri ne tür bir şey yapmış olabilir ki, John?&rdquo;</p>

  <p>&ldquo;Bu soru benim de kafamı kurcaladı,&rdquo; diye karşılık verdi John. O da gördüklerine bir anlam veremiyordu. &ldquo;Belki de polisler bu konuda bir şeyler yapabilir, en azından artık hırsızın buradan duvara tırmandığını biliyoruz.&rdquo;</p>

  <p>Yediler ve John birlikte, yerdeki izleri dikkatlice inceledi. İzlerden hiçbir anlam çıkmıyordu. Sanki birisi sopasıyla yeri oyup durmuştu - ama bunu kim, ne maksatla yapmış olabilirdi ki? Ve eğer yaptıysa da, bunun yüksek bir duvara tırmanmak için nasıl bir yardımı dokunabilirdi?</p>

  <p>&ldquo;Söyleyebileceğim tek şey hırsızın merdiven kullanmadığı,&rdquo; dedi John ve ekledi, &ldquo;hepsi barakanın içinde kilitli ve anahtarları da cebimde. O hırsız bu dik duvarı nasıl tırmanmış, bir türlü anlayamıyorum.&rdquo;</p>

  <p>&ldquo;Bir cambaz olmalı, hepsi bu,&rdquo; dedi Janet duvarın üzerine bakarak. Sonra aniden gözlerine takılan bir şey oldu. Heyecanla, gördüğünü diğerlerine işaret etti.</p>

  <p>&ldquo;Baksanıza, bu da nedir böyle? Şuradaki keskince tuğlanın üzerinde takılıp kalmış olan şeyi görüyor musunuz?&rdquo;</p>

  <p>Herkes Janet&rsquo;ın gösterdiği yere bir bakış fırlattı. &ldquo;Bir parça yüne benziyor,&rdquo; dedi Pam. &ldquo;Belki de hırsız duvara tırmanırken bu sivri çıkıntı elbisesine takıldı ve bir parça yünü üzerinden söktü.&rdquo;</p>

  <p>&ldquo;Bana yardım etsene, George,&rdquo; dedi Peter. &ldquo;Onu oradan alacağım. Çok değerli bir ipucu olabilir.&rdquo;</p>

  <p>George, Peter&rsquo;ı yukarıya kaldırdı. Peter çeviklikle yün parçasına uzandı. George arkadaşını yeniden yere indirdiğinde herkes birden Peter&rsquo;ın etrafını sarıp meraklı gözlerle buldukları ipucuna baktı.</p>

  <p>Üzerinde kırmızı desenleri olan bir parça mavi yün iplikti Peter&rsquo;ın elinde tuttuğu.</p>

  <p>&ldquo;Pekâlâ, belki de bu parça hırsızın kazağından sökülmüş olabilir,&rdquo; dedi Janet. &ldquo;Kırmızı desenli, mavi, yün kazak giyen birini aramakla işe başlayabiliriz o halde!&rdquo; Çok geçmeden başka bir şey daha buldular ama bu seferki buluntu çok daha büyük bir keşifti.</p>

  <p><a id="a10"></a>&nbsp;</p>
</body>
</html>
