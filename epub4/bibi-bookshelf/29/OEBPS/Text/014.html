<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Cambaz Trinculo</title>
</head>

<body>
  <h1 class="h11">Cambaz Trinculo</h1>

  <p>Yediler hayal kırıklığı içinde adama baktılar. Şüphelendikleri cambaz, kafasının tepesindeki birkaç gri saç teli dışında tamamen saçsızdı. Hırsız bir başkası olmalıydı o halde. Colin ağacın tepesindeyken belirgin bir şekilde hırsızın kafasının üzerini görmüştü. Ortasındaki seyrelti hariç, saçının tamamen siyah olduğundan emindi.</p>

  <p>Colin peruğu eline aldı, dikkatlice inceledi. Belki de hırsız soygun sırasında peruk takmıştı. Ama bunun ortasında bir açıklık yoktu! Kalınca, tamamıyla başı kaplayan bir peruktu elinde tuttuğu.</p>

  <p>&ldquo;Peruğumu çok sevmişe benziyorsun,&rdquo; dedi ve güldü cambaz. &ldquo;Cambazlar kel olamaz, bilirsiniz. Genç ve olabildiğince güzel görünmeliyiz. Şimdi her birinize imzamı vereceğim, sonra gitmeniz gerekli, anlaştık mı?&rdquo;</p>

  <p>&ldquo;Teşekkürler,&rdquo; dedi Peter adama bir parça kâğıt ve bir kalem verirken.</p>

  <p>Homurtulu küçük bir ayı sallanarak yakınlarına doğru geldi. Bir başınaydı.</p>

  <p>&ldquo;Oh, şuna baksanıza!&rdquo; dedi Janet heyecanla. &ldquo;Sizce yanımıza gelir mi? Buraya gel, küçük ayıcık.&rdquo;</p>

  <p>Ayı yaklaştı ve Janet&rsquo;a sürtündü. Janet da kollarını ayının üzerine koyup onu kaldırmaya çalıştı ama ayı hiç ummadığı kadar ağırdı. Tam o sırada tuhaf, asık yüzlü genç bir adam içeri girip hayvanı boynundan kabaca yakaladı.</p>

  <p>&ldquo;Seni kötü çocuk!&rdquo; dedi ve küçük yavruyu sarstı. Ayı sızlanıyordu.</p>

  <p>&ldquo;Hayır, yapmayın!&rdquo; dedi Janet sıkılarak. &ldquo;O çok tatlı, sadece bizi görmek için yanımıza geldi.&rdquo;</p>

  <p>Genç adamın kılığı biraz garipti. Üzerinde pullar olan bir kadın elbisesiyle, çiçekli bir şapka takmıştı. Altına ise oldukça kirli, yumuşak bir kumaş pantolon giymişti.</p>

  <p>Peter, genç adam ayıyı alırken dikkatlice, adamı süzdü. &ldquo;O da gösteride var mıydı?&rdquo; diye sordu. &ldquo;Hatırlamıyorum da.&rdquo;</p>

  <p>&ldquo;Evet. Değnek cambazlarından biriydi,&rdquo; dedi kâğıtları imzalamakla meşgul adam. &ldquo;Adı Louis. Her hayvanla ilgilenir. Daha sonra tekrar gelip kafeslerindeki ayıları ziyaret etmek ister miydiniz? Yaşlı Jumbo&rsquo;ya yemesi için bir iki tane çörek getirirseniz size bayılacaktır. Tıpkı bir köpek gibi uysal.&rdquo;</p>

  <p>&ldquo;Ah, tamam. Çok isteriz!&rdquo; dedi Janet. Küçük ayıcıkla birlikte yeni arkadaşlar bulmanın ne kadar da harika olabileceğini hayal etti. &ldquo;Yarın uğrayabilir miyiz peki?&rdquo;</p>

  <p>&ldquo;Elbette, yarın sabah gelin,&rdquo; diye cevapladı cambaz. &ldquo;Trinculo&rsquo;yu sorun. Bu benim adım. Buralarda bir yerlerde olacağım.&rdquo;</p>

  <p>Çocuklar teşekkür edip adamın yanından ayrıldılar. Sirkteki insanlardan yeterince uzaklaşıncaya kadar tek kelime etmediler.</p>

  <p>&ldquo;Hırsızın o cambaz olmadığına sevindim,&rdquo; dedi Janet. &ldquo;İyi biri, komik de bir suratı var. Siyah saçlarını çıkarttığında şaşkınlıktan dilimi yutacaktım!&rdquo;</p>

  <p>&ldquo;Ben de,&rdquo; dedi Peter. &ldquo;Kendimi aptal gibi hissettim zaten. Hırsızın neye benzediğini hatırlıyorum sanmıştım. Trinculo&rsquo;nun suratını görünce o olduğunu düşündüm ama yanılmışım. Gördüğüm adam daha genç biriydi.&rdquo;</p>

  <p>&ldquo;Yüzlere göre kıyaslama yapmamalıyız belki de,&rdquo; dedi Colin. &ldquo;Kırmızı desenli mavi süveter giyen birini bulmamız daha akıllıca!&rdquo;</p>

  <p>&ldquo;Gidip bütün mahallede böyle birini arayamayız ya,&rdquo; dedi Pam. &ldquo;Aslına bakarsan bunu yapmak bayağı zor.&rdquo;</p>

  <p>&ldquo;Daha iyi bir fikrin var mı o halde?&rdquo; diye sordu Colin.</p>

  <p>Tabii ki Pam&rsquo;in de tüm diğerleri gibi daha iyi bir önerisi yoktu. &ldquo;Elimiz kolumuz bağlandı şimdi işte,&rdquo; dedi Peter umutsuzca.</p>

  <p>&ldquo;Bu gerçekten anlamsız. Onca şey araştırdıktan sonra, tam bir yere vardığımızı sanıyoruz fakat elimize kalan koca bir hiç oluyor.&rdquo;</p>

  <p>&ldquo;Yarın sirk alanına gidelim mi?&rdquo; diye sordu Pam. &ldquo;Hırsızı bulmak için değil elbette çünkü cambazlardan biri olmadığını artık biliyoruz. Sadece hayvanları görmek için. Ne dersiniz?&rdquo;</p>

  <p>&ldquo;Evet, tabii ki. O ayıcığı çok sevdim,&rdquo; dedi Janet. &ldquo;Hem yaşlı Jumbo&rsquo;yu da yakından görmek harika olacak. Filleri de çok seviyorum.&rdquo;</p>

  <p>&ldquo;Ben gelebileceğimi sanmıyorum,&rdquo; dedi Barbara. &ldquo;Fillerden biraz korkarım, çok büyükler.&rdquo;</p>

  <p>&ldquo;Ben de gelmeyeceğim,&rdquo; dedi Jack. &ldquo;Peki ya sen gelecek misin, George? Yarın pullarımızı değiş tokuş edeceğimizi konuşmuştuk, biliyorsun.&rdquo;</p>

  <p>&ldquo;Evet biliyorum. Tamam, biz de gelmeyeceğiz, millet,&rdquo; dedi George. &ldquo;Kızmazsın, değil mi Peter? Ayılar ve fillerle arkadaşlık kurmanın gizli topluluğumuzla bir ilgisi yok ne de olsa.&rdquo;</p>

  <p>&ldquo;O halde Janet, Pam, Colin&rsquo;le birlikte gideceğiz,&rdquo; dedi Peter. &ldquo;Bu arada unutmayın ki kırmızı çizgili, mavi bir süveter peşindeyiz. Gözlerinizi yeterince açık tutun, neyle karşılaşacağınızı asla bilemezsiniz.&rdquo;</p>

  <p>Peter söylediğinde haklıydı. Ertesi gün Janet&rsquo;la birlikte göreceği şey büyük bir sürpriz olacaktı.</p>

  <p><a id="a16"></a><a id="a17"></a><span class="t5">&nbsp;</span></p>
</body>
</html>
