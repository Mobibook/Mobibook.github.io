<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Yoksa Yeni Bir Macera mı?</title>
</head>

<body>
  <h1 class="h11">Yoksa Yeni Bir Macera mı?</h1>

  <p>Colin ağaçtan indi. Ayağını yere koyup dikkatlice etrafa baktı. Görünürde kimsecikler yoktu. Adam tamamıyla gözden kaybolmuştu anlaşılan.</p>

  <p>Mümkün olduğunca hızlı koşacağım! diye düşündü ve dönüş yoluna koyuldu. Yolda onu ne durduran, ne de ona seslenen biriyle karşılaştı. Geçtiği arazilerden birinde şaşkınlıkla bakan inekleri görünce kendinden utandı.</p>

  <p>İlerlemeye devam etti, sonunda Peter ve Janet&rsquo;ın yaşadıkları çiftlik evine gitti. Belki de Gizli Yediler halen barakada Kızılderili kıyafetlerini çıkarıp yüzlerini siliyorlardır, diye düşünmüştü.</p>

  <p>Barakanm girişine doğru koştu. Kapı her zamanki gibi kapalıydı. Girişin üzerine koyu renkle yazılmış G.Y. harfleri rahatça görülebiliyordu. Barakanm içerisinde neyse ki hâlâ sesler vardı.</p>

  <p>Colin kapıyı çaldı. &ldquo;Beni de içeri alın!&rdquo; dedi, &ldquo;Döndüm.&rdquo;</p>

  <p>Bir sessizlik etrafı kapladı. Kapı açılmıyordu. Colin sabırsızca tekrar çaldı. "Benim olduğumu biliyorsunuz. Hadi açın kapıyı!&rdquo;</p>

  <p>Ama halen bir hareket yoktu. Ve sonunda Colin bir anda hatırladı. Tabii ki şifreyi söylemeliydi! Ama şifre neydi?</p>

  <p>Neyse ki tam da o anda barakanın camından Kızılderili tüylerini görünce hatırladı. &ldquo;Kızılderililer!&rdquo; diye bağırdı heyecanla. Kapı açıldı.</p>

  <p>&ldquo;Şimdi mahalledeki herkes şifremizin ne olduğunu biliyor,&rdquo; dedi Peter kızarak. &ldquo;Sayende başka bir tane bulmamız gerekiyor artık. İçeri gel, nerelerdeydin? Küçük Fundalık&rsquo;ta sana seslenip durduk.&rdquo;</p>

  <p>&ldquo;Biliyorum, sizi duydum,&rdquo; dedi Colin içeriye girerken. &ldquo;Şifreyi böyle bir anda bağırdığım için özür dilerim. O anda düşünemedim; size yeni haberlerim var. Hem de çok ilginç haberler!&rdquo;</p>

  <p>&ldquo;Neymiş bakalım?&rdquo; diye sordu herkes birden ve yüzlerini silmeyi bıraktılar.</p>

  <p>&ldquo;Peter Fundalıkta durup da saklanan bir adamı gördüğünü söyledi ya size,&rdquo; diye söze başladı Colin, &ldquo;aslında ben de oradaydım, tam ağacın tepesinde!&rdquo;</p>

  <p>&ldquo;Hileci!&rdquo; dedi George. &ldquo;Kızılderilicilik böyle oynanmaz ki!&rdquo;</p>

  <p>&ldquo;Öyle oynanmayacağını kim söyledi?&rdquo; diye karşılık verdi Colin. &ldquo;Eminim ki Kızılderililer de ağaçlara tırmanıp sessizce duruyorlardı. Her neyse, ben ağacın tepesindeyken tahmin edin ne oldu? Peter&rsquo;ın gördüğü o adam benim üzerinde olduğum ağaca koştu ve tırmandı!&rdquo;</p>

  <p>&ldquo;Ciddi misin!&rdquo; dedi George. &ldquo;Peki sen ne yaptın?&rdquo;</p>

  <p>&ldquo;Hiçbir şey,&rdquo; dedi Colin. &ldquo;Benim çıktığım yere kadar yükseğe tırmanmadı neyse ki! Ben de olduğum yerde çıt çıkartmadan bekledim. Aslında ben adamı Peter&rsquo;dan önce Milton Konağı&rsquo;nın duvarının tepesinde görmüştüm. Sonra aşağıya atladı ve çalılıklara koşup ortadan kayboldu.&rdquo;</p>

  <p>&ldquo;Eee, sonra?&rdquo; diye sordu Janet heyecanla. &ldquo;Siz gittikten sonra o da ağaçtan aşağı indi ve gitti,&rdquo; dedi Colin. &ldquo;Sonra da bir daha görmedim zaten. Ben de aşağıya inip eve koştum. Biraz korkmuştum, doğal olarak.&rdquo;</p>

  <p>&ldquo;Böyle garip davranmak için ne gibi bir şey yapmış olabilir ki?&rdquo; diye merakla sordu Jack. &ldquo;Nasıl biriydi?&rdquo;</p>

  <p>&ldquo;Hmm, sadece kafasının tepesiyle kulaklarını görebildim,&rdquo; dedi Colin. &ldquo;Sen yakından görebildin mi, Peter?&rdquo;</p>

  <p>&ldquo;Evet, oldukça,&rdquo; diye karşılık verdi Peter. &ldquo;Ama olağandışı, gözüme çarpan bir şey yoktu. Tıraşlı suratı ve koyu saçlarından başka hatırladığım pek bir şey yok açıkçası.&rdquo;</p>

  <p>&ldquo;Boşverin artık, bir daha ondan haber alamayacağız nasılsa,&rdquo; dedi Barbara. ?Hiçbir zaman ne yaptığını ve neden yaptığını bilemeyeceğiz anlaşılan.&rdquo;</p>

  <p>&ldquo;Tüm bir öğlenimizi mahvetti sonuç olarak,&rdquo; dedi Pam. &ldquo;Colin&rsquo;i böyle ağaçların tepesinden yakalamamalıyız ama. Bu oyunu oynarken ağaçlara tırmanmayı yasaklayan bir kural koymalıyız.&rdquo;</p>

  <p>&ldquo;Bir sonraki toplantımız ne zaman ve kendimize yeni bir şifre belirleyecek miyiz?&rdquo; diye sordu Janet.</p>

  <p>&ldquo;Çarşamba günü akşam vakti buluşabiliriz,&rdquo; dedi Peter. &ldquo;Gözlerinizi ve kulaklarınızı heyecanlı maceralar için açık tutun. Adamı yakalayamamız gerçekten üzücü -ya da en azından biraz daha bilgi sahibi olamamamız. Eminim ki iyi bir şeyler planlamıyordu.&rdquo;</p>

  <p>&ldquo;Peki ya yeni şifre ne olacak?&rdquo; diye sordu Janet.</p>

  <p><span class="t12">&ldquo;Macera</span>&nbsp;olsun bence,&rdquo; dedi Peter. &ldquo;Hatta birini kaçırdık bile galiba!&rdquo;</p>

  <p>Konuşmanın ardından herkes evlerine döndü. Colin haricinde kimse esrarengiz adam hakkında daha fazla kafa yormadı. Ama yine de o akşam televizyonda Gizli Yediler&rsquo;i yeniden alarma geçirecek bir haber vardı!</p>

  <p>&ldquo;Bayan Lucy Thomas&rsquo;ın muhteşem ve benzersiz gerdanlığı Milton Konağı&rsquo;ndaki yatak odasından bu öğleden sonra çalındı,&rdquo; dedi spiker. &ldquo;Hiç kimse hırsızı görmedi ve hırsız ardında hiçbir ipucu bırakmadan ortadan kayboldu.&rdquo;</p>

  <p>Peler ve Janet yerlerinden sıçradılar. &ldquo;Bu bizim öğleden sonra gördüğümüz adam olmalı!&rdquo; dedi Peter. &ldquo;İnanabiliyor musun? Yarınki yeni bir toplantı için Gizli Yediler&rsquo;e haber ver, Janet. Bu bizim için yeniden bir macera demek olabilir!&rdquo;</p>

  <p><a id="a8"></a>&nbsp;</p>
</body>
</html>
