<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>İnciler Nerede?</title>
</head>

<body>
  <h1 class="h11">İnciler Nerede?</h1>

  <p>İncilerle duvarı aştıktan sonra değnekleri ne yaptığını mı bilmek istiyorsunuz?&rdquo; diye sordu Peter. &ldquo;Emin değilim, sanırım büyükçe bir çalılığın içine saklamış olmalı!&rdquo;</p>

  <p>&nbsp;&ldquo;Evet, elbette,&rdquo; dedi Pam. &ldquo;Ama hangi çalılık?&rdquo;</p>

  <p>Hep birlikte ağaçlara yakın çalılıkların içlerine baktılar. &ldquo;Çobanpüskülü!&rdquo; dedi Colin duvarın öbür yanını işaret ederek. &ldquo;Her zaman yeşil ve çok sık olur ve hiç kimse çobanpüskülüne yaklaşmaz. Çünkü çok dikenlidir!&rdquo;</p>

  <p>&ldquo;Evet, iyi bir fikir,&rdquo; dedi Peter. &ldquo;Hadi,&rdquo; dedi ve son sürat koşarak diğerleriyle beraber duvarın öbür tarafına gitti.</p>

  <p>Çok geçmeden, insanı dalayan ve rahatsız eden çalılıkların içinde ne kadar da zahmetli bir iş yaptıklarının farkına vardılar. Ama bir de bu işin ödülü vardı! Sonunda çobanpüskülünün iç içe geçmiş yerinde, sağ tarafta gizlenmiş iki değnek buldular! Colin ve Peter birer tane çıkarttı.</p>

  <p>&ldquo;Haklıydın, Peter!&rdquo; dedi Janet. &ldquo;Çok zekisin! Artık her şeyin bir açıklaması var: Ağacın dallarında asılı şapkanın, yün parçasının, yerdeki garip izlerin ve hırsızın aşılamaz bir duvan nasıl geçtiğinin. Bence Gizli Yediler gerçekten çok ama çok başarılı!&rdquo;</p>

  <p>&ldquo;Bence de!&rdquo;" dedi başka bir ses. Hepsi birden merakla arkalarını döndüler ve karşılarında bahçıvan John&rsquo;un yanında dikilmiş Müfettiş&rsquo;i gördüler. Duyduklarından etkilenmiş, hayranlıkla Gizli Yediler&rsquo;e bakıyordu.</p>

  <p>&ldquo;Merhaba!&rdquo; dedi Peter şaşkın bir halde. &ldquo;Her şeyi duydunuz mu yoksa?&rdquo;</p>

  <p>&ldquo;Evet,? diye cevapladı Müfettiş. &ldquo;John bahçe kapısını arabam için açtığında olayı çözdüğünüzü söyledi. Bir şeyin kokusunu aldığınızda peşinden gideceğinizi biliyordum. Eee, sırrınız nedir bakalım? Bu defa kesinlikle polisi geçtiniz!&rdquo;</p>

  <p>Peter kahkahayla güldü. &ldquo;Biz çocuklar olayları çözmek için sirke gidersek kimse bizden şüphelenmez, ama siz yanınıza yedi polis alıp da aynı şeyi yapsanız sonuca ulaşmanız çok daha zor olur!&rdquo;</p>

  <p>&ldquo;Bundan şüphe yok,&rdquo; diyerek onayladı Müfettiş. Değnekleri eline aldı ve inceledi. &ldquo;Böyle bir duvarı aşmak için son derece akıllıca bir yöntem. Herhalde hırsızın kim olduğunu henüz bilmiyorsunuz, değil mi?</p>

  <p>&ldquo;Eee, bir değnek cambazı olduğundan eminiz elbette ki,&rdquo; dedi Peter. &ldquo;Ve sanırım adı Louis. Sirke giderseniz onu kolaylıkla bulabilirsiniz. Üzerinde kırmızı desenleri olan mavi çoraplar giyiyor.&rdquo;</p>

  <p>&ldquo;Ve kafasındaki siyah saçların tam ortası kel,&rdquo; diye ekledi Colin. &ldquo;Yani, benim gördüğüm hırsızın öyleydi.&rdquo;</p>

  <p>&ldquo;Bu kadar çok şey biliyor olmanız inanılmaz!&rdquo; dedi Müfettiş hayranlıkla. &ldquo;Şimdi de bana giydiği pijamanın rengini söylersiniz Tanrı bilir! Onu bulmak için benimle gelmeye ne dersiniz? Arabamda birkaç adamım daha var. Hep birlikte gidebiliriz.&rdquo;</p>

  <p>&ldquo;Vay canına,&rdquo; dedi Pam. Yediler&rsquo;i polis memurlarıyla beraber sirk alanına girerken hayal etti. &ldquo;Sirktekiler bizi gördüklerinde korkmaz mı dersiniz?&rdquo;</p>

  <p>&ldquo;Yalnızca korkmak için nedeni olanlar,&rdquo; dedi Müfettiş. &ldquo;Hadi gidelim. Bahsettiğiniz kişinin kafasında dediğiniz gibi bir kellik var mı görmek istiyorum. Bunu nasıl bildiğinizi merak ediyorum bu arada. Çok önemli!&rdquo;</p>

  <p>Böylece çocuklar ve polisler birlikte sirkin yolunu tuttu. Polisler diğerlerinden önce vardıkları için, çocukların gelmesini bekliyordu. Sirk alanına girdiklerinde tüm o insanları görmek çocukları daha da çok heyecanlandırdı.</p>

  <p>&ldquo;İşte Louis,&rdquo; diyerek aslanların kafesinin yanındaki somurtkan genci işaret etti Peter. &ldquo;Olamaz! Çorapları giymemiş!&rdquo;</p>

  <p>&ldquo;Biz de kafasının üzerine bakarız o halde,&rdquo; diye cevap verdi Colin.</p>

  <p>Yanına giderlerken Louis ayağa kalktı. Gözleri tedirgince Müfettiş&rsquo;e takılmıştı.</p>

  <p>&ldquo;Ayağında çorap var mı?&rdquo; diye sordu Müfettiş. Louis şaşkındı. &ldquo;Paçalarını kaldır,&rdquo; Ama Peter&rsquo;ın önceden farkettiği gibi Louis&rsquo;in ayakları çıplaktı. &ldquo;Öne eğilmesini söyle,&rdquo; dedi Colin, Louis&rsquo;i daha da çok şaşırtarak.</p>

  <p>&ldquo;Eğil,&rdquo; dedi Müfettiş ve Louis itaatkârca herkesin önünde eğildi.</p>

  <p>Colin bağırdı. &ldquo;Evet, bu o! Kafasının ortasındaki saçsız yere bakın. Tıpkı ağacın tepesinde gördüğüm gibi!&rdquo;</p>

  <p>&ldquo;Bu güzel,&rdquo; dedi Müfettiş ve Louis&rsquo;e tekrar döndü. &ldquo;Ve şimdi genç adam, sana soracak bir şeyim daha var. İnciler nerede?&rdquo;</p>

  <p><a id="a34"></a><a id="a35"></a>&nbsp;</p>
</body>
</html>
