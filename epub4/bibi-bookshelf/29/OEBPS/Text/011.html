<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Scamper&rsquo;ın Keşfi</title>
</head>

<body>
  <h1 class="h11">Scamper&rsquo;ın Keşfi</h1>

  <p>İpuçlarından en büyüğünü keşfeden Scamper oldu. O da Yediler&rsquo;le beraberdi elbette ki; meraklıca etrafı kokluyor, esrarlı izlerin ne olduğunu bulmaya çabalıyordu. Sonra bir anda delice havlamaya başladı.</p>

  <p>Herkes Scamper&rsquo;a döndü. &ldquo;Ne oldu, Scamper, ne var?&rdquo; diye sordu Peter.</p>

  <p>Scamper havlamaya devam ediyordu. Bu Yediler&rsquo;i biraz ürkütmüştü. Çalılıklarm arasında gizlenen biri olabilir mi diye düşünerek tedirgince etrafa göz gezdirdiler!</p>

  <p>Scamper&rsquo;ın kafası yukarıya bakıyordu. &ldquo;Kes şunu, Scamper,&rdquo; diye bağırdı Peter, sabrı taşarak. &ldquo;Neye havladığını göster o zaman! Kes şunu dedim.&rdquo;</p>

  <p>Scamper sustu. Peter&rsquo;a sitem dolu bir bakış atıp çocukların kafasının üzerine gözlerini dikti.</p>

  <p>Spanyel köpeğin neden bahsettiğini görebilmek için çocukların hepsi birden yukarıya baktı. Ve işte orada, tam karşılarında bir şapka duruyordu. Ağacın üzerinde, dallardan birine takılmış, sallanıyordu.</p>

  <p>&ldquo;Şuna bakın!&rdquo; dedi Peter şaşkınlıkla. &ldquo;Bir şapka, hırsıza ait olabilir mi dersiniz?&rdquo;</p>

  <p>&ldquo;Öyle olsa bile neden şapkasını gidip de oraya atsın ki?&rdquo; diye sordu Janet. &ldquo;Bu hırsızların yapacağı türden bir şey değil - şapkalarını ağaca fırlatıp orada bırakmak yani!&rdquo;</p>

  <p>Şapka uzanıp almak için fazla yüksekteydi. Neredeyse duvarın hizasında bir yerde takılıydı. Bahçıvan John, şapkayı olduğu yerden alabilmek için bir sopa bulmaya gitti.</p>

  <p>&ldquo;Oraya takılması için birinin fırlatması gerek ancak,&rdquo; dedi George. &ldquo;Yani hırsıza ait olduğunu hiç sanmıyorum. Şapkasını o şekilde atmaz, arkasında böylesine önemli bir ipucu bırakmaz!&rdquo;</p>

  <p>&ldquo;Hayır, sanırım haklısın,&rdquo; dedi Peter. &ldquo;Onun şapkası olamaz, yoldan geçerken fırlatan herhangi birine ait olmalı.&rdquo;</p>

  <p>John kamış bir sopayla geri dönüp şapkayı daldan aldı. Scamper yere düşen şapkanın üzerine atıldı.</p>

  <p>&ldquo;Bırak Scamper, sana bırak diyorum!&rdquo; diye emretti Peter. Hâlbuki şapkayı gösteren o değil miydi? Zavallı Scamper ağzındakini çaresizce yere bıraktı. En azından biraz havaya fırlatıp yakalamanın keyfini sürebilseydi bari.</p>

  <p>Yediler merakla eski ve kirli şapkayı incelediler. Üzerinde bir zamanlar desenleri olan, tüvit bir şapka olduğu belliydi. Ama artık o denli kirlenmişti ki, deseni görmek neredeyse imkânsızdı. Janet iğrenerek baktı.</p>

  <p>&ldquo;lyy! Ne kadar da çirkin, pis bir şapka! Eminim ki birisi işini bitirdikten sonra duvarın üzerine fırlatmıştır. Herhalde sonra da orada ağaçta takılı kaldı. Bahse varım, ipucuyla bir ilgisi falan yoktur.&rdquo;</p>

  <p>&ldquo;Sanırım haklısın,&rdquo; dedi Colin, şapkayı ellerinde evirip çevirirken. &ldquo;Belki biz de aynı şekilde duvarın üzerinden geldiği yere geri fırlatmalıyız. Nasılsa bir yardımı dokunmayacak. Bir dahaki sefere, Scamper! İyi bir ipucu bulduğunu düşünmüştün ama şanssızmışsın!&rdquo;</p>

  <p>Colin şapkayı duvarın üzerinden fırlatmak için gerindiği anda Peter arkadaşının koluna yapıştı. &ldquo;Yapma! Onu saklamamız lazım. Her ne kadar ben de ipucu olmadığını düşünsem de, işimize yarayıp yaramayacağını bilemeyiz. Eğer bir de ipucu falansa sonra ne yaptık diye hayıflanmaktan başka bir şey gelmez elimizden.&rdquo;</p>

  <p>&ldquo;Bu kokulu şeyi sen saklayabilirsin o halde,&rdquo; diyerek elindekini Peter&rsquo;a verdi Colin. &ldquo;Birinin onu fırlatıp kurtulmaya çalışmasına şaşmamalı, baksanıza berbat kokuyor.&rdquo;</p>

  <p>Peter bunu önemsemeden şapkayı cebine tıkıştırdı. Buldukları yün parçasını ise dikkatle inceledikten sonra not defterinin arasına koydu. Yerdeki anlamsız izlere yeniden göz gezdirmeye başladı.</p>

  <p>&ldquo;Sanırım bu izleri not alsak iyi olacak,&rdquo; dedi. &ldquo;Yanında mezura var mı, Janet?&rdquo;</p>

  <p>Tabii ki yoktu. Ama şanslarına George&rsquo;un yanında bir parça ip vardı. George hemen eğilip, dikkatlice yerdeki yuvarlak izlerin ölçülerini aldı. &ldquo;İşte yerdeki izlerin ölçüsü, al bakalım,&rdquo; dedi ve bir parça kestiği ipi Peter&rsquo;a uzattı. İp de Peter&rsquo;ın not defterinin içindeki yerini aldı.</p>

  <p>&ldquo;Yerdeki tüm bu garip izlerin bir ipucu olduğunu düşünmeden edemiyorum,&rdquo; dedi Peter defterini koyarken. &ldquo;Ama bir türlü ne olduklarını da kafamda netleştiremiyorum!&rdquo;</p>

  <p>Çocuklar John&rsquo;a veda ettikten sonra eve gitmek için yola koyuldular. Kimse başka bir ipucu bulamamıştı. Peter tüm bu yaptıklarından sonra maceralarının boşa çıkmamasını ümit ediyordu.</p>

  <p>&ldquo;Ben hâlâ bir cambazdan başkasının o duvarı aşamayacağnı düşünüyorum,&rdquo; dedi Janet. &ldquo;Herhangi bir insan bunu nasıl başarabilir ki?&rdquo;</p>

  <p>Janet tam bunu söylediği sırada duvardaki ilan dikkatlerini çekti. Colin hepsini yerinden zıplatacak ani bir çığlık attı.</p>

  <p>&ldquo;Şuna bakın, bir sirk afişi! Ne dediğine baksanıza; aslan terbiyecileri, gözüpek at binicileri, gösteri yapan ayılar, palyaçolar ve cambazlar geliyor diyor! Cambazlar! Şuna bakın! Bir düşünün - sadece bir düşünün...&rdquo;</p>

  <p>Herkes kafalarında yanan soru işaretiyle birbirine baktı. Janet haklı olabilirdi. İşte bu gerçekten de peşine düşmeye değecek bir şey olmalıydı!</p>

  <p><a id="a11"></a><a id="a12"></a><span class="t5">&nbsp;</span></p>
</body>
</html>
