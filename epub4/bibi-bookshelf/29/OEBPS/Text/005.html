<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Gizli Yediler Toplantısı</title>
</head>

<body>
  <h1 class="h11"><a id="a3"></a><a id="a4"></a>Gizli Yediler Toplantısı</h1>

  <p>Gizli Yediler olağan haftalık toplantılarını yapıyordu. Toplantı mekânlarıysa her zamanki gibi Peter ve Janet&rsquo;a ait evin bahçesindeki barakaydı. Kapının üzerinde yeşil renkte G.Y. harfleri yazılıydı.</p>

  <p>Peter ve Janet barakada diğerlerini beklerken toplantı için hazırlıklara başlamıştı bile. Janet, büyük bir sürahinin içine limon sıkıyordu. Bir tabağa ise yedi tarçınlı kurabiye ve Scamper&rsquo;a da bir köpek bisküvisi düzgünce yerleştirilmişti. İşte bu sonuncusu Scamper içindi, altın spanyel köpekleri. Gözleri tabağa dikilmişti, sanki bisküvisi bir anda yok olacakmış gibi bakışlarını tabaktan ayıramıyordu.</p>

  <p>&ldquo;İşte diğerleri de geliyor,&rdquo; dedi Peter, camdan bakarak. &ldquo;Evet - Colin, George, Barbara, Pam ve Jack. İkimizi de sayarsak yedi yapıyor!&rdquo;</p>

  <p>&ldquo;Hav,&rdquo; dedi Scamper kendini dışlanmış hissederek.</p>

  <p>&ldquo;Üzgünüm Scamper, ama sen tam olarak bir üye değilsin, sadece yardımcısın -ama en&nbsp;<span class="t12">iyisinden!&rdquo;</span>&nbsp;dedi Peter.</p>

  <p>Tak tak! Kapı çalındı.</p>

  <p>&ldquo;Şifre lütfen,&rdquo; dedi Peter. Dışarıdan doğru şifreyi alıncaya kadar kapıyı açmıyordu. Colin, &ldquo;Tavşanlar!&rdquo; diye fısıldadıktan sonra kapı aralandı. &ldquo;Tavşanlar!&rdquo; diye yineledi Jack ve &ldquo;Tavşanlar,&rdquo; dedi tüm diğer ardı sıra gelen üyeler de. Bu en son buldukları şifreydi. Gizli Yediler şifreyi her hafta birileri duyabilir endişesiyle değiştiriyordu.</p>

  <p>Pe'ter herkese yerlerine oturuncaya kadar ciddi bir bakış attı. &ldquo;Rozetin nerede, Jack?&rdquo; diye sordu.</p>

  <p>Jack rahatsız görünüyordu. &ldquo;Çok üzgünüm,&rdquo; dedi, &ldquo;sanırım Susie benimkini aldı. Çekmeceme saklamıştım ve bu sabah takmak için baktığımda yerinde yoktu. Susie gerçek bir baş belası oluyor bazen.&rdquo;</p>

  <p>Susie, Jack&rsquo;in kız kardeşiydi. Jack&rsquo;in her seferinde grubun yedi kişi olması gerektiğini söylemesine karşın, gruba katılmak için yapmadığı şey kalmıyordu.</p>

  <p>&ldquo;Susie biraz azarlanmak istiyor bence,&rdquo; dedi Peter. &ldquo;Rozetini en kısa zamanda geri almalısın Jack ve aldıktan sonra da bir daha çekmecene falan saklama. Belki de yatmadan önce pijamanın üzerine takmalısın, böylece bir daha alamaz.&rdquo;</p>

  <p>&ldquo;Haklısın,&rdquo; diye karşılık verdi Jack. Sonra da diğer herkesinki üzerlerinde takılı mı diye bir bakış attı. Evet - üzerine G.Y. harfleri işlenmiş daire şeklindeki rozet herkeste takılıydı. İşte bunu görünce daha da kızdı.</p>

  <p>&ldquo;Kimsenin raporlamak istediği bir gelişme var mı?&rdquo; diye sordu Peter, ellerini kurabiyelerin durduğu tabağın kenarında gezdirirken. Scamper&rsquo;a büyük bisküvisini fırlattı ve altın spanyel havada kapıverdi. Herkes Scamper&rsquo;la birlikte iştahla tıkınmaya başladı.</p>

  <p>Kimsenin bahsedeceği yeni bir gelişme yoktu. Barbara, Peter&rsquo;a baktı.</p>

  <p>&ldquo;Yeni bir şeyler bulamadığımız dördüncü hafta Ve halen raporlayacak bir gelişmemiz yok,&rdquo; dedi. &ldquo;Bu çok sıkıcı. Yapacak bir şeyler olmadığı zaman Gizli Yediler gibi bir gruba ait olmanın anlamı ne ki - peşinden koşacağımız gizemli şeyler ve maceralar bulmalıyız.&rdquo;</p>

  <p>&ldquo;Pekâlâ, bir tane düşünelim,&rdquo; dedi Peter acelece. &ldquo;Sen ağaçların üzerinde hep bir şeyler arar durursun Barbara.&rdquo;</p>

  <p>Janet, limonatasını bardağına doldurdu. &ldquo;Keşke biraz da heyecanlı olsa,&rdquo; dedi. &ldquo;Biz kendimiz birtakım maceralar yaratıp oyalanamaz mıyız?&rdquo;</p>

  <p>&ldquo;Nasıl yani?&rdquo; diye sordu Colin. &ldquo;Of, bu limonata çok ekşiymiş!&rdquo;</p>

  <p>&ldquo;İçine biraz daha bal koymalıyım,&rdquo; dedi Janet. &ldquo;Demek istediğim; mesela Kızılderililer gibi giyinebiliriz belki. Bir yerlere gider, kimseye çaktırmadan insanları avlamaya çalışırız. Bizim birkaç tane Kızılderili kıyafetimiz de var zaten. Peter ve benim.&rdquo;</p>

  <p>Janet&rdquo;ın bu fikri üzerinde biraz konuştular. Bir süre sonra altı kişiye yetecek kadar Kızılderili kıyafetleri olduğunu anladılar.</p>

  <p>&ldquo;Tamam, o zaman ne yapacağımızı biliyorum,&rdquo; dedi George. &ldquo;Giyinip Küçük Fundalık&rsquo;a gidebiliriz. İkiye ayrılır ve fundalığın ayrı ayrı uçlarına gizleniriz. Colin&rsquo;i ortaya bırakırız ve onu ilk avlayıp yakalayan grup oyunu kazanır. İçimizde sadece onun Kızılderili kıyafeti yok. Çok da eğleniriz hem.&rdquo;</p>

  <p>&ldquo;Altınız tarafından da yakalanmaya çalışılmak istemem,&rdquo; dedi Colin. &ldquo;Herkesin birden üzerime atlaması fikri pek hoş sayılmaz.&rdquo;</p>

  <p>"Sadece bir oyun,&rdquo; dedi Janet. &ldquo;Oyunbozanlık etme.&rdquo;</p>

  <p>&ldquo;Dinleyin, biri geliyor!&rdquo; dedi Peter. Dışarıdaki ayak sesleri barakanın önüne kadar ulaştı. Bir anda kapı kafalarına yıkılıyormuşcasına çalındı. Hatta bu ses herkesi yerinden zıplattı.</p>

  <p>&ldquo;Şifre!&rdquo; dedi Peter, yedi üyenin de zaten içeride olduğunu unutarak.</p>

  <p>&ldquo;Tavşanlar!&rdquo; dedi dışarıdaki ses.</p>

  <p>&ldquo;Bu&nbsp;<span class="t12">Susie&rdquo;</span>&nbsp;dedi Jack öfkelenerek. Jack kapıyı savurarak açtığında tüm yaptıkları yetmezmiş gibi üzerine bir de kendisinden çaldığı G.Y. rozetini takmış duran kardeşini gördü.</p>

  <p>&ldquo;Ben de bir üyeyim!&rdquo; dedi. &ldquo;Şifreyi biliyorum ve rozetim de var!&rdquo;</p>

  <p>Bu herkesi öfkelendirmişti. Susie sırıtan, yüzsüz suratıyla bir anda ortadan kaçıverdi. Jack kızarıp bozardı.</p>

  <p>&ldquo;Peşinden gidiyorum,&rdquo; dedi. &ldquo;Artık yeni bir şifre de düşünmemiz gerek!&rdquo;</p>

  <p>&ldquo;Şifre Kızılderili olabilir!&rdquo; dedi Peter hemen ardından. &ldquo;İki buçukta burada buluşalım.&rdquo;</p>

  <p><a id="a5"></a>&nbsp;</p>
</body>
</html>
