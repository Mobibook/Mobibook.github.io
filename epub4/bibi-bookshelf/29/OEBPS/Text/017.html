<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Şapkayı Tamamlayan Ceket</title>
</head>

<body>
  <h1 class="h11">Şapkayı Tamamlayan Ceket</h1>

  <p>Saatler onu gösterdiğinde Gizli Yediler yeniden sirk alanındaydı. Cambaz Trinculo&rsquo;dan, onu bir kez daha rahatsız edecekleri için, özür dilemek istediler. Ama onu bir türlü bulamadılar.</p>

  <p>Diğer cambazlardan biri, &ldquo;Şehre gitti,&rdquo; dedi. &ldquo;Onu niçin arıyorsunuz?&rdquo;</p>

  <p>&ldquo;Ah, sadece biraz etrafta dolanabilir miyiz diye soracaktık,&rdquo; dedi Jack. &ldquo;Hayvanlara ve diğer şeylere bakmak için.&rdquo;</p>

  <p>&ldquo;Elbette, dilediğiniz gibi,&rdquo; dedi adam ve taklalar atarak geri gitti. Çocuklar hayranlıkla adamı izlediler. &ldquo;Ellerinin ve ayaklarının üzerinde nasıl oluyor da bu kadar rahat dönebiliyorlar?&rdquo; diye sordu Pam. &ldquo;Aynen bir tekerleğin yuvarlanması gibi!&rdquo;</p>

  <p>&ldquo;Hadi sen de bir denesene,&rdquo; dedi George sırıtarak. Pam ellerinin üzerine zıplayarak çömeldi ve kahkahalar arasında yere düştü.</p>

  <p>Küçük bir sirk kızı yanlarına gelip Pam&rsquo;e güldü. Sonra da tıpkı diğer adam gibi parendeler atarak yanlarından uzaklaştı.</p>

  <p>&ldquo;Şuna bakın,&rdquo; dedi George özenerek. &ldquo;Çocuklar bile yapabiliyor, biz de evde denemeliyiz.&rdquo;</p>

  <p>Ardından uyuyakalmış küçük ayıcığa bakmaya gittiler. Ayıcığın uyuduğunu görünce çamaşır iplerinin asılı olduğu yere doğru ilerlediler. Çoraplar gitmişti! Belki de şu anda binleri onları giyiyordu. Giyen her kimse, hırsız o olmalıydı.</p>

  <p>Çocuklar yolda gördükleri her adamın ayaklarına dikkatle bakarak gezindiler. Ama sinir bozucu şekilde herkes çıplak ayaklarla geziyordu! Çorap giyen hiç kimse yoktu. Bu ne kadar da moral bozucuydu böyle!</p>

  <p>Louis aslanların kafesine gelip kilidi açtı. İçeriye girip her zamanki olağan temizliğini yapmaya koyuldu. Aslanları umursamıyordu bile, aslanlar da içeri birinin girdiğini fark etmemişti. Janet böylesine rahat içeri girip de aslanların dibinde umarsızca gezinmenin ne kadar da müthiş bir şey olabileceğini hayal etti!</p>

  <p>Louis kumaş pantolonunu dizlerine kadar kıvırmıştı. Dizleri de neredeyse çıplaktı. Ayağında eski ve kirli bir çift kauçuk ayakkabı vardı.</p>

  <p>Çocuklar bir süre Louis&rsquo;i izledikten sonra gitmek için arkalarına döndüler. Tam gitmeye hazırlandıkları sırada Louis&rsquo;in yanına başka bir adam daha geldi. Çocuklar gelen adamın da ayaklarına bir bakış attılar. Fakat onunkiler de tıpkı diğerleri gibi çırılçıplaktı.</p>

  <p>Ama birden Jack&rsquo;in gözlerine takılan bir şey oldu. O anda durup adama dikkatlice baktı. Adam Jack&rsquo;in üzerine diktiği gözlerini fark edince, &ldquo;Benimle bir derdin mi var, evlat?&rdquo; diye sordu. Sinirlenmişti. &ldquo;Başka bir yere baksana!&rdquo;</p>

  <p>Jack&rsquo;in yüzü kızardı. Heyecanla diğerlerine dönüp arkadaşlarını adamın yanından uzaklaştırdı. &ldquo;Giydiği paltoyu gördünüz mü?&rdquo; diye sordu. &ldquo;Tıpkı ağacın üzerinde bulduğumuz şapkaya benziyor - sadece o kadar kirli değil! Neredeyse birebir aynı!&rdquo;</p>

  <p>Yediler aslanların kafesini boyayan adama doğru dönüp kaçamak bir bakış attılar. Bu sefer öncekinden daha dikkatlilerdi. Adam ceketini çıkartıp aslanların kafesinde bir kenara astı. Çocuklar bir şekilde oraya gidip şapkayla ikisini karşılaştırmalılardı!</p>

  <p>&ldquo;Şapka yanında mı?&rdquo; diye sordu Pam fısıldayarak.</p>

  <p>Tam o anda şanslarının yardımıyla uzaklardan birisi adama seslendi. Adam boya kutusunu, fırçasını ve ceketini bırakıp söylenerek uzaklaştı. Çocuklar apar topar ceketin yanına fırladı.</p>

  <p>&ldquo;Aslanları seyrediyormuş gibi yapın, ben de şapkayla ceketi karşılaştıracağım,&rdquo; dedi Peter fısıldayarak. Cebinden şapkayı çıkartıp ceketle karşılaştırırken diğerleri de yırtıcı hayvanlardan bahsedip aslanları izliyormuş gibi yaptı.</p>

  <p>Peter şapkayı yerine koydu. Artık hiç şüphesi kalmamıştı! Şapka ve ceket mükemmel şekilde eşleşiyordu. Şimdi bu ipucu, kafesi boyayan adamın mı hırsız olduğu anlamına geliyordu? Peki adam niçin şapkasını ağaca atmış olsun ki o zaman? Neden arkasında böyle bir iz bırakmış olsun? Çok anlamsızdı.</p>

  <p>Adam ıslık çalarak geri döndü ve boya fırçasını almak için yere eğildi. İşte tam o sırada Colin adamın kafasının üzerini görebilmek için harika bir fırsat yakaladı. Dikkatlice saçlara baktı.</p>

  <p>Adamın yanından uzaklaştıktan sonra çocuklar hep birden Peter&rsquo;ın etrafını sardı. Peter kafasını salladı. &ldquo;Evet,&rdquo; dedi. &ldquo;Birebir uyuşuyorlar. Hırsız bu adam olabilir. Ona dikkat etmeliyiz.&rdquo;</p>

  <p>&ldquo;Bir işe yaramaz,&rdquo; dedi Colin umulmadık bir tavırla. &ldquo;Demin kafasının üzerini gördüm. Saçları siyah, evet ama ağaçta gördüğüm adam gibi kafasının ortası kel değil. Hırsız&nbsp;<span class="t12">o</span>&nbsp;olamaz!&rdquo;</p>

  <p><a id="a22"></a><a id="a23"></a>&nbsp;</p>
</body>
</html>
