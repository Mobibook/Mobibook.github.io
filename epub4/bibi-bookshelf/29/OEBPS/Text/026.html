<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p9"><span class="t13">AFER</span><span class="t13">İ</span><span class="t13">N G</span><span class="t13">İ</span><span class="t13">ZL</span><span class="t13">İ</span> <span class="t13">YED</span><span class="t13">İ</span><span class="t13">LER</span></p>

  <p><a id="a37"></a>&nbsp;</p>

  <p><span class="t14">Gizli Yediler Toplant</span><span class="t14">ı</span><span class="t14">s</span><span class="t14">ı</span></p>

  <p>Rozetim nerede? Rozetim nerede?&rdquo; diye sordu Janet. &ldquo;Bu . çekmecenin içine koyduğumdan eminim.&rdquo; Ve dolaptan mendiller, çoraplar, kurdeleler birer birer uçarak çıktı.</p>

  <p>&ldquo;Janet!&rdquo; dedi annesi sinirlice. &ldquo;Ne yaptığına bir bak! Bu çekmeceyi daha bu sabah topladım. Ne arıyorsun, Gizli Yediler rozetini mi?&rdquo;</p>

  <p>&ldquo;Evet! Bu sabah bir toplantımız var ve rozetim olmadan gidemem,&rdquo; dedi Janet. &ldquo;Peter beni barakaya bile almaz, biliyorum. Rozetler konusunda çok hassas.&rdquo; Ve sonra yine bir mendil yığını havada uçtu.</p>

  <p>&ldquo;Görünüşe göre rozetini o çekmecede bulamayacaksın,&rdquo; dedi annesi ve yere eğilip üzerinde G.Y. harfleri yazılı olan yuvarlak rozeti aldı. &ldquo;Onu da dışarıya fırlatmışsın, seni şaşkın!&rdquo;</p>

  <p>&ldquo;Of, onu bana ver anne, hadi!&rdquo; diye söylendi Janet. Ama annesi vermedi.</p>

  <p>&ldquo;Hayır. Önce tüm bu yerdekileri toplayacak ve çekmecene yerleştireceksin,&rdquo; dedi.</p>

  <p>&ldquo;Ama beş dakika içinde Gizli Yediler toplantım başlayacak!&rdquo; dedi Janet. &ldquo;Peter çoktan barakamıza gitti bile.&rdquo;</p>

  <p>&ldquo;O halde sen de geç gidersin,&rdquo; dedi annesi ve odadan küçük rozeti de yanına alarak çıktı. Janet söylendi. Olabildiğince hızlı bir şekilde yerdekileri çekmecesine yerleştirmeye çalıştı. Ve merdivenlerden aşağıya neredeyse uçarak indi.</p>

  <p>&ldquo;Yaptım, anne ve söz toplantı bitince yine düzelteceğim.</p>

  <p>Annesi güldü ve rozeti Janet&rsquo;a verdi. &ldquo;Al bakalım. Siz ve sizin Gizli Yediler toplantılarınız! Bu sıcak havada o küçük, havasız barakada nasıl buluşuyorsunuz, anlayamıyorum! Pencere ve kapıyı hep kapalı tutmanız şart mı?</p>

  <p>&ldquo;Evet, öyle yapmalıyız,&rdquo; dedi Janet, rozeti gururla yakasına takarken. &ldquo;Bu çok gizli bir topluluk ve toplantılarımızı kimsenin duymaması lazım. Son zamanlarda pek bir olay olmadı. Bizi kendimize getirecek yeni maceralara ihtiyacımız var, tıpkı en son başımıza gelen gibi.&rdquo;</p>

  <p>&ldquo;Bisküvi paketini de yanında götür,&rdquo; dedi annesi. &ldquo;Ve portakal şurubunu da alabilirsin. Bak Scamper seni bulmaya geldi!&rdquo;</p>

  <p>Tatlı altın spanyel koşarak odaya daldı. &ldquo;Hav,&rdquo; dedi Janet&rsquo;a. &ldquo;Hav!&rdquo;</p>

  <p>&ldquo;Tamam, tamam, geç kaldım biliyorum,&rdquo; diye cevap verdi Janet, köpeğinin kafasını severken. &ldquo;Sanırım Peter beni çağırman için yolladı seni. Hadi gidelim. Bisküviler ve şurup&nbsp;için&nbsp;teşekkürler, anne.&rdquo;</p>

  <p>Bisküvileri ve portakal şurubunu kucaklayarak bahçeye indi. Barakaya yaklaştığı anda sesler duymaya başladı. Anlaşılan diğer altı üye çoktan oradaydı!</p>

  <p>Janet kapıyı çaldı ve Scamper da kapıya dayandı.</p>

  <p>Altı ses birden, &ldquo;Şifre!&rdquo; diye bağırdı.</p>

  <p>&ldquo;Macera!&rdquo; diye bağırdı Janet haftanın şifresini vererek. Şifreyi bilmeyen kimse toplantıya giremezdi.</p>

  <p>Kapıyı Janet&rsquo;ın erkek kardeşi Peter açtı, oldukça sinirliydi. &ldquo;Şifreyi herkesin duyabileceği şekilde bağırmanın bir nedeni var mı?&rdquo; diye sordu.</p>

  <p>&ldquo;Özür dilerim,&rdquo; dedi Janet. &ldquo;Hep birlikte şifreyi sorunca siz, ben de bir anda bağırmalıyım gibi hissettim. Neyse ki etrafta duyacak kimse yok. Bakın bisküvi ve portakal şurubu getirdim.&rdquo;</p>

  <p>Peter, Janet&rsquo;ın rozeti takılı mı diye kontrol etti.&nbsp;Kız&nbsp;kardeşini on dakika öncesine kadar çılgınca rozetini ararken görmüş ve bulamazsa içeri almayacağına karar vermişti.. Ama işte oradaydı, tam önünde takılıydı.</p>

  <p>Janet barakaya girdi ve Peter arkasından kapıyı sürgüledi. Pencere de aynı şekilde kapalıydı. Sıcak yaz güneşi camdan içeri doluyordu ye Janet yakınarak yanaklarını sildi.</p>

  <p>&ldquo;Offf, burası dayanılmayacak kadar sıcak! Gerçekten, erimek üzereyim.&rdquo;</p>

  <p>&ldquo;Hepimiz eriyoruz,&rdquo; dedi Pam. &ldquo;Burası sıcak havalarda haftalık toplantılarımız için uygun bir yer değil. Neden dışarıda ağaçlık bir alanda toplanmıyoruz, bir ağacın gölgesinde mesela?&rdquo;</p>

  <p>&ldquo;Hayır,&rdquo; diye itiraz etti Jack. &ldquo;Kardeşim Susie hep etrafımızda dolanacaktır - gizli bir topluluk olmakla ilgimiz kalmaz.&rdquo;</p>

  <p>&ldquo;Anlaşıldı, serince ve gizli bir yer olabilir belki. Kimsenin bizi bulamayacağı,&rdquo; dedi Colin. &ldquo;Mesela, evimin bahçesinde kimsenin beni bulamayacağı, saklı bir yerim var. Sıcak değil ve çok gizli.&rdquo;</p>

  <p>&ldquo;Neresi?&rdquo; diye sordu Jack.</p>

  <p>&ldquo;Ağacın tepesinde,&rdquo; dedi Colin. &ldquo;Büyükçe dalları olan iri bir ağacımız var ve üzerinde birkaç yastığım, bir şeyleri saklamak için bir kutum bile var. Serin, esintili bir yer. Hatta dallar rüzgârda hafifçe salı<a id="a38"></a>nıyor. Ayrıca etrafı da çok güzel görebiliyorum. Eğer birisi yanıma geliyorsa, hemen fark ediyorum!&rdquo;</p>

  <p>Herkes Colin&rsquo;in anlattıklarını sessizlikle dinledi. Sonra gözleri parlayarak birbirlerine baktılar.</p>

  <p>&ldquo;Mükemmel bir fikir!&rdquo; dedi Peter. &ldquo;Kendimiz yapacağız! Kimsenin bilmeyeceği bir ağaç evi! Bunu yapabiliriz!&rdquo;</p>

  <p>&nbsp;</p>
</body>
</html>
