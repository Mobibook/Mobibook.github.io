<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Sirk&rsquo;e Ziyaret</title>
</head>

<body>
  <h1 class="h11">Sirk&rsquo;e Ziyaret</h1>

  <p>Peter saatine baktı. &ldquo;Hayır, olamaz!&rdquo; dedi kaygıyla. &ldquo;Neredeyse yemek saati gelmiş. Hemen eve dönmek zorundayız. İki buçukta yeniden buluşalım, Gizli Yediler.&rdquo;</p>

  <p>&ldquo;Yapamayız!&rdquo; dedi Pam ve Barbara. &ldquo;Biz bir partiye davetliyiz.&rdquo;</p>

  <p>&ldquo;Bizsiz toplantı yapmayın, lütfen!&rdquo; diye söylendi Pam.</p>

  <p>&ldquo;Ben de iki buçukta gelemem zaten,&rdquo; diye araya girdi George. &ldquo;En iyisi toplantıyı yarın yapmamız. Kaldı ki hırsız düşündüğümüz gibi sirkte çalışan cambazlardan biriyse, hiçbir yere kaçacak değil! Sirk bitene kadar burada demektir nasılsa.&rdquo;</p>

  <p>&ldquo;Zaten cambaz olması sadece ihtimallerden bir tanesi,&rdquo; dedi Janet da. &ldquo;Ben yalnızca o büyük duvarı bir cambazdan başkasının aşamayacağını düşündüğümü&nbsp;söyledim<span class="t12">.</span>&nbsp;Ama bu kesinlikle öyle olduğu anlamına gelmiyor tabii ki!&rdquo;</p>

  <p>&ldquo;Yine de bir bakmaya değecektir,&rdquo; dedi Peter. &ldquo;O zaman yann dokuz buçukta buluşmaya ne dersiniz? Ve hepiniz lütfen önerebileceğiniz güzel planlar üzerinde kafa patlatın. Eminim birtakım şeyler tasarlamalıyız.&rdquo;</p>

  <p>O gün herkes gittikleri yerlerde sıkıca düşündü. Pam ve Barbara davetli oldukları partinin ortasında bile birbirlerine fısıldaşıp durdular! &ldquo;Ben gidip sirke bir göz atalım diyorum,&rdquo; dedi Pam. &ldquo;Sence de güzel bir fikir değil mi? Böylece Peter da çalıların arasında gördüğü adamın cambazlardan biri olup olmadığını kontrol edebilir hem!&rdquo;</p>

  <p>Ertesi gün Gizli Yediler sözleştikleri saatte yeniden bir araya geldi. Şifreler bir bir söylenirken hemen herkesin aklından aynı fikirler geçiyordu.</p>

  <p>&ldquo;Sirke gitmemiz işimize yarayabilir sanırım,&rdquo; dedi George.</p>

  <p>&ldquo;Bu tam olarak Pam&rsquo;le birlikte düşündüğümüz şey!&rdquo; dedi Barbara.</p>

  <p>&ldquo;Ben de aynı fikirdeyim,&rdquo; diye ekledi Colin. &ldquo;Kaldı ki, yapılabilecek en akıllıca şey bu. Sence de öyle değil mi, Peter?&rdquo;</p>

  <p>&ldquo;Evet. Janet ve ben gazetede sirkin yarın açılacağını okuduk,&rdquo; dedi Peter. &ldquo;Hep beraber gitmeye var mısınız? Cambazlardan hiçbirini tanıyamayabilirim. Biliyorsunuz, hırsızı yalnızca bir anlık gördüm ama yine de denemeye değer.&rdquo;</p>

  <p>&ldquo;Esmer ve tıraşlı bir adam olduğunu söylemiştin,&rdquo; dedi Colin. &ldquo;Ve ben de en azından saçının koyu renk olduğunu gördüm. Kafasının tepesinde hafif bir açıklık vardı. Ama bu çok da önemli bir ayrıntı değil sanırım, değil mi?&rdquo;</p>

  <p>&ldquo;Parası olan var mı?&rdquo; diye sordu Pam. &ldquo;Sirk biletlerini almak için soruyorum. Ben de hiç yok da; dünkü doğumgünü partisi için hediye aldım.&rdquo;</p>

  <p>Herkes ceplerini kontrol etti. Paralar ortaya yığıldıktan sonra sıra dikkatlice saymaya gelmişti.</p>

  <p>&ldquo;Biletler kişi başı tam beş lira! &rdquo; diye söylendi Peter. &ldquo;Beş lira! Çocukların para içinde yüzdüklerini sanıyor olmalılar. Burada sadece yirmi liramız var, hepsi bu. Yalnızca dördümüze yeter."</p>

  <p>&ldquo;Benim kumbaramda on liram var,&rdquo; dedi Janet.</p>

  <p>&ldquo;Benim de evde altı liram daha var,&rdquo; dedi Colin. &ldquo;Paylaşabileceği başka parası olan?&rdquo;</p>

  <p>&ldquo;Tamam, ben de Susie&rsquo;den borç alabilirim,&rdquo; dedi Jack.</p>

  <p>&ldquo;Tamam, ama sakın gidip de para karşılığı şifremizi söyleyeyim falan deme!&rdquo; dedi Colin. Jack buna kızdı ve söylenerek Colin&rsquo;e vurdu.</p>

  <p>&ldquo;Tamam o halde. Sonunda hepimiz içeri girebileceğiz anlaşılan,&rdquo; dedi Peter keyiflenerek. &ldquo;Gösteri başlamadan on dakika önce sirkin önünde buluşalım. Kimse geç kalmasın! Ve gözlerinizi üzerinde kırmızı desenleri olan mavi süveter giyen birini görebilmek için dört açın! Çünkü hırsızın bu yünden yapılmış bir kazak veya süveter giydiği neredeyse kesin.&rdquo;</p>

  <p>Buluşma saati geldiğinde herkes çok dakikti. Pam hariç herkesin yanında yeterince parası vardı. Peter, Pam&rsquo;in de bilet alabilmesi için ona ihtiyaç duyduğu parayı verdi. Bilet gişesine gidip tam yedi tane bilet aldılar. Heyecanları yüzlerinden okunabiliyordu. Sonuçta sirk hep eğlence doludur, öyle değil mi? Hele bir de içeride saklanan bir hırsız varsa, bu iki kat eğlence demekti!</p>

  <p>Çok geçmeden herkes yerlerini almıştı. Çocuklar dikkatlice dev çadırın ortasındaki boş daireye bakıyordu. Orkestra bir anda neşeli melodiler çalmaya, davullar ortalığı inletmeye başladı. Çocuklar oturdukları yerde heyecanla doğruldular.</p>

  <p>İlk içeri gelen birbirinden mağrur yürüyen atlar oldu. Süslü tüyleriyle seyircileri selamladılar. Ardından palyaçolar geldi, parendeler atıp çılgınca bağırıyorlardı. Sonra ayılar ve diğer tüm göstericiler de bir bir içeri doluşup seyircileri selamladı.</p>

  <p>Çocuklar özellikle cambazlar için bekliyordu, ama onlar da diğer tüm sahnedeki göstericilerle karışmış, iç içe geçmişti. Tam beş palyaço ve hokkabaz, iki, yüksek tahta değnekler üzerinde yürüyen ve beş de komik bisikletlere binen adam oradan oraya salınıp duruyordu. Hangilerinin aradıkları cambaz olduğunu söylemek neredeyse imkânsızdı.</p>

  <p>&ldquo;Programa göre üçüncü sırada çıkacaklarmış,&rdquo; dedi Peter. &ldquo;İlk olarak atlar, sonra palyaçolar ve en son da cambazlar.&rdquo;</p>

  <p>Sabırsızlıkla beklemeye koyuldular. Muhteşem biçimde dans eden atları ve birbirinden komik şeyler yapan palyaçoları izlediler.</p>

  <p>&ldquo;İşte sonunda, sıra cambazlarda!&rdquo; dedi Peter heyecanla. &ldquo;İzle Colin, dikkatle izle!&rdquo;</p>

  <p><a id="a13"></a><span class="t5">&nbsp;</span></p>
</body>
</html>
