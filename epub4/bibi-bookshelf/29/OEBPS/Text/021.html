<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Yeniden Sirk Alanında</title>
</head>

<body>
  <h1 class="h11">Yeniden Sirk Alanında</h1>

  <p>Anahtar kilidin içinde döndü ve karavanın kapısı açıldı. Güçlü bir fenerin ışığı içeriye doldu.</p>

  <p>Çocuklar eşya yığınlarının altında görülmüyordu. Ama adam içeride birilerini gördüğünden o kadar emindi ki, Peter&rsquo;ın saklandığı yerin üzerindeki her şeyi apar topar kenara fırlattı.</p>

  <p>Sonunda Peter&rsquo;ı bulduğunda adam çıldırmış gibiydi. Peter&rsquo;ı saklandığı yerden yakalayıp çıkarttı. Bunu yaparken o kadar sertti ki, Peter acıyla haykırdı. Sesi duyan Colin de saklandığı yerden kendini merakla dışarı attı!</p>

  <p>&ldquo;Demek iki kişisiniz!&rdquo; dedi adam. &ldquo;Siz veletler burada ne yaptığınızı zannediyorsunuz? Ne kadar zamandır içeridesiniz?&rdquo;</p>

  <p>&ldquo;Uzun değil,&rdquo; dedi Peter. &ldquo;Başka bir karavana girecekken yanlışlıkla buna binmişiz, karanlıkta yolumuzu şaşırdık.&rdquo;</p>

  <p>&ldquo;Güzel hikâye!&rdquo; dedi adam sinirlenerek. &ldquo;Şimdi size başkalarının karavanlarına girmek neymiş gösteririm.&rdquo;</p>

  <p>Fenerini yanında duran rafın üzerine koyup ceketinin kollarını sıvazlamaya başladı.</p>

  <p>Tam o anda Colin ani bir hareketle rafta duran fenere vurdu. Fener havalanıp yere düştü. Paramparça olmuştu. İçerisi bir kez daha ani bir karanlığa gömüldü.</p>

  <p>&ldquo;Çabuk Peter. Hadi koş!&rdquo; diye bağırdı Colin ve adamın bacaklarına bir tekme savurdu ama ıskalamıştı. Kapıyı kapatıp basamaklardan aşağı indikten sonra çocuklar yola atladılar.</p>

  <p>Peter karanlıkta kaçmaya çalışırken kafasının arkasından ani bir darbe aldı. O da aynı şekilde adamın bacaklarına vurmaya çabaladı ve hatta birine isabet ettirdi. Adam tekrar hamle yapacakken dengesini kaybedip düştü. Peter olanca hızıyla basamaklardan inip çalılıkların içerisine saklandı.</p>

  <p>Tüm bunlar olurken ürken at, karavanla birlikte dörtnala koşmaya başlamıştı. Karavan bir taraftan diğerine yalpalanarak gidiyordu. İçerideki adam neye uğradığım şaşırmış olmalıydı!</p>

  <p>&ldquo;Colin! Neredesin?&rdquo; diye seslendi Peter. &ldquo;Hadi, çabuk! At karavanla birlikte gidiyor ve adam içeride! Kaçmamız için fırsat!&rdquo;</p>

  <p>Colin de çalıların içersine saklanmıştı. Olduğu yerden çıkıp beraber son sürat koşmaya başladılar.</p>

  <p>&ldquo;Bu macera başından sonuna problem dolu,&rdquo; dedi Colin yavaşlayarak. &ldquo;Doğru karavana bile binemedik, yanlış olanı seçmişiz.&rdquo;</p>

  <p>&ldquo;Ama doğrusu çok işimize yaradı,&rdquo; dedi Peter. &ldquo;Ve artık yüzünü görememiş olsak bile hırsızın o çorapları giyen kişi olduğunu biliyoruz. Komik olan şey, adamın sesini bir yerden tanıyor olmam.&rdquo;</p>

  <p>&ldquo;Nerede olduğumuz hakkında bir fikrin var mı?&rdquo; diye sordu Colin. &ldquo;Yani eve doğru mu, yoksa ters yöne doğru mu koşuyoruz? Tüm olanlardan sonra bir de ters yöne gidiyorsak hiç şaşırmam doğrusu!&rdquo;</p>

  <p>&ldquo;Hayır, doğru yoldayız,&rdquo; dedi Peter. &ldquo;Nerede olduğumuzu biliyorum. Çok yakında sirk alanına dönmüş olacağız. Sence içeri girip çorapları giyen adamın kim olduğunu bulmalı mıyız? Ben bunu yapmalıymışız gibi hissediyorum!&rdquo;</p>

  <p>Fakat Colin aynı fikirde değildi. Bu gecelik başına yeterince olay gelmişti zaten. Arkadaşını çok istiyorsa sirkin dışında bekleyebilirdi.</p>

  <p>Böylece Peter yeniden sirk alanına girip bol ışıklı yere doğru yürüdü. Gösteri bitmiş, insanlar evlerine dönmüştü bile. Sirk çalışanları akşam yemeklerini yiyordu. Diğer taraftaki fenerlerden parlak, neşeli ışıklar geliyordu.</p>

  <p>Peter bir arada oynayan çocukları gördü. İçlerinden biri çok uzundu; çünkü tıpkı gösterideki cambazlar gibi uzun, tahta değneklerin üzerine çıkmış yürüyordu. Sirkte tek bacaklı birinin olmadığını söyleyen şımarık kızdı bu. Peter&rsquo;ın yanında durduğu karavanın yanına kadar geldi ama onu görmedi. Tüm dikkatiyle değneklerin üzerinde durmaya çalışıyordu.</p>

  <p>Peter kızın yerde, ardında bıraktığı izlere baktı. Yürüdüğü yerlerde değnekler garip izler bırakmıştı -düzenli, yuvarlak izler- tıpkı Milton Konağı&rsquo;nın duvarının yanında gördükleri gibi! Ve işte her şey tam karşısındaydı! Çamurlu, fenerlerin aydınlattığı yolda rahatça görülebiliyorlardı.</p>

  <p>&ldquo;Şuna bak!&rdquo; dedi Peter kendi kendine. &ldquo;Ne kadar&nbsp;körmüşüz.&nbsp;O izler tek bacaklı bir adam tarafından değil, sadece değnekler tarafından yapılmıştı! Nasıl oldu da, daha önce düşünemedik?&rdquo;</p>

  <p><a id="a30"></a><a id="a31"></a><span class="t5">&nbsp;</span></p>
</body>
</html>
