<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Tek Bacak William</title>
</head>

<body>
  <h1 class="h11">Tek&nbsp;Bacak&nbsp;William</h1>

  <p>Yaşlı sirk kadını hafifçe Pam&rsquo;i itti. &ldquo;Buradan gidin dediğimi duymadınız mı siz!&rdquo; Çocuklar bunun üzerine çirkin tavırlı kadının yanından bir an önce ayrılmak istedi. Pam, yaşlı kadının cadıdan hiçbir farkı yok! diye geçirdi içinden.</p>

  <p>Sirk alanından hızlıca uzaklaştılar; herkes çok heyecanlıydı. Yola geldiklerinde hararetli şekilde tartışıyorlardı.</p>

  <p>&ldquo;Hiç çorap olduğunu&nbsp;akıl edemedik.&nbsp;Hep bir süveter ya da kazak olduğunu sanmıştık!&rdquo;</p>

  <p>&ldquo;Ama o çoraplar tam olarak baktığımız şeymiş meğerse - yün, duvarda bulduğumuzla birebir uyuşuyor!&rdquo;</p>

  <p>&ldquo;O çorapların kime ait olduğunu soramadığımıza inanamıyorum!&rdquo;</p>

  <p>&ldquo;Keşke sorabilseydik, hırsızın kim olduğunu öğrenmemiz an meselesiydi.&rdquo;</p>

  <p>Çocuklar ne yapmaları gerektiğini konuşarak çiftlik evine doğru koştular. Barakada Jack, George ve Barbara oturmuş, arkadaşlarının gelmesini sakince bekliyorlardı! Diğerlerine çorap hakkında konuşma fırsatı vermeden kendilerinin bulduğu bir şeyi heyecanla anlatmaya koyuldular.</p>

  <p>&ldquo;Peter! Janet! Duvarın diğer tarafında gördüğümüz o garip izleri hatırlıyor musunuz? İşte onlara çok benzeyen başka izler de bulduk!&rdquo;</p>

  <p>&ldquo;Nerede?&rdquo; diye sordu Peter.</p>

  <p>Chimney Kulübesi&rsquo;ne yakın çamurlu bir yolda. &ldquo;George ve ben Barbara&rsquo;yı almaya giderken gördük. Sonra da size söylemeye geldik. Ve Barbara izlerin nereden geldiğini buldu!&rdquo;</p>

  <p>&ldquo;Asla tahmin bile edemezsiniz!&rdquo; dedi Barbara.</p>

  <p>&ldquo;Hadi söyle!&rdquo; dedi Janet çorapları unutmuş bir halde.</p>

  <p>&ldquo;Tamam. O yuvarlak izler tıpkı gördüklerimizin aynısıydı! İlk önce ne olduklarını çözemedim,&rdquo; dedi Barbara ve devam etti, &ldquo;Ama sonra oraya yakın bir kulübede kimin yaşadığını hatırladım.&rdquo;</p>

  <p>&ldquo;Peki izler neymiş?&rdquo; diye ciddiyetle sordu Peter.</p>

  <p>&ldquo;Chimney Kulübesi&rsquo;nde kimin yaşadığını biliyor musunuz?&rdquo; diye sordu Barbara. &ldquo;Bilmiyorsunuz. Tamam, size söyleyeyim. Orada tek bacak William yaşıyor! Tek bacağını bir köpekbalığı ısırmış ve tahta bir bacağı var. O çamurlu yolda yürüdüğünde ardında yuvarlak izler bırakmış. Tıpkı duvarın diğer tarafında gördüklerimiz gibi. Hırsız tek bacak William olmalı.&rdquo;</p>

  <p>Diğerleri oturup Barbara&rsquo;nın söylediklerini düşündü. Peter kafasını salladı.</p>

  <p>&ldquo;Hayır. Hırsız tek bacak William olamaz. Tek bir bacakla o duvarı aşması imkânsız ve kaldı ki hırsız bir çift çorap giyiyordu - yani iki bacağı da olan biriydi!&rdquo; &ldquo;Bir çift çorap giydiğinden nasıl emin olabiliyorsun?&rdquo; diye şaşkınca sordu Barbara.</p>

  <p>Bunun üzerine Peter ve beraberinde sirke giden üçü, çamaşır ipinde asılı gördükleri çorabı anlattılar. Barbara duyduklarını anlamaya çalıştı.</p>

  <p>&ldquo;Peki hırsızın iki bacaklı, çorap giyen biri olduğunu anladık diyelim. Ama bu tek bacak William&rsquo;ın ona yardım etmediği anlamına gelmez; belki de onun yukarıya tırmanmasına yardım etti veya başka bir şey. İzler tamamen aynı! Hem tek bacak William orada ne yapıyordu ki?&rdquo;</p>

  <p>&ldquo;Bu cevaplanmayı bekleyen somlardan yalnızca bir tanesi,&rdquo; dedi Peter, ayağa kalkarak. &ldquo;Hadi gidip William&rsquo;a birkaç soru soralım öyleyse. Hem izlere de bakmış oluruz. Tek bacaklı biri tarafından yapılmış olmaları şaşırtıcı tabii - hiç böyle düşünmemiştim!&rdquo;</p>

  <p>Yediler, Chimney Kulübesi&rsquo;ne doğru yola koyuldu. Kulübenin tam önünde çok çamurlu bir yol vardı ve üzerinde kalan izler kesinlikle Milton Konağı&rsquo;nın önünde gördükleriyle aynıydı. Peter eğilip izleri dikkatlice inceledi.</p>

  <p>Defterini çıkartıp George&rsquo;un izleri ölçmek için kullandığı ipe baktı. Şaşırdı.</p>

  <p>&ldquo;Hayır, izler aynı değil; bunlar önceki gördüklerimizden iki santim daha küçük, bakın!&rdquo; İzlerin üzerine ipi gerdi ve diğerlerine de boy farkını gösterdi.</p>

  <p>&ldquo;İşte bu garip!&rdquo; dedi George. &ldquo;Tek bacak William değilse kim o halde? Buralarda yaşayan başka tek bacaklı biri var mı? Onun takma bacağı belki de daha geniştir!&rdquo;</p>

  <p>Herkes düşündü, akıllarına gelen tahta bacaklı başka biri yoktu. &ldquo;Bu gerçekten karmaşık bir durum! Düşünüyoruz düşünüyoruz, tam bir şeyleri çözdüğümüzü sanıyoruz ama her defasında yanılmış oluyoruz,&rdquo; diye isyan etti Peter. &ldquo;Hırsıza yardım etmek için yanında tek bacaklı biri olduğundan artık şüphem kalmadı; ama bu kişi tek bacak William değildi anlaşılan. Diğer yandan da biliyoruz ki, hırsız tek bacaklı olamaz çünkü bir çift çorap giyiyor!&rdquo;</p>

  <p>&ldquo;Çorapları biliyoruz ama kime ait oldukları hakkında en ufak bir fikrimiz bile yok!&rdquo; dedi Janet. &ldquo;Bu hikâye gitgide daha da ilginçleşiyor. Bizi hiçbir yere götürmeyen anlamsız şeylere ulaşıp duruyoruz!&rdquo;</p>

  <p>&ldquo;Yarın sirke geri dönmeli ve çorapların izini sürmeliyiz,&rdquo; dedi Peter. &ldquo;Doğrudan kime ait olduklarını soramayız ama etrafa bakıp en azından kimin giydiğini bulmaya çalışabiliriz!&rdquo;</p>

  <p>&ldquo;Anlaştık,&rdquo; dedi Colin. &ldquo;Saat onda orada buluşalım. Herkesin ayağındaki çoraba tek tek bakmamız gerekecek!&rdquo;</p>

  <p><a id="a20"></a><a id="a21"></a><span class="t5">&nbsp;</span></p>
</body>
</html>
