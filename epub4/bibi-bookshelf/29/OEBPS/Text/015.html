<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Pam&rsquo;in Keşfi</title>
</head>

<body>
  <h1 class="h11">Pam&rsquo;in Keşfi</h1>

  <p>Ertesi sabah Janet, Peter, Colin ve Pam sirke gitmek için buluştular.&nbsp;Scamper&rsquo;ı yanlarına almadılar çünkü dev fil Jumbo ayaklarının dibinde etrafı koklayıp duran birinden hoşlanmayabilirdi.</p>

  <p>Diğerleriyle gidemediği için Scamper çok kızmıştı. Yolun ta yukarı ucuna kadar ağlama sesi duyuluyordu. &ldquo;Zavallı Scamper!&rdquo; dedi Janet. &ldquo;Keşke onu da yanımıza alabilseydik ama aslanların kafesine veya başka bir yere kaçabilirdi. Çok meraklı.&rdquo;</p>

  <p>Çocuklar çok geçmeden sirk alanına ulaştı. Yürürken sirk çalışanlarını merak ve ilgiyle izlediler. Gündelik kıyafederinin içinde her biri ne kadar da farklı görünüyordu. İlginç&nbsp;bile&nbsp;değiller, diye düşündü Janet. Gösteri sırasında nasıl da büyüleyici ve ihtişamlı oluyorlardı oysaki.</p>

  <p>Bir ya da iki tanesi küçük alevler yakmış, siyah tavaların içerisinde bir şeyler pişiriyordu. Yaptıkları her neyse müthiş bir kokusu vardı. Peter&rsquo;a kendini aç hissettirdi.</p>

  <p>Bir süre arandıktan sonra Trinculo&rsquo;yu buldular. Söz verdiği gibi oradaydı. Çocukları Jumbo&rsquo;yla arkadaş yapmak için içeri fillerin yanına götürdü. Hayvanların neşe dolu bağırışları arasında ani bir hareketle Janet&rsquo;ı kafasının üzerine kadar kaldırdı. Janet, şaşkınlıkla haykırdı.</p>

  <p>Birlikte küçük ayıcığı bulmaya çalıştılar. Ayı onları tekrar gördüğüne sevinmiş gibiydi, çocuklara ulaşabilmek için patilerini parmaklıklara uzattı. Trinculo kafesin kapısını aralayıp ayıcığın dışarıya çıkmasına&nbsp;izin verdi. Ayıcık ise sevinçle yanlarına gelip kollarını Trinculo&rsquo;nun bacaklarına sardı. Bir yandan da muzip gözlerle diğerlerine bakıyordu.</p>

  <p>&ldquo;Keşke bu kadar ağır olmasaydı,&rdquo; dedi Janet, Hayvanları severken kucaklamak ne kadar da güzeldi hâlbuki. &ldquo;Onu satın alabilseydim ne kadar da harika olurdu.&rdquo;</p>

  <p>&ldquo;Sonra Scamper ne der!&rdquo; dedi Peter.</p>

  <p>Trinculo çocukları aslanların kafesine götürdü. Asık yüzlü genç adam Louis başka biriyle beraber kafesi temizliyordu. Diğer adam çocuklara bakıp gülümsedi. Aslanlardan bir tanesi kükredi.</p>

  <p>Janet geriye çekilirken bakıcıları, &ldquo;Korkmayın!&rdquo; dedi. &ldquo;Karınları tok olduğu sürece zararsız ve usludurlar. Ama siz yine de çok yakına gelmeyin, küçük hanım. Sularını tekrar doldur, Louis. Çok pislenmiş.&rdquo;</p>

  <p>Louis denileni yaptı. Çocuklar adamın su kabını kaldırıp içindeki pis suyu boşaltışını izlediler. Ardından dikkatlice yeniden doldurdu. Aslanlardan hiç de korkar gibi değildi. Janet adama nedense pek ısınamamıştı, yine de tüm bunları yaparken adamın ne kadar da cesur olduğunu düşünmeden edemedi!</p>

  <p>Gitme vakti geldiğinde herkes üzgündü. Trinculo&rsquo;ya hoşçakal deyip küçük ayıcığı son bir kez daha sevdiler. Sonra da Jumbo&rsquo;nun çevresinde bir tur atıp parmaklıkların ardından devasa bacağını okşamaya çalıştılar. Rengârenk karavanları geçtikten sonra yeniden sirk alanının sonuna varmışlardı bile.</p>

  <p>Karavanlarda yaşayanların bazıları çamaşırlarını yıkıyordu. Yıkadıkları şeyleri kuruması için düzgünce çimlerin üzerine yaymışlardı. Bazılarıysa rüzgârda kuruması için çamaşır ipi kullanmış, yıkadıklarını iplere asmıştı.</p>

  <p>Çocuklar etrafa dikkatlice göz gezdirerek dolandılar. Pam&rsquo;in aniden gözüne çarpan bir şey oldu. İpin üzerindeki asılı bir şey! Kafasını çevirip de diğerlerinin kendisini takip ettiklerini görünce iyiden iyiye heyecanlandı.</p>

  <p>&ldquo;Ne oldu?&rdquo; diye sordu Peter. &ldquo;Yüzün kızardı! Sorun ne?&rdquo;</p>

  <p>&ldquo;Bize bakan biri var mı?&rdquo; diye sessizce karşılık verdi Pam. &ldquo;Peter! Hemen ipte asılı şu çoraplara bak. Sana neyi hatırlatıyorlar?&rdquo;</p>

  <p>Çocuklar ipin üzerindekilere baktı. Yırtık mendiller, çocuklara ait küçük elbiseler, çoraplar. Peter bir anda Pam&rsquo;in mavi süveterden bahsettiğini anladı!</p>

  <p>Ama ipte asılı bir süveter yoktu ki! Pam&rsquo;in dikkatini çeken ne olabilirdi? Sonunda arkadaşının göstermek istediği şeyi farketti.</p>

  <p>Gözlerini bir çift mavi, yün çoraba dikmişti. Peter cebindeki defterin arasına koyduğu yünü düşündü - gerçekten çorapla uyuşuyor olabilir miydi?</p>

  <p>Bir çırpıda cebinden defterini çıkartıp çorapla ikisini kıyasladı. Mavi aynı maviydi, kırmızı ise aynı kırmızı. Yün de tamamen aynıydı.</p>

  <p>&ldquo;Ve şuna bak,&rdquo; diye fısıldadı Pam aceleyle. &ldquo;Bu çorapta küçük bir sökük var, tam burada - yünün kaçtığı küçük bir delik. Artık eminim Peter, bulduğumuz yün bu çoraptan sökülmüş!&rdquo;</p>

  <p>Peter da gördüklerinden sonra emin olmuştu. Yaşlı bir kadın yanlarına gelip uzaklaşmalarmı söyledi. &ldquo;Elbiselere nasıl olur da dokunursunuz!&rdquo;</p>

  <p>Peter çorapların kime ait olduğunu soracak cesareti kendinde bulamadı. Oysaki çorapların kime ait olduğunu bilebilseler, hırsızın da kim olduğunu hemen öğrenebilirlerdi!</p>

  <p><a id="a18"></a><a id="a19"></a>&nbsp;</p>
</body>
</html>
