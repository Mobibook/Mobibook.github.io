<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>RUJUKLAR ÜLKESİNDE</title>
</head>

<body>
  <p class="P_css1">&nbsp;</p>

  <h2 class="P_css1">RUJUKLAR ÜLKESİNDE</h2>

  <p class="P_css1"><span class="C_Current__And__No_Bold">James Wodruff un büyük yeteneklerinden dar bir uzmanlar çevresinin haberdar oluşu hayli· zaman öncesine rastlar. Şimdi burada, onun bu yeteneklerinden kısaca söz açarak kendisine karşı eski bir teşekkür borcumu ödemek istiyorum; çünkü yıllardır aramız açık olmasına karşın, ne de olsa bana öğretmenlik yapmış bir kimsedir James Wodruff. Yeryüzündeki Rujuk araştınlanyla ilgili tek kürsüyü elinde. bulundurmuş ve hata elinde bulunduran bir bilgindir. Haklı olarak, Rujuk araştırılarının kurucusu diye geçer adı. Son otuz yıl içinde yetişirdiği öğrencilerin sayısı ikiyi aşmasa da, yaptığı hizmetler küçümsenecek gibi değildir; çünkü Rujuk diye bir kavmi bulup ortaya çıkarmış, bu kavmin dilini, dinini ve törelerini araştırmış, Avustralya'nın güneyindeki sarp bir adada incelemelerde bulunmak için iki ekip hazırlayıp, ekiplere başkanlık etmiştir. Dolayısıyla, gördüğü hizmetler, içerdikleri tüm yanılgılara karşın, bilim için son derece takdire değer şeylerdir.</span></p>

  <p class="P_css1"><span class="C_Current__And__No_Bold">James Wodruffun ilk öğrencisi Bili van der Lohe idi. Bill üzerinde, Sidney limanında fikrini değiştirip sarraflığa atılmış, evlenip çoluk çocuğa karışmış, daha sonra Avustralya'nın içerlerinde bir çiftlik kurup sığır beslemeye koyulmuş ve böylelikle bilim dünyasının kendisini yitirmiş olmasından başka pek söylenecek bir şey yok.</span></p>

  <p class="P_css1"><span class="C_Current__And__No_Bold">James Wodruff'un ikinci öğrencisi ise benim. Ömrümün on üç yılını Rujuldann dilini, dinini ve törelerini öğrenmekle geçirdim. Sonraki beş yılında da, doktor olarak Rujuklann arasında yaşamak ü:zere tıp okudum. Ama iş bitirme sınavlarına gelince, vazgeçtim, girmedim sınavlara. Çünkü Rujuklan, haklı olarak, Avrupa'nın yüksek okullarından alınan diplomalar değil, doktorların sahip bulunduğu yetenekler ilgilendiriyor. Hem sonra, on sekiz yıl süren bir öğrenimin arkasından Rujuklann bizzat kendilerini tanımak sabırsızlığım öylesine katlanılmaz bir noktaya ulaşmıştı ki, su gibi dillerini konuştuğum bir kavmin canlı örneklerini görmek üzere artık ne bir hafta, ne bir gün daha fazla bekleyebilirdim. Sırt çantalanmla bavullarımı yerleştirip, portatif ecza dolabıyla hekimlikte yararlanacağım araç ve gereçleri hazırladım. Yolculukta kullanacağım çek defterimi gözden geçirip, ne olur ne olmaz bir de vasiyetname düzenledim; çünkü bir köşkümvar Eifel'deve Ren kıyısında da bir meyva bahçesinden yararlanma hakkına sahip bulunmaktayım. Derken, bir taksiye atlayıp havaalanına geldim.</span></p>

  <p class="P_css1"><span class="C_Current__And__No_Bold">Sidney içinbirbilet aldım.Sidney'den sonra balina avcılığına çıkan bir gemiyle yola 'devam edecektim.</span></p>

  <p class="P_css1"><span class="C_Current__And__No_Bold">Öğretmenim James Wodruff, havaalanına kadar geçirdi beni. Bizzat kendisinin bir inceleme gezisine çıkacak kadar sağlığı yerinde değildi. Ama vedalaşma sırasında «Arktis yakınlarında bir kavim» adındaki ünlü yazısını, bu yazının içindekileri ezbere söyleyebileceğimi çok iyi biliyorken, bir kez daha elime tutuşturmaktan geri kalmadı. Ben uçağa binmek ü:zereyken seslendi arkamdan: «Bruwal doidoi duraboi!» Serbest çeviriyle «hava perileri seni korusun!», kelime kelime çevrildiğinde «rüzgar sana karşı ters periler yollamasın!» demeye gelen sözler. Hani Rujuklar balık avıyla geçinir, rüzgarın lütfuna kutsal bir gözle bakarlar da.</span></p>

  <p class="P_css1"><span class="C_Current__And__No_Bold">Rüzgar, bana karşı ters periler yollamadı. Sağ salim Sidney limanına ayak basıp, balina avcılığına çıkan gemiye bindim. Sekiz gün sonra, öğretmenimin bana kesinlikle açıkladığına göre, alfabelerinde P harfinin bulunmasıyla asıl Rujuklardan ayrılan P-Rujuklarının yaşadığı minicik bir adaya ayak bastım.</span></p>

  <p class="P_css1"><span class="C_Current__And__No_Bold">Ama sonra baktım, adada kimsenin, hiç değilse Rujukların falan oturduğu yok. Koca bir gün cılız otlarla sarp kayalıklar arasında dolaşıp durdum. Gerçi yapısında harç yerine bir cins balık tutkalı kullanılan Rujuk evlerinin izlerine rastlamadım değil; ama, adada karşılaştığım tek Allah'ın kulu, Avrupa'daki hayvanat bahçeleri hesabına yolculuğa çıkmış bir ayı avcısıydı. Çadırında içkili durumda buldum· kendisini. Uyandırıp da benden bir zarar gelmeyeceğine onu inandırdığım zaman, hayli pis bir İngilizce'yle Rita Hayworth'u sordu bana. Söylediği ismi pek anlamadığımı görür görmez, bir kağıdın üzerine yazıp, şehvani bir edayla gözlerini belertti. Ama ben bu isimde bir kadın tanımadığımdan, kendisine bir bilgi veremedim.</span></p>

  <p class="P_css1"><span class="C_Current__And__No_Bold">Tam üç gün, hemen gördüğü filmler dışında başka bir şeyden konuşmak bilmeyen bu bayağı ruhlu yaratığın arkadaşlığına katlandım ister istemez. Sonunda, seksen dolarlık bir çek karşılığı kendisinden kauçuk bir kayık satın aldım, denizin sakin bir zamanında küreklere yapışıp canımı tehlikeye atarak, asıl Rujukların oturuyor olqıası gereken sekiz mil uzaktaki adaya vardım. Hiç değilse bu adayla ilgili bilgi doğru çıkmıştı: Daha uzaktan kıyıda dolaşan insanlar fark ettim, sağda solda asılı duran ağlar çarptı gözüme, kayıklar için bir sundurma gördüm. Çala kürek, el sallayıp işaretler ederek, dudaklarımda «.Toi wuba, joi wuba, buweida güha!» (Denizden geliyorum, denizden, size yardıma geliyorum kardeşler!) çağrısıyla yaklaştım kıyıya.</span></p>

  <p class="P_css1"><span class="C_Current__And__No_Bold">Ama biraz yakına geldiğimde, oradakilerin dikkatlerinin bir başka yere çevrilmiş olduğunu gördüm: Batıdan doğru pat pat bir motor geliyor, motora doğru mendiller sallanıyordu. Böylece, beni karşılamaya gelmiş kimseye rastlamadan, özlemlerimde yaşattığım adaya çıktım; çünkü, motor da benimle hemen hemen aynı zamanda kıyıya yanaşmış, herkes onu karşılamak için iskeleye koşmuştu.</span></p>

  <p class="P_css1"><span class="C_Current__And__No_Bold">Yorgun argın, kayığımı sahile çektim. Portatif ecza dolabındaki konyak şişesinin ağzından mantarını çıkarıp, iri bir yudum aldım. Şair olsaydım; şöyle derdim: «Bir düş parça parça yerde», oysa düşlerin parçalanmayacağına kuşku yok.</span></p>

  <p class="P_css1"><span class="C_Current__And__No_Bold">Posta motoru uzaklaşana kadar bekledim. Arkadan, eşyalarımı yüklenip, üzerinde sadece «Bar» yazılı bir binaya doğru yürüdüm. İçerde, sakallı bir Rujuk, iskemlenin birinde oturmuş, elindeki kartpostalı okuyordu. Bitkin durumda tahta bir peykeye çöktüm ve usulca: «Doidoi kruw mali», yani «rüzgar boğazımı kuruttu», dedim. İhtiyar, elindeki kartpostalı bir kenara itip şaşkınlıkla bana baktı ve sonra Rujuk diliyle film İngilizcesini birbirine karıştırıp: «Yaklaş şöyle bakayım evlat!» dedi, «açık söyle derdini, bira mı istiyorsun, viski mi?»</span></p>

  <p class="P_css1"><span class="C_Current__And__No_Bold">«Viski!» diye seslendim, halsiz.</span></p>

  <p class="P_css1"><span class="C_Current__And__No_Bold">İhtiyar ayağa kalktı. Elindeki kartpostalı bana uzatıp: «Oku şunu!» dedi. «Bak torunum ne yazıyor.»</span></p>

  <p class="P_css1"><span class="C_Current__And__No_Bold">Kartpostalın üzerinde Hollywood damgası vardı, arkasında ise bir tek cümle: «Babamın babası, büyük okyanusu a{da gel, burada sel gibi dolar akıyor.»</span></p>

  <p class="P_css1"><span class="C_Current__And__No_Bold">İkinci bir posta motoru gelinceye kadar adada kaldım. Akşamleyin barda oturup, elimdeki çekin tüm karşılığını içkiye yatırdım. Artık saf Rujuk diliyle konuşan tek kimse kalmamıştı adada. Ne var ki, ikide bir Zaralı Leander diyor, başlangıçta bana efsanevi bir varlık gibi gözüken, ama o günden bu yana nice bir yaratık olduğunu anladığım bir kadının adını ediyorlardı.</span></p>

  <p class="P_css1"><span class="C_Current__And__No_Bold">Ne yalan söyleyeyim, ben de artık Rujuk araştırmalarından el çekmiş bulunuyorum. Gerçi o vakit uçağa atlayıp Wodruffun yanına dönmemiş değildim adadan; ayrıca kendisiyle «buhal» sözcüğünün kullanılışı üzerinde bir tartışmaya girmiştim; çünkü, ben sözcüğün su anlamına geldiğinde direniyor, Wodruff ise anlamının sevgi olduğunda inat ediyordu. Ne var ki, bu gibi sorunlar benim için önemlerini yitireli hayli zaman oluyor. Eifel'deki köşkümü kiraya verdim. Meyva yetiştiriyorum şimdi. Bitirme sınavlarına girsem de, tıp öğrenimimi dört başı mamur bir hale koysam nasıl olur, diye hala düşünüp durmaktayım.Ama artık kırk beşine geldim. Bir tarihte bilimsel bir ağırbaşhlıkia yaptığım çalışmaları şimdi amatörce bir ruhla sürdürüyorum, ki Wodruffu da en çok çileden çıkaran bu. Meyva ağaçlarıyla uğraşırken Rujuk türküleri söylüyorum kendi kendime. Hele bir tanesi var, bayılıyorum:</span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Woi suhal buwacha</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Bruwal nui loha</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Graga bahu, graga wiuwa</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Moha deiwa buwacha?</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">(Gözlerin hoyrat ellerde, oğul</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Aklını mı yitirdin ne</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Anneciğin ağlar ardından</span></span></p>

  <p class="P_css1__And__Centre_Alignment"><span><span class="C_Current__And__No_Bold__And__Italic">Balıksız ülkeler yurt mu olur?)</span></span></p>

  <p class="P_css1"><span class="C_Current__And__No_Bold">Rujuk dili sövmeye de geliyor. Toptancı tüccarlar bana kazık atmak istedi mi, kendi kendime «Graga weita» (Hayrını görmeyesin!) veya «Pichal gromchit» (Kılçıkları boğazına saptansın!) diyerek Rujuk sövgülerinin en sunturlularından basıyorum birini.</span></p>

  <p class="P_css1"><span class="C_Current__And__No_Bold">Ama şu dünyada, Rujuk dilini anlayan kaldı mı artık Wodrufftan başka. Arada bir, tutup Wodruffa bir sandık elma yolluyorum. Üzerine «Wahu bahui.» (Saygıdeğer üstadım, yanılıyorsun) sözlerini yazıp, bir kart yolluyorum. O da, her vakit, üzerine «Hugai» (Dönek) sözcüğünü yazdığı bir kartla cevap veriyor bana. Kartı okuyor, pipomu ateşleyip, oldum olası aşağıda, önceğizimde akip duran Ren nehrini seyre dalıyorum.</span></p>

  <p class="P_css1">&nbsp;</p>
</body>
</html>
