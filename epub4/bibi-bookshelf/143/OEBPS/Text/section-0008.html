<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>LOHENGRIN'İN ÖLÜMÜ</title>
</head>

<body>
  <p class="P_css1">&nbsp;</p>

  <h2 class="P_css1">LOHENGRIN'İN ÖLÜMÜ</h2>

  <p class="P_css1"><span class="C_Current__And__No_Bold">Sedyeyi taşıyanlar. merdivenlerden çıkarken biraz yavaşladı. Kızıp içerlemiş bir halleri vardı ikisinin de, mesaiye başlayalı bir sat olmuş, öyleyken bir tek sigara bile bahşiş koparamamışlardı. Hem biri arabanın sürücüsüydü, sürücüler de öyle sedye falan taşımazdı pek. Ama işte yukarıdan, hastaneden yardım edecek birini yollamışlardı, eh bu durumda oğlanı arabada bırakamazlardı ya. Daha gidip zatürreeli bir hastayı,ayrıca canına kıymak isteyen, ancak boynuna geçirdiği ip son anda kesilerek kurtarılan birini alıp geleceklerdi. Kızıp içerlemişlerdi doğrusu, derken sedyeyi yine biraz hızlı taşımaya koyuldular. Ölü bir ışık koridoru aydınlatıyordu, beri yandan doğal olarak bir hastane kokusu sinmişti ortalığa.</span></p>

  <p class="P_css1"><span class="C_Current__And__No_Bold">«Ne diye sanki kesmişler ipib diye mırıldandı adamlardan biri ve arkadakiydi bunu söyleyen. Öndeki ise: «Haklısın, neden yapmışlar sanki?» diye cevapladı mırıldanarak.Bu arada arkasına dönmüştü, güm diye kapıya çarptı sedyeyle; sedyeye yatan birden uyanarak, kulakları tırmalayan feci çığlıklar atmaya tiaşladı; bir çocuğun çığlıklarıydı, bunlar.</span></p>

  <p class="P_css1"><span class="C_Current__And__No_Bold">«Sakin ol! Sakin ol!» dedi doktor, öğrenciler gibi bir yakalık geçirmişti boynuna, san saçlı, asabi yüzlü bir gençti. Saate kaydı gözü, saat sekiz, çoktan görevi devretmiş olması gerekiyordu. Ta bir saatten beri Dr. Lohmeyer'i bekliyor, ama Dr. Lohmeyer bir türlü gelmeyi bilmiyordu. Kimbilir, tutuklanmıştı belki de; bugünkü günde herkesin her zaman tutuklanma olasılığı vardı. Otomatik olarak dinleme aygıtını kavradı genç doktorun eli, şimdiye kadar gözlerini sedyede yatan oğlandan hiç ayırmamıştı, derken o anda iki adamın kapıda sabırsızlıkla beklediğini fark etti, öfkeyle: «Ne var, ne istiyorsunuz daha?» diye sordu.</span></p>

  <p class="P_css1"><span class="C_Current__And__No_Bold">«Sedyeyi», dedi sürücü, «acaba oğlanı bir başka yere yatıramaz mısınız? Hemen gitmemiz gerekiyor da.»</span></p>

  <p class="P_css1"><span class="C_Current__And__No_Bold">«Ha, öyle mi?» diye cevapladı doktor. Eliyle deri kaplı divanı göstererek: «Şuraya yatırabiliriz.» Bu anda gece hemşiresi girdi içeri. İlgisiz, ama ağırbaşlı bir ifade vardı halinde. Kendisi oğlanı omuzlarından, adamlardan biri,'sürücü değil de ötekisi, ayaklarından tuttu. Bunun üzerine, oğlan, aklını kaçırmış gibi yeniden bağırmaya başladı, doktor hemen: «Sakin ol, sakin ol, o kadar da fena değil durumun...» diyerek kendisini avutmaya çalıştı.</span></p>

  <p class="P_css1"><span class="C_Current__And__No_Bold">Sedyeyi taşıyanlar hata bekleşiyordu. Hekimin dik dikkendilerine bakması üzerine, yine içlerinden biri: «Battaniyeyi alacaktık da», dedi serinkanlı. Battaniye oğlanın değildi, bu paçavraya dönmüş bacaklarla oğlanı hastaneye taşıyamayacaklarını gören bir kadın vermişti kaza yerinde.Adama göre şimdi çekip gittiler mi, battaniye hastanede kalacaktı, oysa hastanenin elinde yeteri kadar battaniye vardı, hani kadına geri verilmeyeceği de kuşkusuzdu battaniyenin, oğlanın olmadığı gibi hastanenin de değildi battaniye, hem hastanenin elinde battaniyeden çok ne vardı. Battaniye kendisine verilirse, karısı onu bir güzel temizleyecekti; satışa çıkarılacak bir battaniye az para getirmiyordu bugün.</span></p>

  <p class="P_css1"><span class="C_Current__And__No_Bold">Oğlan, hala bağırıp duruyordu. Battaniyeyi hemen bacaklarından alarak sürücüye verdiler. Doktorla hemşire bakıştılar bir an. Oğlanın durumu yürekler acısıydı: Belden aşağısı kanlar içinde yüzüyordu, kısa keten pantolon paramparça olmuş, parçalar kanla birleşerek tüyler ürpertici bir kitle yapmıştı. Ayaklan çıplaktı oğlanın, aralıksız bağırıyor, dehşet verici bir diretkenlik ve düzenle çığlıklar atıyordu.</span></p>

  <p class="P_css1"><span class="C_Current__And__No_Bold">Fısıldar gibi bir tonla: «Hemen bir iğne hazırlayın hemşire, durmayın, hemen!» dedi doktor. Hemşire büyük bir beceri ve el çabukluğuyla iğneyi hazırlamaya koyuldu, ama konuşmasına ara vermeyerek: «Çabuk çabuk!» diye fısıldadı doktor. Ağzı asabi yüzünde aralanmış duruyor, sanki nereye tutunacağını bilemiyordu. Oğlan sürekli bağırıyor, hemşireye gelince, iğneyi bundan daha çabuk hazırlayamıyordu.</span></p>

  <p class="P_css1"><span class="C_Current__And__No_Bold">Doktor oğlanın nabzına baktı, solgun yüzü bitkinlikten seyirip duruyordu. Deli gibi: «Sakin ol!» diye fısıldadı birkaç kez. «Bırak bağırmayı artık.» Ne var ki oğlan bağırıyordu, bu dünyaya bağırmak için gelmişti adeta. Derken elinde hazırlanmış iğneyle hemşire yaklaştı ve doktor göz açıp kapamadan ustalıkla yaptı iğneyi.</span></p>

  <p class="P_css1"><span class="C_Current__And__No_Bold">İğnenin ucunu oğlanın kaskatı, nerdeyse meşin gibi cildinden çekip çıkarırken kapı açılarak, bir rahibe çabuk çabuk ve telaşla girdi içeri. Ama kazaya uğramış oğlanı ve doktoru görür görmez, konuşmak üzere açtığı ağzım kapadı yine, ağır ve sessiz, oğlanın yanına sokuldu. Hekimi ve solgun yüzlü hemşireyi başıyla selamladı, sonra elini oğlanın alnına koydu. Oğlan gözlerini açtı birden, dimdik yukarıya bakıyordu, başucunda dikilen karaltıyı şaşkın şaşkın izlemeye koyuldu. Rahibenin serin elinin alnına dokunuşuyla yatışmıştı sanki. Ama iğne de etkisini göstermeye başlamıştı. Hala iğneyi elinde tutuyordu doktor, bir kez daha derinden göğüs geçirdi, çünkü ortalık sessizleşmişti şimdi, harikulade sessizleşmişti, öylesine bir sessizlikti ki, herkes kendi soluyuşunu işitebilmekteydi. Kimse ağzım açıp bir şey söylemiyordu.</span></p>

  <p class="P_css1"><span class="C_Current__And__No_Bold">Oğlan herhalde artık ağrı falan hissetmiyor, sakin ve merakla çevresine bakınıyordu.</span></p>

  <p class="P_css1"><span class="C_Current__And__No_Bold">Doktor usulcacık: «Kaç kişi?» diye sordu gece hemşiresine.</span></p>

  <p class="P_css1"><span class="C_Current__And__No_Bold">Gece hemşiresi de yine usulcacık cevap verdi:« on.»</span></p>

  <p class="P_css1"><span class="C_Current__And__No_Bold">Doktor omuzlarını silkti. Biraz fazla, bakalım artık. Bize yardım eder misiniz, Lioba Hemşire?»</span></p>

  <p class="P_css1"><span class="C_Current__And__No_Bold">«Elbette!» dedi hemşire o saat, daldığı derin düşüncelerden irkilerek uyanmış gibiydi. Ortalıkta çıt çıkmıyordu. Rahibe oğlanı başından ve omuzlarından, gece hemşiresi de ayaklarından yakaladı; kısa pantolonun kana doymuş parçalarını çekip aldılar bacaklarından. O anda gördüklerine göre, kan kara kara bir şeylerle karışmıştı, her yanı karaydı oğlanın, ayakları kömü(. tozundan geçilmiyordu, elleri de öyle, her yanını kan, .parçası ve kömür tozu kaplamıştı; kalın, nerdeyse yağlı bir kömür tozu.</span></p>

  <p class="P_css1"><span class="C_Current__And__No_Bold">«Tabii», diye mırıldandı doktor, «tren giderken kömür çalıyordun, aşağı yuvarlandın, öyle değil mi?»</span></p>

  <p class="P_css1"><span class="C_Current__And__No_Bold">«Öyle», dedi oğlan çatlak bir sesle.</span></p>

  <p class="P_css1"><span class="C_Current__And__No_Bold">Gözleri uyanıktı ve bir tuhaf mutlulukla doluydu. An laşılan iğne etkisini harikulade göstermişti. Rahibe oğlanın gömleğini sıyırıp yukarılara doğru aldı, çenesinin altında, göğsünde bir rulo yaptı. Belden yukarısı sıskaydı oğlanın, kartlaşmış bir kazın göğsü gibi gülünç denecek kadar sıskaydı. Yukarıda, köprücük kemiğindeki oyuklar bir tuhaf koyu gölgeler içindeydi, rahibenin geniş beyaz elini bütünüyle saklayabilirlerdi içlerinde. Derken oğlanın bacaklarına, bacaklarından kazayı sağ salim atlatmış artıklara bir göz attılar. Doktor kadınlara doğru başını sallayarak: «Belki de iki taraflı çifte fraktür, film çekilmesi gerekiyor» dedi. Gece hemşiresi alkollü bir bez alarak oğlanın bacaklarını temizledi, oğlan biraz adama benzemişti şimdi. Ama işte öylesine sıska bir çocuktu. Yarayı sararken başını salladı doktor. Gene Lohmeyer'i merak etmeye başlamıştı. Belki gerçekten enselenmişti, Lohmeyer; hiç konuşmasa, sır vermese bile, Strophantin yüzünden onun kodesi baylayıp kendisinin elini kolunu sallayarak dolaşması tatsız bir durumdu; terslik çıkmasa kazanca ortak olacaktı pekala. Allah kahretsin, saat sekiz buçuğu bulmuştu kuşkusuz, ortalığa korkunç bir sessizlik çökmüştü, sokakta ses seda işitilmiyordu. Yarayı sarmıştı doktor, rahibe, gömleği yine oğlanın beline kadar indirdi. Arkadan dolaba gidip beyaz bir çarşaf aldı, oğlanın üzerine yaydı.</span></p>

  <p class="P_css1"><span class="C_Current__And__No_Bold">Ellerini yine oğlanın alnına koyarak, o sırada ellerini yıkayan doktora: «Aslında küçük Schranz için gelmiştim, Doktor Bey», dedi, «ama oğlanın tedavisiyle uğraşırken sizi rahatsız etmek istemedim.»</span></p>

  <p class="P_css1"><span class="C_Current__And__No_Bold">Doktor ellerini kurularken durdu ansızın, yüzü biraz buruştu, alt dudağından sarkan sigara titremeye başladı.</span></p>

  <p class="P_css1"><span class="C_Current__And__No_Bold">«Nasıl», diye sordu, «ne olmuş küçük Schranz'a?»</span></p>

  <p class="P_css1"><span class="C_Current__And__No_Bold">Yüzündeki solukluk şimdi nerdeyse sarımsı bir renge dönüşmüştü.</span></p>

  <p class="P_css1"><span class="C_Current__And__No_Bold">«Şey, direnme gücü kalmadı artık yavrucağın, kendini koyverdi, anlaşılan sönüp gidecek yavaş yavaş.»</span></p>

  <p class="P_css1"><span class="C_Current__And__No_Bold">Doktor sigarayı dudaklarından yine eline aldı, havluyu lavabonun yanıbaşındaki çiviye astı.</span></p>

  <p class="P_css1"><span class="C_Current__And__No_Bold">Çaresizlik içinde: «Hay Allah!» dedi, «ne yapabilirim ben! Ne gelir elimden!»</span></p>

  <p class="P_css1"><span class="C_Current__And__No_Bold">Rahibe elini hala oğlanın alnında tutuyordu. Gece hemşiresi kanlı bezleri çöp kovasının içine attı; kovanın nikel kapağı titreşen ışıklar yansıtıyordu duvara.</span></p>

  <p class="P_css1"><span class="C_Current__And__No_Bold">Doktor düşünceli düşünceli yere baktı, sonra ansızın başını kaldırıp, bir kez daha oğlana çevirdi gözlerini, arkadan kapıya seğirtti: «Bir gidip bakayım.»</span></p>

  <p class="P_css1"><span class="C_Current__And__No_Bold">Gece hemşiresi: «Bana ihtiyacınız var mı?» diye seslendi arkasından.</span></p>

  <p class="P_css1"><span class="C_Current__And__No_Bold">Bunun üzerine doktor, başını bir kez daha kapıdan içeri uzattı:</span></p>

  <p class="P_css1"><span class="C_Current__And__No_Bold">«Hayır», dedi, «siz burada kalıp, oğlanı röntgene hazırlayın ve şimdiden anemnezi almaya bakın.»</span></p>

  <p class="P_css1"><span class="C_Current__And__No_Bold">Oğlan hala pek sessizdi, gece hemşiresi de şimdi gelip deri kaplı divanın önüne dikilmişti.</span></p>

  <p class="P_css1"><span class="C_Current__And__No_Bold">«Anneninhaberivarmıdurumdan?» diyesordurahi- be.</span></p>

  <p class="P_css1"><span class="C_Current__And__No_Bold">«Annem öldü.»</span></p>

  <p class="P_css1"><span class="C_Current__And__No_Bold">Hemşire, babasıyla ilgili bir soru sormayı göze alamadı oğlana.</span></p>

  <p class="P_css1"><span class="C_Current__And__No_Bold">«Peki, kime haber verelim durumu?»</span></p>

  <p class="P_css1"><span class="C_Current__And__No_Bold">«Ağabeyime. Ancak şimdi evde değildir O. Ama küçüklerin öğrenmesi gerekiyor durumu, şimdi evde yalnızlar.» '</span></p>

  <p class="P_css1"><span class="C_Current__And__No_Bold">«Kim bu küçükler?»</span></p>

  <p class="P_css1"><span class="C_Current__And__No_Bold">«Hans ile Adolf, benim dönüp de yemek yapmamı bekliyorlardır şimdi.»</span></p>

  <p class="P_css1"><span class="C_Current__And__No_Bold">«Peki, ağabeyin nerede çalışıyor?» Oğlan sustu, rahibe de başka soru sormadı. «Hazırlayacak mısınız anemnezi?» Gece hemşiresi başıyla onayladı, üzeri ilaçlarla ve deney tüpleriyle kaplanmış beyaz küçük masaya doğru yürüdü. Mürekkep hokkasını önüne çekti, kalemi hokkaya daldırdı, beri yandan beyaz kağıdı sol eliyle düzledi.</span></p>

  <p class="P_css1"><span class="C_Current__And__No_Bold">«Soyadın ne bakayım?» diye sordu rahibe, oğlana.</span></p>

  <p class="P_css1"><span class="C_Current__And__No_Bold">«.Becker.»</span></p>

  <p class="P_css1"><span class="C_Current__And__No_Bold">«Hangi dindensin?»</span></p>

  <p class="P_css1"><span class="C_Current__And__No_Bold">«Hiçbir dinden. Vaftiz olmadım ben.»</span></p>

  <p class="P_css1"><span class="C_Current__And__No_Bold">Rahibe irkildi birden; gece hemşiresinin yüzünde bir değişiklik olmadı.</span></p>

  <p class="P_css1"><span class="C_Current__And__No_Bold">«Doğum tarihin?»</span></p>

  <p class="P_css1"><span class="C_Current__And__No_Bold">«Ütuz üç... On eylül.»</span></p>

  <p class="P_css1"><span class="C_Current__And__No_Bold">«Daha okula gidiyorsun, öyle değil mi?»</span></p>

  <p class="P_css1"><span class="C_Current__And__No_Bold">«Evet.»</span></p>

  <p class="P_css1"><span class="C_Current__And__No_Bold">«Peki, adın?»</span></p>

  <p class="P_css1"><span class="C_Current__And__No_Bold">«Grini.»</span></p>

  <p class="P_css1"><span class="C_Current__And__No_Bold">«Nasıl?» Her iki kadın, gülümseyerek birbirlerine baktı. Oğlan, olağanüstü bir ismi bulunan herkes gibi kızmış, usul usul: «Grini» diye tekrarladı.</span></p>

  <p class="P_css1"><span class="C_Current__And__No_Bold">«İ ile mi yazılıyor?» diye sordu gece hemşiresi.</span></p>

  <p class="P_css1"><span class="C_Current__And__No_Bold">«Evet, iki i ile» ve arkadan bir kez daha tekrarladı oğlan: «Grini.»</span></p>

  <p class="P_css1"><span class="C_Current__And__No_Bold">Doğrusu Lohengrin'di adı, çünkü 1933'te doğmuştu, Bayreuth Şenlikleri'ne katılan Hitler'in resimleri sinemaların haftalık aktüalite programlarında gösterildiği o yıl dünyaya açmıştı gözlerini. Ama işte, annesi hep Grini demişti kendisine.</span></p>

  <p class="P_css1"><span class="C_Current__And__No_Bold">Ansızın doktor girdi içeri, gözleri bitkinlikten duruluğunu yitirmiş, bulanık bir durum almıştı; ince ve sarı saçları genç, ama bir sürü kırışıklarla örtülmüş yüzüne sarkıyordu.</span></p>

  <p class="P_css1"><span class="C_Current__And__No_Bold">«Durmayın gelin hemen, ikiniz de gelin hemen. Bir kan naklinde bulunacağım, durmayın haydi.»</span></p>

  <p class="P_css1"><span class="C_Current__And__No_Bold">Rahibe oğlandan yana bir göz attı. «Evet, evet», dedi doktor, «bir an kalabilir yalnız.» Gece hemşiresi kapıya varmıştı bile. «Uslu uslu yatacak mısın biz dönene kadar, Grini?» diye sordu rahibe. «Evet», dedi oğlan. Ama hepsi dışarı çıkar çıkmaz, gözlerinden bayağı yaşlar boşandı. Sanki rahibenin alnında duran eli bu yaşları geride tutmuştu şimdiye kadar. Acıdan ağlamıyor, mutluluktan ağlıyordu. Ama yo, acıdan ve korkudan da ağlıyordu. Küçük kardeşleri aklına geldi mi, acıdan ağlıyordu ve bu yüzden düşünmemeye çalışıyordu onları, çünkü mutluluktan ağlamak istiyordu hep. Hiç daha böyle iğneden sonra olduğu gibi harikulade hissetmemişti kendini. Sanki harikulade bir süt, biraz ıhk bir süt içinden çığıl çığıl akıyor, hem başını döndürüyor, hem onu uyanık tutuyordu. Dilinin üzerinde alabildiğine nefis tadım duyuyordu sütün, şimdiye kadar hiçbir şeyde bulamadığı bir nefis tattı, bu. Ama kardeşlerini düşünmeden de duramıyordu. Hubert yarın sabahtan önce eve dönmeyecekti, babasının dönmesine ise daha üç hafta vardı, annesine gelince... Küçük kardeşleri şimdi yapayalnızdı evde; çok iyi biliyordu ki, kulaklarını açmış merdivenleri çıkacak hiçbir aya sesini, merdivenlerden gelecek en ufak bir gürültüyü kaçırmıyorlardı. Merdivenlerden gelecek ne de çok ses vardı, kardeşleri ne de çok düş kırıklığına uğruyordu şimdi. Bayan Grossmann kardeşleriyle bir süre ilgilenseydi ya, ama pek yapacak biri değildi bunu, şimdiye kadar hiç yapmamıştı, neden bugün yapsındı, nerden bilsindi ki, şimdi -kendisi... şimdi kendisi yaralı yatıyordu hastanede. Hans belki avuturdu Adolfu, ama Adolf daha beş yaşındaydı, Hans sekiz, Hans'ın Adolfu avutması hani daha akla yakındı. Ama Hans öylesine narin bir çocuktu ki! Adolf ona göre daha sağlam yapılıydı. Kimbilir, belki ikisi de ağlayacaktı; saat yediye geldi mi, daha fazla oyun oynamayı canları istemezdi artık, çünkü karınları acıkırdı, kendisinin yedi buçukta gelip karınlarını doyuracağını bilirlerdi. Ekmeğe el sürmeyi göze alamayacaklardı, hayır, dünyada göze alamayacaklardı ekmeğe el sürmeyi, bunu sımsıkı yasaklamıştı, çünkü birkaç kez evde ne var ne yok yiyip bitirmişler, bir haftalık azığın altından girip üstünden çıkmışlardı. Oysa patateslere rnhatçacık el sürebilirlerdi, ama nerden bilsinlerdi bunu. Keşke darda kalınca patateslere el sürebileceklerini söyleseydi kendilerine. Hans, şimdi pekala patates kaynatabilirdi. Ama göze alamayacaklardı patateslere el sürmeyi, çünkü çok sert cezalandırmıştı onları, hatta dayak bile atmıştı, çünkü evdeki bütün ekmeğe nasıl yiyip yutabilirlerdi, hiç olur muydu böyle şey, ama yine de kardeşlerini cezalandırmasaydı keşke, cezalandırmasaydı ekmek alıp yerlerdi şimdi, hiç değilse açlıklarını unuturlardı. Oysa şimdi oturmuş, kendisini gözlüyorlardı kuşkusuz; merdivende bir ses işittiler mi heyecanla fırlıyor, soluk yüzlerini şimdiye kadar sık sık, yüzlerce, binlerce kez gördüğü gibi kapı aralığından dışarı uzatıyorlardı. Hep de ilkin yüzlerini görmüştü şimdiye kadar, hep de sevinmişlerdi kendisini görünce. Hatta dayak yedikten sonra bile, eve dönmeye görsün, sevinmişti kardeşleri. Çünkü kendileri dövmekte haklı olduğunu anlamışlardı. Ama şimdi merdivenden bir ses işittikçe düş kırıklığına uğruyorlardı kuşkusuz; üstelik korkacaklardı. Bir polis görmesin, titremeye başlardı Hans. Belki de bağıra bağıra ağlayacaklar, Bayan Grossmann da atıp tutacak, söylenecekti; çünkü akşamları gürültü istemezdi Bayan Grossmann. Ama belki Bayan Grossmann'ın paylamalarından sonra da kardeşleri ağlamaya devam edecek, o zaman Bayan Grossmann ne oluyor bunlara diye inip bakacak, kardeşlerinin haline acıyıp onlara ilgi gösterecekti, çünkü hiç de pek fena bir kadın değildi Bayan Grossmann. Ama Hans, kendiliğinden dünyada kalkıp da Bayan Grossmann'a gitmezdi; Bayan Grossmann'dan ödü patlardı çünkü, zaten her şeyden korkan bir çocuktu...</span></p>

  <p class="P_css1"><span class="C_Current__And__No_Bold">Patateslere el sürmeyi göze alsalardı bari.</span></p>

  <p class="P_css1"><span class="C_Current__And__No_Bold">Kardeşlerini düşünmeye başladığından bu yana acıdan ağlıyordu yalnız. Onları görmeyeyim diye ellerini gözlerinin önüne tuttu. Ellerinin ıslandığını hisseder 'hissetmez, daha çok ağlamaya başladı. Saat kaçtı acaba? Dokuz vardı kuşkusuz, belki de on. Feci bir şeydi hani. Hiç yedi buçuktan sonra eve gittiği görülmemişti. Ama trende bugün kuş uçurtmamışlardı adeta, bu yüzden gözlerini dört açmışlardı. Şu Lüksemburglular adamın üzerine ateş etsin, bayılıyordu. Kimbilir, belki savaşta yeteri kadar ateş edecek fırsat bulamamışladı, insanın üzerine ateş etsinler, bayılıyorlardı şimdi. Ama onu ele geçirememişlerdi, hiç, daha hiç ele geçirememişlerdi onu, her zaman ellerinden yakayı sıyırmıştı. Bu kez antrasitti, antrasit olur da bırakır mıydı hiç? Antrasit için mırın kırın etmeden yetmiş, seksen mark ödüyorlardı bugün, hiç peşini bırakır mıydı? Şimdiye kadar Lüksemburglularin elinden kurtulmuştu hep; ne Ruslar, ne Amerikalılar, ne İngilizler, ne de Belçikalılar enseleyebilmişti kendisini; başkalarına değil de bu Lüksemburglulara, maskara heriflere mi yakalanacaktı. Bir yolunu bulup, yallah vagonun üzerine sıçramış, çuvalı kömürle doldurduğu gibi aşağı fırlatmıştı, sonra ele geçirebildiği kadar kömürü avuçlayıp avuçlayıp çuvalın arkasından savurmuştu. Ama birden zank diye duruvermişti tren, bir yererinde insanı deli edecek gibi ağrılar hissetmişti. Sonra da kaybetmişti kendini, aynı ağrılar bir de burada kapıda kendine gelip beyaz odayı görünce çullanmıştı üzerine. Sonra işte kendisine o iğneyi yapmışlardı. İşte şimdi yine mutluluktan yaşlar akmaya başlamıştı gözlerinden. Küçükler aklından çıkmıştı; mutluluk şahane bir şeydi, hiç daha şimdiye kadar hissetmemişti böyle bir şeyi, gözyaşları mutluluğu oluşturuyordu sanki, mutluluk içinden dışarı akıyordu çığıl çığıl, ama yine de göğsünde küçülüp ufalmıyordu; bu titreşip duran, bu tatlı, çember gibi dönen nesne, gözyaşlarıyla içinden dışarı fışkıran bu acayip kitle küçülüp ufalmıyordu...</span></p>

  <p class="P_css1"><span class="C_Current__And__No_Bold">Ansızın Lüksemburgluların ateş ettiğini işitmişti, makineli tabancalarla ateş etmişlerdi, sesler taze bahar havasında tüyler ürpertici yankılar yapmıştı; kır kokuyordu hava, tren bacasından çıkan dumanların kokusu, kömürlerin kokusu, biraz da gerçek bir bahar kokusu sarmıştı ortalığı. İki kurşun uluyarak gökyüzünden içeri seğirtmişti, gökyüzü koyu kurşuni renkteydi, kurşunların yankısı binlerce yönden dönüp üzerine çullanmıştı. Bir karıncalanma hissetmişti göğsünde, sanki iğneler batırılıyordu: Hayır, bu kahrolası Lüksemburglular onu ele geçirmemeliydi, onu kurşunlayıp öldürmemeliydi. Üzerine serilip kaldığı kömürler sert ve sivri batıyordu vücuduna, antrasitti, elli kilosuna yetmiş, seksen mark veriyorlardı. Acaba kardeşlerine çikolata alsa mıydı? · Ama hayır, çikolata için yetmezdi para, bir çikolata için kırk, kırk beş mark vermek gerekiyordu, o kadar çok kömürü taşıyamazdı yanında. Aman Tanrım, elli kilo kömüre karşılık iki çikolata. Şu Lüksemburgulular da düpedüz kaçık köpeklerdi, işte yine ateş etmeye başlamışlardı. Çıplak ayakları soğuktu ve sivri antrasitler acıtıyordu ayaklarını, antrasitler karaydı ve kirliydi, hissediyordu böyle olduğunu. Kurşunlar gökyüzünde kocaman kocaman oyuklar açıyordu, ama ne kadar ateş etseler gökyüzüne bir şey yapamazlardı ki! Yoksa silahlarıyla gökyüzünü öldürebilirler miydi?..</span></p>

  <p class="P_css1"><span class="C_Current__And__No_Bold">Acaba babasının nerede olduğunu söylese miydi hemşireye? Sonra ağabeyi Hubert'in geceleri nereye gittiğini? Ama bir şey sormamışlardı kendisine, sorulmayınca da ce- vap vermek doğru değildi. Okulda öyle demişlerdi... Allah kahretsin, şu Lüksemburglular ve küçük kardeşleri... Lük- semburglular ateş etmemeliydi artık, küçük kardeşleri kendisini bekliyordu... hepsi kaçıktı şu Lüksemburgluların, düpedüz aklını oynatmıştı. Allah kahretsin, hayır, hayır, babasının nerede olduğunu hemşireye söylemeyecekti hiç, ağabeyinin geceleyin nereye gittiğini söylemeyecekti. Belki kardeşleri ekmeğe el sürmeyi göze alacaklardı... ya da patatesleri pişirip yiyeceklerdi... ya da belki Bayan Grossmann durumda bir olağanüstülük fark edecekti, çünkü hep bir olağanüstülük vardı durumda, tuhaftı hani, hep olağanüstü tatsız bir şey vardı durumda. Okulda müdür de veriştirecekti. İğne iyi gelmişti, iğnenin ucunun battığını hissetmişti vücuduna ve birden kendini mutluluk içinde bulmuştu. Bu soluk yüzlü hemşire iğnenin içine mutluluk yerleştirmişti, bol bol mutluluğu iğnenin içine yerleştirdiğini çok iyi işitmişti hani, bol bol mutluluk, o kadar aptal değildi, anlamıştı hemen. Mutluluk şahaneydi, belki küçük kardeşlerine günün birinde iğnenin içinde mutluluk alıp götürürdü, çünkü her şey satın alınabilirdi... ekmek... dağ gibi ekmek yığınla-</span></p>

  <p class="P_css1"><span class="C_Current__And__No_Bold">Amma iş, iki i ile,ne yani, bunlar en iyi Alman isimlerini bilmiyor muydu?..</span></p>

  <p class="P_css1"><span class="C_Current__And__No_Bold">«Hiçbir dinden! Vaftiz edilmedim ben henüz! diye bağırdı ansızın. Acaba annesi hala sağ mıydı? Yo, Lüksemburgluların kurşunlarının altında can vermişti; yo, Lüksemburgluların değil, Rusların... yo, Rusların değil, kimbilir kimin, belki Naziler öldürmüştü onu, annesi de ne fena veriştirmişti hep... yo, Naziler değil, Amerikalılar... kardeşlerim ekmeği alıp yiyebilirler rahatça, ekmeği yiyebilirler... dağ kadar ekmek alacaktı kardeşlerine... dağlar kadar ekmek... bütün bir marşandiz vagonunu dolduracak kadar ekmek... bütün bir marşandiz vagonunu dolduracak kadar antrasit ve iğne içinde mutluluk. Amma iş, iki i ile tabii.</span></p>

  <p class="P_css1"><span class="C_Current__And__No_Bold">Rahibe oğlana doğru koşup, hemen nabzını eline aldı; tedirginlikle çevresine _bakındı. Çok fena; doktoru çağırsa mıydı acaba? Ama sayiklayan oğlanı bundan böyle yalnız bırakması doğru değildi. Küçük Schranz ölmüştü, öbür dünyaya göçmüştü, Tanrı'ya şükür, Rus yüzlü bu küçük kız gözlerini hayata yummuştu. Doktor da nerede kalmıştı... seğirterek deri kaplı divanın çevresini dolandı...</span></p>

  <p class="P_css1"><span class="C_Current__And__No_Bold">«Hiçbirdinden!»diyebağırdıoğlan,«ben vaftiz edilmedim henüz.»</span></p>

  <p class="P_css1"><span class="C_Current__And__No_Bold">Nabız ha durdu, ha duracaktı. Alnında terler birikmişti rahibenin. «Doktor Bey! Doktor Bey!» diye bağırdı. Ama deri kaplı kapıların ardından hiçbir sesin dışarı sızmayacağını çok iyi biliyordu.</span></p>

  <p class="P_css1"><span class="C_Current__And__No_Bold">Oğlan, yürekler acısı, inildemeye başlamıştı şimdi.</span></p>

  <p class="P_css1"><span class="C_Current__And__No_Bold">«Ekmek... Kardeşlerim için dağ gibi ekmek... Çikolata... Antrasit... Lüksemburglular, bu domuz herifler ne diye ateş ederler, hay Allah, patatesler, hiç çekinmeden patatesleri yiyebilirsiniz... ne duruyorsunuz, yesenize patatesleri! Bayan Grossmann... babam... annem... Hubert... kapı aralığından, kapı aralığında.»</span></p>

  <p class="P_css1"><span class="C_Current__And__No_Bold">Rahibe korkudan ağlıyordu, göze alamıyordu odadan çıkmayı, oğlan debelenmeye başlamıştı; rahibe, sımsıkı kavramıştı omuzlarından. Deri kaplı divan ne de pis kaygandı. Küçük Schranz ölmüştü, küçük yavrucak cennete gitmişti. Allah suçlarını bağışlasın! Suçlarını bağışlasın... kızın hiç suçu yoktu ki bağışlanacak, küçük bir melekti, küçük, çirkin, Rus yüzlü bir melekcik... ama şirin bir görünüşü vardı şimdi...</span></p>

  <p class="P_css1"><span class="C_Current__And__No_Bold">«Hiçbir dinden», diye bağırdı oğlan, kollarını sağa sola vurmaya başladı. «Ben vaftiz edilmedim henüz.»</span></p>

  <p class="P_css1"><span class="C_Current__And__No_Bold">Rahibe ürkmüş, başını kaldırdı. Kutsal su kumasına doğru seğirtti, ama korkulu gözlerini oğlandan ayırdığı yoktu, aradığı bardağı ele geçiremeyerek gerisin geri koşup oğlanın yanına geldi, ateşli alnını sıvazladı elleriyle. Sonra küçük ve beyaz masaya doğru yürüdü, bir deney tüpü aldı üzerinden. Deney tüpünün içi bir anda suyla doldu: Hayret, bir deney tüpü ne kadar az su alıyordu.</span></p>

  <p class="P_css1"><span class="C_Current__And__No_Bold">«Mutluluk», diye fısddadı oğlan, «iğnenin içine çok mutluluk koyun, 'kardeşlerim için de koyun...»</span></p>

  <p class="P_css1"><span class="C_Current__And__No_Bold">Rahibe bir seremoni havası içinde istavroz çıkardı, ağır ağır bu işi yaptıktan sonra deney tüpündeki suyu oğlanın alnına döktü ve gözlerinden yaşlar akarak: «Seni vaftiz ediyorum», diye başladı konuşmaya. Ama soğuk suyu alnında hissederek birden kendine gelen oğlan, ansızın başını kaldırdı; rahibenin elinden tüp yere düştü ve parçalandı. Oğlan dudaklarında ufak bir gülümseme, rahibeye baktı ve ölgün bir sesle: «Vaftiz... evet...», dedi, sonra o kadar sert arka üstü yıkıldı ki, başı soğuk bir sesle deri kaplı divana vurdu, yüzü kocamış ve küçülmüş görünüyordu şimdi, öyle hiç kıpırdamadan yatarken dehşet verici bir sanlıktaydı yüzü, parmaklan aralanmış elleri bir şeyi tutmak ister gibi ileriye uzanmıştı...</span></p>

  <p class="P_css1"><span class="C_Current__And__No_Bold">Dr. Lohmeyer ile gülüşerek odaya giren doktor:</span></p>

  <p class="P_css1"><span class="C_Current__And__No_Bold">«Röntgeni çekildi mi oğlanın?» diye sordu. Hemşire, hayır anlamında başını salladı yalnız. Doktor yaklaştı, eli otomatik olarak kulaklığını kavradı, ama sonra yine bıraktı kulaklığı, Lohmeyer'e baktı. Lohmeyer şapkasını çıkardı. Lohengrin ölmüştü. . .</span></p>

  <p class="P_css1">&nbsp;</p>
</body>
</html>
