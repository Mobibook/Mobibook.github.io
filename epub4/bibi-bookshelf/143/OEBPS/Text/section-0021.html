<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>GÜLÜCÜ</title>
</head>

<body>
  <p class="P_css1">&nbsp;</p>

  <h2 class="P_css1">GÜLÜCÜ</h2>

  <p class="P_css1"><span class="C_Current__And__No_Bold">Ne iş yaptığımı soran olmasın, apışıp kalıyorum, kızarıp bozarıyor, kekeliyorum; oysa kendinden emin bir kimse diye tanır herkes beni. Ben duvarcıyım deyiverenlere imreniyorum doğrusu. Kitapçı, berber, yazar olduklarını itiraf edenleri, bu .itiraflarındaki sadelikten ötürü kıskanıyorum; çünkü bütün bu meslekler kendi kendilerini açıklıyor, uzun boylu açıklamalara gerekSinme göstermiyor. Bana gelince, böylesi sorulara hep şu cevabı vermek zorundayım: Gülücüyüm. Böyle bir itiraf, başka itirafları zorunlu kılıyor; . çünkü «Nasıl, bununla geçinebiliyor musunuz?.» sorusunu da gerçeğe uygun olarak «Evet! » ile cevaplamam gerekiyor. Sahiden de gülüşüm sayesinde geçinip gidiyorum, hem de iyi geçiniyorum; çünkü benim gülüşüm -ticari bir deyimle - rağbette. İyi bir gülücü, çekirdekten yetişme bir gülücüyüm, kimse gülemez benim gibi, kimse bu sanatın inceliklerini benim kadar kıvıramaz. Hani ona buna sıkıcı açıklamalarda bulunmak zorunda kalmamak için, uzun süre kendimi bir oyuncu diye gösterdim; ama mimik ve konuşma yeteneğim o denli güçsüz ki, oyuncu adını gerçeğe uygun bulmadım. Gerçeği severim, gerçek de işte gülücü olmam. Ne bir palyaço, ne de bir komiğim, insanları neşelendirmem de neşeyi temsil ederim; bir Roma imparatoru gibi ya da içli bir lise mezunu gibi güler, 17. yüzyılın gülüşünün 19. yüzyılın gülüşü gibi üstesinden gelirim ve gerekirse bütün yüzyılların, bütün toplum katlarının, bütün yaş gruplarının gulüşünü gülebilirim; ayakkabılara pençe vurmak nasıl öğrenilirse, ben de işte bayağı öğrendim bunu. Aınerika'nın gülüşü göğsümde saklı yatar; Afrika'nın gülüşü, bu akçıl, kırmızı, sarı gülüş de öyle; uygun bir ücret karşılığı, yönetmenin istediği gibi çın çın öttürürüm bu gülüşü.</span></p>

  <p class="P_css1"><span class="C_Current__And__No_Bold">Onsuz yapılamayacak biri oldum artık; plaklara gülüyor, bantlara gülüyorum, radyo oyunu yöneticileri el üstünde tutuyor beni. Karasevdalı, ölçülü, isterik gülüşleri gülüyor, bir tramvay biletçisi ya da bir bakkal çırağı gibi gülüyorum; sabah gülüşü, akşam gülüşü, gece gülüşü, alacakaranlık gülüşü, kısaca nerede ve nasıl gülünmesi gerekiyorsa, hepsinin de alnımın akıyla çıkıyorum içinden.</span></p>

  <p class="P_css1"><span class="C_Current__And__No_Bold">Böyle bir iş için yorucu dersem, ana inanılacaktır sanırım; hele - ki bu da benim en başta gelen numaram - o bulaşkan gülüşün de altından kalktığımı söylersem. . Böylece, haklı olarak, numaralarındaki esprinin güme gitmesinden korkan üçüncü ve dördüncü derecedeki komikler için de vazgeçilemeyecek bir kimse aşamasına yükseldim; hemen her akşam varyete salonlarında sağa sola oturuyor, soylu bir alkışçı gibi programın güçsüz yerlerinde bulaşıcı kahkahalarımı koyveriyorum. Bunun sipariş üzre, ölçülü biçili bir gülüş olması, bu yürekten, çılgınca gülüşün vaktinden önce ya da vaktinden sonra değil, tam anında devreye sokulması gerekiyor. Planlandığı gibi makaraları koyveriyorum birden, salondaki bütün seyirciler de benimle basıyor kahkahayı, dolayısıyla espri kurtulmuş oluyor.</span></p>

  <p class="P_css1"><span class="C_Current__And__No_Bold">Bense sonradan bitkin durumda gardroba yaklaşıyor, nihayet işimin bitmiş olmasından mutlu, paltomu geçiriyorum sırtıma. Evde çokluk telgraflar buluyorum: «Acele gülüşünüze gereksinmeniz var. Bana alma: Salı.» Derken birkaç saat sonra içerisi cehennem gibi sıcak bir eksprese atlıyor, alınyazımdan dolayı yakınıp duruyorum.</span></p>

  <p class="P_css1"><span class="C_Current__And__No_Bold">Iş bitiminden sonra ya da izinli olduğum zamanlar gülmeye karşı pek bir istek duymadığımı söylememe gerek var mı bilmem. Bir inek sağıcı işten sonra ineği, bir duvarcı tuğlayı ve harcı unutabilirse sevinir hani; marangozların ise çokluk evlerinde iyi işlemeyen kapılar ya da ancak güç bela açılabilen çekmeler bulunur. Pastacılar salata turşusunu, kasaplar badem ezmesini sever, ekmekçiler sucuğu ekmeğe yeğ tutarlar; boğa güreşçileri güvercinlerle düşüp kalkmaktan zevk alır; çocuklarının burnu kanamayagörsün, benizleri sararır boksörlerin. Benim için bütün bunlar anlaşılmayacak şeyler değildir, çünkü iş bittikten sonra asla güldüğüm görülmez. Ölesiye ciddi biriyimdir hep ve etraftan bana - belki de haklı olarak - bir karamsar gözüyle bakarlar. Evliliğimizin ilk yıllarında kanın sık sık: «Bir defa da gül şöyle, n'olur.» derdi bana; ama· giderek kendisi de anladı ki, bu isteğini yerine getirmem düşünülecek gibi değil. Zorlanmış yorgun yüz kaslarıma, pek yorgun düşmüş ruhuma derin bir ciddilikle bir gevşeme getirebilirsem dünyalar benim oluyor. Daha daha, başkalarının gülüşü bile sinirlendiriyor beni, çünkü bana fazlasıyla işimi anımsatıyor. Dolayısıyla, karımda zamanla gülmeyi unuttuğundan, sessiz ve rahat bir evliliği sürdurüp gidiyoruz. Bazen karımı bir gülümseme sırasında yakaladığım oluyor, o zaman ben de tutup gülümsüyorum. Birbirimizle alçak sesle konuşuyoruz; çünkü varyetelerin gürültü patırtısından tiksiniyor, stüdyoların gürültülü havasından nefret ediyorum.</span></p>

  <p class="P_css1"><span class="C_Current__And__No_Bold">Beni tanımayanlar, içine kapanık biri gözüyle bakıyorlar bana. Belki ağzımı gülmek için fazlasıyla sık açmam gerekiyor da, ondan.</span></p>

  <p class="P_css1"><span class="C_Current__And__No_Bold">Ciddi bir yüzle yaşayıp gidiyorum kendi hayatımı, ancak arada bir hafif bir gülümseme için kendime izin veriyorum. Acaba eskiden hiç gül.düm mü diye düşündüğüm oluyor sık sık. Sanırım, hayır. Kardeşlerimin söylediklerine göre, hep ciddi bir çocukmuşum küçükken.</span></p>

  <p class="P_css1"><span class="C_Current__And__No_Bold">Böylece çeşitli biçimlerde gülüyor, ama kendi gülüşümü asla tanımıyorum.</span></p>

  <p class="P_css1">&nbsp;</p>

  <p class="P_css1">&nbsp;</p>
</body>
</html>
