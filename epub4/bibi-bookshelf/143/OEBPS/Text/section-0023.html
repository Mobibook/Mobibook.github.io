<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>İYİ YÜREKLİ, YAŞLI RENEEMİZ</title>
</head>

<body>
  <p class="P_css1">&nbsp;</p>

  <h2 class="P_css1">İYİ YÜREKLİ, YAŞLI RENEEMİZ</h2>

  <p class="P_css1"><span class="C_Current__And__No_Bold">Sabahleyin söyle on ya da on bire doğru yanına varıldı mı, şişko ve tastamam kahvaltı pasaklısı bir kadın izlenimini uyandırırdı, Renee. Kocaman çiçek motifleriyle bezenmiş, bir biçimden yoksun önlüğü, yuvarlak ve iri omuzlarıyla başa çıkamaz, kafasını kaşırken yerlerinden oynayan saçlarını sardığı kağıt parçaları, çamurlu yosunlara asılı kalmış iskandiller gibi gevrek saçlarından sarkardı. Suratı şişmiş olur, kahvaltıda yediği ekmeğin kırıntıları gerdanının orasına burasına yapışmış dururdu. Renee de sabahsı çirkin görünüşünü, saklayıp gizlemezdi asla, çünkü ancak belli müşterilere, çokluk yalnız bana kapısını açardı sabahleyin; bjzim kadınsı güzelliklerine değil, nefis içkilerine tav olduğumuzu bilirdi. Gerçekten nefisti içkileri, ama pahalıydı; o zamanlar yaman bir konyak çıkarırdı müşterilerine, üstelik kredi açardı. Akşamları ise gerçekten üzerine yoktu Renee'nin; sıkı sıkı korseler giyer, omuzları ve memeleri dik ve gergin olur, saçlarına ve gözlerine şöyle başdöndürücü bir şey püskürtür, kendisine karşı durabilecek hemen hiç kimse bulunmazdı. Belki akşamleyin de güzelliği karşısında kendimi hiç koyvermeyeceğimi bildiği için, sabahleyin kabul ettiği birkaç müşteriden biri de bendim..</span></p>

  <p class="P_css1"><span class="C_Current__And__No_Bold">Sabahleyin şöyle saat on ya da on bire doğru çirkin mi çirkindi, Renee. Ayrıca keyfi yerinde olmaz, ahlak dersi verir gibi bir tavır takınır, derin anlamlı sözler konuşurdu. Kapısını tıklatıp ya da zile basınca (kapıyı tıklatsam daha bir memnunluk duyar, «böylesi daha senlibenli oluyor!» derdi hep), yerde sürüklenen ayak seslerini işitirdim. Kapının buzlu camının tül perdesi aralanır ve birden geride onun hayali belirirdi; camdaki çiçek motifleri arasından baktığını görür, derken pes sesiyle mırıldandığını duyardım: «Ha, sen miydin?» ve sonra sürgüyü çekip kapıyı açardı.</span></p>

  <p class="P_css1"><span class="C_Current__And__No_Bold">Gerçekten soğuk bir görünüşü vardı meyhanenin, ama köyde. otuz yedi evle harap iki şato arasında işe yarar meyhaneydi, sonra şarapları nefısti, üstelik yenilip içileni deftere yazmam da demiyordu, Renee. Bütün bu üstün özelliklere ek olarak, doğrusu tatlı tatlı gevezelik edilebilir Renee'yle,· kurşunsu uzun öğle önceleri göz açıp kapamadan geçip giderdi. Ben çok vakit, bölüğün uzakta marşlar söyleyerek talimden döndüğünü işitinceye kadar meyhanede kalırdım. Ve her seferinde bu Allah'ın belası yerin hep aynı miskin sessizliğinde ağır ağır yaklaşan hep aynı marşı işitmek, içimde bir hoş duygu uyandırırdı.</span></p>

  <p class="P_css1"><span class="C_Current__And__No_Bold">«Geliyor yine o bok soyu savaş!» derdi Renee, her sefefinde.</span></p>

  <p class="P_css1"><span class="C_Current__And__No_Bold">Sonra berabere bölüğü seyrederdik; başlarında üsteğmen, çavuşlar ve gedikliler, hepsi de yorgun ve asık suratlı, buzlu cam pencerenin önünden geçerdi; buzlu camın çiçek motifleri arasından ônlann geçişini seyrederdik. Gül ve lale motifleri arasında yekpare dilimler halinde saydam cam bulunurdu ve bu saydam dilimlerden hepsini de görebilirdik: Dizi dizi aşkerler, yüzler, hepsi de asık suratlı, hepsi de aç ve düpedüz neşesiz.</span></p>

  <p class="P_css1"><span class="C_Current__And__No_Bold">Köyde hemen herkesi tanıyıp bilirdi, Renee, ama herkesi. Alkol düşmanlarını ve bayağı kadın düşmanlarını bilirdi; çünkü köyde tek işe yarar meyhane burasıydı ve yalnızlığı en çok sevenler bile sıcakve berbatbir çorba üzerine bir bardak limonata ya da akşamleyin bir bardak şarap içmek gereksinmesini duyardı; değil mi ki, otuz yedi pis evle iki harap şatodarı oluşan bu Allah'ın.belası yere, batağa gömülüp gideceğe ve miskinlikle can sıkıntısı içinde eriyip dağılacağa benzeyen bu Allah'ın belası köye hapsedilmişlerdi.</span></p>

  <p class="P_css1"><span class="C_Current__And__No_Bold">Biz talimler ve can sıkıntılarıyla bir ikinci kez dinlenip o yedekte beklemek üzere köye geldiğimiz zaman, artık bir başaşağı gidiş seziliyordu, Renee'nin durumunda. Kendisine eskisi gibi bakmıyor, çokluk saat on bire kadar uyuyor, öğle vakti müşterilere sabahlıkla bira ve limonata veriyor, öğleden sonra ise yine meyhaneyi kapıyordu; çünkü talim zamanında tıpkı içindeki şerbet akıp gitmiş bir gübrelik gibi boşalıyordu, köy. Öğle sonrasını kestirrrıekle geçirip, ancak akşamleyin yediye doğru yeniden meyhaneyi açıyordu, Renee. Ayrıca ne kazanıp ettiğini umursamaz olmuştu. Herkese ödünç para veriyor, herkesle oturup içiyor, bir davet eden çıktı mı, o iri gövdesiyle kalkıp dans ediyor, yat borusu vurunca ulumaya ve sarsılarak hıçkırmaya başlıyordu. ·</span></p>

  <p class="P_css1"><span class="C_Current__And__No_Bold">O vakit, yani ikinci kez köye gelir gelmez, hemen hasta yazıldım bölükte. Doktorun beni bu yüzden ille de Amien ya da Paris'e yollamak zorunda kalmayacağı bir hastalık seçtim. Keyfim yerinde, şöyle saat on buçuğa doğru Renee'nin kapısını tıklattım. Köy tamamen sessiz, boş sokaklar çamur içindeydi. Eskisi gibi yerde sürüklenen terliklerinin gürültüsünü, tül perdenin hışırtısını, sonra Renee'nin sesini işittim: «Üh; sen miydin?» diye tekrarladı kapı açılınca. «Yine mi geldiniz buraya?»</span></p>

  <p class="P_css1"><span class="C_Current__And__No_Bold">«Evet! » dedim; kasketimi bir andalyenin üzerine atıp, arkasından yürüdüm. «En iyisinden neyin varsa getir bakalım şimdi.»</span></p>

  <p class="P_css1"><span class="C_Current__And__No_Bold">«En iyisinden mi?» diye sordu Renee, bir çaresizlikle.</span></p>

  <p class="P_css1"><span class="C_Current__And__No_Bold">Ellerini önlüğüne sildi. «Patates soyuyordum, affedersin», dedi. İçerden kapının sürmesini sürüp, bir tabureye oturdum.</span></p>

  <p class="P_css1"><span class="C_Current__And__No_Bold">Renee ise, oldukça kararsız, tezgahın arkasında dikili- yordu.</span></p>

  <p class="P_css1"><span class="C_Current__And__No_Bold">«En iyisinden, öyle mi?» diye sordu bir kez daha.</span></p>

  <p class="P_css1"><span class="C_Current__And__No_Bold">«Evet!» dedim. «Haydi yallah!»</span></p>

  <p class="P_css1"><span class="C_Current__And__No_Bold">«Hım!» dedi. «Ama ateş pahasınadır.»</span></p>

  <p class="P_css1"><span class="C_Current__And__No_Bold">«Vız gelir, nasıl olsa param var.»</span></p>

  <p class="P_css1"><span class="C_Current__And__No_Bold">«İyi ya!» dedi; bir ke daha ellerini önlüğüne sildi. , Dilinin ucu ölçüsüz bir çaresizliğin belirtisi olarak renksiz ve soluk dudaklarının arasında gezindi. ·</span></p>

  <p class="P_css1"><span class="C_Current__And__No_Bold">«Patateslerimle ben de senin yanına gelsem, bir sakıncası var mı?»</span></p>

  <p class="P_css1"><span class="C_Current__And__No_Bold">«Nemünasebet!»dedim. «Haydiyürüşimdi; oturur,bir kadeh atarız birlikte.»</span></p>

  <p class="P_css1"><span class="C_Current__And__No_Bold">Renee mutfağa açılan dar, kahverengi, yer yer boyası kazınmış kapının arkasında kaybolunca, çevreme bakındım. Her şey geçen yılki gibiydi. Tezgahın üzerinde sözde kocası olan adamın, kara bıyıklı yakışıklı bir bahriye askerinin resmi asılı idi. Üzerinde «Patric» yazılı bir cankurtaran simidinin ortasında görülüyordu, oğlan. Soğuk gözleri, hoyrat bir çenesi·özellikle yurtsever bir ağzı vardı. Hoşlanmıyordum kendisinden. Onun yambaşında ise birkaç çiçek resmi ve tatlı tatlı öpüşen çiftler görülüyordu. Her şey bir yıl önceki gibiydi. Belki mobilyalar biraz eskiyip yıpranmıştı, ama daha da külüstür bir duruma gelebilirdi. Uzerine tünediğim taburenin bir ayağı sonradan tutkalla tutturulmuştu; çok iyi anmsıyordum, Friedrich'in Hans'la tartışmaları üzerine patlak vermişti kavga. Taburenin ayağı tutkallandıktan sonra zımpara kağıdıyla silinmediği için, tutkal izinin sümüklü berbat bumu hala açıkça görülüyordu.</span></p>

  <p class="P_css1"><span class="C_Current__And__No_Bold">«Cherry Brandy!» diye seslendi Renee; sol elinde bir şişe, sağ koltuğunun altında da içinde patates ve patates kabuklan bulunan bir kapla dönüp geldi.</span></p>

  <p class="P_css1"><span class="C_Current__And__No_Bold">«Nasıl, iyi bir şey mi?» diye sordum.</span></p>

  <p class="P_css1"><span class="C_Current__And__No_Bold">Dilini şapırdattı. «En iyi kalite, yavrucuğum, gerçekten nefis!»</span></p>

  <p class="P_css1"><span class="C_Current__And__No_Bold">«Doldur bakalım kadehleri!»</span></p>

  <p class="P_css1"><span class="C_Current__And__No_Bold">Şişeyi tezgahın üzerine koydu. Renee; kabı ise tezgahın gerisinde duran bir taburenin üzerine bıraktı; dolaptan iki kadeh alıp, yayvan kadehleri kırmızı içkiyle doldurdu.</span></p>

  <p class="P_css1"><span class="C_Current__And__No_Bold">«Sağlığa, Renee!» dedim.</span></p>

  <p class="P_css1"><span class="C_Current__And__No_Bold">«Sağlığa, yavrucuğum!» dedi.</span></p>

  <p class="P_css1"><span class="C_Current__And__No_Bold">«Ee, anlat bakalım! Yeni bir şey yok mu?»</span></p>

  <p class="P_css1"><span class="C_Current__And__No_Bold">Çevik el hareketleriyle patatesleri soyarken; «ne olsun?» dedi. «Hep aynı şey; birkaç kişi gene borçlarını ödemeden sıvışıp gitti. Bardaklarımı yine kırıp dökmeye devam ettiler. Jaquelin'ciğimin desen, yine bir çocuğu olacak, ama kimden, bildiği yok. Sonra da işte yağmur yağdı. Bana gelince, yaşlanıp kocadım, burayı bırakacağım artık!»</span></p>

  <p class="P_css1"><span class="C_Current__And__No_Bold">«Nasıl, bırakacak mısın?»</span></p>

  <p class="P_css1"><span class="C_Current__And__No_Bold">«Evet ! » dedi Renee, sakin. «İnanabilirsin sözüme, artık tadı kalmadı. Gençlerin gittikçe daha az para geçiyor ellerine ve gittikçe daha bir arsızlaşıyorlar; rakılara gelince, günden güne düşüyor kalitesi ve üzerine koyuyor. Sağlığa yavrucuğum!»</span></p>

  <p class="P_css1"><span class="C_Current__And__No_Bold">«Sağlığa, Renee!»</span></p>

  <p class="P_css1"><span class="C_Current__And__No_Bold">İkimiz de o gerçekten nefis, başdöndürücü kırmızı nesneyi kafamıza diktik, arkadan ben hemen yine doldurdum kadehleri.</span></p>

  <p class="P_css1"><span class="C_Current__And__No_Bold">«Sağlığa!»</span></p>

  <p class="P_css1"><span class="C_Current__And__No_Bold">«Sağlığa!»</span></p>

  <p class="P_css1"><span class="C_Current__And__No_Bold">«Tamam!» dedi nihayet Renee, son soyulmuş patatesi yarı suyla dolu bir büyük tencerenin içine atarak. «Bugünlük yeter! Şimdi gidip şu ellerimi yıkayayım, patates kokusuna boğdum seni. Ne fena kokuyor değil mi? Patates kabukları fena kokmuyor mu?»</span></p>

  <p class="P_css1"><span class="C_Current__And__No_Bold">«Evet!» dedim.</span></p>

  <p class="P_css1"><span class="C_Current__And__No_Bold">«Sen iyi bir çocuksun.»</span></p>

  <p class="P_css1"><span class="C_Current__And__No_Bold">Yeniden mutfağa girip kayboldu.</span></p>

  <p class="P_css1"><span class="C_Current__And__No_Bold">Cherry gerçekten harikaydı. Kirazlardan tatlı bir ateş içime akıyor, o çirkefsavaşı düşünmez oluyordum.</span></p>

  <p class="P_css1"><span class="C_Current__And__No_Bold">«Böyle daha çok hoşuna giderim herhalde, değil mi?»</span></p>

  <p class="P_css1"><span class="C_Current__And__No_Bold">Baktım, doğru dürüst giyinmiş olarak, üzerinde sarımsı bir bluz, kapıda dikiliyordu Renee; nefis kokudan, ellerini lüks sabunla yıkadığı anlaşılıyordu.</span></p>

  <p class="P_css1"><span class="C_Current__And__No_Bold">«Sağlığa!» dedim.</span></p>

  <p class="P_css1"><span class="C_Current__And__No_Bold">«Sağlığa!» dedi.</span></p>

  <p class="P_css1"><span class="C_Current__And__No_Bold">«Gerçekten bırakacak mısın burasını, şaka yapmadın ya?»</span></p>

  <p class="P_css1"><span class="C_Current__And__No_Bold">«Yok!» dedi. «Hiç şaka değildi.»</span></p>

  <p class="P_css1"><span class="C_Current__And__No_Bold">«Sağlığa!» dedim, kadehleri doldurdum.</span></p>

  <p class="P_css1"><span class="C_Current__And__No_Bold">«Hayır!» dedi. «Müsaade et de artık limonata içeyim ben; sabahleyin böyle erken fazla kaldıramam.» «Pekala! Ama anlat!» «Evet!» dedi. «Artık yapamıyorum.» Bana baktı; gözlerinde, bu silik, belirsiz ve şiş gözlerde müthiş· bir korku vardı. «İşittin mi yavrucuğum, yapamıyorum artık. Beni deli ediyor bu sessizlik. Bak dinle!» Kolumu öyle bir sıkıca kavradı ki, irkildim ve gerçekten kulak verip dinledim; ama pek öyle sessiz değildi ortalık, anlatılamayacak bir şey vardı havada, guruldar gibi bir şey: Sessizliğin gürültüsü.</span></p>

  <p class="P_css1"><span class="C_Current__And__No_Bold">«İşitiyor musun?» dedi Renee; sesinde bir zafer edası vardı. «Bir gübrelikten kalır yeri yok buranın.»</span></p>

  <p class="P_css1"><span class="C_Current__And__No_Bold">«Gübrelik mi?» diye sordum. «Sağlığa!»</span></p>

  <p class="P_css1"><span class="C_Current__And__No_Bold">«Evet!» dedi ve limonatadan bir yuduıiı aldı. «Tıpkı bir gübrelik. Şu gürültüye baksana! Ben köylü kızıyım, anlıyor musun; yukarıda, Diepes'e yakın bir köydenim. Akşamleyin köyde yatağa yattım mı, tıpkı tıpkısına işitirdim bu gürültüyü; hem bir bakıma sesis z olurdu ortalık, hem bir bakıma sessiz değildi; ama sonradan anladım iç yüzünü: Bir gübre yığınıydı. Herkesin ortalık sesizs sandığı vakitlerde duyulan çıtırtılar, gurultular, şıpırtılar, höpürtüler bundandı hep. Sessizlikte gübre yığını çalışmaya başlıyor, gübre yığınları çalışıyor her vakit. Bu gürültü de işte tıpkısı onun. Dinle bak!» Yine deminki gibi sımsıkı kavradı kolumu; silik, belirsiz ve şiş gözleriyle işte öylesine ısrarlı ve yalvararak bana baktı...</span></p>

  <p class="P_css1"><span class="C_Current__And__No_Bold">Ama ben bir kadeh daha doldurdum kendime ve «evet!» dedim. Renee'yi çok iyi anlamama, bu gurultulu sessizliğin tuhaf ve görünürde saçma gürültüsünü de işitmeme karşın, onun gibi korkmuyor, kendimi güven içinde hissediyordum. Oysa bu Allah'ın belası yerde, bu pis savaşın içinde bir tabureye tüneyip, kendini umutsuzluğa kaptırmış bir meyhaneci kadınla saat on birde Cherry Brandy içmek hoş bir şey değildi.</span></p>

  <p class="P_css1"><span class="C_Current__And__No_Bold">«Sus!» dedi ansızın Renee. «Bak, şimdi dinle!» Eğitimden dönen bölüğün uzaktan gelen düzenli, pek monoton marş seslerini işittim. Ama Renee kulaklarını tıkadı. «Hayır!» dedi. «Hayır, hayır! En kötüsü de bu işte. Her sabah dakikasi dakikasına aynı saatte bu sıkıcı marş, bayağı deliye çeviriyor beni.»</span></p>

  <p class="P_css1"><span class="C_Current__And__No_Bold">«Sağlığa!» dedim gülerek ve kadehimi doldurdum. «Dinle bak!»</span></p>

  <p class="P_css1"><span class="C_Current__And__No_Bold">«Hayır, hayır! » diye haykırdı Renee. «Bunun için değil mi zaten gitmek istiyorum buradan; hasta ediyor beni bu marş.»</span></p>

  <p class="P_css1"><span class="C_Current__And__No_Bold">Renee inatla kulaklarını tıkalı tutuyor, bense gülümseyerek içmeme devam edip, gittikçe yaklaşan ve köyün sessizliğinde gerçekten korkutucu bir tonla yankılanan marş sesleriniizliyordum.Derkenpostallarınsesivemarşsöylenmeyen aralarda gediklilerin bağırıp çağırmaları da duyulmaya başladı; habire haykıracak gücü ve morali bulan üsteğmenin sesi çın çın ötüyordu: «Bir marş, bir marş!»</span></p>

  <p class="P_css1"><span class="C_Current__And__No_Bold">«Artık yapamayacağım!» diye fısıldadı Renee, bitkinlikten gözündn yaşlar geliyor ve kulaklarını inatla tıkalı tutuyordu. «Böyle bir gübre yığını üzerinde yaşamak, onların nasıl öyle marşlar söylediklerini işitmek bayağı hasta yapıyor beni...»</span></p>

  <p class="P_css1"><span class="C_Current__And__No_Bold">Askerler meyhanenin önünden geçerlerken, bu kez ben tek başıma pencerenin önünde dikildim: Sıra sıra, yüz yüz geçiyorlardı; aç ve yorgun; yüzlerinde adeta hayranlık dolu bir içerleme vardı, ama yine de neşesiz ve somurtuk yüzlerdi, gözlerine ise bir yerde bir korku çöreklenmişti...</span></p>

  <p class="P_css1"><span class="C_Current__And__No_Bold">Bölük köye girip marş sesleri kesildikten sonra: «Gel!» dedim Renee'ye, ellerini kulaklarından çekip aldım; «aptal olmasana ! »</span></p>

  <p class="P_css1"><span class="C_Current__And__No_Bold">«Hayır, aptal değilim!» dedi Renee inatla. «Buradan gideceğim, başka bir yerde bir sinema açacağım. Dieppe'de mi olur, Abbeville'de mi, nerde olursa artık.»</span></p>

  <p class="P_css1"><span class="C_Current__And__No_Bold">«Peki, biz ne olacağız, bizi düşün!»</span></p>

  <p class="P_css1"><span class="C_Current__And__No_Bold">«Yeğenim gelecek buraya!» dedi ve bana baktı. «Alımlı, körpe bir şey; buranın havasına bir canlılık getirecektir; kafama koydum, meyhaneyi yeğenime vereceğim.»</span></p>

  <p class="P_css1"><span class="C_Current__And__No_Bold">«Ne zaman?» «Hemen yarın mı?» diye sordum korkuyla.</span></p>

  <p class="P_css1"><span class="C_Current__And__No_Bold">«Telaşlanma!» dedi gülerek. «Körpe ve alımlı bir kız.Baksana şu resme!» Çekmecesinden bir resim çıkardı, ama resimdeki kız hiç de sevimli görünmüyordu; körpe ve güzel, ama soğuktu; tezgahın üzerindeki resimde cankurtaran simidiyle görülen adamdaki o yurtsever ağzın tıpkısı kızda da vardı...</span></p>

  <p class="P_css1"><span class="C_Current__And__No_Bold">«Sağlığa!» dedim üzgün. «Hemen yarın, ha?»</span></p>

  <p class="P_css1"><span class="C_Current__And__No_Bold">«Sağlığa!» dedi ve kadehine içki koydu.</span></p>

  <p class="P_css1"><span class="C_Current__And__No_Bold">Şişe boşalmıştı ve ben taburenin üzerinde adeta denizin ortasında bir gemi gibi sallanıyordum; ama henüz açık seçik düşünebiliyordum.</span></p>

  <p class="P_css1"><span class="C_Current__And__No_Bold">«Hesap, lütfen!» dedim.</span></p>

  <p class="P_css1"><span class="C_Current__And__No_Bold">«Üç yüz!» dedi. Ama cebimden banknotları çıkarınca, birden eliyle işaret edip: «Hayır, kalsın!» diye ekledi. «Veda için. Benim şimdiye kadarburada birazcık hoşuma giden bir kimse varsa, o da sensin. İstersen yeğenim gelince, bu parayla içki içersin ondan. Yarın yani.»</span></p>

  <p class="P_css1"><span class="C_Current__And__No_Bold">«Hoşça kal!» Elini sallayarak, güle güle dedi. Dışarı çıkarken baktım, yıkamak için bardakları çinko haznenin içine daldırdı. Biliyordum ki, yeğeninin aslı onunki kadar şirin, küçük ve sert elleri olmayacaktı; çünkü eller nerdeyse ağız gibidir; yeğeninin ağzı gibi yurtsever elleri de varsa, korkunç bir şey demek olurdu bu...</span></p>

  <p class="P_css1">&nbsp;</p>
</body>
</html>
