<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>SERÜVEN</title>
</head>

<body>
  <p class="P_css1">&nbsp;</p>

  <h2 class="P_css1">SERÜVEN</h2>

  <p class="P_css1"><span class="C_Current__And__No_Bold">Fink, kilisenin yan kapısına doğruyürüdü. Bozuk asfalt yolun sağ ve solundaki evlerin önünde üçgen biçiminde küçücük bahçeler görülüyordu, siyah demir parmaklıklarla çevrilmişti hepsi; karamsı ekşi toprak, yapraklan sırım gibi sert ve soluk görünümlü iki şimşir ağacı. Kahverengi deriyle kaplı bir kapıyı omuzuyla iterek açtı, Fink; kendini küf kokan bir aralıkta buldu; yine deri kaplı bir kapıyı daha açması gerekiyordu. Bu kez yumruğunu dayayarak araladı kapıyı ve kiliseden içeri ayak atmadan bir kontraplak üzerine iliştirilmiş ilana bir göz attı: «Ermiş Franziskus'un üçüncü tarikatı, - cemaatin dikkatine...»</span></p>

  <p class="P_css1"><span class="C_Current__And__No_Bold">Kilise yeşilimsi bir loşluk içindeydi. Fink, rengi seçilemeyen yağlıboya bir duvarda parlak beyaz bir karton levha gördü, üzerine çizilmiş siyah bir el dimdik aşağısını gösteriyordu. Kaskatı duran hayli uzun işaret parmağının üst tarafında günah çıkarma zili yazılıydı. Onun altında kahverengi çerçeveler içinde koyu fildişinden zil düğmeleri ve isimler yer almaktaydı. Fink, isimleri okumak zahmetine girmeyerek düğmelerden rastgele birisine baktı; ansızın, cayması olanaksız kesin bir davranışta bulunduğu duygusu uyandı içinde. Arkadan kulak kabarttı, bir şey işitemedi.</span></p>

  <p class="P_css1"><span class="C_Current__And__No_Bold">Parmağını pembe boyalı alçıdan yapılmış midye biçimindeki kutsal su kumasına daldırdı; kuma, loşlukta bazı köşeleri koparılıp alınmış yapay bir damağı andırıyordu. Yavaş yavaş istavroz çıkaran Fink, kilisenin orta cemaat yerine yürüdü. Sağ ve solunda karanlık günah çıkarma hücreleri bulunuyordu, kırmızımsı perdeleri çekilip kapatılmıştı. Gotik duvar ayaklan arasındaki alçı kabartmalardan kubbenin çökmüş olduğunu fark etti Fink; sarımtırak tuğlalardan çirkin duvarlar çıplaktı, her nasılsa ona modası geçmiş plajları anımsatıyordu. Ön cephedeki eski giriş, kaba taşlarla örülüp kapatılmıştı; duvarın orta yerine eğik duran eski bir pencere çerçevesi sıkıştırılmış, çerçevenin beyaz boyası ufalanıp dökülmüştü.</span></p>

  <p class="P_css1"><span class="C_Current__And__No_Bold">Fink, orta cemaat yerinde diz çöktü ve Tanrı'ya yakarmaya çalıştı. Ne var ki, katlanmış ellerinin üzerinden bakan gözlerini dört günah hücresinden ayıramıyor, bir yerden ansızın çıkıverecek rahibi kaçırmamak için sürekli loşluğu izliyordu. Belki karşıdan, kutsal eşya hücresinden çıkıp gelecekti rahip; karşıda, loşlukta, bengi ışığın yanıbaşındaki kırmızı ipek bir sicimin ucunda pirinçten bir çıngırak ilişti gözüne. Ortalara doğru kilise daha bir aydınlıktı ve ansızın Fink orta cemaat yerinin tümüyle onarılmış olduğunu gördü. Çentik çentik harap duvarlar şimdilik yamyassı bir çatı gövdesiyle donatılmış, çatı gövdesi eski pis tahta parçalarıyla çivilenip kapatılmıştı. Kimi tahtalar, döşemenin renginden dolayı koyu renkte gözüküyordu. Sütunlar üzerindeki ermişlere gelince, hepsi başsızdı; çaresizlik içinde kıvranan, insanın yüreğini burkan iki sıra halinde alçıdan acayip suretler oluşturuyor, başları uçurulup ellerinden simgeleri alınmış yarım gövdeler, koyu bir renk tonu içinde sakatlanmış ellerini sanki yukarıdan Fink'e doğru uzatıp, ona yakarıyorlardı.</span></p>

  <p class="P_css1"><span class="C_Current__And__No_Bold">Fink, kalbinde pişmanlık ve tövbe duyguları uyandırmak istiyor, ama bir türlü başaramıyordu; pek heyecanlıydı, kısa ve kopuk dualar yüreğinde bir karmaşa oluşturuyor, anımsamalar ve bu işi bir an önce yapıp çıkararak kiliseden çıkıp gitmek, bu kentten uzaklaşmak için ikide bir gönlünde uyanan istek, söz konusu karmaşayı yer yer kesintiye uğratıyordu.</span></p>

  <p class="P_css1"><span class="C_Current__And__No_Bold">Hani hissediyordu Fink: Günah çıkarma konusu yapmak istediği şey, şimdiden bir amya dönüşmeye ve bir parlaklık kazanmaya başlamIŞtı; zahmetlerle dolu çirkef bir gündelik yaşamm düzeyindn farkına varılmaksızm yukarılara doğru yükseliyor, günün birinde, hem de pek yakında nasdsa başmm üzerinde süzülüp duraca günahs.-güzelim bir serüven oluşturacak gibi görünüyordu; oysa gerçekte -hani bunun da farkmdaydı Fink- bir çeşit nezaketten dolayı oyunun kurallarına uymuştu ve şimdi bu kuralların doğallığı altmda eziliyor, onlardaki ölümcül ciddilik içini dehşetle dolduruyordu. Daha söz konusu kurallara uymadan içini bir tiksinti kaplamIŞ, ama oyunbozanbk etmek istememiş, bunun salt mekanik bir eylem, doğal bakımdan zorunlu bir olay olduğuna kendi kendini inandırmaya çahşml§tı; oysa yayda gerili okun titremeye başladığım, her an yaydan boşanıp içindeki görünmez nesnenin, kendisini nitelemek için ruh sözcüğünden başka bir sözcüğün aklma gelmediği o nesnenin içerisine saplanacağını içten içe seziyordu.</span></p>

  <p class="P_css1"><span class="C_Current__And__No_Bold">Fink göğüs geçirdi, sabırsızlanmaya başlamIŞtı; içinde söz konusu görüntüler süzülüp durmaya başlamIŞtı, yavaş yavaş altın yaldıza boyanan anılarla gerçek görüntüler yan yana, alt alta, bir an birbiriyle birleşip kaynaşıyor, Fink'iq gözleri kahredici bir bekleyiş içinde sütunlardaki başsız ermişlerin önünden geçerek çmgırağm yanıbaşmdaki ipek sicime kayıyordu.</span></p>

  <p class="P_css1"><span class="C_Current__And__No_Bold">Belki de çmgırağın çalIŞmadığım düşündü, Fink. Belki de ismini küçük levhada okumayı gereksiz bulduğu rahip, kilisede değildi. Fink, bu çeşit günah çıkarmayı bilmiyordu; eskiden hep alay etmişlerdi bununla. Kalkıp bir kez daha zil düğmelerinin yanma varmak istiyordu ki, boş kilisenin donuk görünümü içinde bir karaltı seçti; kutsal eşya hücresinden Çıkmıştı karaltı, mihrabın önünde diz çöktü, sonra sağdaki günah çıkarma hücrelerine doğru yürüdü. Fink, merakla rahibi izledi; ince uzun boylu biriydi rahip, ortada daire biçiminde tıraş edilmiş yer dışında bir taç gibi başını saran saçları gür ve siyahtı.</span></p>

  <p class="P_css1"><span class="C_Current__And__No_Bold">Fink, bir kez daha içinde tez elden pişmanlık ve tövbe duyguları uyandırmaya çalıştı, bunun için yapılması gereken yirmi yıldan beri bildiği o duayı tekdüze yuvarlayıp gitti, sonra ayağa kalktı. Sıralar arasındaki geçite çıkınca sendeledi; kırmızı-beyaz zambak motifini içeren çinilerin bir yerinde sakat bir yer olmalıydı; hemen bir sıraya tutundu ve rahibin küçük lambacığı söndürüp, günah çıkarma hücresinin perdesini araladığını işitti. Bu küf kokan, karanlık ve insanı pek rahatsız eden köşede diz çöküp, parmaklığın gerisinde rahibin beyaz kulağını görünce, .kalbinin çatlayacak gibi çarptığını hissetti; heyecandan konuşamadı.</span></p>

  <p class="P_css1"><span class="C_Current__And__No_Bold">«Hazreti Isa'ya şükürler olsun», dedi pek ilgisiz bir ses.</span></p>

  <p class="P_css1"><span class="C_Current__And__No_Bold">Fink: «Amin» diye cevapladı kendini zorlayarak ve sustu. Ter sırtından aşağılara akıyor, gömleğini cildine yapıştırıyordu; gömleği sanki suya daldırılmış gibi yoğun ve acımasızdı, soluyacak yer bırakmıyordu Fink'e. Rahip, öksürür gibi yaptı.</span></p>

  <p class="P_css1"><span class="C_Current__And__No_Bold">«Zina günahını işledim», diye kekeledi Fink; bunu söy- lemekle yapabileceği her şeyi yaptığını biliyordu.</span></p>

  <p class="P_css1"><span class="C_Current__And__No_Bold">«Evli misiniz?»</span></p>

  <p class="P_css1"><span class="C_Current__And__No_Bold">«Hayır.»</span></p>

  <p class="P_css1"><span class="C_Current__And__No_Bold">«Ya kadın?»</span></p>

  <p class="P_css1"><span class="C_Current__And__No_Bold">«Evli.»</span></p>

  <p class="P_css1"><span class="C_Current__And__No_Bold">«Peki kaç kez?» Soruyu işitir işitmez birden ayılır gibi oldu, Fink. Gözlerinin önünde sisli. bulanık ne varsa, bu kendisine devcileyin görünen beyazımsı iri kulağı, elma pastalarının üzerindeki kafes örgüler gibi bir tuhaf çıtır çıtır kahverengiyle donatılmış parmaklıkları, her şeyi şimdi tüm gerçekliğiyle açık seçik görüyordu: Kolunu oracığa dayamış rahibin giysisinin aşağı kaymış yerinden içerilere, rahip cüppesiyle beyazımsı parlak kıllarla örtülmüş cildi arasındaki karanlık oyuktan içeri kaydı gözü.</span></p>

  <p class="P_css1"><span class="C_Current__And__No_Bold">«Bir kez», diye cevapladı, kendini tutamayarak derinden derine göğüs geçirdi.</span></p>

  <p class="P_css1"><span class="C_Current__And__No_Bold">«Ne zaman?» Sorular tıpkı hastasını muayene eden bir doktorunki gibi kısa, az ve öz, herhangi bir kişisel havadan uzaktı.</span></p>

  <p class="P_css1"><span class="C_Current__And__No_Bold">«Bugün», dedi. Gerçekte olay sanki sonsuz uzaktaydı da, sözleri onu çekip beriye getiriyor, bir fotoğraf makinesi gibi onu zaptediyordu. Yakından görmekistemediği bir şeyi yakından görmeye kendini zorlanmış hissediyordu Fink.</span></p>

  <p class="P_css1"><span class="C_Current__And__No_Bold">«Bu kadınla bir daha görüşmeyiniz!»</span></p>

  <p class="P_css1"><span class="C_Current__And__No_Bold">O anda kadını yine göreceğini düşündü, Fink. Orta tabakadan şirin bir kızdı, tombul bir boynu vardı; kırmızı bir sabahlık içinde bir kız, gözleri hem sıkıntı, hem hüzün dolu; kızı öylesine kendini vererek kafasında canlandırmaya çalıştı ki, rahibin sorusunu nerdeyse duymadı.</span></p>

  <p class="P_css1"><span class="C_Current__And__No_Bold">«Kadını seviyor musunuz?»</span></p>

  <p class="P_css1"><span class="C_Current__And__No_Bold">Hayır demesi olanaksızdı Fink'in; ama evet demek daha da korkunç görünüyordu gözüne. Düşüncelere daldı; terin, sıcak ve yakıcı, kaşlarının üstünde biriktirdiğini hissediyordu. «İmkansız», dedi acele ve arkadan ekledi: «Bir daha onunla görüşmemem pek mümkün değil..»</span></p>

  <p class="P_css1"><span class="C_Current__And__No_Bold">Rahip sustu, Fink, rahibin gözlerinin üzerine indirilmiş gözkapaklarının bir an ansızın yukarı kalktığını gördü.</span></p>

  <p class="P_css1"><span class="C_Current__And__No_Bold">«Hazır konut imal eden bir firmanın temsilcisiyim», dedi, «kadın da bizim firmaya bir ev siparişi verdi.»</span></p>

  <p class="P_css1"><span class="C_Current__And__No_Bold">«Siz de o bölgeye bakıyorsunuz?»</span></p>

  <p class="P_css1"><span class="C_Current__And__No_Bold">«Evet.» Fink kadınla sık sık buluşup konuşması, kadının önüne planlar çıkarması, kendisiyle bir sürü hesap kitaplar yapması, ayrıntıları gözden geçirmesi gerektiğini düşündü, istenildi mi bütün bu işler aylarca sürdürülebilirdi.</span></p>

  <p class="P_css1"><span class="C_Current__And__No_Bold">«Bir başka bölgeye naklettirin kendinizi.» Fink sustu.</span></p>

  <p class="P_css1"><span class="C_Current__And__No_Bold">Rahibin sesi daha bir kesinliğe büründü. «Kadını bir daha görmemek için elinizden geleni yapmalısınız. Alışkanlıklarımız güçlü, hem de pek güçlüdür. Kadını bir daha görmemeyi içtenlikle istiyor ve buna azmetmiş bulunuyorsunuz sanırım?»</span></p>

  <p class="P_css1"><span class="C_Current__And__No_Bold">«Evet», diye cevapladı Fink hemen; ilk kez gerçekten doğruyu söylediğini biliyordu.</span></p>

  <p class="P_css1"><span class="C_Current__And__No_Bold">«Deneyin, elinizden geleni yapın. İncil'de yazılanları düşünün: Baktı ki sol elin kızdırıyor seni, kes at. Maddi kayıpları göze alacaksınız ister istemez.» Bir an sustu rahip. «Biliyorum, kolay değil; ama cehennemde yaşamak kolay mı!&gt;&gt;</span></p>

  <p class="P_css1"><span class="C_Current__And__No_Bold">«Başka bir günah?» derken, sesi yine o kişisel ahengini yitirmişti.</span></p>

  <p class="P_css1"><span class="C_Current__And__No_Bold">Fink irkildi. Bu tür bir günah çıkarmayı bilmiyordu; oysa bu arada işin korkunç derecede ciddiliğini, her üç ayda bir evde rahip yardımcısının üzerinde uyguladığı o ruhsal hijyenden daha ciddi nitelik taşıdığını anlamıştı.</span></p>

  <p class="P_css1"><span class="C_Current__And__No_Bold">«Başka bir günah?» diye tekrarladı rahibin sesi sabırsız. «En son ne zaman günah çıkarttınız?»</span></p>

  <p class="P_css1"><span class="C_Current__And__No_Bold">«Sekiz ay önce.»</span></p>

  <p class="P_css1"><span class="C_Current__And__No_Bold">«En son komünyon?»</span></p>

  <p class="P_css1"><span class="C_Current__And__No_Bold">«Dört ay oluyor.» #</span></p>

  <p class="P_css1"><span class="C_Current__And__No_Bold">Rahip tekdüze bir sesle on emiri okumaya başladı; günah çıkartmak için kendisine başvuran normal kişiler, pek iman yasasından habersiz, bütün dinsel sözcük dağarcıkları Vaterunser ile Ave'yi geçmeyen, iman yasalarından pek haberi bulunmayan insanlar karşısındaydi sanki. Fink, rahatsızlık duymaya başlamıştı; çıkıp gitmek istiyordu kiliseden.</span></p>

  <p class="P_css1"><span class="C_Current__And__No_Bold">«Beşinci buyruğa kadar her defasında rahibin sorusunu: «Hayın, diye cevapladı. Derken altıncı buyruğa geçti rahip: «Çalmak ve yalan söylemek», dedi soğukkanlı, «yedinci ve sekizinci buyruk.»</span></p>

  <p class="P_css1"><span class="C_Current__And__No_Bold">Fink kızarıp bozardı, sıcak .bir şeylerin kulaklarından içeri yürüdüğünü hissetti. Yo, Allah saklasın, bir şey çalmamıştı.</span></p>

  <p class="P_css1"><span class="C_Current__And__No_Bold">«Yalan söylediniz mi hiç?»</span></p>

  <p class="P_css1"><span class="C_Current__And__No_Bold">Fink sustu. Daha ona şimdiye kadar kimse böyle bir soru yöneltmemişti. Kısaca şimdiye kadar hiç günah çıkartmamıştı sanki. Rahibin kaba soruları birer darbe gibi üzerine iniyordu. Şimdiye kadar böyle bir şeyi günah çıkartırken asla açığa vurmadığını anımsayarak: «Şey», dedi, «evler, bizim yaptığımız evler,·katalogda göründüğü gibi değildir pek. Yani demek istiyorum ki, evi gerçekten gören müşteriler çokluk düş kırıklığına uğrar...»</span></p>

  <p class="P_css1"><span class="C_Current__And__No_Bold">Kendini tutamayan rahibin ağzından: «Ya!» sözü çıkmıştı. «Ama bu konuda da dürüst olmak zorundayız, her ne kadar...», söyleyeceği sözcükleri arandı bir an. «...her ne kadar imkansız görünüyorsa da. İnsanın değerine inanmadığı bir malı satması da bir yalandır.» Yeniden öksürür gibi yaptı, rahip. Masaya dayalı kolu gözden kayboldu; derken fısıldar gibi konuşmaya başladı: «Şimdi tüm günahları bir araya toplayıp, Rabbimiz İsa'ya olanca içtenliğimizle bizi bağışlamasını yakaralım. Bizi günahlarımızdan kurtarmak için çarmıhta can verdi Rabbimiz, her işlediğimiz günah onu yeniden çarmıha gerecektir. Bir kez daha yüreğinizde pişmanlık ve tövbe hissedin, günahlarınızın kefareti olarak tesbih çekip duada bulunun.»</span></p>

  <p class="P_css1"><span class="C_Current__And__No_Bold">Rahip günah çıkartma hücresinin ortasında dimdik oturuyor, gözleri kapalı, mırıldar gibi konuşuyordu; ansızın yüzünü yine Fink'e çevirdi, eskisinden açık seçik bir dille «Absolvo te» duasını okudu ve Fink'in başının üzerinde istavroz çıkardı.</span></p>

  <p class="P_css1"><span class="C_Current__And__No_Bold">.«Rabbimiz İsa'ya şükürler olsun.»</span></p>

  <p class="P_css1"><span class="C_Current__And__No_Bold">«Amin! » dedi Fink. Kaskatı kesilmişti. Sanki saatlerce sürmüştü günah çıkarma işlemi. Bir sıranın üzerine oturup, cebinden mendilini aldı, terini kurulamaya başladı; derken rahip yine kutsal eşya hücresine girerek gözden kayboldu.</span></p>

  <p class="P_css1"><span class="C_Current__And__No_Bold">Fink, yorgun düşmüştü. Dua etmeye çalıştı; ama söylediği sözler moloz parçalan gibi boğuk bir sesle gerisin geri ağzından içeri yuvarlanıyordu; uyumayayım diye kendi kendisiyle boğuşurken, yan kapalı gözkapaklannın arasından, yandaki girişin bitişiğinde karanlık köşede Meryem Ana'ya ayrılmış mihrabın önünde mumların yakılmış olduğunu fark etti: Ucuz ispermeçet mumlan çıtırtıyla tedirgin yanarak, dur durak bilmeden kendi kendilerini yiyip bitiriyor, parıltıları ufak tefek yaş1, bjr kadının siluetini orta cemaat yerinin duvarına devciley}n yansıtıyordu; siluetin alın kısmı üzerinde ileri doğru fırlamış tek tük saç telleri, sert ve siyah, duvarda duruyor, çocuksu bir burun ve suskun bir devinim içinde gevşek ve yorgun dudaklar seçiliyordu: Donuk alçıdan figürlerin üstünü örten ve büyüyüp çatının kenarına kadar uzanan geçici bir anıta benziyordu siluet.</span></p>

  <p class="P_css1">&nbsp;</p>
</body>
</html>
