<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>HESAPTA OLMAYAN KONUKLAR</title>
</head>

<body>
  <p class="P_css1">&nbsp;</p>

  <h2 class="P_css1">HESAPTA OLMAYAN KONUKLAR</h2>

  <p class="P_css1"><span class="C_Current__And__No_Bold">Hayvanlara karşı bir düşmanlığım yoktur, tersine hayvansever biriyim. Akşam oldu mu kedimizi kucağıma alıp köpeğimizin tüyleri okşamaya bayılırım. Oturma odamızın bir köşesinde çocukların kaplumbağaya yiyecek verişlerini seyretmek hoşuma gider. Hatta banyoda küvetin içerisinde beslediğimiz suaygınnı bile canım gibi sever oldum. Evimizde ada tavşanlarının başıboş ordan oraya dolaşmalarına hanidir aldırdığım yok artık. Sonra, akşamlan eve döndüğümde, cik cik bir civciv ya da sahipsiz bir köpek gibi, kanının eve aldığı beklenmedik konuklarla karşılaşmaya alışmış bulunuyorum. Hani kanın iyi kalpli bir kadındır, insan olsun, hayvan olsun kapıdan döndürmez hiçbir yaratığı ve hayli zaman var ki, çocuklarımızın akşam dualarına, «ey Allahım, sen bize dilenci ve hayvan yolla!» sözleri de katılmış bulunuyor.</span></p>

  <p class="P_css1"><span class="C_Current__And__No_Bold">İşin daha da kötüsü, kanının firma propagandistlerine ve gezgin satıcılara karşı da yüzünün yumuşak oluşu. Bu yüzden, evde sabun, tıraş bıçağı, fırça, yün gibi bir sürü öteberi birikip duruyor. Çekmecelerde bekleyen çeşit çeşit sigorta ve satın alma sözleşmelerine bakıp tasalanıyorum. Oğullarımız bir öğrenim, kızlarımız ise bir çeyiz sigortasında. Ne var ki, kızlarımız evleninceye, oğullarımız üniversite bitirme sınavlarını verinceye kadar kendilerini ne yün, ne de sabunla beslememiz mümkün değil. Tıraş bıçaklarının bile ancak olağanüstü durumlarda insan vücuduna bir yararı dokunabilir. Dolayısıyla, genel olarak serinkanlı bir kimse diye tanınmama karşın, hafiften sabrımın taştığı anlar olmuyor değil kuşkusuz. Çok vakit, masanın altında keyif çatan ve dünyayı umursamadan kıtır kıtır havuç yiyen tavşanları kıskançlıkla seyrederken kendimi yakalıyor, kimi de, banyomuzdaki küvetin bir çamur tabakasıyla örtülmesini çabuklaştıran suaygırının bön · bön bakışına tutup dilimi çıkarıyorum. Huzur içinde salata yapraklarını didikleyen kaplumbağanın da, yüreğimi saran üzüntüleri şuncacık sezdiği yok. Taze çekilmiş misk gibi kahvenin, tütünün, ekmeğin ve yumurtanın, sonra dertli kişilerin boğazlarına rakının verdiği o hoş sıcaklığın nasıl burnumda tüttüğünden habersiz. Bu durumda tek avuntum, benim gibi açlıktan esneyip duran köpeğimiz Belle oluyor. Bir de beklenmedik konuklar çıkagelmiyor mu, çağdaşlarım olan benim gibi tıraşsız kimselerle, sıcak süt içirilip yumuşatılmış peksimetle karınları doyurulan bebeleri kucaklarında annelerle karşılaşmıyor muyum evde, serinkanlılığımı yitirmemek için kendimi zor tutuyorum. Ama yitirmiyorum serinkanlılığımı; Çünkü kala kala hemen bir tek o kaldı elimde.</span></p>

  <p class="P_css1"><span class="C_Current__And__No_Bold">Öyle günler oluyor ki, taze pişmiş sarı patatesleri yalnız bir görmek bile ağzımın suyunu akıtmaya yetiyor. Çünkü çekinerek, yüzüm pancar gibi kızararak itiraf edeyim ki, mutfağımıza hanidir orta halli demeye dili varmıyor insanın. Çevremiz insan ve hayvan konuklarla sarılı; yemek yerine arada bir ayaküstü alamünit bir şeyler atıştırıyoruz, o kadar.</span></p>

  <p class="P_css1"><span class="C_Current__And__No_Bold">Allah'tan ki, karım, bundan böyle uzun bir süre, işe yaramaz öteberiler satın alamayacak artık. Neden derseniz, elimizde bir kuruş nakit para kalmadı, alacağım aylıklara da belirsiz bir süre için haciz kondu. Bana da, kimsenin beni tanımayacağı bir kılığa girip, kentin uzak kenar mahallelerinde akşam saatleri maliyetinden çok aşağı tıraş bıçağı, sabun ve düğme gibi şeyler satmak düştü; çünkü durumumuz sarpa sarmış b..ılunuyor.</span></p>

  <p class="P_css1"><span class="C_Current__And__No_Bold">Ne var ki, birkaç yüz kilo sabunla, binlerce tıraş bıçağı . ve çeşit çeşit düğme var elimizde. Gece yarısına doğru satış işiıtilen sallana sallana eve dönüyor, ceplerimi karıştırıp olaı:tca parayı bir araya toplamaya çalışıyorum. Çocuklarım, hayvanlarım ve karım, gözlerinde bir parıltı, çevremi alıyor; çünkü çokluk yolda alışveriş yapmış olarak, ekmek, elma, kahveyle, hem çocukların, hem hayvanların can attığı bir · yiycek olan patatesle yüklü durumda dönüyorum eve. Gece vakti, hep birden, neşe taşan bir sofranın başına oturuyoruz. Hallerinden memnun çocuklar beni ortalarına alıyor, karım benden yana gülümsüyor. Böyle vakitle(, suaygırımız kendini yalnız bırakılmış hissetmesin diye oturma odamızın kapısını açık tutuyoruz; banyodan doğru bize kadar keyifli keyifli homurtusu geliyor. Bodrumda ek bir konuk daha saklı bulundurduğunu itiraf için, çokluk böyle zamanları kolluyor karım. Ne zaman ki yemeğin arkasından sinirlerim biraz yatışıp güçleniyor, kalkıp bana ek konuğu gösteriyorlar; sıkılgan, tıraşsız adamlar ellerini ovuşturarak soframıza çöküyor, kadınlar sıranın üzerinde oturan çocuklarımızın arasına sıkışıyorlar, ağlayıp duran beb_eler için sütler pişirilmeye başlanıyor. Böylelikle, şimdiye kadar tanımadığım martı, tilki ve domuz gibi hayvanlarla tanışmış oluyorum. Hatta birinde bir hecin devesiyle 'bile tanışma fırsatı çıktı. Karım: «Ne şeker şey, değil mi?» diye sorunca, çaresiz: «Öyle!» dedim. «Şeker şey!» Arkadan, arduvaz grisi gözleriyle bizi seyreden postu kahverengi hayvanın yorulmak bilmeden geviş getirişini tasayla izlemeye başladım. Bereket versin ki, hecin devesi hepsi bir hafta kaldı evde, sonra benim işler de o sıra iyi gitti; sattığım malların kalite üstünlüğü ve fiyatlarda yaptığım indirim kulaktan kulağa yayılmıştı, bu yüzden arasıra kundura bağı ve fırça gibi normalde pek öyle aranmayan şeyler bile satabilmeye başlamıştım. Böylelikle durumumuzda yalancıktan bir düzelme görüldü ve ekonomik gerçeklerden tastamam habersiz olan karım, beni tedirginliğe sürükleyen şu sözleri attı ortaya: «Artık kalkınmaya başladık.» Oysa benim, sabun stoklarımızın eriyip tükendiği, tıraş bıçaklarımızın azalmaya başladığı gözümden kaçmıyordu. Hatta fırça ve yün stokundan bile pek bir iş kalmamıştı artık.</span></p>

  <p class="P_css1"><span class="C_Current__And__No_Bold">Ruhsal bir dinlenmenin benim için hiç de fena sayılmayacağı bu sırada, bir akşam güzel güzel bir arada oturup dururken, evde orta şiddette bir depremi andıran bir sarsıntı baş göstermez mi? Duvardaki resimler sallanmaya, masa gidip gelmeye başladı. Bir kangal kan sucuğu haydi tabağımdan yuvarlandı aşağı. Sıçrayıp kalkayım, sarsıntının nedenini öğreneyim dedim, baktım çocuklarımın yüzünde tutulup açığa vurulmamış bir kahkaha ifadesi. «N'oluyor burada?» diye bağırdım. Hayatımda o kadar çok şey geçmişti başımdan, daha ilk kez çileden çıkmış bulunuyordum.</span></p>

  <p class="P_css1"><span class="C_Current__And__No_Bold">«Ama Walter!» dedi kanın usulca ve elinden çatalı bıraktı. «Wollo, canım ! » dedi. Arkadan haydi bir ağıt. Kanın da ağlamayagörsün, yelkenler hemen suya iner bende; hani yedi çocuğumun anasıdır da. «Wollo da kim?» diye sordum, bezgin. Tam bu anda evi yeniden bir sallantı aldı. Benim en ufak kız; «Wollo, fil, baba!» dedi. «Bodrumda şimdi o var.»</span></p>

  <p class="P_css1"><span class="C_Current__And__No_Bold">İtiraf edeyim ki, afallamıştım. Afallamam da doğaldı sanırım; şimdiye kadar eve aldığııııız en büyük hayvan hecin devesi olmuştu, bir fili ise barındırmaya yetecek büyüklükte değildi yerimiz, çünkü henüz hükümetin konut yapımı programından yararlanamamıştık.</span></p>

  <p class="P_css1"><span class="C_Current__And__No_Bold">Benim gibi afallamış olmaktan tamamen uzak kanınla çocuklarım, Wollo üzerine bana bilgi verdiler: Hayvan top atmış bir sirk sahibince bize kaçırılmıştı. Her vakit kömürlerimizin taşınmasında kullandığımız o eğik tahta yoldan zahmetsizce kayıvermişti bodruma. Benim en büyük oğlan: «Gerçekten zeki bir hayvan, baba», dedi. «Bodruma kayarken bilye gibi yusyuvarlak oldu.» Wollo'nun zekasından kuşku duymadım. Evimizde bulunuşunu sineye çektim. Derken sevinç gösterileri arasında alınıp bodruma götürüldüm. Hayvan öyle aşırı ölçüde büyük değildi. Kulaklarını oynatıyor, yanımızda oluşundan ve hele önceğizinde bir balya ot bulunuşundan halinde bir rahatlık okunuyordu. «Şeker şey, değil mi?» diye sordu karım. Ama ben soruya evet cevabını vermekten kaçındım. «Şeker şey» sözü, şu durumda uygun bir söz görünmedi bana. Zaten bütün aile, Wollo karşısında pek bir hayranlığa kapılmayışımdan besbelli düş kırıklığına uğramıştı. Bodrumdan ayrılırken: «Ne fenasın» dedi karım. «Hayvancağız açık artırmaya çıkarılsın, onu mu istiyorsun yani?»</span></p>

  <p class="P_css1"><span class="C_Current__And__No_Bold">«Şimdi şurda fena da ne oluyor, açık artırma da ne oluyor»,diye cevap verdim.«Hem iflas mallarını saklamanın cezası olduğunu bilmiyor musun?»</span></p>

  <p class="P_css1"><span class="C_Current__And__No_Bold">«Olursa olsun!» dedi karım. «Hayvana kimse dokunmayacak!»</span></p>

  <p class="P_css1"><span class="C_Current__And__No_Bold">Gece yarısı sirk sahibi çıkageldi, uykudan uyandırdı bizi. Çekingen, siyah saçlı bir adam. Bir hayvanı daha varmış da, eve alacak yerimiz olup olmadığını sordu. «Bütün varım yoğum bu», dedi. «Bundan başka bir şeyim yok. Yalnız bir gece kalsın yanınızda, yeter. Fil nasıl, rahatı iyi mi bari?»</span></p>

  <p class="P_css1"><span class="C_Current__And__No_Bold">«İyidir», diye cevap verdi karım. «Yalnız sindirim işi biraz canımı sıkıyor.»</span></p>

  <p class="P_css1"><span class="C_Current__And__No_Bold">«Geçer», dedi sirk sahibi. «Yerini değiştirdi de ondan. Hayvan kısmı pek hassas oluyor. Ne diyorsunuz şimdi, bir gece için kediye de yer var mı evinizde?»</span></p>

  <p class="P_css1"><span class="C_Current__And__No_Bold">Adam bana baktı, derken karım dirseğiyle bir tane indirdi böğrüme: «Ü kadar da katı yürekli davranmasana! » dedi.</span></p>

  <p class="P_css1"><span class="C_Current__And__No_Bold">«Katı yürekl! mi?» dedim. «Yo, katı yürekli davranmak istemem. Pekala, kediyi mutfağa alabilirsin.»</span></p>

  <p class="P_css1"><span class="C_Current__And__No_Bold">«Dışarıda arabanın içinde», dedi adam.</span></p>

  <p class="P_css1"><span class="C_Current__And__No_Bold">Kedinin yerleştirilmesi işini karıma bıraktım, ben geri dönüp yatağa girdim. Karım gelip yattığında, rengi biraz sararmıştı. Az bir şey titriyor gibi geldi bana.</span></p>

  <p class="P_css1"><span class="C_Current__And__No_Bold">«Üşüyor musun?» diye sordum.</span></p>

  <p class="P_css1"><span class="C_Current__And__No_Bold">«Evet», diye cevap verdi. «Bir tuhaf üşüme tuttu ki!»</span></p>

  <p class="P_css1"><span class="C_Current__And__No_Bold">«Yorgunluktan, başka bir şey değil», dedim.</span></p>

  <p class="P_css1"><span class="C_Current__And__No_Bold">«Belki», dedi karım. Ama bunu söylerken tuhaf tuhaf yüzüme baktı. O gece rahat bir uyku uyuduk; ne var ki, rüyamda da karımın tuhaf bakışlarını üzerime çevrilmiş gördüm ve garip bir zorlayışın etkisiyle sabahleyin her zamankinden erken uyandım. Kalkıp bir tıraş olayım dedim.</span></p>

  <p class="P_css1"><span class="C_Current__And__No_Bold">Mutfaktaki masanın altında orta boy bir aslan ilişti gözüme. Mışıl mışıl uyuyor, yalnız birazcık kuyruğunu kımıldatıyor, bu da sanki biri pek hafif bir topla oynarmışçasına bir gürültü çıkarıyordu.</span></p>

  <p class="P_css1"><span class="C_Current__And__No_Bold">Sakınıp çekinerek sakalımı sabunladım. Gürültü çıkarmamaya çalışıyordum; ama sol yanağımı tıraş etmek için yüzümü sağa döndürdüğümde, aslanın gözlerini açmış,bana baktığını gördüm. «Gerçekten de kediye benzemiyor değiller hani», diye düşündüm içimden. Aslan ne düşündü, orasını bilmem. Ama beni gözetlemeye devam etti. Bir yerlerimi kesip etmeden tıraşı sona erdirdim; ama şunu da söyleyeyim ki, bir aslanın önünde tıraş olurken tuhaf bir duyguya kapılıyor insan. Yırtıcı hayvanlara karşı nasıl davranılacağı konusunda hiç mi hiç trübem yoktu, aslana dik dik bakmaktan başka bir şey yapamadım. Elimi yüzümü kurulayıp, yatak odasına döndüm. Karım uyanmıştı; tam ben içeri girdiğimde, bana bir şey söylemek üzereydi ki, sözünü kesip bağırdım: «Konuşacak daha ne kaldı!» dedim. Karım haydi ağlamaya başladı, bunun üzerine elimi başının üzerine koyup: «Ama sen de itiraf edeceksin ki», dedim, «olağan bir şey değil bu.»</span></p>

  <p class="P_css1"><span class="C_Current__And__No_Bold">«Olağan bir şey var mı zaten?» diye de sorunca karım, verecek bir cevap bulamadım.</span></p>

  <p class="P_css1"><span class="C_Current__And__No_Bold">Bu arada ada tavşanları uyanmışlar, banyodan çocukların gürültüsü gelmeye, Gottliab adındaki suaygınmız homurdanmaya başlamıştı. Bello, gerinip duruyordu. Hala uyuyan bir tek kaplumbağa vardı ki, onun da zaten başını hiç uykudan kaldırdığı yoktu.</span></p>

  <p class="P_css1"><span class="C_Current__And__No_Bold">Ada tavşanlarını koyverdim, mutfağa girdiler; yem kutuları mutfakta dolabın altında duruyordu. Tavşanlar aslanı, aslan tavşanları kokladı. Hayvanlara alışkın olan ve hiçbir şeyden çekinmeyen benim küçüklere gelince, çoktan damlamışlardı mutfağa. Nerdeyse aslan gözüme gülümsüyormuş gibi göründü. Beoim üç numara oğlan, hemen kendisine Bombilus adını tati. Bundan böyle de hayvanın adı Bombilus kaldi.</span></p>

  <p class="P_css1"><span class="C_Current__And__No_Bold">Aradan birkac gün gecince, sahibi gelip fille aslani götürdü. İtiraf edeyim, filin evden kayboluşuna hiç üzülmedim. Salak hayvanın biriydi. Oysa aslanın sakin ve güleryüzlü ağırbaşlılığına gönlümü kaptırmış bulunuyordum; ıridişine üzüldüm. işte öylesine alışmıştım ki kendisine! Aslıı. ı ararsanız, benim enikonu sevgimi kazanan tek hayvan o idi. Çocuklara karşı sonsuz bir sabrı vardı, ada tavşanlarıyla canciğer kuzu sarması olmuştu. Sonra, biz kendisini sözde etten bir yiyecek sayılan kan sucuğu ile yetinmeye alıştırmıştık.</span></p>

  <p class="P_css1"><span class="C_Current__And__No_Bold">Bombilus'un gidişi bana bir dokundu ki! Oysa Wollo gidince, bir rahatlık hissettim. Sirk sahibinin hayvanları arabaya yükleyişini seyrederken, kanma açtım bu duygumu. «Oh!» dedi karım. «Katı yüreklinin birisin sen!» «Öyle mi dersin?» diye sordum. «Evet!» dedi karım. «Kimi vakit katı yürekli davranabiliyorsun.» Ne var ki, haklı olduğundan emin değilim kanının.</span></p>

  <p class="P_css1">&nbsp;</p>
</body>
</html>
