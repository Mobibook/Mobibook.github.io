<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>KARA KOYUNLAR</title>
</head>

<body>
  <p class="P_css1">&nbsp;<span style="font-size: 1em; text-align: initial; text-indent: 2em;">&nbsp;</span></p>

  <h2 class="P_css1">KARA KOYUNLAR</h2>

  <p class="P_css1"><span class="C_Current__And__No_Bold">Kara koyunlar zincirinin benim kuşakta kopmamasını sağlamak üzere ben seçilmişim anlaşılan. Birinin kara koyun olması gerekiyor, o da işte benim. Hani kimse dünyada beklemezdi bunu benden, ama olan oldu, değişmez artık: Kara koyun benim. Ailemizdeki bilge kişiler, Otto Amca' nın beni olumsuz yönde etkilediğini ileri sürüyorlar. Otto Amca, benden önceki kuşağın kara koyunu olup, benim de vaftiz babamdı. Çünkü birinin kara koyun olması gerekiyordu, o da işte Otto Amca idi. Elbet Otto Amca'yı vaftiz babası seçtiklerinde, hayatta bir baltaya sap olmayacağı anlaşılmamıştı henüz. Onun için beni de küçük bir oğlanın vaftiz babası yaptılar, bana kara koyun diye baktıklarından beri de korkuyla benden uzak tutuyorlar oğlanı. Oysa aslında bize teşekkür borçlu olmaları gerekirdi; çünkü kara koyunsuz aile, özelliksiz bir aile demektir.</span></p>

  <p class="P_css1"><span class="C_Current__And__No_Bold">Otto Amca'yla dostluğum erken başlamıştı. Sık sık bize gelirdi Otto Amca; yanında o kadar çok çikolata falan gibi şeyler getirirdi ki, bu kadarını doğru bulmazdı babam; Otto Amca konuşur da konuşur ve sonunda bir borç sızdırma denemesinde karar kılardı.</span></p>

  <p class="P_css1"><span class="C_Current__And__No_Bold">Otto Amca anlardı; toplumbilim, edebiyat, müzik, mimarlılc, ne olursa anlardı gerçekten; cidden bilgisine diyecek yoktu. Hatta kendi alanında uzman kişiler bile seve seve onunla sohbet eder, ancak sohbeti izleyen borç para sız.dırma denemesiyle akıllan başlarına gelirdi; çünkü işin feci tarafı da buydu: Yalnız hısım akraba arasında değil, zahmete değer gördüğü her yerde o sinsi tuzağını kurmaktan çekinmezdi, Otto Amca.</span></p>

  <p class="P_css1"><span class="C_Current__And__No_Bold">Herkes aynı düşüncedeydi: Otto Amca bilgisini «nakit paraya çevirebilirdi», böyle söylerdi benden önceki kuşakta; gelgelelim, Otto Amca bilgisini değil, hısım akrabaların sinirlerini paraya çevirirdi. İlkin bu işi yapmayacağı izlenimini uyandırmanın nasıl üstesinden gelirdi, bu onun sırrıydı. Ama işte yapardı. Düzenli olarak, aman zaman tanımaksızın yapardı. Sanıyorum, hiçbir fırsata senin olsun demeye gönlü elvermezdi. Hani sözleri o kadar bağlayıcı, gerçek tutkuyla o kadar dolu, inceden inceye düşünülmüş, parlak esprili, düşmanları için öylesine kahredici, dostJarını öylesine yücelticiydi ki! Her konuda ö denli iyi konuşurdu ki, ipsan inanamazdı... Ama işte yapardı. Hiç çocukları olmamışken bebelere nasıl bakılacağını bilir, bazı hastalıklarda uyulacak perhiz üzerinde kadınlarla alabildiğine hayranlık uyandıran konuşmalar yapar, onlara pudra cinsleri önerir, bir parça kağıt üzerine merhem reçeteleri yazar, bebelere içirilecek nesnelerin nicelikve niteliğini ayarlar, daha daha çocukların kucakta nasıl tutulması gerektiğini bilirdi: Viyaklayan bir çocuk onun eline bırakılmayagörsün, hemen sakinleşirdi. Adeta büyüleyici bir etki saçardı çevresine, Otto Amca. Aynı beceriyle Beethoven'in Dokuzuncu Senfoni'sini yorumlar, hukuk yazıları döşenir, belli bir kanunun numarasını ezbere kafasından söyleyebilirdi... Ama nerede ve ne üzerinde bir konuşma olursa olsun, konuşma sona erip de, ayrılık anı amansız gelip çatınca, Otto Amca çokluk girişte, kapı yarı kapanmışken, diri ve siyah gözlerle solgun başını bir kez daha aralıktan içeri sokar, ailenin adeta korkulu bekleyişi ortasında, aile başkanına doğru önemsiz bir şeymiş gibi: «Şey», derdi, «acaba bana...?»</span></p>

  <p class="P_css1"><span class="C_Current__And__No_Bold">İstediği borç para miktarı, bir ila elli mark arasında oynardı. Elli mark en fazlasıydı, yıllar içinde Otta Amca'nın asla daha çok borç istememesini buyuran yazısız bir kanun oluşmuştu sanki. «Kısa vadeli!» diye eklerdi hep. «Kısa vadeli», Otta Amca'nın en çok sevdiği bir sözdü. Bu söz üzerine geri döner, şapkasını bir kez daha askıya asar, boynundan atkısını çıkarıp, bu paraya duyduğu gereksinmenin · nedenini açıklamaya koyulurdu. Hep birtakım planları, şaşmaz planları vardı. İstediği parayı asla doğrudan kertdisi için istemez, tersine her vakit buna varlığını nihayet sağlam bir temele oturtmak için, yalnız bunun için gereksinme duyduğunu söylerdi. Planları, sürekli ve sağlam bir gelir getireceğini umduğu bir limonata kulübesiyle, Avrupa'yı batmaktan kurtaracak siyasal bir partinin kuruluşu arasında değişiyordu.</span></p>

  <p class="P_css1"><span class="C_Current__And__No_Bold">«Şey, acaba bana...» cümlesi, bizim aile içindeki dehşet saçan bir söz niteliğini kazanmıştı; kadınlar hala ve teyzeler, büyük hala ve teyzeler, hatta yeğenler vardı ki, «kısa vadeli» sözünü işitir işitmez nerdeyse bayılacak gibi olurdu. .</span></p>

  <p class="P_css1"><span class="C_Current__And__No_Bold">Otta Amca - merdivenleri uçar gibi inerken tam bir mutluluk içinde hissediyor olmalıydı kendini - derken planları üzerinde düşünüp taşınmak için en yakın meyhanede alırdı soluğu. Artık kopardığı paranın miktarına göre ya bir kadeh rakı ya da üç şişe şarap içer, bu arada çeşitli planları kafasından geçirirdi.</span></p>

  <p class="P_css1"><span class="C_Current__And__No_Bold">Otta Amca'nın içki içtiğini daha fazla saklamak istemem. Ama yine de asla sarhoş gören olmamıştır kendisini. Sonra anlaşılan tek başına içmek gereksinmesini duyuyordu, Otta Amca. Borç para sızdırma denemesinden kurtulmak için, ona alkollü içkiler ikram etmek hiçbir işe yaramazdı. Bütün bir fıçı şarap bile, ayrılıp giderken, son dakikada kafasını bir kez daha kapıdan içeri sokup: «Şey, acaba bana kısa vadeli...?» diye sormaktan alıkoyamazdı kendisini.</span></p>

  <p class="P_css1"><span class="C_Current__And__No_Bold">Ama onun en kötü özelliğini henüz saklayıp söylemedim: Kimi vakit aldığı borcu gerisin geri ödediği olurdu. Bazen her nasılsa biraz bir şeyler kazanıyor görünürdü; eskiden bakim yardımcllığında bulunmuştu ve sanıyorum arasıra hukuk işlerinde danışmanlık yapıyordu. Böyle zamanlarda bir bakarsın gelir, cebinden bir banknot çıkararak acılı bir sevecenlikle düzler ve: «Ben güç durumdan kurtarmak dostluğunda bulundun, buyur şimdilik şu beş markı!» derdi. Arkadan pek acele savuşur ve en geç iki gün sonra yeniden damlayarak ödediği miktarın biraz üstünde borç isterdi. Bizim her vakit doğru dürüst bir meslek dediğimiz şeye sahip olmadan, nerdeyse altmış yaş yaşamanın nasıl üstesinden geldi, Allah bilir. Hani içki yüzünden başına sardığı bir hastalıktan ölmüş değil, Otto Amca. Doğrusu turp gibi bir adamdı, işte öylesine mükemmel çalışan bir kalbi vardı; uykusuna gelince, emzirilip kamı tıka basa doyurulan ve bir sonraki yemek vaktinde uyanmak üzere tam bir vicdan huzuru içinde uykusunu uyuyan bir bebeğinkinden kalır yeri yoktu. Yo yo! Pek ansızın öldü, Otto Amca: Bir kaza; yaşamına son verdi. İşin en esrarengiz tarafı da kazadan sonra olup bitenler.</span></p>

  <p class="P_css1"><span class="C_Current__And__No_Bold">Otto Amca, daha önce söylediğimiz gibi, bir kazaya kurban gitti. Üç römorklu bir kamyonun altında kaldı; kentin tam da civcivli bir yerindeydi; Allah'tan ki efendi bir adam onu tutup polise teslim etti ve aileye kazayı haber verdi. Cebinde bir cüzdan bulundu, Otto Amca'nın; içinden bir Meryem Ana madalyonu, iki yolculuk için bir bilet, nakit yirmi dört bin mark ve bir de toto bayiine imzalaması gereken bir makbuzun kopyası çıktı. Hani söz konusu paraya kavuşalı bir dakikayı geçmiş olamazdı, belki ondan da az bir zaman geçmişti; çünkü kamyon altında kaldığı yerin toto bayiliğinden uzaklığı elli metre var, yoktu. Bunda sonra olup bitenler, aile için biraz utandırıcıydı: Otto Aınca'nın odasında yoksulluk hüküm sürüyordu: Bir masa, sandalye, yatak ve dolap, birkaç kitap ve bir de kocaman bir not defteri. Not defterinde alacaklılar bir bir sıralanmıştı; bir gece önce kendisine dört mark geiren borçlanma da bunlar arasındaydı. Ayrıca benim vasi olarak belirlendiğim pek kısa bir vasiyetname ele geçti.</span></p>

  <p class="P_css1"><span class="C_Current__And__No_Bold">Vasiyeti yerine getirecek kimse olarak babam, borçların ödenmesiyle görevlendirildi. Hani gerçekten de Otto Amca'nın alacaklılar listesi, bütün bir not defterini dolduruyordu; ilk kayıtlar, mahkemedeki bakim yardımcılığı görevini bırakıp, düşünülüp kotarılması kendisine bu kadar zamana ve paraya mal olan planlara ansızın yöneldiği yıllara değin uzanıyordu. Borçların tümü on beş bin markı buluyor, alacaklılarının sayısı ise yedi yüzü aşkın olup, bir aktarma bilet için otuz fenik ödünç veren bir tramvay biletçisinden tutun da, hepsi iki in mark alacaklı bulunan babama kadar uzanıyordu; galiba babamdan borç para sızdırmak, Otto Amca için hepsinden kolay olmuştu.</span></p>

  <p class="P_css1"><span class="C_Current__And__No_Bold">Ne tuhaftır ki, tam cenaze töreninin yapıldığı gün ben de rüştümü ispat ediyordum, yani on bin marklık mirasın yönetimini kendi elime almaya hak kazanmıştım. Bunun üzerine, başka planlar ardında koşmak için, yeni başladığım yükseköğrenimime son verdim hemen. Anne ve babamın gözyaşlarına aldırmayarak, evden ayrılıp Otto Amca'nın odasına taşındım; bu oda fazlasıyla beni kendine çekiyordu ve saçımın sakalımın çoktan dökülüp seyrelmeye başladığı bugün bile hala bu odada oturuyorum. Odanın demirbaş eşyasında ne bir çoğalma, ne bir azalma var. Bugün biliyorum ki, başlangıçta bazı yanlış adımlar attım. Örneğin müzisyen olmaya, hatta beste yapmaya çalışmam saçmaydı, çünkü bu bakımdan hiçbir yeteneğim yok. Bugün biliyorum böyle olduğunu; ama söz konusu gerçeği öğrenmem, benim üç yıl boşuboşuna müzik öğrenimi yapmama mal oklu ve adımın haylaza çıkmasına yol açtı, üstelik bütün miras da bu yolda çarçur edildi.</span></p>

  <p class="P_css1"><span class="C_Current__And__No_Bold">Planlarımın nasıl bir sıra izlediğini unuttum artık, işte öylesine çoktu sayısı. Beri yandan her birinin saçmalığını görmek için gereksindiğim zaman giderek kısaldı. En sonunda bir plan işte ancak üç gün dayanır oldu; bir plan için de hani pek kısa bir ömü. Planlarımın ömür süresi o kadar hızlı bir tempoyla azalma kaydediyordu ki, sonunda kısa süreli, şöyle bir çakıp sönen düşüncelere dönüştü hepsi; hatta bunları bir kimseye açıklayamıyordum, çünkü kendim için de açık değillerdi. Düşünüyorum da, ne de olsa üç ay fizyonomiye vermiştim kendimi; bir tek öğle sonrasında nakkaş, bahçıvan, mekanik ustası ve tayfa olmayı kafama koymuş, akşam ise öğretmen olmak için doğmuşum gibi bir düşünceyle yatağa yatmış, sabahleyin de gümrükçülük mesleğinde çalışmak üzere yaradılmışım gibi içimde kaya gibi sapasağlam bir inançla gözlerimi açmıştım...</span></p>

  <p class="P_css1"><span class="C_Current__And__No_Bold">Sözün kısası, ne Otto Amca'nın sevimliliği var bende, ne de onun yılmayan büyük sabrı; üstelik iyi konuşan biri de değilim, başkalarının yanında sus pus oturuyor, onların canlarını sıkıyor, kendilerinden bir para koparma denemelerine öyle damdan düşer gibi, bir sessizlik ortasında başvuruyorum ki, tıpkı bir şantaj etkisini uyandırıyor bunlar. Yalnız çocuklar karşısında iyi biliyorum nasıl davranacağımı; anlaşılan hiç değilse bu, olumlu bir özellik olarak geçmiş bana Otto Amca'dan. Kucağıma alır almaz bebekler seslerini kesiyor, yüzüme bakar bakmaz gülümsemeye başlıyorlar, artık gülümsemesini öğrenmişlerse kuşkusuz; oysa yüzümün insanı korkuttuğunu söylerler hep. Kötü kalpli kişilerden, ilk erkek temsilci olarak çocuk yuvası yöneticilerinin erkekler kolunu kurmamı ve böylece sonu gelmez planlar yapma eylemime bu planı gerçekleştirerek bir son vermemi öğütleyenler çıktı. Ama ben bunu yapmıyorum. Öyle sanıyorum ki, gerçekyeteneklerimizi paraya çeviremememiz ya da şimdilerde söylendiği gibi meslek açısından bunlardan yararlanamamamızdır elimizi kolumuzu bağlayan.</span></p>

  <p class="P_css1"><span class="C_Current__And__No_Bold">Her şeye karşın şurası muhakkak ki, ben bir kara koyun isem - hani kendim bir kara koyun olduğumdan asla emin değilim-, ama öyleysem eğer, Otto Amca'dan bir başka cins kara koyunu temsil ediyor olacağım: Bende Otto Amca'daki o hafiflik, ondaki o büyüleyicilik yok; sonra borçlar da sıkıyor beni, oysa besbelli Otto Amca'yı bir üzüntüye soktuğu yoktu bunların. Ayrıca ben müthiş bir şey yaptım: Teslim bayrağını çektim, bana çalışacak bir yer bulmalarını istedim. Bana yardım elini uzatsınlar, beni bir yere yerleştirsinler, benim hiç değilse şöyle bir yol belli bir işe karşılık belli bir ücret almamı sağlamak üzere eşi dostu seferber etsinler diye yalvarıp yakardım evdekilere. Baktım, başardılar da. Ricalarımı ortaya salıverip, yakarmaları yazılı ve sözlü açığa vurduktan, ısrarlı ve yalvararak hepsini dile getirdikten sonra, bunların ciddiye alınıp gerçekleştirildiğini görmek fena korkuttu beni ve şimdiye dek hiçbir kara koyunun yapmadığı bir şey yaptım: Gerileyip kaçmayarak, bana ayarladıkları işi kabullendim. Asla feda etmemem gereken bir şeyi feda ettim böylece: Özgürlüğüm.</span></p>

  <p class="P_css1"><span class="C_Current__And__No_Bold">Her akşam yorgun argın eve dönünce, yine ömrümden bir gün geçmiş ve geçen günün bana yorgunluktan, yorgunluk, öfke ve işe devam edebilmem için gerektiği kadar paradan başka bir kazanç sağlamamış olmasına içerliyordum; yapılan işe de iş denirse tabii: Faturaları alfabetik olarak dizmek, zımbayla delip gıcır gıcır bir klasörün içerisine yerleştirmek ve burada onları asla ödenmemek gibi bir alınyazısına sabırla katlanmaya bırakmak ya da sağa sola yollanan ve postacılar gibi boşuna bir yükten başka bir şey sayılmayan önerileri kaleme almak, ama bazen de peşin peşin ödenen faturalar düzenlemek. Bizim şefin ürettiği o tapon malları yutturacak birini bulmak için boşuna ter döken gezgin satıcılarla ben konuşup görüşmek zorundaydım. Şefimiz dur durak bilmeyen öküzün biriydi adeta, hiç vakti yoktu ve hiçbir şey de gelmezdi elinden, günün değerli saatlerini yılmayan boşboğazlıkla öldürür dururdu -düpedüz anlamsız bir yaratık işte-, borçlarının büyüklüğünü itirafı göze alamaz, bir dolandırıcı bir blöfün birini bırakıp öbürüne sarılır, bir balon cambazı gibi balonun birini üfleyip şişirirken ötekisi patlar, daha bir saniye önce pırıl pırıl, diri ve gergin balondan geriye bir iğrenç lastik paçavra kalırdı.</span></p>

  <p class="P_css1"><span class="C_Current__And__No_Bold">Büromuz, atölyenin hemen yanında bulunuyordu; atölyede de bir düzine işçi, insanın hemen üç gün sonra kırıp parçalayarak yakacak odun yapmaya karar vermemesi durumunda, bütün bir ömür boyu içerleyip durmak için satın almış sayılacağı mobilyaları üretiyordu; sigara sehpaları, dikiş nakış masaları, minicik komodinler, üç yaşındaki çocukların altında çatırdayıp çöken ustalıkla boyanmış küçük sandalyeler, vazo veya çiçek saksıları için ufak altlıklar, varlığını bir mobilyacının sanatına borçlu görünen, oysa gerçekte kötü bir boyacının vernik olduğu öne sürülen bir nesneye başvurup, fiyatları haklı gösterecek sözde bir güzellikle donattığı tapon ıvır zıvırlar.</span></p>

  <p class="P_css1"><span class="C_Current__And__No_Bold">Böylelikle günlerimi birbiri ardından -nerdeyse on dört gün sürdü hepsi - bu aptal adamın bürosunda geçirdim. Adam kendisini ciddiye alıyor, üstelik bir sanatçı sayıyordu; çünkü arasıra - ben yanındayken ancak bir kez oldu bu - resim tahtasının başında dikilip, kalem ve kağıtlarla uğraştığı, bir çiçek sehpası ya da yeni bir ev ban gibi kuşaklar boyu başa bela orası burası oynayan bir başka nesnenin planını çizdiği görülürdü.</span></p>

  <p class="P_css1"><span class="C_Current__And__No_Bold">Yaptığı şeylerin düpedüz saçmalığını bir türlü anlamıyor gibiydi. Böyle bir nesnenin planını çizer çizmez - dediğim gibi ben yanındayken ancak bir kez oldu bu-, çalışmasına yaratıcı bir ara vermek için dolu dizgin arabasına atlayıp savuşuyor, topu topu bir çeyrek saat çalışmışken verdiği ara sekiz günü aşıyordu. Plan ustanın önüne kaldırılıp atılıyor, usta da planı tezgahının üzerine koyup kaşlarını çatarak inceliyor, sonra üretime başlamak üzere kereste mevcudunu gözden geçiriyordu. Bunun üzerine ben günlerce atölyenin - kendisi fabrika diyordu buna - tozlu pencereleri gerisinde yeni icatların nasıl kule gibi üst üste yığıldığını görüyordum! Harcanan tutkala pek değmeyen raflar ya da radyo altlıkları.</span></p>

  <p class="P_css1"><span class="C_Current__And__No_Bold">Tek işe yarar mallar, şefin yokluğu birkaç gün için garanti edilmişse işçilerin atölyede onun haberi olmadan ürettikleri şeylerdi: Sevindirici bir sağlamlık ya sadelikte ayak tabureleri ya da ziynet kutuları; torunların torunları bile üzerlerinde at koşturabilecek ya da ıvır zıvır öteberilerini içlerinde saklayabileceklerdi; sonra üzerlerinde birçok kuşakların gömlekleri dalgalanabilecekler işe yarar çamaşırlıklar. İşte böylece herkesi memnun edici ve işe yarar şeyler, yasal olmayan bir yoldan sağlanıyordu.</span></p>

  <p class="P_css1"><span class="C_Current__And__No_Bold">Ama bu meslek çalışma sırasında karşılaştığım, beni gerçekten etkileyen kişi tramvay biletçisiydi, elindeki zımbayla biletimdeki ilgili günü iptal ediyordu; haftalık biletim olan bu küçücük kağıt parçasını kaldırıyor, zımba aletinin açık ağzına iteliyor ve görünmeden akan bir mürekkep, bilet üzerindeki yürürlükte olan iki küçük kareyi, ömrümün bir gününü, bana yorgunluktan başka bir kazanç sağlamamış, öfkeden ve bu saçma işi sürdürmek için gerekli paradan başka bir şey getirmemiş olan değerli bir günü alaşağı ediyordu. Her akşam binlerce insan gününü hükümsüz ilan edebilen, tramvay idaresinin sade üniformasıyla donanmış bu adamda esrarengiz bir büyüklük vardı.</span></p>

  <p class="P_css1"><span class="C_Current__And__No_Bold">İşi bırakmaya adeta zorlanmadan ne diye şefe işi bıraktığımı söylemediğime hala bugün bile içerliyorum; adeta kaldırılıp atmaya zorlanmadan ne diye kaldırıp atmadım bu karın ağrısı işi başımdan: Çünkü günün birinde baktım, benim ev sahibesi karanlık bakışlı bir adamı benim büroya getirdi, adam kendini toto bayii olarak tanıtıp, falan filan kimse isem ve elimde de belli bir toto kağıdı bulunuyorsa 50.000 marklık bir servetin sahibi olduğumu açıkladı. Eh, ben de falan filan kişiydim ve elimde de söz konusu toto kağıdı bulunuyordu. İşi bıraktığımı-bildirmeden bürodan ayrıldım, hesapları zımbasız, karmakarışık olduğu gibi bırakmak sorumluluğunu üzerime aldım, kalkıp eve giderek parayı tahsil etmekten ve hısım akrabaya para işlerine bakan postacıyla ortadaki yeni durumu haber vermekten başka yapacak bir şey kalmamışt: benim için.</span></p>

  <p class="P_css1"><span class="C_Current__And__No_Bold">Besbelli benim hemen öleceğimi ya da bir kazanın kurbanı olacağımı bekliyorlardı. Ama şimdilik hayatımı elimden çekip alacak bir araba falan yok gibi; kalbim desen, benim de içki şişesine karşı dayanma gücüm olmamasına karşın tamamen sağlam. Böylece borçlarımın ödenmesinden sonra nerdeyse 30.000 marklık vergiden bağışık bir servetin sahibi bulunuyorum, birden yine vaftiz çocuğuyla konuşmasına izin verilen istenir bir amcayım. Zaten sever çocuklar beni, şimdi ise onlarla oynayabiliyor, onlara top alabiliyor, onları dondurma yemeye davet edebiliyorum, kaymaklı dondurma yemeye, sonra onlara devcileyin balonlar alabiliyorum, bu neşeli kalabalıkla kayık salıncakları ve atlıkanncalan doldurabiliyorum.</span></p>

  <p class="P_css1"><span class="C_Current__And__No_Bold">Kız kardeşim benim vaftiz çocuğum olan oğluna bir piyango satın alırken, ben şimdi düşünüyor, orada büyüyen bu kuşak içinde acpba kim benim peşimden gelecek diye saatlerce inceden inceye kafa yoruyorum: Erkek kardeşlerimin ve kız kardeşlerimin dünyaya getirdikleri bu çiçek gibi, oynayıp duran, şirin çocuklardan hangisi acaba gelecek kuşağın kara koyunu olacak? Çünkü biz karakteristik bir aileyiz ve öyle de kalacağız. Kim uslu kalıp kalıp da bir nokta gelip uslu olmaktan çıkacak? Kim birden başka planlara, şaşmaz, daha iyi planlara yönelecek? Bilmek isterdim hani, onu uyarmak 'isterdim, çünkü bizim de kendimize göre deneyimlerimiz vardır, bizim mesleğin de birtakım kuralları vardır; işte bunları kendisine henüz kim olduğu bilinmeyen ve koyun postuna bürünmüş bir kurt gibi öbürlerinin sürüsü içinde oynayan o beni izleyecek olana bildirmek isterdim...</span></p>

  <p class="P_css1"><span class="C_Current__And__No_Bold">Ama onu tanıyacak ve onu mesleğin sırlarına vakıf kılacak kadar μzun zaman yaşayamayacağım gibi bir duygu var içimde; beni izleyecek olan, ben ölüp de nöbeti devra-· lacağı zaman ortaya çıkacak, açığa vuracak kendini, alı al moru mor, anne ve babasının karşısına geçip artık yeter diyecek ve o zaman pek ummuyorum ya, benim paradan da biraz geride kalmış olacak, çünkü vasiyetimi değiştirdim, servetimden kalanı beni izleyecek kimse olduğuna ilişkin şaşmaz işaretleri ilkin kim gösterirse ona bırakıyorum...</span></p>

  <p class="P_css1"><span class="C_Current__And__No_Bold">Hani işte onlara bir borcu kalmasın.</span></p>

  <p class="P_css1">&nbsp;</p>

  <p class="P_css1">&nbsp;</p>
</body>
</html>
