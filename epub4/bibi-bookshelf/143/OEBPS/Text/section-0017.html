<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>DAYIM FRED</title>
</head>

<body>
  <p class="P_css1">&nbsp;</p>

  <h2 class="P_css1">DAYIM FRED</h2>

  <p class="P_css1"><span class="C_Current__And__No_Bold">1945 sonrası yıllarını anımsamayı benim için katlanır bir duruma sokan biricik insandır, dayım Fred. Bir yaz ikindisi, sırtında gösterişsiz bir giysi, tek eşyası boynundaki bir ipin ucundan sarkan bir teneke kutu, bir küçük tabakada özenle sakladığı birkaç izmaritin önemsiz yükünü de beraberinde taşıyarak, baktık döndü savaştan. Annemi kucakladı, kız kardeşimi ve beni öptü,,sonra da Ekmek, uyku, tütün! söı.cüklerini mırıldanarak, divana kıvrılıp yattı. Aklımda kaldığına göre, boyu divanın boyundan hayli uzundu dayımın; bu da onu, bacaklarını ya kıvırmaya ya da düpedüz divanın ucundan sarkıtmaya zorluyordu. Her iki durum da, bu değerli mobilyayı kendilerine borçlu bulunduğumuz büyükannemle büyükbabamların kuşağına veryansın etmesine yol açıyordu dayımın. Bu dürüst mert kuşağı küflenmiş ve kokuşmuş diye niteliyor, divanı bu asık suratlı pembe kumaşla kaplamakta gösterdikleri beğeniyi aşağılıyor, ama beri yandan kendini söz konusu divanın üzerinde pek cömert bir uykunun kollarına bırakmaktan geri kalmıyordu.</span></p>

  <p class="P_css1"><span class="C_Current__And__No_Bold">Benim o vaktiler, bizim temiz aile çevresi içinde nankör bir görevim vardı: On dört yaşında olup, karaborsa dediğimiz o acayip kurumla bizim aile arasında tek bağlantıyı sağlıyordum. Babam askerde şehit düşmüştü, annem pek az bir dul maaşı alıyordu, dolayısıyla benim görevim, hemen her gün, savaştan kurtardığımız eşyalırımızdan ufak parçaları elden çıkarmak, olmazsa ekmek, kömür ve tütünle bunları trampa etmekti. Kömür o zamanlar mülkiyet kavramının hatırı sayılır ölçüde zedelenmesine yol açan bir nesneydi, ki bugün bu zedelemelerin adına o sert sözcükle hırsızlık deniyor. Böylece hemen her gün hırsızlığa ya da eski eşya satışına yollanıyordum. Annem böylesi kirli bir işin bizim için kaçınılmazlığını anlamasına karşın, sabahleyin o çapraşık işleri görmeye giderken hep yaşlı gözlerle beni süzüyordu. Böylece bir baş yastığını ekmeğe, bir fincanı bulgura ya da üç Gustav Freytag cildini elli gram kahveye değişmek gibi işlerle yola düşüyordum. Hani bir sporcu gayretiyle yapıyordum bu ödevleri, ama öfke ve korku da içimden hiç eksik olmuyordu; çünkü değer kavramları - böyle·diyorlardı büyükler o vakit - önemli değişikliklere uğramıştı, dolayısıyla ben zaman zaman, haksız olarak, dürüst davranmadığım kuşkusuyla karşı karşıya bırakılıyordum, elden çıkarılan bir nesnenin değeri, annemin münasip gördüğü değere asla uygun düşmüyordu çünkü. Şu sırada birbirine denk duruma gelmişe benzeyen iki değer dünyası arasında aracılık yapmak, zaten başlıbaşına tatsiz bir işti.</span></p>

  <p class="P_css1"><span class="C_Current__And__No_Bold">Fred dayımın gelişi, böylece hepimizde bir erkek yardımına kavuşabilme umudunu uyandırmıştı. Ama dayım, ilkin bizi düş kırıklığına uğrattı. Daha geldiği ilk günden başlayarak dayımın iştahı büyük bir tasayla doldurdu içimi. . Bu tasamı da hiç duraksamadan anneme açtığım zaman, annem: ..:Bırak önce kendine gelsin bir!» diye bana ricada bulundu. Dayım kendine gelene kadar da nerdeysc sekiz hafta geçti. Boyu için elverişsiz divana bütün lanet okumalarına karşın, orada pekala uyuyordu; bütün günü uyuyarak ya da bize uyurken hangi vücut durumunu,yeğlediğini kahırlı bir sesle açıklayarak geçiriyordu.</span></p>

  <p class="P_css1"><span class="C_Current__And__No_Bold">Sanırım, bir koşucunun starttan önceki durumuna benziyordu dayımınki ve o vakitler dayım bu durumu, bütün ötekilere üstün tutuyordu. Yemekten sonra sırtüstü yatıp bacaklarım içeri çekmeyi, kocaman bir ekmek parçasını ufak ufak koparıp afiyetle midesine indirmeyi, arkadan bir sigara sarıp akşam yemeğine kadar kestirmeyi seviyordu pek. Uzun boylu olup solgun bir teni, çenesinde çelenk biçiminde bir yara izi vardı ve bu da yüzüne darbe yemiş bir mermer heykel görünümü veriyordu. İştahının ve uyku gereksinmesinin beni tasalandırmasına karşın, çok hoşlanıyordum dayımdan; kendisiyle, iş kavgaya dökülmeden, karaborsa üstüne kuramsal konuşmalara girişebileceğim tek kişiydi. Besbelli her iki değer dünyasının arasının açılması konusunda bilgi sahibiydi.</span></p>

  <p class="P_css1"><span class="C_Current__And__No_Bold">Biraz savaştan anlat bize diyerek o kadar üstüne düşerdik, bir kez olsun anlatmazdı dayım, değmeyeceğini ileri sürerdi hep. Arada bir askere alınışından söz açmakla yetinirdi; bunun da besbelli ağırlık notkasını, üniformalı birinin dayımdan hoyrat bir sesle bir deney tüpüne işemesini istemesj ve dayımın da istenileni ha deyince yapamaması oluşturuyordu; böylelikle de askerlik yaşamı daha baştan kötü başlamıştı dayımın. İdrarına karşı Alman Devleti'nin gösterdiği bu yakın ilginin, içini o vakit batın sayılır bir güvensizlikle doldurduğunu ileri sürerdi ve bu güvensizliğin de sonradan, altı yıl süren savaş sırasında doğrulandığını görmüştü.</span></p>

  <p class="P_css1"><span class="C_Current__And__No_Bold">Daha önceleri dayım kitapçılık yapmıştı. İlk dört hafta divan üzerinde geçip gidince, annem, bir kız kardeş yumuşaklığıyla, gidip eski çalıştığı firmayı aramasını istedi dayımdan; dayım da bu isteği bir uzdavranıyla bana havale etti, ama benim bütün ele geçirebildiğim bilgi, yaklaşık 8 metre yükseklikte tam bir enkaz yığım oldu, bir saatlik zahmetli bir yürüyüşten sonra kentin yakılıp yıkılmış bir semtinde firmanın kalıntısını bulmuştum. Dayım ise araştırmanın sonucundan pek rahatlamıştı.</span></p>

  <p class="P_css1"><span class="C_Current__And__No_Bold">Arkasına yaslanıp bir sigara sardı, muzaffer bir edayla anneme bakıp, nesi var, nesi yok, çıkarıp ortaya koymasını istedi. Yatak odamızın bir köşesinde özenle çivilenmiş bir sandık duruyordu; büyük bir merak içinde, çekiç ve kerpeten getirip açtık sanığı; orta boy ve orta kalitede yirmi roman, tozlanmasına karşın sağlam kalmış altın bir saat, iki çift pantolon askısı, birkaç not defteri, ticaret odasından alınmış bir diploma ve 1.200 markın üstünde bir tasarruf hesabıyla karşılaştık. Tasarruf hesabı parayı gidip çekmem, bütün öbür şeyler ise elden çıkarmama için bana havale; ticaret odasından alınmış diploma da aralarındaydı, ama bir alıcı bulamadı diploma, çünkü siyah çini mürekkeple üzerinde dayım Fred'in adı yazıyordu.</span></p>

  <p class="P_css1"><span class="C_Current__And__No_Bold">Böylece dört hafta boyu, ekmek, tütün ve kömür konusunda her türlü tasadan kurtulmuş olduk, bu da pek rahatlatıcı bir durumdu benim için, hele tüm okullar kapılarını buyrun der gibi açmıştı o sıra ve ben de öğrenimimi tamamlamaya çağrılıyordum.</span></p>

  <p class="P_css1"><span class="C_Current__And__No_Bold">Eğitimimin çoktan bütünlendiği şu anda bile, o vakitler sofrada bulduğumuz çorbaları sevgiyle, yakınlıkla anımsıyorum; bütün eğitimi zamana uygun hoş bir havayla donatan bu ek yemek, nerdeyse savaşmasız ele geçirilebiliyordu da, en başta onun için.</span></p>

  <p class="P_css1"><span class="C_Current__And__No_Bold">Ama bu zaman içindeki asıl olay, dayım Fred'in o sevindirici eve dönüşünden sekiz hafta sonra insiyatifi ele alışıydı. Yaz sonlarında bir gün, yattığı divandan doğrulup kalkmış, bizi korkutacak kadar uzun boylu tıraş olmuş, temiz çamaşır istemiş, benden de bisikletini ödünç alarak gözden kaybolmuştu.</span></p>

  <p class="P_css1"><span class="C_Current__And__No_Bold">Sonra da geç vakit büyük bir gürültü patırtı ve keskin bir şarap kokusuyla dönmüştü eve; şarap kokusu dayımın ağzından geliyor, gürültüye ise uzun bir iple birbirine bağlanmış yarım düzine teneke kova yol açıyordu.'Ancak dayımın fena yakılıp yıkılmış kentimizde çiçekçiliği yeniden yaşatmak kararında olduğunu öğrendiğimiz zaman, şaşkınlığımızdan kurtulabilmiştik. Yeni değerler dünyasına karşı güvensizlikle dolu olan annem, dayımın bu planını eleştirdi ve çiçekler için şimdilik piyasada pek bir gereksinme duyulmadığını ileri sürdü. Ama yanılıyordu.</span></p>

  <p class="P_css1"><span class="C_Current__And__No_Bold">Unutulmayacak bir sabahtı hani; işe başlayacağı tramvay durağına taze hazırlanmış kovaları taşırken dayıma yardım ettik. Sarı ve kırmızı lalelerin, nemli karanfillerin görünümünü hala anımsar gibiyim; dayımın gri karartılar ve enkaz yığınları arasında dikilip, çın çın öten sesiyle: «Çiçek, ama ne çiçek!» diye bağırırkenki o güzel görünümünü asla unutmayacağım. İşindeki gelişme konusunda bir söz etmem gereksiz: Akıl almaz bir gelişmeydi, bu. Daha dört hafta sonra, dayım üç düzine teneke kovanın, iki şubenin sahibi olmuştuvebiraysonradadevletevergiödemeyebaşlamıştı. Tüm kent değişmiş gibi geliyordu bana: Çeşitli köşelerde artık çiçekçi kulübeleri doğuyordu. İstekler karşılanacak gibi değildi; boyuna daha çok kovalar sağlanıyor, tahtadan kulübeler çatılıyor, arabalar yapılıyordu.</span></p>

  <p class="P_css1"><span class="C_Current__And__No_Bold">Kuşkusuz artık yalnız taze çiçek değil, ekmek ve kömür de bulunuyordu elimizin altında; dolayısıyla, bundan böyle aracılık işime son verdim, bu da benim sağlam ahlaklı bir kimse olarak yetişmeme yardım etti. Dayım Fred, çoktan gemisini kurtarmış bir adam artık: Açtığı şubeler hala çiçeklenmekte, altında bir arabası var, beni de varis yaptı kendine; daha mirasa konmadan, firmanın vergi işlerini görebilmem için bana iktisat okumak görevini verdi.</span></p>

  <p class="P_css1"><span class="C_Current__And__No_Bold">Onu bugün gördüğüm, bu iri kıyım adamı kırmızı arabasının direksiyonu başında gördüğüm zaman, hayatımda dayımın iştahının bana uykusuz geceler geçirttiği bir dönemin varlığı doğrusu tuhafıma gidiyor.</span></p>

  <p class="P_css1">&nbsp;</p>
</body>
</html>
