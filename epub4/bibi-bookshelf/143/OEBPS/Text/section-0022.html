<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>AGAÇLIKLI YOLDA YENİDEN GÖRÜŞME</title>
</head>

<body>
  <p class="P_css1">&nbsp;</p>

  <h2 class="P_css1">AGAÇLIKLI YOLDA YENİDEN GÖRÜŞME</h2>

  <p class="P_css1"><span class="C_Current__And__No_Bold">Bazen ortalığın gerçekten sessizleştiği, makinelilerin kısık sesli homurtusunun eriyip gittiği, roket atıcıların o tüyler ürpertici çatlak seslerinin sustuğu, karşılıklı cepheler üzerinde bizim bir isim veremediğimiz, ama babalarımızın belki barış diye niteleyeceği bir şeylerin süzülüp durduğu o saatlerde, bit kırmaya ara veriyor ya dayufka uykularıyarıda kesiyorduk; Teğmen Hecker'in uzun partnakları, toprak siperimizin duvarındaki bir oyuğa yerleştirip, bizim bar adını verdiğimiz cephane sandığının tokasıyla oynamaya başlıyordu; deri parçasına asılıp çekiyor Hecker; derken tokanın iğnesi deliğinden kurtulup sandık içindeki varlığımızın şahane görünümünü gözlerimize buyur ediyordu: Solda teğmenin, sağda benim şişelerimiz duruyordu sandıkta, ortada ise dört bir tarafın gerçek bir sessizliğe gömüleceği saatler için ayırmış olduğumuz her ikimizin ortak malı o harikulade şişe yer almaktaydı.</span></p>

  <p class="P_css1"><span class="C_Current__And__No_Bold">İçlerinde patates rakısıyla o koyu beyazşişeler arasında, iki şişe hakiki Fransız konyağı bulunuyordu; o zamana kadar içtiğimiz en nefis konyaklardı bunlar. Gerçekten gizemsel bir biçimde, başkasının malına el koymaların, rüşvetin ve yiyiciliğin balta girmemiş ormaqlarından geçerek belli zaman aralarıyla gerçek Hennesys siperlerimize, bizim çirkef, bit ve umutsuzluğa karşı savaşıp durduğumuz çukurlara kadar sızıp gelebiliyordu. .Rakının her türlüsüne karş, tiksinti duyan soluk benizli çocukların o müthiş açlığıyla tatlı nesnelere can atan oğlanların, bu nefis san içkideki paylarının bedelini çikolata ve bonbonlarla kendilerine ödüyorduk; sanıyorum, her iki tarafı da bundan fazla mutlu kılan bir trampa seyrek yapılıyordu doğrusu.</span></p>

  <p class="P_css1"><span class="C_Current__And__No_Bold">Elden geldiği kadar temiz bir boyunbağı takıp, elini tıraşlı çenesinin üzerinde keyifli keyifli gezdirdikten sonra Teğmen Hecker: «Gel bakalım!» diyordu her seferinde bana. Ben siperimizin kasvetli arka zemininden yavaş yavaş doğrulup kalkıyor, giysimin orasında burasındaki saman çöplerini yorgun el hareketleriyle temizleyip uzaklaştırıyor, gerçekleştirecek gücü bulduğum o bir tek seramoninin gereğini yerine getirip saçlarımı tarıyor, Hecker'in kahve içtiği bir teneke kutudaki kahve artığının oluşturduğu tıraş suyuyla ellerimi uzun uzadıya, nerdeyse sapık bir içtenlikle'yıkayıp arıtmaya çalışıyordum. Hecker sabır gösterip, ben tırnaklarımı temizleyinceye kadar bekliyor, bu arada bir cephane sandığını bir çeşit ınasa olarak aramızda bir yere yerleştirip, bir mendille rakı kadehlerimizi ovup temizliyordu; kalın ve dayanıklı kadehlerdi doğrusu, nasıl tütünümüzün üzerine titriyorsak, rakı kadehlerimize de gözümüz gibi bakıyorduk. Derkeı! Hecker çantasının dip köşelerini karıştırıp, bir büyük kutu sigara çıkararak ortaya koyuyor, benim de hazırlanmam tam o anda bitiyor.</span></p>

  <p class="P_css1"><span class="C_Current__And__No_Bold">Çokluk öğle sonralarına rastlıyordu bu saatler; siperin önündeki örtüyü bir kenara itiyorduk; bazen birazcık bir güneş ayaklarımızı ısıtıyordu.</span></p>

  <p class="P_css1"><span class="C_Current__And__No_Bold">Birbirimize bakıp kadeh tokuşturuyor, içkiler yudumlayıp, sigaralar tüttürüyorduk. Susuşumuzda harikulade bir seremoni havası esiyordu. Düşman tarafından işitilen tek ses, bir keskin nişancının tüfeğinden çıkan mermilerdi; belli aralarla, zamanı şuncacık şaşırmayarak geliyor, sığınağımızın girişindeki eğik duvarı destekleyen kirişin tam da önüne düşüyordu. «Pat!» diye ufak, nerdeyse sevimli bir gürültü çıkarıp kuru ve sert toprağa gömülüyordu. Bana adeta sessiz bir ikindi vakti bir tarla faresinin kendi halinde ve hemen hiç ses çıkarmadan yoldan kayıp gidişini anımsatıyordu çokluk. Keskin nişancının yolladığı mermilerin sesinde yatıştırıcı bir şeyler saklıydı bizim için; çünkü yaşamaya başladığımız nefis saatin düş olmadığına, gerçek dışı bir şey görülemeyeceğine, gerçek yaşamımızın bir parçası sayılacağına bizi inandırıyordu.</span></p>

  <p class="P_css1"><span class="C_Current__And__No_Bold">Ancak dördüncü ya da beşinci kadehten sonra dillerimiz çözülüyor, yüreğimizin bezgin molozları altında bu harikulade içki babalarımızın belki özlem diyeceği paha biçilmez bir acayip duygunun dünyaya gözlerini açmasını sağlıyordu.</span></p>

  <p class="P_css1"><span class="C_Current__And__No_Bold">Savaş üzerinde, şu anda yaşadığımız yaşam üzerinde kaybedecek sözümüz yoktu. Savaşın dişlerini gösteren o maskara suratını gereğinden sık ve yakından görmüştük, yaralılar her iki tarafta karanlık gecelerde iki değişik dilden yakındıkça, onun dehşet verici soluğu yüreklerimizi pek sık titremelere boğmuştu. Savaştan o kadar nefret ediyorduk ki, onu bir «yazgı» aşamasına yüceltmek için gerek bizim burada, gerek karşı tarafta kendini lıilmezlerin sabun köpüklerini andıran boş sözlerine inanmıyorduk.</span></p>

  <p class="P_css1"><span class="C_Current__And__No_Bold">Ama gelece de böyle zamanhirdaki söyleşilerimizin · konusunu oluşturmaktan uzaktı. Gelecek, sivri köşelerle donatılmış bir tüneldi bizim için; adı geçen köşelere toslayabilir, oramızı buramızı incitebilirdik ve bundan korkuyorduk. Dolayısıyla söyleşilerimiz geçmiş çevresinde dönüyor, belki babalarımızın yaşam diye niteleyecekleri o nesneye ilişkin kırık dökük değinmeleri içeriyordu.</span></p>

  <p class="P_css1"><span class="C_Current__And__No_Bold">«Küçük bir kahve canlandır kafanda», diyordu Hecker, «ağaçlar altında olsun istersen ve de güzün. Havada nem ve çürük kokusu, sen de kahvede oturmuş Verlaine'den bir şiir çeviriyorsun; ayaklarında bir de hafif ayakkabılar var ki! Derken loşluk, kalın bulutlar yaparak çöküyor ortalığa, sen de kalkıyor, ayaklarını sürüyerek eve yollanıyorsun; ayaklarını sürüyerek, anladın değil mi ; ayaklarını yerdeki ıslak yapraklar arasında sürüyor, karşıdan sana doğru gelen kızların yüzlerine bakıyorsun ... » Derken boşalan kadehleri doldurdu Hecker, bir çocuğu ameliyat eden sevecen bir doktor gibi sakindi elleri; benimle kadeh tokuşturdu, içtik... «Derken kızlardan biri çıkıyor, gülümsüyor sana, sen de gülümsemesine gül.rpsemeyle karşılık veriyorsun, sonra o da, sen de arkanıza bakmadan yolunuza devam ediyorsunuz. Aranızda alıp verdiğiniz bu gülümseme bir daha hiç ölmeyecek, hiç, anlıyor musun... belki bu gülümseme bir başka yaşamda karşılaştığınız zaman sizi birbirinize tanıtacak bir nişan olacak... pek bir değer taşımayan ufacık bu gülümseme...»</span></p>

  <p class="P_css1"><span class="C_Current__And__No_Bold">Harikulade bir gençlik ifadesi gelip oturmuştu Hecker'in gözlerine; gülerek bana bakıyor, ben de kendisine. gülümsüyordum, şişeyi alıp kadehleri yeniden doldurdum. Üç, dört kadeh yuvarladık arka arkaya. Hiçbir tütün, rayihası konyağın o paha biçilmez rayihasına karışan bizim tütün kadar nefis olamazdı.</span></p>

  <p class="P_css1"><span class="C_Current__And__No_Bold">Arada bir karşı taraftaki keskin nişancının silahından çıkan mermiler, zamanın acımasız geçip gittiğini anımsatıyordu bize. Yaşadığımız anın kıvanç ve hazzının gerisinde, yaşamın acımasızlığı tehdit edici bekliyordu pusuda; ansızın patlayacak bir mermi, bir devriyenin alarm işareti, bir saldırı ya da geriye çekilme emriyle bizi doğrayıp parçalayacaktı. Giderek daha çabuk içmeye, daha bir kaba ve hoyrat sözler konuşmaya başlamıştık, gözlerimizdeki o yumuşak kıvanç içerisine bir haz ve kin gelip çöreklenmişti şimdi; şişenin çaresiz sonunda dibi görününce, dile gelmeyecek bir hüzün çöktü Hecker'in üzerine, yüzen iki yuvarlak gibi gözlerini bana döndürdü, alçak sesle ve adeta sayıklayarak konuşmaya başladı: «Benimkisi, anlıyor musun, bir ağaçlıklı yolun bitiminde otururdu, son izne gittiğimde...»</span></p>

  <p class="P_css1"><span class="C_Current__And__No_Bold">Bu sözler bir işaretti benim için, artık son vermem gerekiyordu; soğuk ve kesin: «Teğmenim», dedim, «konuşmayın böyle, işitiyor musunuz, teğmenim» Çünkü kendisi tembihlemişti bana. «Bir kızdan söz açar, ağaçlıklı bir yolun sonundaki bir evde oturan bir kızdan anlatmaya başlarsam, bana söyleyeceksin, tut şu çeneni diyeceksin anladın mı, diyeceksin, evet böyle diyeceksin!» diye tembih etmişti.</span></p>

  <p class="P_css1"><span class="C_Current__And__No_Bold">Ben de, ne kadar güç gelirse gelsin, onun verdiği bu emre uyuyordum; çünkü kendisini uyardım mı, Hecker adeta bir balon gibi sönüyor, gözlerinde sert ve uyanık bir ifade beliriyor, ağzının çevresinde acılıklardan oluşan o eski kıvrımlar beliriyordu.</span></p>

  <p class="P_css1"><span class="C_Current__And__No_Bold">Ama sözünü etmek istediğim o gün, her şey başka zamankinden değişikti. O gün iç çamaşır almıştık, gıcır gıcır çamaşır, sonra konyak; ben tıraş olmuş, hatta arkadan teneke kutu içinde ayaklarımı yıkamıştım, çünkü yeni çorap bile yollamışlardı bize, beyaz halkaları gerçekten henüz beyazlığını koruyan çoraplar...</span></p>

  <p class="P_css1"><span class="C_Current__And__No_Bold">Hecker yatakta arkasına yaslanmış oturuyor, sigara tüttürüyor, elimi ayağımı yıkarken beni seyrediyordu. Çıt yoktu dışarıda, ama hain bir.sessizlikti bu, insanın elini kolunu bağlayan bir sessizlikti, gözdağı veren bir havası vardı; daha ağzındaki sigara sönmeden bir diğerini ateşleyen Hecker'in ellerinden heyecanlı olduğunu ve korktuğunu görüyordum, hepimiz korkuyorduk çünkü, henüz insan özelliğini koruyan herkes korkuyordu.</span></p>

  <p class="P_css1"><span class="C_Current__And__No_Bold">Ansızın karşıdaki keskin nişancının bizim siperin önün- . deki bayıra çarpan kurşununun hafif toprakta adeta kayıp giden sesini işittik; yumuşak gürültü, sessizlikteki tüm korkutuculuğu alıp götürdü ve ikimiz de gülmeye başladık; Hecker sıçrayıp kalktı, ayaklarını bir iki yere vurdu, yüksek sesle ve çocuksu: «Yaşasın! Yaşasın!» dedi. «Bizim karşıdaki arkadaşın, hep aynı yere ateş eden karavanacı arkadaşın sağlığına içeçeğiz simdi, sağlığına içeceğiz! »</span></p>

  <p class="P_css1"><span class="C_Current__And__No_Bold">Sonra gidip duvardaki barımızın kapağını açtı, omuzuma vurdu, ben çizmelerimi giyip içmek için hazırlanıncaya kadar sabırla bekledi. Cephane sandığının üzerine yeni bir mendilyaydıvegöğüscebindenikitaneşahane,uzunveaçık kahverengi puro çıkardı.</span></p>

  <p class="P_css1"><span class="C_Current__And__No_Bold">«Konyak ve yanında iyi bir puro. Gel keyfim gel ! » dedi gülerek. Kadeh tokuşturup, yuvarladık içkileri; acele etmeden, haz dolu nefesler alarak puroları tüttürmeye başladık.</span></p>

  <p class="P_css1"><span class="C_Current__And__No_Bold">«Durma, bir şeyler anlat bana», dedi Hecker. «Bir defa da sen bana bir şeyler anlat bakalım, haydi!» Arkadan ciddi ciddi bana haktı. «Ne adamsın be sen», dedi, Kendin hiç şimdiye kadar anlatmadın bir şey, hem beni konuşturup, gevezelik ettirdin.»</span></p>

  <p class="P_css1"><span class="C_Current__And__No_Bold">«Anlatacak çok bir şeyim yok ki», dedim usulcacık; bu kez ben kendisine baktım; kadehlere konyak doldurup Hecker'le yuvarladım ilkin; serin ve ısıtıcı içkinin koyu sarı boğazımızdan akıp gidişi harikuladeydi doğrusu. Çekingen: Biliyor musun», diye başladım söze, senden biraz küçüğüm ben, biraz da yaşlı. Okulda hep çaktım sınıfta, derken beni sanata verdiler, marangozluk öğrenecektim. Bir tadını bulamadım ilkin, ama derken, aradan bir yıl geçtikten sonra, bu işten zevk almaya başladım. Tahtayla, keresteyle çalışmak ne şahane bir şey, bilsen ! Güzel bir kağıdın üzerine bir plan çiziktiriyorsun, tahtanı hazırlıyorsun arkadan, ince damarlarla donatılmış gıcır gıcır tahtalar; büyük bir sevecenlikle rendelemeye başlıyorsun, bir yandan da tahta kokusunu burnunda hissediyorsun. Sanırım, çok iyi bir marangoz çıkacaktım, ama on dokuzuna geldiğim zaman askere çağırdılar; kışlanın kapısından geçerken duyduğum o ilk korku var ya, bir daha hiç atamadım üzerimden, altı yıl geçti, öyleyken kendimi kurtaramadım bu korkudan, onun için konuşmam pek... ama sizin, benimki gibi değil durumunuz.»</span></p>

  <p class="P_css1"><span class="C_Current__And__No_Bold">Birden kızardım, çünkü hayatında hiç daha bu kadar çok konuşmamıştım...</span></p>

  <p class="P_css1"><span class="C_Current__And__No_Bold">Hecker, düşünceli düşünceli bana baktı. «Öyle ha», dedi, «galibagüzel konuştun, marangoz bey.» Sesiniyükselterek: «Peki ama, hiç şimdiye kadar sevdiğin bir kız olmadı mı?» diye sordu ansızın. Ben yine konuşmayı burada kapatmam gerektiğini hissetmiştim. «,Hiç sevmedin mi bir kızı?» diye devam etti, Hecker. «Hiç sevmedin mi? Başım yumuşacık bir boyna dayayıp koklamadın mı, saçlarİnın kokusunu çekmedin mi içine... Hiç daha yapmadın mı böyle bir şey?» Bu kez kadehleri kendi eliyle doldurdu Hecker; şişe boşalmıştı, dehşet verici bir hüzünle çevresine bakındı. «Şişeyi savurup kıracak bir duvar yok burada, değil mi?.» Arkadan: «Dur», dedi birden, aklını kaçırmış gibi gülerek, «bizim keskin nişancı arkadaşa da bir iş çıksın, buyursun, kurşunlayıp dağıtsın şişeyi.» Bunun üzerine bir adım ileri çıktı, şişeyi keskin nişancının silahından çıkan kurşunların hep gelip gelip vurduğu yere dikti, kendisini engellememe fırsat kalmadan ortak büfemizden ikinci şişeyi de ahp gelmiş, tıpasını açıp bardakları yeniden doldurmuştu. Biz kadeh tokuştururken, dışarıda siperin önündeki yamaÇta hafif bir «ÇID» sesi işittik, korkuyla başımızı kaldmp baktık ki, ne görelim: Şişe bir an, nerdeyse kaskatı durdu olduğu yerde, ama derken üst kısmı kayıp yere düştü, alt kısmı eski yerinde dikilmeye devam etti. Şişenin yere düşen üst kısmı siperden içeri yuvarlandı, ayaklarımızın önüne kadar geldi. Bildiğim tek şey, bir korku sarmıştı içimi, şişenin iki parçaya ayrıldığı bu andan sonra korkmaya başlamıştım...</span></p>

  <p class="P_css1"><span class="C_Current__And__No_Bold">Beri yandan, derin bir umursamazlık kaplamıştı içimi, Hecker boşalan kadehleri dolduruyor, ben kadehteki içkiyi çabuk çabuk kafama dikiyor, şişenin boşalmasına yardım ediyordum. Evet, korku ve umursamazlık yan yanaydı. Ama Hecker de korkuyordu, görüyordum bunu; içimiz içimizi yiyerek gözlerimizi birbirimizden kaçu:ıyorduk. İşte o gün yine sevgilisinden konuşmaya başlayınca, Hecker'i susturmak gücünü bulamamıştım kendimde...</span></p>

  <p class="P_css1"><span class="C_Current__And__No_Bold">«Biliyor musun», diye başladı Hecker çabuk çabuk, yüzüme bakmaksızın, «bir ağaçlıklı yolun bitimindeydi evi, son izinli gittiğimde güzdü, bayağı güz, öğle sonrasının geç bir saati, ağaçlıklı yol ne kadar güzeldi, dünyada anlatamam sana.» Ele avuca sığmayan, şahane, ama her nasılsa sapkın bir mutluluk yürümüştü Hecker'in gözlerine, bu mutluluktan ötürü onu susturmadığıma memnundum. Konuşmasının bundan sonraki bölümünde ellerini ovmaya başlamıştı Hecker, bir nesneye bir biçim vermek isteyip de bunu nasıl yapacağını bilemeyen birine benziyordu; ama ben onun ağaçlıklı yolu bana anlatabilmek için sözcük aradığını seziyordum. Kadehleri doldurdum, diktik kafamıza, sonra yine doldurdum, onları da yuvarladık..•</span></p>

  <p class="P_css1"><span class="C_Current__And__No_Bold">«Ağaçlıklı yol», devam etti Hecker, kısık bir sesle, nerdeyse kekeleyerek, «ağaçlıklı yol altındandı düpedüz, saçma değil bu söylediğim bak, basbayağı altındandı, altınsı karaağaçlar, gri mavimsi ışıldayan ağaçlar; ağır ağır yolu inip, sevgilimin evine yaklaşırken, mutluluktan gözüm dünyayı görmüyordu, paha biçilmez bir güzellik .,ğına yakalanmış hissediyordum kendimi, biz insanların zaman zaman duyduğu mutluluğun o geçici esrikliğini emip içime ..ktarıyordum. Anlıyorsun değil mi? Bu harikulade kesinlik, beni öylesine kawamıştı ki... ve... ve...»</span></p>

  <p class="P_css1"><span class="C_Current__And__No_Bold">Hecker bir süre sustu, yine bazı sözcükler arar gibiydi. Boşalan bardakları doldurdum, yeniden kadeh tokuşturduk, içtik; tam bu anda yamaçtaki şişenin alt kısmının parçalandığını gösteren bir ses duyduk, parçalar sinir bozucu bir yavaşlıkla birbiri ardı sıra teker meker siperden içeri yuvarlanlı.</span></p>

  <p class="P_css1"><span class="C_Current__And__No_Bold">Hecker birden doğruldu, eğilip örtüyü tamamen bir kenara çekti. Fena ürkmüştüm ben, koluna yapışıp kendisini alıkoymak istedim, bütün zaman neden korktuğumu anlamıştım o anda. «Bırak beni,., diye haykırdı Hecker, «blfak beni... ben gidiyorum... ağaçlıklı yola gidiyorum...» Siperin dışında, elimde şişe, yanıbaşında dikiliyordum. Fısıldar gibi: «Gideceğim», dedi Hecker, «ağaçlıklı yolun sonuna kadar, evin bulunduğu yere kadar gideceğim! Kahverengi demir · bir parmaklık var önünde, benim sevgilim üst katta oturuyor ve...» Birden korkuyla çömdüm yere, çünkü bir kurşun hemen yanıbaşımdan geçmiş, yamaçta tam şişenin bulunduğu yere gidip saplanmıştı.</span></p>

  <p class="P_css1"><span class="C_Current__And__No_Bold">Hecker fısıldayarak konuşuyor, kekeleyerek saçmasapan sözler ediyordu; yüz çizgilerinde bundan böyle pek yumuşak içli bir mutluluk ifadesi vardı. Kimbilir, belki tembih ettiği gibi seslenip kendisini geriye çağırmam için vakit geç değildi henüz. Ağzından çıkaiı abuk sabuk sözlerden yalnız şu kadarını anlıyordum: «Gideceğim - sevgilimin oturduğu eve gideceğim, o kadar...»</span></p>

  <p class="P_css1"><span class="C_Current__And__No_Bold">Elimde konyak şişesi, yerde çömmüş dururken, çok ödlek biri gözüyle baktım kendime; Heeker'in yüzü dile gelmeyen tatlı ve içten bir esriklikle kaplıyken, kendimin ayık, müthiş ayık durumda bulunmamı bir suç gibi görüyordum; Hecker'in donuk bakışları siyah ayçiçeği saplarının ve yediği mermilerden iler tutar yeri kalmamış çiftliklerin arasından geçerek düşman hatlarına doğru uzanıyordu. GözümÜ üzerinden ayırmıyordum; bir sigara tüttürüyordu. «Teğmenim», diye seslendim usulcacık, «İçin şunu, haydi gelin için!» Şişeyi tutan elim kendisine doğru uzanmıştı, doğrulup kalkmak istedim; ama baktım, kendim de sarhoşum. Onu ne diye vakit geç değilken seslenip geri çağırmadığım için işte öylesine lanet ettim kendime, çünkü artık iş işten geçmişti; benim seslendiğimi işitmemişti, Hecker. Der,. ken bir kez daha ağzımı açmak, hiç değilse şişeyi göstererek onu yukarıdaki tehlikenin dışına çekip almak istiyordum ki, vın diye gayet tiz perdeden bir kurşun sesi işittim. Hecker, korkunç bir çabuklukla arkasına döndü; gülümseyerek, kısa ve mutlu, bana bktı, sonra sigarasını yamacın üzerine koyup çöktü yere, yavaş yavaş arka üstü yıkıldı. Sanki başımdan buzlu sular dökülmüştü, şişe kayıp düştü elimden, hafif gluk gluk sesleriyle şişeden dökülüp yerde bir birikinti yapan konyağa baktım. Ortalık yine tamamen sessizleşmişti ve sessizlik tekin değildi.. sonunda cesaret edip başımı kaldırdım ve Hecker'in yüzüne baktım: Avurtları çökmüştü, gözleri kara ve donuktu, ama hata yüzünde demin abuk sabuk konuşurken çiçeklenmiş gülümsemeden kalma bir parıltı seçiliyordu. Öldüğünü anlamıştım. Derken bağırmaya başladım ansızın, aklını kaçırmış biri gibi bağırıyordum. Bütün ihtiyatı elden bırakıp yamacın üzerine eğilerek, bitişikteki sipere doğru sendeledim: «Hein! Yardım et Hein! Hecker öldü! » Bir cevap beklemeden yere yığılıp hıçkırmaya başladım, ansızın bir dehşet dalga8ı sarmıştı içimi, çünkü Hecker'in başı biraz yukarı kalkmıştı, belli belirsiz, aa fark edilebiliyordu; ve kan akıyordu bu baştan, sarımsı ak korkunç bir nesne akıyordu, galiba beyniydi Hecker'in; aktı, habire aktı, bense içimde kaskatı bif korkuyla şöyle düşündüm: Nereden geliyor bu bitip tükenmeyen kan, Hecker'in başından mı yalnız? Bizim siperin zemini boydan boya kanla örtüldü, balçıklı toprak kanı ememiyordu pek, derken kan benim boş şişenin yanında diz çöktüğüm yere kadar ulaştı...</span></p>

  <p class="P_css1"><span class="C_Current__And__No_Bold">Hecker'in kanıyla yeryüzünde yapayalnızdım, çünkü Hein'den bir cevap gelmemişti, karşıdaki keskin nişancının siiahından çıkan kurşunların toprak yamaçtaki sesi de işitilmiyordu artık...</span></p>

  <p class="P_css1"><span class="C_Current__And__No_Bold">Ama ansızın bir silah sesiyle parçalandı sessizlik, ayağım dehşetle yerden kesildi, havaya sıçradım, aynı anda sırtıma bir şeyin saplandığını hissettim, ne tuhafsa hiç ağrı vermemişti; öne doğru devrildim, başım Hecker'in göğsünün üzerine geldi, birden çevremde bir gürültüdür koptu; Hein'in siperinden makineli tüfeklerin azgın uluması, bizim org konseri diye nitelediğimiz salvoların tüyler ürpertici gümbürtüleri ortasında tamamen sakinleştim, çünkü hala siperin zemininde duran Hecker'in koyu renkli kanıyla açık renkte harikulade bir kan şimdi birbirine karışıyordu; biliyordum ki, bu açık renkli kan sıcaktı ve benim kamındı. Yavaş yavaş dibe çöküyor, ooyuna daha derinlere çöki.iyordum; sonunda mutlulukla gülümseyerek, ağaçlıklı yolun girişinde buldum kendimi; Hecker bana anlatamamıştı bu yolu, çünkü ağaçlar çıplaktı ve çürük gölgeler arasina yalnızlık ve ıssızlık yuvalanmıştı; uzakta, işte öylesine uzakta Hecker'in siluetini gördüm, yumuşak altınsı bir ışığa doğru el ediyordu; o anda yüreğimdeki umut sönüp gitti.</span></p>

  <p class="P_css1">&nbsp;</p>
</body>
</html>
