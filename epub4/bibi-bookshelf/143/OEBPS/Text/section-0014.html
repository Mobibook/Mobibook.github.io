<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>ELSA BASKOLEIT'İN ÖLÜMÜ</title>
</head>

<body>
  <p class="P_css1">&nbsp;</p>

  <h2 class="P_css1">ELSA BASKOLEIT'İN ÖLÜMÜ</h2>

  <p class="P_css1"><span class="C_Current__And__No_Bold">Eskiden oturduğumuz evin bodrum katı Baskoleit adında bir bakkala kiralanmıştı; koridorların orasında burasında portakal sandıklan durur, ortalık Baskoleit'in çöpçüye verilmek üzere hazırladığı çürük meyva kokardı ve buzlu camın gerisindeki loşlukta kötü zamanlardan yakınan Baskoleit'in Doğu Prusyalı sesini işitirdik ikide bir. Ama gönlünün derinliğinde şen bir kimseydi Baskoleit; bütün o atıp tutmalarının bir oyun olduğunu, hatta bite bağırıp çağırmalarının bile bundan başka bir şey sayılmayacağını çok iyi bilirdik, çocuklar ne kadar iyi bilebilirse kuşkusuz. Ve ikide bir Baskoleit bodrumla sokak arasındaki birkaç basamağı çıkıp gelir, cepleri elma ya da. portakallarla dolu olur, top gibi bunları bize atıverirdi.</span></p>

  <p class="P_css1"><span class="C_Current__And__No_Bold">Ama Baskoleit, kızı Elsa dolayısıyla ilginç biriydi bizim için. Bildiğimize göre kızı dansözlüğe heves ediyordu. Belki de dansözdü o vakitler; kesin bir şey varsa, evde sık sık dansa çalışıyor, aşağıda san badanalı bodrumda Baskoleit'in mutfağının yanıbaşında çeşitli dansları talim edip duruyordu. Sarışın, fidan boylu bir kızdı; üzerinde yeşil bir triko giysi, ayak parmakları üzerinde dikeliyor, sarı soluk, dakikalarca bir kuğu gibi süzülüyor, fırıl fırıl ortalarda dönüyor, atlayıp sıçrıyor, taklalar atıyordu. Ortalık karardı mı, yatak odamın peneeresinden kendisini görebiliyordum: Pencere boşluğunun sarı dikdörtgeninde ağu yeşili bir giysiye bürünmüş sıska vücudunu; çaba taşan solgun yüzünü ve kimi sıçrayışlarda çıplak ampule dokunan, ampulün sallanmaya başlayıp gri avludaki ışık çemberini kısa bir süre genişletmesine yol açan sarışın başını görüyordum. Avludan: «Kaltak!» diye seslenenler oluyor, bense kaltağın ne olduğunu bilmiyordum. Bazıları da «Rezalet!» diye bağırıyorlardı; ben, rezaletin ne olduğunu sezer gibiydim, ama Elsa'nın böyle birşeyle ilgisi bulunabileceğini sanmıyordum hiç. Derken Baskoleit'in penceresi birden açılarak, kızartma buğuları ortasında ağır ve dazlak kafası beliriyor, açılm1ş mutfak penceresinden avluya dökülen ışıkla birlikte Baskoleit yukarı, karanlık avluya doğru veryansın ediyordu; söylediklerinden bir tekini anlamıyordum. Ama her şeye karşın, Elsa'nın odası çok geçmeden bir perdeye kavuştu: Kalın, kadife yeşili bir perde; öyle ki, artık ışık falan sızmıyordu dışarı. Ama ben her akşam bu donuk donuk parıldayan dikdörtgen pencereye bakıyor, görmediğim halde adeta onu görüyor, ağu yeşili giysisi içinde Elsa Baskoleit'i seçer gibi oluyordum; sıska ve sarışın, çıplak ampulün altında saniyeler boyunca süzülüp duruyordu.</span></p>

  <p class="P_css1"><span class="C_Current__And__No_Bold">Ama çok geçmeden evden çıktık biz, ben büyüdüm ve bir kaltağın ne olduğunu öğrendim, bir rezaletin de ne olduğunu bildiğimi sanıyordum. Birçok dansöz gördüm, ama hiçbiri de artık kendisinden haber alamadığım Elsa Baskoleit kadar hoşuma gitmedi. Derken başka bir kente taşındık ve savaş patladı, uzun bir savaş, dolayısıyla Elsa Baskoleit çıkıp gitti aklımdan, eski kentimize döndüğümüzde de hiç düşünmedim kendisini. Pek çeşitli mesleklere girip çıktım, sonunda bir meyve toptancısının yanında şoförlük yapmaya başladım: Bir kamyon şoförlüğü, gerçekten üstesinden gelebileceğim bir işti. Her sabah bana verilen listeyi alıyor, elma ve portakal sandıklarım, erik sepetlerini yüklüyor, kente iniyordum.</span></p>

  <p class="P_css1"><span class="C_Current__And__No_Bold">Bir gün, arabanın yüklendiği rampanın önünde durmuş, depo amirinin arabaya yüklettiği mallan bir bir elimdeki listeyle karşılaştırırken, muz afişleriyle süslenmiş küçük bölmesinden muhasip çıkageldi ve depo amirine sordu: «Baskoleit'e mal yollayabilir miyiz?»</span></p>

  <p class="P_css1"><span class="C_Current__And__No_Bold">«Bir siparişi mi var? Siyah yaş üzüm mü?»</span></p>

  <p class="P_css1"><span class="C_Current__And__No_Bold">«Evet!» dedi muhasip; kulağının arkasından kurşunkalemi alıp, şaşırmış bir yüzle'depo amirine baktı.</span></p>

  <p class="P_css1"><span class="C_Current__And__No_Bold">«Arada bir», dedi depo müdürü, «bir sipariş verir: Mavi yaş üzüm. Nedenini -söylemeyeceğim ama, ona mal yollayamayız.» Sonra: «Elinizi çabuk tutun bakalım, haydi çabuk! » diye bağırdı, mavi önlüklü hamallara. Muhasip küçük bölmesine döndü. Bense artık, listedeki mallan gerçekten arabaya yüklemiyorlar mı, dikkat etmez olmuştum. Hayalimde bodrum penceresinin ışıl ışıl dikdörtgenini görüyor, Elsa Baskoleit'in dans ettiğini görüyordum; sıska ve san, ağu yeşili bir giysiye bürünmüş. Ve o sabah izlemem gereken yolu bırakıp, bir başka yola saptım.</span></p>

  <p class="P_css1"><span class="C_Current__And__No_Bold">Altında çocukken oynadığımız fenerlerden yalnız bir tanesi duruyordu, onun da başı yok olmuştu, evlerin çoğu yıkılmıştı savaşta, arabam bombaların açtığı derin çukurlarda paldır küldür ilerliyordu. Eskiden çocuklarla dolup taşan , sokakta şimdi ancak bir tek çocuk vardı: San benizli, kara kuru bir oğlan; bir duvar kalıntısı üzerinde, yorgun çökmüş oturuyor ve akımsı toz toprak içerisine çeşitli şekiller çiziyordu. Ben önünden geçerken gözlerini kaldırıp baktı, ama sonra yine indirdi başını. Baskoleit'in evinin önünde arabayı durdurup, aşağı atladım. Dükkanının küçük vitrinleri tozla örülmüş, karton piramitler yıkılmış, yeşilimsi miıkawa pislikten kararmıştı. Başımı kaldırıp evin şöylece onarılmış duvaniia baktım. Çekinerek dükkanın kapısını aralayıp, yavaş yavaş merdivenlerden indim aşağı. Çorbada kullanılan durmaktan nemlenmiş keskin bir baharat kokusu geldi burnuma; bir karton kutunun içinde topak topak olmuş, kapıya yakın bir yerde duruyordu baharat. Ama derken Baskoleit'in sırtını gördüm, kasketinin altından taşan kır saçlarını gördüm ve o anda büyük bir fıçıdan bir şişeye sirke doldurmasının kendisi için ne sıkıcı bir şey olduğunu hissettim. Besbelli fıçının musluğunu doğru dürüst kullanmasını beceremiyor, kekremsi su parıtıaklannın üzerine akıyordu. Yerde de bir birikinti oluşmuştu: Tahta zeminde keskin keskin kokan bir yer; ayaklarının altında sular sağa sola sıçrıyordu. Tezgahın başında kırmızımsı bir manto giymiş bir kadın dikiliyor, ilgisiz bakışlarla Baskoleit'e bakıyordu. Baskoleit anlaşılan şişeyi doldurmuştu, tıpasını geçirdi; ben henüz kapıdayken söylediğim bir sözü bir kez daha tekrarladım: «Günaydın ! », ama bir cevap veren çıkmadı. Baskoleit, şişeyi tezgahın üzerine koydu; yüzü sarı soluk ve tıraşsızdı, kadına bakıp dedi ki: «Kızım öldü - Elsa - .»</span></p>

  <p class="P_css1"><span class="C_Current__And__No_Bold">«Biliyorum», dedi kadın, kısıkbir sesle. «Beş yıldan beri biliyorum. Temizlik kumu istiyorum bir de.»</span></p>

  <p class="P_css1"><span class="C_Current__And__No_Bold">«Kızım öldü!» dedi Baskoleit ve pek yeni bir şey söylüyormuş gibi kadına baktı; bir çaresizlik içinde, kadına baktı, ama kadın: «Ambalajsızından olsun!» dedi. «Bir kilo!» Bunun üzerine, Baskoleit, tezgahın altından siyahımsı bir fıçı çıkardı, teneke bir küreği fıçı içinde gezdirip, titreyen elleriyle sarımsı toprakları bir kesekağıdına aktardı.</span></p>

  <p class="P_css1"><span class="C_Current__And__No_Bold">«Kızım öldü», dedi Baskoleit: Kadın sustu; ben çevreme bakındım, tozla örtülmüş makarna paketlerinden, musluğundan sirke damlayan fıçıdan, te_mizlik kumundan ve emaye bir afişten başka bir şey göremedim; afişte sırıtıp duran sarışın bir oğlan çocuğu seçiliyor, yıllardır yerinde yeller esen bir çikolatayı yiyordu. Kadın şişeyi alıp filesinin içine soktu, temizlik kumunu onun yanına yerleştirdi, tezgahın üzerine birkaç kuruş bıraktı. Arkasına dönüp de yanımdan geçerken, Baskoleit'in bunamışlığını belirtmek için bir parmağıyla alnına vurarak bana doğru gülümsedi.</span></p>

  <p class="P_css1"><span class="C_Current__And__No_Bold">Bu anda birçok şey geçti aklımdan, henüz pek küçük bir çocuk olduğum zamanları düşündüm; burnum henüz tezgahın kenarına ulaşamaz, altında kalırdı. Ama şimdi, üzerinde bir tek firmasıpın adını taşıyan, ama artık yalnız kesekağıtları içinde panier tozunun yer aldığı cam kutunun üzerinden zahmetsizce ileriye bakabiliyordum. Derken kısa bir süre adeta büzülüp ufaldım, pis tezgah kenarının altında hissettim burnumu, bonbon almak için avucumda metelikler hissettim. Elsa Baskoleit'i dans eder haliyle görür gibi, sağdan soldan avluya seslendiklerini işitir gibi oldum: ·«Kaltak!» ve «Rezalet!» Sonunda Baskoleit'in sesi, beni uyandırdı dalgınlığımdan.</span></p>

  <p class="P_css1"><span class="C_Current__And__No_Bold">«Kızım öldü!» Bunu otomatik olarak, nerdeyse içinde herhangi bir duygu hissetmeksizin söylemişti, vitrin önünde dikiliyor ve yola bakıyordu.</span></p>

  <p class="P_css1"><span class="C_Current__And__No_Bold">«Evet!» dedim.</span></p>

  <p class="P_css1"><span class="C_Current__And__No_Bold">«Öldü!» dedi.</span></p>

  <p class="P_css1"><span class="C_Current__And__No_Bold">«Evet!» dedim. Baskoleit bana arkasını döndü, ellerini lekeli gri önlüğünün ceplerinde tutuyordu.</span></p>

  <p class="P_css1"><span class="C_Current__And__No_Bold">«Üzümü çok severdi - siyah üzümü, ama artık öldü!»</span></p>

  <p class="P_css1"><span class="C_Current__And__No_Bold">Bana: «Bir şey mi arzu ettiniz?» ya da: «Buyrun, ne istemiştiniz?» diye sormuyor, vitrinin önünde, damlayan sirke fıçısının yanında dikilmiş, yüzüme bakmaksızın: «Kızım öldü!» ya da «Elsa öldü artık!» diyordu.</span></p>

  <p class="P_css1"><span class="C_Current__And__No_Bold">Adeta sonsuz bir süre durmuştum oracıkta, bir yitikti, bir unutulmuşluk içinde; oysa çevremde zaman çığıl çığıl akıp duruyordu. Yeniden bir kadının dükkana girmesi üzerine, kendimi dalgınlığımdan koparabildim ancak. Ufak tefek, tıknaz bir kadındı, alışveriş çantasını kamının önünde tutuyordu. Baskoleit,'kadına dönerek: «Kızım öldü!» dedi. «Evet!» dedi kadın ve birden ağlamaya başladı. «Temizlik kumu lütferi!» dedi. «Ambalajsız olanından bir kilo.» Baskoleit tezgahın arkasına dolandı, teneke küreği fıçının içinde gezdirdi. Ben dışarı çıkarken, baktım kadın hala ağlıyordu.</span></p>

  <p class="P_css1"><span class="C_Current__And__No_Bold">Demin duvar kalıntısı üzerinde çömmüş oturan san benizli, kara kuru oğlan, şimdi benim arabanın basamağında dikiliyor, dikkatle içerdeki aletlere bakıyordu. Derken elini açık camdan içeri uzatıp, sağ ve sol işaret levhalarını yukarı kaldırdı. Ansızın arkasında dikildiğimi görünce irkildi, ama ben onun tutup sarı soluk korkmuş yüzüne baktım, arabanın üzerinde duran sandıkların birinden bir elma alarak tutuşturdum eline. Sonra kendisini koyverdim, şaşkın şaşkın beni süzdü. Öylesine şaşırmıştı ki, ürktüm; bir elma, arkasından bir elma daha alıp cebine tıktım, ceketinin altına sokuşturdum, bir sürü elma; sra da arabaya atlayıp, oradan uzaklaştım.</span></p>

  <p class="P_css1">&nbsp;</p>
</body>
</html>
