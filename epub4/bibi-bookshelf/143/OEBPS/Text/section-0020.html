<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="Tr" xmlns:xml="http://www.w3.org/XML/1998/namespace">
<head>
  <link href="../Styles/styles.css" rel="stylesheet" type="text/css" />

  <title>O VAKİTLER ODESA'DA</title>
</head>

<body>
  <p class="P_css1">&nbsp;</p>

  <h2 class="P_css1">O VAKİTLER ODESA'DA</h2>

  <p class="P_css1"><span class="C_Current__And__No_Bold">O vakitler soğuktan durulmazdı Odesa'da. Her sabah kocaman kamyonlarla parke döşeli kaldırımlardan langur lungur geçip havaalanına geliyor, alanda soğuktan üşüyerek, piste inecek kurşuni dev kuşları gözlüyorduk. Ama ilk iki gün, biz tam binmek üzereyken bir emir geldi, havanın uçuşa elverişli olmadığını, Karadeniz üstündeki sis tabakasının fazla yoğun ya da bulutların fazla kalın olduğunu bildirdi. Bunun üzerine, yine kocaman kamyonlara binerek, parke döşeli kaldırımlardan gerisin geri kışlaya döndük.</span></p>

  <p class="P_css1"><span class="C_Current__And__No_Bold">Alabildiğine büyüktü kışla, pisti ve bit içinde yüzüyordu. Yedere çömüp ya da leş gibi masalar üzerine uzanıp yirmi bir oynuyor ya da şarkı söylüyor, duvardan atlayıp kışladan çıkmak için bir fırsat kolluyorduk. Kışlanın içi bekleşen askerlerle doluydu. Kimsenin kente inmesine izin verilmiyordu. İlk iki gün boş yere sıvışmaya yeltenmiş, enselenmiştik; ceza olarak ellerimizi yakan kocaman kahve güğümlerini taşımakla, kamyonların ekmek yükünü boşaltmakla görevlendirilmiştik. Biz·bu işle uğraşırken, sırtında cephedekilerin giydiği pek nefis bir kürk, yanıbaşımızda bir sayman duruyor, iç edileni olmasın diye ekmekleri sayıyordu. O vakitler, sayman sözü sayıdan değil de saymaktan geliyor, diye düşünmüştük. Odesa'nın üzerinde gökyüzü hala sisli ve kapalıydı, kışlanın kara, pis duvarlarının önünde aşağı yukan gezinen nöbetçiler görülüyordu.</span></p>

  <p class="P_css1"><span class="C_Current__And__No_Bold">Üçüncü gün ortalık adamakıllı kararana kadar bekledik, sonra doğru ana kapıya vardık. Nöbetçi bizi durdurunca «Parola Seltscbini» dedik, bunun üzerine koyverdi bizi. Üç kişiydik; Kurt, Erich ve ben; pek yavaş yürüyorduk. Henüz saat dörttü ya, hava enikonu kararmıştı. Kışladayken bütün istediğimiz, kara ve kocaman duvarlann dışarısına çıkmak olmuştu. Ama kendimizi dışarda bulunca, adeta yine içerisini özlemeye başlamıştık. Şunun şurda sekiz hafta bir askerliğimiz vardı; pek korkuyorduk. Ne var ki, şimdi dönsek kışlaya, ne yapıp yapıp yine dışarı çıkmanın yoluna bakacağımızı biliyorduk. Bir kez de içeri girdik mi, artık bir daha çıkamazdık. Hem saat henüz dörttü. Kışlaya dönsek, bitler, şarkı türkü sesleri, beri yandan ertesi sabah havanın uçuşa elverişli olup, ölmek için Kırim'a götürüleceğimiz korkusu ve umudu uyutmayacaktı bizi. Ölmeyi istemiyorduk. Kınm'a gitmeyi istemiyorduk; ne var ki, bütün gün de suni kahve kokan, cepheye gidecek ekmeklerin ha bire, habire kamyonlardan boşaltıldığı, kürk paltolara bürünmüş saymanların kamyonların başında durup, iç edileni olmasın diye durmadan ekmekleri saydığı bu pis ve kara kışlada pineklemek istemiyorduk.</span></p>

  <p class="P_css1"><span class="C_Current__And__No_Bold">Bilmem ki, neydi istediğimiz. Hiç acele etmeden yürüyüp, kentin dış mahallelerinin birinde izbe ve inişli yokuşlu bir sokağa girdik; ışıksız ve alçacık evler arasinda, çürümekte olan birkaç tahta kazıkla çevrilmiş duruyordu, gece. Arkalarda bir yerde ise boş arsalar uzanıyor gibiydi; bizde olur ya hani, içinden bir yol geçirilecek sanılır, hendekler açılmakta, ölçü kazıkları ellerde dolaşmaktadır; ama bir de bakılır ki yol falan açılmamıştır, yol açılacak yere getirilip moloz, kül ve süprüntü dökülmüş, sağda solyulıiden otlar bitmiştir; arsız, azgın, yabani otlar dal budakıalmıştır ortalığa ve bir an da gelmiş •Moloz dökmek yasaktır!» levhası, moloz döküle döküle görünürlüğünü yitirmiştir.</span></p>

  <p class="P_css1"><span class="C_Current__And__No_Bold">Henüz pek erken olduğundan hiç acele etmeksizin yürüyor, kışlaya dönen askerlerle karşılaşıyorduk. Kimileri de kışladan geliyor, arkadan yetişip bizi geride bırakıyordu. Devriyelere rastlamaktan korkuyorduk. En iyisi dönmek, diye içimizden geçiriyor, ama kışlaya döndüğümüzde kendimizi düpedüz mutsuz hissedeceğimizi de biliyorduk. Habire kahve güğümlerinin ordan oraya sürüklendiği, habire ordan oraya· taşındığı, habire cephe için kamyonlardan ekmek boşaltıldığı, biz soğuktan çivi keserken güzelim paltolar içerisinde saymanların ortalarda dolaştığı kışlanın kara ve kirli duvarları arasında kendimizi umutsuzluğa kaptırmaktansa, korkmayı yeğliyorduk.</span></p>

  <p class="P_css1"><span class="C_Current__And__No_Bold">Arasıra sağımızda solumuzda bir ev beliriyor, koyu sarı bir ışık percelerinden dışarı yansıyordu. Sesler geliyordu kulağımıza, duru, yabansı, korkutucu ve cırlak. Derken karanlıkta apaydınlık bir pencereyle karşılaştık. İçerisi bir hayli gürültülüydü, asker sesleri işittik: «Aman da Meksika'nın güneşi» şarkısını söylüyorlardı.</span></p>

  <p class="P_css1"><span class="C_Current__And__No_Bold">Kapıyı itip girdik içeri. İçerisi sıcaktı, dumanlıydı. İçerde askerler vardı, sekiz ya da on asker; kimisi kadınlarla oturmuş içiyor, şarkı söylüyordu. Biz içeri girer girmez, yüksek sesle bir kahkaha savurdu biri. Yaşımız küçük, kendimiz ufak tefektik, en ufak tefekleri bizdik bölüğün. Üzerimizde gıcır gıcır üniformalar vardı, kıllan kollarımızı ve bacaklarımızı dağlıyordu. Çıplak tenimize değen külot ve gömlekler de bir fena kaşındırıyordu ki! Üzerimizdeki kazaklar da gıcır gıcırdı; onların da batıyordu kıllan.</span></p>

  <p class="P_css1"><span class="C_Current__And__No_Bold">En ufağımız Kurt, önden yürüyüp oturacak bir masa seçti. Bir deri fabrikasında çıraklık yapmıştı. Ticari bir sır falan demeyip, derilerin nerden geldiğini tekrar tekrar anlatmıştı bize. Hatta çok sıkı saklanması gereken bir sır olduğuna bakmayarak, derilerden ne kazanıyorlar, onu bile söylemişti. Peşisıra yürüyüp Kurt'un yanına oturduk.</span></p>

  <p class="P_css1"><span class="C_Current__And__No_Bold">Tezgahın arkasından tombul, esmer bir kadın çıkıp geldi; yüzünde iyi yürekli bir ifade, ne içeceğimizi sordu. Biz, ilkin şarabın fiyatını anlamak istedik; çünkü her bir şeyin ateş pahasına olduğunu işitmiştik Odesa'da.</span></p>

  <p class="P_css1"><span class="C_Current__And__No_Bold">Kadın, «Şişesi beş mark!» deyince, üç şişe şarap söyledik. Yirmi bir oyununda bir sürü para kaybetmiş, kalan paramızı aramızda pay etmiştik. Herkeste on mark vardı. Salondaki askerlerden bir ilçisi karnını doyuruyor, sarımsak kokulu sucuklar, francala dilimlerine yatırılmış dumanı üstünde kızarmış etler yiyordu. Onları böyle görünce acıkmış olduğumuzu fark ettik; kadın şarabı getirdiğinde, yiyeceklerin fiyatını sorduk. Sucuklar beş, ekmekli et sekiz mark, dedi. Taze domuz etinden, diye ekledi. Am biz, üç sucuk söyledik. Askerlerden kimisi kadınları öpüyor ya da herkesin gözü önünde onları kollarının arasına alıyor, biz ise nereye bakacağımızı bilemiyorduk.</span></p>

  <p class="P_css1"><span class="C_Current__And__No_Bold">Sucuklar sıcak ve yağlı, şarap ise hayli buruktu. Sucukları yiyip bitirdikten sonra ne yapacağımızı şaşırdık. Birbirimize söyleyecek bir şeyimiz kalmamıştı; on dört gün bir vagonda yanyana uzanmış, anlatılacak ne varsa anlatmıştık birbirimize: Kurt bir deri fabrikasından gelmişti, Erich bir çiftlikten, ben ise bir okuldan gelmiştim. Hala korkumuz gitmemişti üzerimizden, ama artık üşümüyorduk.</span></p>

  <p class="P_css1"><span class="C_Current__And__No_Bold">Kadınları öpen askerler, derken palaskalarını kuşanıp onlarla birlikteçıktılar dışarı. Üç kadın; değirmi, tatlı yüzleri vardı. Kikir kikir gülmüşler, cıvıldaşıp durmuşardı. Ama şimdi kalkmış, altı askerle gidiyorlardı. Altı askerdi sanırım, beş kişi oldukları kesindi bir kez. Geriye kala kala, «Aman da Meksika'nın güneşi» şarkısını söyleyen askerler kalmıştı. Tezgahın başında duran bir tanesi, uzun boylu, sarışın bir Kıdemli Onbaşı, başını döndürüp alay yollu yeniden güldü bize. Sanırım, biz de pek sessiz, pek uslu oturuyorduk masada. Kışlada ders görüyormuşuz gibi ellerimizi dizlerimizin üzerine yatırmıştık. Derken Kıdemli Onbaşı, bir şeyler söyledi meyhaneci kadına. Kadın da hayli büyük kadehler içerisinde beyaz rakı getirip önümüze koydu. «Şimdi şerefine kadeh kaldırmamız gerekiyor!» dedi Erich ve dizleriyle dürttü bizi. Bunun üzerine ben: «Onbaşım!» diyeseslendim, kendisine seslendiğimi fark edinceye kadar da birkaç kez tekrarladım. Sonra Erich yeniden bizi dizleriyle dürtünce, ayağa kalkıp bir ağızdan: «Şerefinize, Onbaşım! » diye bağırdık. Öbür askerler kah kah güldü, ama Kıdemli Onbaşı kadehini kaldırıp: «Şerefe piyade beyler...» diye cevapladı.</span></p>

  <p class="P_css1"><span class="C_Current__And__No_Bold">Rakı sert ve acıydı, ama ısıtıvermişti içimizi. Bir tek daha olsa, içmeyiz demezdik.</span></p>

  <p class="P_css1"><span class="C_Current__And__No_Bold">Sarışın Kıdemli Onbaşı kendisine işaret edince, kalkıp gitti Kurt. Onbaşıyla birkaç kelime konuştuktan sonra el edip bizi çağırdı. «Siz aklınızı mı kaçırdınız?» dedi Onbaşı hepimize bfrden. «Beş paranız yok, bari bir şey satsanız.» Sonra nerden geldiğimizi, nereye gideceğimizi sordu. Kışlada uçak beklediğimizi, Kırım'a gideceğimizi söyledik. Ciddi bir yüz takındı ve bir şey demedi. Bunun üzerine ben, «ne satabiliriz acaba?» diye sorunca, «ne olursa», cevabını verdi.</span></p>

  <p class="P_css1"><span class="C_Current__And__No_Bold">Ne olursa satmak mümkündü burada; palto, kasket, külot, saat, dolmakalem, ne olursa.</span></p>

  <p class="P_css1"><span class="C_Current__And__No_Bold">Ama biz palto falan satmak istemiyorduk. Palto satmaktan pek korkuyorduk. Bir kez yasaktı palto satmak, sonra o vakitler fena halde üşüyorduk Odesa'da. Ceplerimizi arayıp, ne varsa boşalttık. Kurt'da bir dolmakalem, bende bir saat, Erich'de de, kışlada bir piyangoda kazandığı yepyeni bir deri cüzdan çıktı. Kıdemli Onbaşı her üçünü alıp, meyhaneci kadından bunlara kaç para vereceğini sordu. Kadın, hepsini inceden inceye gözden geçirdi; «pek ahım şahım şeyler değil», dedi; topuna birden iki yüz elli mark veresi oldu; yüz seksen mark saate veriyordu yalnız.</span></p>

  <p class="P_css1"><span class="C_Current__And__No_Bold">Kıdemli Onbaşı, «az», dedi iki yüz elli mark için. «Ama bundan fazla da dünyada vermez», diye ekledi. «Nasıl olsa yarın Kınm'a uçm(l ihtimaliniz var, verdiğini alın», dedi.</span></p>

  <p class="P_css1"><span class="C_Current__And__No_Bold">Derken, «Aman da Meksika'nın güneşi» şarkısını söy leyen askerlerden ikisi masalarından kalkıp geldiler. Kıdemli Onbaşı'nın omuzuna dokundular. Onbaşı bizi başıyla selamlayıp, gelenlerledışarıçıktı.</span></p>

  <p class="P_css1"><span class="C_Current__And__No_Bold">Meyhaneci kadın, bütün parayı bana vermişti. Ben de hepimiz için, ekmeğin yanında iki porsiyon domuz etiyle bir duble rakı söyledim. Arkadan haydi iki porsiyon daha domuz eti yiyip bir duble daha rakı içtik. Et taze ve yağlıydı, sıcaktı ve bayağı tatlı bir lezzeti vardı. Ekmekler adamakıllı yağa bulanmıştı. Derken arkadan bir kadeh daha rakı getirttik. Meyhaneci kadin, «domuz eti kalmadı, sucuk var», dedi; biz de bunun üze'ıine birer sucuk yedik; bira getirttik yanına, koyu ve siyah. Derken bir kadeh daha yuvarladık. Pasta getirttik, öğütülmüş fındıktan yassı ve kuru pasta. Pastayı yedik, haydi gene gelsin rakılar. Öyleyken şuncacık sarhoş olmadık. Isınmış, neŞelenmiştik; külot ve kazaklanmızdaki diken gibi batan o bir sürü kılı düşündüğümüz yoktu artık. Derken başka askerler girdi içeri, hep birlikte, Aman da Meksika'nın güneşi» şarkısını söylemeye başladık.</span></p>

  <p class="P_css1"><span class="C_Current__And__No_Bold">Saat altıydı ki paramız tükendi, oysa hala sarhoş olmamıştık. Satıp paraya çevirecek bir şeyimiz kalmadığından, kışlaya dönmek üzere yola koyulduk. İzbe ve inişli yokuşlu yol boyunca tüm ışıklar sönmüştü. Nizamiyeden geçerken nöbetçi, karakola uğramamız gerektiğini söyledi. Karakolun içi fazla sıcak, kuru ve pisti. Ortalıkta tütün kokusu vardı. Gedikli Çavuş bağırıp çağırdı bize, siz görürsünüz bakalım», dedi. Ama biz mışıl mışıl uyuduk gece, ertesi sabah da kocaman kamyonlara binip, parke döşeli yollardan langur lungur geçerek alana geldik. Soğuk bir hava vardı Odesa'da, gökyüzü açık ve pırıl pırıldı. En sonunda binebilmiştik uçaklara. Uçaklar havalanınca, ansızın içimize doğdu: Bir daha geri dönemeyecektik, bir daha dönemeyecektik...</span></p>

  <p class="P_css1">&nbsp;</p>
</body>
</html>
