<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>Cinini Çıkardım -6</h1>
<p>Rezzan'ı tanıyalı sekiz ay oldu. Şu sıralar işe düzenli gidip geliyor, dış görünüşü artık çok düzgün. Haftada bir kez kuaföre gidiyor ve artık ona dışandan bakan hiç kimse onun hasta olduğunu düşünmez. Sessiz, sakin, bakımlı ve güzel bir kız. Ancak düşünce sistemindeki bozukluk biraz sınırlanmış olsa da yine aynen duruyor. En önemli fark, bu konuyu artık benden başka kimseyle konuşmaması,&#160;îşyerindeki arkadaşları ile zaten ilişkisi çok az, onlarla iş konuları dışında hemen hiç konuşmuyor. îş dışında ise hiç arkadaşı yok. Evde&#160;yine eski düzen sürüyor. Ev temiz, her öğün güzel yemekler yapılıyor, akşam yemekten sonra baba TV seyrediyor, anne örgü örüyor,&#160;Rezzan da erkenden odasına çekiliyor. Ne kavga dövüş var, ne de&#160;ilişki. Rezzan bu düzene yıllardır alışkın olduğu için hiç şikâyet etmiyor. Hayatı hiçbir renk ve heyecan olmadan dümdüz gidiyor. Eve&#160;gelen giden yok. Güzel, alımlı bir kız olmasına rağmen, ilişki kurmayı bilmediğinden kimse ona yaklaşamıyor. Koskoca dünyada yapayalnız ve bu yalnızlığının tek sebebi olarak o adamı görüyor. Ona&#160;yaklaşanı hemen durdurduğunu, belki de cezalandırdığını düşünüyor. Halbuki bu kız belki de doğduğu günden beri yalnız. Kimseyle&#160;ilişki kurmasına, gezip eğlenmesine, ders dışında başka şeyler yaşamasına hiç izin verilmemiş. O da işe başlayana kadar sadece kendisinden isteneni yapmış ve bütün hayallerini ileriki bir güne ertelemiş. &quot;Okul bitsin, işte o zaman ben de herkes gibi yaşayacağım,&quot; demiş. Ama, yaşamanın bir sanat olduğunu ve bu sanatın sadece ve sadece deneye-yanıla öğrenilebildiğini fark edememiş.</p>
<p>İşte yine karşımda oturuyor. Mavi etek ceket giymiş. Hafif makyajı, fönlü san saçlanyla yine güzel ve çekici.</p>
<p>— &#160;&#160;&#160;Merhaba Rezzan, nasılsın, ne var ne yok görmeyeli?</p>
<p>— &#160;&#160;&#160;Merhaba, Doktor Hanım, iyiyim. Yuvarlanıp gidiyoruz işte.&#160;Akşama kadar işyerinde çok yoruluyorum. Bu ara işler yoğun. Bilgisayarın başından hiç kalkamıyorum. Bir tek öğle yemeklerinde bir saat, biraz olsun dinleniyorum.</p>
<p>— &#160;&#160;&#160;Öğlenleri yemeğe gitmiyor musun?</p>
<p>— &#160;&#160;&#160;Gidiyorum, on beş dakikada yemeğimi yiyip geliyorum.</p>
<p>— &#160;&#160;&#160;Sonra ne yapıyorsun?</p>
<p>— &#160;&#160;&#160;Hiç, odamda oturuyorum.</p>
<p>— &#160;&#160;&#160;Diğerleri ne yapıyor?</p>
<p>— &#160;&#160;&#160;Onlar yemeğe hep birlikte gidiyorlar, yemekten sonra da beraber gezip dolaşıyorlar.</p>
<p>— &#160;&#160;&#160;Sen onlarla birlikte değil misin?</p>
<p>— &#160;&#160;&#160;Onlar yakın arkadaşlar. Benim yakın arkadaşım yok. Onların&#160;yanma gitsem, benden rahatsız olurlar.</p>
<p>— &#160;&#160;&#160;Keşke senin de böyle yakın arkadaşların olsa.</p>
<p>— &#160;&#160;&#160;Olamaz ki, o adam bana kimsenin yaklaşmasına izin vermiyor.&#160;Ne kız ne erkek. İnsanlar benim yanıma gelip başlarım belaya mı soksunlar. Sadece ben değil, herkes korkuyor bu adamdan.</p>
<p>— &#160;&#160;&#160;Öğrencilik yıllarında yakın arkadaşın var mıydı?</p>
<p>— &#160;&#160;&#160;Pek yalan arkadaşım yoktu, hem dersler çok ağırdı, hem de annem onlarla gezip tozmama izin vermezdi. Ne beni onlara gönderir ne&#160;de onların bizim eve gelmesine izin verirdi. Belki de o yüzden ben zaten yakın arkadaşa alışkın değilim. Bu adam aklı sıra beni bu yolla cezalandırmaya çalışıyor ama bilmiyor ki, bunlar bana vız gelir.</p>
<p>— &#160;&#160;&#160;Demek bunlar sana vız gelir. Bakıyorum bu adamdan artık eskisi gibi korkmuyorsun.</p>
<p>— &#160;&#160;&#160;Yine biraz korkuyorum tabii ama eskisi kadar değil. Bazen ona&#160;acıyorum. Benden başka hiçbir şey düşünemiyor. İyice taktı bana kafayı. Bütün arabalar bizim evin önünden geçerken koma çalıyor.</p>
<p>— &#160;&#160;&#160;Neden?</p>
<p>— &#160;&#160;&#160;Aklı sıra bana mesaj yolluyor.</p>
<p>— &#160;&#160;&#160;Ne diyor?</p>
<p>— &#160;&#160;&#160;Canım bunda anlamayacak ne var, &quot;Aklım sende, senden başka bir şey düşünemiyorum, sakın beni unutma, sen de beni düşün,&quot;&#160;diyor.</p>
<p>— &#160;&#160;&#160;Demek böyle diyor.</p>
<p>— &#160;&#160;&#160;Sahi onun ne demek istediğini gerçekten anlamıyor musunuz&#160;yoksa benim ağzımdan duymak istediğiniz için mi böyle yapıyorsunuz?</p>
<p>— &#160;&#160;&#160;Biraz anlıyorum ama ben ne de olsa bu adamı senin kadar iyi&#160;tanımıyorum. Yanlış bir yorum yapmamak için de sana soruyorum.&#160;Demek bütün arabalar sizin kapının önünden geçerken koma çalıyor,&#160;peki bu adam onlan nereden tanıyor?</p>
<p>— &#160;&#160;&#160;Kimi?</p>
<p>— &#160;&#160;&#160;Koma çalan adamları?</p>
<p>— &#160;&#160;&#160;Ne bileyim ben, bu adamın tanımadığı yok ki. Geçen gün kuaföre giderken arkamda iki oğlan konuşuyordu. Yüksek sesle konuşuyorlar ki, ben onlan duyabileyim. Biri diyor ki, &quot;Yahu adam kıza&#160;sini sıklam âşık, gözü dünyayı görmüyor. Ne biçim aşk bu böyle.&quot;&#160;Öbürü de diyor ki, &quot;Şu kız yanlış yapmasa bari, yoksa bizim de başımız belaya girecek.&quot;</p>
<p>— &#160;&#160;&#160;Bu ne demek?</p>
<p>— &#160;&#160;&#160;Bana mesaj yolluyor işte. Ben seni hâlâ çok seviyorum, yanlış&#160;yapma diyor. Zavallı delikanlıların haline üzüldüm. Demek bana kızarsa herkesi mahvediyor.</p>
<p>— &#160;&#160;&#160;Peki onu kızdırmamak için ne yapmalısın?</p>
<p>— &#160;&#160;&#160;Geçmişimde onu kızdıracak çok şey var, zaten onun için benimle evlenemiyor. Ama beni sevmekten yine de vazgeçmiyor.</p>
<p>— &#160;&#160;&#160;Bu da senin hoşuna gidiyor galiba?</p>
<p>— &#160;&#160;&#160;Tabii hoşuma gidiyor. Dünyada hiçbir kadın benim kadar se-vilmemiştir belki de. Düşünsenize adam benim uğruma dünyayı ayağa kaldırıyor. Biz bir gün kavuşabilirsek, herkes derin bir nefes alacak. Arada bir, özellikle kitap okurken bu adamı unutuyorum. İşte o&#160;zaman telefon çalıyor. Açıyorum, yanlış numara. Yani bana kendini&#160;hatırlatıyor.</p>
<p>— &#160;&#160;&#160;Arayan sence o mu?</p>
<p>— &#160;&#160;&#160;Tabii o.</p>
<p>— &#160;&#160;&#160;Peki seninle neden konuşmuyor?</p>
<p>— &#160;&#160;&#160;Benimle konuşmamaya kararlı, artık bunu anladım. Çünkü&#160;bana hem çok kızıyor, hem de benden vazgeçemiyor. Benim ne düşündüğümü, onu sevip sevmediğimi anlamaya çalışıyor. Ben de hiçbir şey belli etmiyorum. İçimden bile onu sevdiğimi söylemiyorum.&#160;Çıldırıyor.</p>
<p>— &#160;&#160;&#160;Neden böyle yapıyorsun? Onunla oyun mu oynuyorsun?</p>
<p>— &#160;&#160;&#160;Oynuyorum tabii. O benimle çok oynadı, şimdi sıra bende.&#160;Madem beni bu kadar seviyordu, bunu zamanında düşünecekti. Ben&#160;onu kırk kere aradım. Her seferinde telefonu yüzüme kapattı. Güya&#160;ne dediğimi anlamıyormuş falan filan işte. Siz o günleri biliyorsunuz.</p>
<p>Çok üzdü beni. Her şeyimi kasete aldı, bütün dünyaya rezil etti beni. Manyak ne olacak. Bu adam tam bir manyak. Ne yaptığım bilmiyor.&#160;Aklı sıra o benimle dalga geçecekti, şimdi ben onu köşeye sıkıştırdım.&#160;Aşağılık duygusu var bu adamda. Köylü ne olacak. Benim gibi bir kızı rüyasında bile göremez. Doğru dürüst konuşamıyor bile. Köylü gibi konuşuyor. Giyinmekten, kuşanmaktan haberi yok. Ben ona iki numara büyük geldim. Salak, benim de onu sevebileceğim hiç aklına gelmedi.&#160;&#160;&#160;&#160;,</p>
<p>— &#160;&#160;&#160;Demek şimdi artık sen de onu seviyorsun.</p>
<p>— &#160;&#160;&#160;Seviyorum galiba, ama her zaman değil. Bazen ondan nefret&#160;ediyorum. Beni de mahvetti, kendini de. Ama bazen de düşünüyorum, böylesi daha iyi oldu. Evlenseydik ben onunla yapamazdım. O&#160;köylülerin arasına giremezdim. Belki de o zaman beni sevmekten vazgeçerdi. Böylesi daha iyi oldu.</p>
<p>— &#160;&#160;&#160;Böylesi derken ne demek istiyorsun?</p>
<p>— &#160;&#160;&#160;Yani bu ilişki hiç bitmeden ölene kadar sürüp gidecek. Başka&#160;insanlar bu adamın zulmünden hiç kurtulamayacak, çünkü o beni&#160;hep adım adım izleyecek. Herkesi de beni izlemesi için seferber edecek. Belki bir gün başkası ile evlenecek. Şu sıralar işyerinde böyle konuşmalar geçiyor. Kendine göre birini alacak. Belki çocukları olacak&#160;ama beni hiç unutmayacak, aklı hep bende kalacak. Bana ulaşamayacak. Nereye gitsem, nefesini ensemde hissediyorum. Arabalar korna çalıyor, bindiğim taksilerin şoförleri hep onan adamı. Kuaföre gidiyorum, daha içeri girer girmez, bana, ondan gelen mesajları nakleden şarkılar çalıyorlar. Hele akşamlan odama çekilip radyoyu açmıyor muyum, uyuyana kadar bana şarkılarla ilan-ı aşk ediyor.</p>
<p>— &#160;&#160;&#160;Sen onun için erkenden odana çekiliyorsun demek?</p>
<p>— &#160;&#160;&#160;Eğlenceli oluyor. Bazen radyolara telefon edip benim için kendisi şarkı istiyor. Benimle yüz yüze konuşmuyor ama bana ulaşabilmek için her yolu deniyor.</p>
<p>— &#160;&#160;&#160;Bütün bunlar çok eğlenceli şeyler. Bakıyorum hayatın eskiye&#160;göre çok daha renkli.</p>
<p>— &#160;&#160;&#160;Öyle tabü, bütün bunlar benim de hoşuma gidiyor. Ama eskiden öyle değildi. Biliyor musunuz, o dönem bana çok faydanız oldu.&#160;Ne kadar perişandım, hatırlıyor musunuz? Kafam ne kadar karışıktı.&#160;Ruh gibiydim. Şimdi nihayet aklım başıma geldi. Üstelik çok eğlenceli bir hayatım var artık. Bu adamdan korkmamayı öğrettiniz bana.&#160;Aslında boş yere korkmuşum o zaman. Siz bana hep, &quot;Sen hastasın,&quot;&#160;derdiniz ve ben size çok kızardım. Beni hiç anlamıyor derdim içimden. Meğer siz haklıymışsınız. Ben gerçekten hastaymışım. O ilaçları bir dönem alıyorum derdim size ama almazdım. Sonradan siz beni&#160;anladıkça, ilaçlan düzenli olarak almaya başladım. Korkularım kayboldu, moralim düzeldi. Kendime güvenim geldi. Bu adam az kalsın,&#160;kendi gibi beni de hasta edecekti.</p>
<p>— &#160;&#160;&#160;Bugün ne kadar açık konuşuyorsun Rezzan, keşke hep böyle&#160;açık olabilse ilişkimiz.</p>
<p>— &#160;&#160;&#160;Bundan sonra hep böyle olacak. Çünkü sizin bana dost olduğunuzu anladım artık. Bu adamdan hiç kimseye söz etme, bu konuyu&#160;kimseyle konuşma dediniz bana. Ne kadar haklıymışsınız. O günden&#160;beri ben güçlendim, o zayıfladı. Artık hiç kimseden bana ait bilgi alamıyor. Cinini de kaybetti. Yani hem kör, hem sağır oldu. Ben de konuşmayınca bütün yollar kapandı. Bana ulaşamıyor artık. Kedinin dğere&#160;baktığı gibi uzaktan bakabiliyor sadece. Sizden korkuyor. Bir tek sizi&#160;denetleyemiyor. Siz güçlü bir kadınsınız. Onun gibiler vız gelir size.</p>
<p>— &#160;&#160;&#160;Demek benim için böyle düşünüyorsun.</p>
<p>— &#160;&#160;&#160;Öyle tabii, ilk geldiğimde burayı da dinliyor ve izliyor sanıyordum ama şimdi anladım ki, size hiç yaklaşamıyor. Onun için burada&#160;rahatça istediğim gibi konuşabiliyorum. Siz nasıl böyle güçlü olabildiniz Doktor Hanım?</p>
<p>— &#160;&#160;&#160;Hayatın içinde düşe kalka insan güçleniyor.</p>
<p>— &#160;&#160;&#160;Ben de öyle düşündüm. Ben galiba biraz hayatın dışında kaldım. Sadece ders çalışıp iyi not alarak, dereceyle okul bitirerek hayat&#160;öğrenilmiyor. Ben öğrenciyken hayatı orası zannederdim ama okul bitip de işe başlayınca işler karıştı, işyerinde ne ders var ne sınav. Bunlar&#160;hem yok hem var aslında. Aynı işi yapıyorsunuz, aynı derecede başarılısınız ama o bir üst makama geçiyor siz aynı yerde sayıyorsunuz.&#160;Ben işyerinde bana verilen her işi en iyi şekilde yaptığımdan eminim&#160;ama orada hiçbir zaman beni ne şef yapacaklar, ne de müdür. Çünkü&#160;nedir bilmiyorum ama bende bir eksik var.</p>
<p>— &#160;&#160;&#160;Nedir bilmiyor musun sahi?</p>
<p>— &#160;&#160;&#160;Siz biliyorsunuz değil mi? Tamam, tamam. Siz vermeyin bu</p>
<p>nun cevabım. Her şey okulda öğrenilmiyor. Bunu keşke annem babam da bilseydi. Afet eğer ölmeseydi bu eksik onda olmayacaktı. Hiçbir zaman iyi bir öğrenci olmadı o. Aklı fikri sokakta, gezmekte ve&#160;arkadaşlanndaydı. Benim yerime şimdi bu işi o yapıyor olsaydı, eminim ki, çok daha iyi bir yerde olacaktı.&#160;&#160;&#160;&#160;•</p>
<p>— &#160;&#160;&#160;Ama o da senin yerinde olamazdı çünkü sen oraya diploman&#160;olmasa giremezdin.</p>
<p>— &#160;&#160;&#160;Bu da doğru. Hem diploman olacak, hem hayatı tanıyacak ve&#160;seveceksin. İkisi birden nasıl olur bilmem ki. Her neyse.</p>
<p>— &#160;&#160;&#160;Bu söylediklerin çok önemli şeyler Rezzan. İnsanın kendini tanıması ve bilmesi kadar büyük irfan yoktur. Bugün sen ne kadar gerçekçisin?</p>
<p>— &#160;&#160;&#160;Sayenizde Doktor Hanım ama bu söylediklerim hoşuma gitmiyor. Çok eksiğim var benim. Bunları tamamlayabileceğimi hiç sanmıyorum. Başkalarının çok kolay yaptığı şeyler benim için çok zor ve&#160;önemli. Bunu kimse anlamaz. Örneğin birine &quot;günaydın, nasüsın,&quot;&#160;demek başkaları için günlük, olağan bir şey ama ben bunu bile yapmakta zorlanıyorum. İnsanlarla ne konuşacağımı, nasıl konuşacağımı bilmiyorum.</p>
<p>— &#160;&#160;&#160;Doğru, bunlar seni zorluyor ama asla vazgeçmemelisin. Bir&#160;gün gelecek, sen de bunları yaparken çok zorlanmayacaksın.</p>
<p>— &#160;&#160;&#160;Bu doğru değil. Ben hep zorlanacağım çünkü ben bunları öğrenmek için uğraşırken onlar boş durmuyor ki, onlar da yeni şeyler&#160;öğrenmeye ve bunlan uygulamaya devam ediyorlar. Türkçeyi, burada doğup büyüdüğümüz için böyle su gibi konuşabüiyoruz. Sonradan&#160;Türkçe öğrenen biri ana dili gibi konuşabilir mi bu dili?</p>
<p>— &#160;&#160;&#160;Anadili gibi olmasa da bir gün gelir konuşur, anlar ve anlatır.</p>
<p>— &#160;&#160;&#160;Bundan vazgeçmemi istemiyorsunuz, siz haklısınız ama ben&#160;bu konuda size söz veremiyorum. Keşke ömür boyu öğrenci olarak&#160;kakaydım. En iyi bildiğim iş bu çünkü.</p>
<p>— &#160;&#160;&#160;Şimdi çalıştığın işyerinde de sorumluluklarını en iyi şekilde yerine getiriyorsun, öyle değil mi?</p>
<p>— &#160;&#160;&#160;Öyle aslında ama &quot;aferin&quot; diyen yok. Amirlerim benden memnun mu değil mi bilmiyorum. Bu konuda hiç ipucu vermiyorlar. Öyle&#160;dümdüz gidiyor iş hayatım. Her neyse, bu adam eğlendiriyor beni.&#160;Akşam olsa da bir an önce evime gitsem diye dört gözle bekliyorum.</p>
<p>— &#160;&#160;&#160;Evde ne var?</p>
<p>— &#160;&#160;&#160;Canım anlattım ya size. Eve girer girmez açıyorum radyoyu,&#160;yatana kadar eğlendiriyor beni. Bazı gün morali çok bozuk oluyor,&#160;şarkılarda yalvarıp duruyor bana. Bazen öfkeli oluyor, bana kızdığım&#160;anlıyorum. Bazen de gelecekteki güzel günlerden bahsediyor. Sakın&#160;ümidini kesme, bir gün mutlaka kavuşacağız seninle diyor. Daha ilk&#160;şarkıda anlıyorum o gün ne hissettiğini. Beni bir zamanlar çok üzdü</p>
<p>ama şimdi düşünüyorum da iyi ki var. O olmasa çok sıkılacaktım bu hayattan. Neyse bugün çok konuştum galiba, izin verirseniz ben gideyim artık. Haca hâlâ devam edecek miyim?</p>
<p>— &#160;&#160;&#160;Evet, şimdilik ilaca devam ama bugiin gerçekten çok iyisin sen&#160;Rezzan. Böyle devam et, sakın hayattan vazgeçme.</p>
<p>— &#160;&#160;&#160;Tamam Doktor Hanım, hoşça kalın. İyi ki siz de varsınız.</p>
<p>— &#160;&#160;&#160;Teşekkür ederim Rezzan, hoşça kal.</p>
<p>Rezzan gülümseyerek odadan çıkıyor. Durum çok daha iyi. Uzun süredir göremediği pek çok gerçeğin artık farkında. Eksiklerini görüyor. Keşke bir adım daha atabilse, ama o son adımı belki de atmak istemiyor. Bu konuda onu daha fazla zorlamamalıyım.</p>
</body>
</html>