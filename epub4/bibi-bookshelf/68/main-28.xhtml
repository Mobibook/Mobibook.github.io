<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>&quot;Sapık mıyım Ben?&quot;</h1>
<p>Karşımdaki kırmızı koltukta 23-24 yaşlarında genç biri oturuyor. Kadın mı erkek mi olduğunu ilk bakışta anlayamıyorum. Orta boylu, san benizli, kısa saçlı ve biraz kilolu. Kot pantolonun üzerine&#160;gri bir gömlek giymiş. Bol gömleği pantolonunun üzerine çıkarmış.&#160;Ayağında lastik ayakkabılar ve gözünde hafif renkli gözlükler var.&#160;Ağzı daha çok bir erkek ağzına benziyor ama sakalı yok. Sol kolunda siyah kayışlı büyücek bir saat var. Hafif kambur duruyor, muhtemelen bol gömleğin altındaki iri göğüslerinin görülmesini istemiyor. Tıpkı bir erkek gibi, bacaklarım iki yana hafifçe açarak oturuyor.&#160;Cinsel kimliğiyle ilgili bir sorunu olduğunu hemen fark ediyorum...</p>
<p>— &#160;&#160;&#160;Buyrun efendim hoş geldiniz. Adınızı alabilir miyim?</p>
<p>— &#160;&#160;&#160;Adım Halime, nüfusumda öyle yazar ama bana kısaca Halim&#160;derler.</p>
<p>Oldukça yüksek sesle ve hızlı konuşuyor. Sesini olduğundan daha kaim çıkarmaya gayret ediyor. Ona Halime Hanım diye hitap etsem,&#160;bundan hiç hoşlanmayacağı belli...</p>
<p>— &#160;&#160;&#160;Evet sizi dinliyorum. Nasıl yardımcı olabilirim?</p>
<p>— &#160;&#160;&#160;Rapor almak istiyorum. Ameliyat olacağım, psikiyatri raporu&#160;gerekiyormuş. Onun için geldim.</p>
<p>— &#160;&#160;&#160;Nedir sorun?</p>
<p>— &#160;&#160;&#160;Benim şu anda bir sorunum yok. Daha doğrusu ameliyat olabilirsem bir sorunum kalmayacak. Eğer rapor alamazsam işte o zaman&#160;her türlü sorun bende. Lütfen zorluk çıkarmadan verin şu raporu.</p>
<p>Demek cinsiyet değiştirmek istiyor. Belli ki ameliyatla erkek olmaya karar vermiş. O kadar kolay değil bu işler Halim diyorum içimden. Bir dokunuşta seni erkek yapamayız.</p>
<p>— &#160;&#160;&#160;Keşke size yardım edebilsem. Biraz kendinizden bahsetmeye&#160;ne dersiniz?</p>
<p>— &#160;&#160;&#160;Ben öyle sizli bizli konuşmalardan hoşlanmam. Bana Halim diyebilirsiniz.</p>
<p>— &#160;&#160;&#160;Peki Halim, eğer anlatırsan seni memnuniyetle dinlerim.</p>
<p>— &#160;&#160;&#160;Hah şimdi oldu, o zaman ben de size anlatırım. Aslmda benim&#160;hayat hikâyem pek iç açıcı değildir ama madem istediniz ben de anlatayım. Ben Orta Anadolu'nun bir köyünde, yoksul bir ailenin üçüncü kızı olarak dünyaya gelmişim. Hem köylü, hem kız hem de ikinci kızdan sonra yine bir kız olarak doğmakla zaten baştan kaybetmişim. Ben üç yaşmdayken annem &quot;acaba bir erkek çocuk doğurabilir&#160;miyim&quot; telaşıyla dördüncü çocuğunu doğururken ölmüş. Yani üç yaşında öksüz kalmışım. O sırada kasabada çocukları olmadığı için evlat edinmek üzere küçük çocuk arayan varlıklı bir aileye evlatlık olarak vermişler beni. Aile beni hemen nüfusuna geçirmiş ve bütün köy,&#160;&quot;Vay be ne şanslı kızmış,&quot; demiş benim için.</p>
<p>— &#160;&#160;&#160;Demek şanslı demişler.</p>
<p>— &#160;&#160;&#160;O zaman öyle demişler, zaten bir daha kimse şanslı diyemedi&#160;bana. Bir sigara içebilir miyim?</p>
<p>— &#160;&#160;&#160;içmezsen memnun olurum.</p>
<p>— &#160;&#160;&#160;Sizi mi kıracağım, içmeyiveririm. Üvey babam iki-üç kere hacca gitmiş. Kendisi keçi sakallı, sevimsiz biriydi. Beni evlat edinmeyi&#160;aslmda o istememiş. Üvey annemin ısrarına dayanamamış ve &quot;Ben&#160;sadece parasım veririm, gerisine kanşmam,&quot; demiş. Çok dindar, sert&#160;mizaçlı, az konuşan bir adamdı. Çocukken tuvalete gitmek için bile ondan izin ister, oturduğum yerden kalkamaz, diğer çocuklar gibi&#160;oyun oynayamaz, evin içinde bile rahatça dolaşamaz, yine de o heriften dayak yemekten kurtulamazdım. O, insan kılığına girmiş şeytanın&#160;ta kendisiydi. Hep nefret ettim ondan.</p>
<p>— &#160;&#160;&#160;Üvey annen nasıl biriydi?</p>
<p>— &#160;&#160;&#160;Üvey annem saf, temiz, iyi yürekli bir kadındı ancak kocasından çok çekinir, onun sözünden çıkamazdı. Okula başladığımda eve&#160;bir dakika bile geç kalsam, hiçbir mazeret kabul edilmez, bir araba&#160;dayak yerdim o şeytandan. Küçücük yaşımda başımı örttürdü, uzun&#160;elbiseler, kalın siyah çoraplar giydirdiler bana. Kimseyle arkadaşlık&#160;edemez, herkes gibi sokakta oynayamazdım.</p>
<p>— &#160;&#160;&#160;Nasıl bir öğrenciydin?</p>
<p>— &#160;&#160;&#160;Derslerde hep başardı oldum. Öğretmenlerle aram iyiydi ama&#160;teneffüslerde oğlanlarla top oynardım. Kızlarla oynamayı sevmezdim.</p>
<p>— &#160;&#160;&#160;Ev işlerinde annene yardım eder miydin?</p>
<p>— &#160;&#160;&#160;Hayır, ev işlerinden nefret ederdim, annem de zaten benden&#160;hiç yardım istemezdi. Ne çamaşır, ne bulaşık yıkattı bana. Onun yerine keçi sakallı herife yardım eder, odun kömür kırar, bozulan şeyleri&#160;tamir ederdim. Elim o tür işlere daha yatkındı. Annem sık sık bir başka şehirde oturan teyzemin yanma gider, on-on beş gün biz o şeytanla evde yalnız kalırdık. O zamanlar ben öğlen okuldan eve gelir, o herifin yemeğini hazırlar önüne koyardım. Ben işim biter bitmez hemen&#160;okula dönmek isterken, o benim karşısında oturmamı ister, okula geç&#160;bile kalsam uzun uzun beni süzer, bana çirkin çirkin bakardı. Çok rahatsız ederdi beni bu bakışlar. Korkardım. Bedenimin hatlan belli olmasın diye bol, kocaman şeyler giyer, göğüslerim görünmesin diye&#160;kambur oturur, önüme bakardım. İşkence gibi bir şeydi işte. Sonraları&#160;sadece bakmakla kalmadı, o iğrenç ağzmdan salyalar akarak sataşmaya başladı bana. İşte o zaman ilk kez karşı geldim ona. Meğer o da benim bunu yapmamı beklermiş. Artık her seferinde daha beter dövmeye başladı beni. Ama bu dövmeler eskisi gibi değildi. Beni bir yandan&#160;dövüyor, bunu yaparken de bana sürtünüyordu. Sağımı solumu mıncıklayarak, bazen da ısırarak, bunlardan büyük bir cinsel haz aldığını&#160;hissediyordum. Henüz çok küçüktüm, regl bile olmamıştım.</p>
<p>Halim elleriyle yüzünü kapatıyor, ağladığının görülmesini istemiyor, ama anlattıkları o kadar hüzünlü ki, neredeyse ben de ağlayacağım. Ne talihsizlik.</p>
<p>— &#160;&#160;&#160;Pardon, o adam aklıma gelince bazen kendimi tutamıyorum.</p>
<p>— &#160;&#160;&#160;Rahat ol Halim, ağlamak çok insanca bir davranış.</p>
<p>— &#160;&#160;&#160;Sağ olun Doktor Hanım, işler bu hale gelince bir gün olanları&#160;anneme anlattım. Bu adamla beni yalnız bırakma dedim ama olmadı.&#160;Annemin ablasının yani teyzemin evde kalmış bir kızı vardı. Teyzem&#160;baştan beri beni hiç istememiş çünkü o şeytan kılıklı herifin çok parası&#160;vardı. Ben arada olmasam, bütün mal mülk, o herif ölünce önce anneme, ondan da çocuğu olmadığı için teyzeme ve evde kalmış kızma kalacaktı. Teyzem olanları bildiği halde, her sefer bir bahane bulup annemi yanına çağırırdı. Hem annemi benim aleyhime kışkırtır, hem de&#160;o şeytanla benim evde yalnız kalmamızı sağlardı. Düşünebiliyor musunuz, bütün yalvarmalarıma ve ağlamalarıma rağmen, annem yine&#160;de bizi yalnız bırakıp giderdi.</p>
<p>Ben artık 14-15 yaşlarına gelmiştim. Var gücümle çalışıyor, bir an önce kuvvetlenip o keçi sakallı herifle başa çıkabilmenin yolunu arıyordum. Sonunda bunu becerdim. Ben onu duvara savurduğum gün&#160;adam korktu benden. Lise ikinci sınıftaydım o zaman. Bir gün anneme, &quot;Bu kızdan bize hayır gelmeyecek, hem bütün malımız mülkümüz bu serseme kalacak, hem de bize bakmayacak,&quot; deyip onu da&#160;kandırdı ve evden kovdu beni. Hemen arkasından da evlatlıktan reddetmek üzere mahkemeye başvurdular. Ben bir başıma sokakta kalınca önce öz babamın evine gittim. Babam yeniden evlenmişti ve üvey&#160;annem benim gelişimden hiç hoşlanmadı. On bir gün kalabildim orada. Sonra onlar da kovdu beni. Bu sefer dayımın evine sığındım. Bu&#160;arada mahkeme sürüyordu. Öğrendiğim kadarıyla beni evlatlıktan&#160;reddedebilmeleri için çok önemli ve yüz kızartıcı bir suç işlemem gerekiyormuş. Ancak ne hazindir ki, keçi sakal benim öz babamla anlaşmış. Ona yüklüce bir para vererek, onun mahkemede benim aleyhimde tanıklık yapmasını istemiş. Maalesef para benden önemli olduğundan öz babam keçi sakalın istediğini yaptı ve mahkemede aleyhimde&#160;tanıklık yaptı. Böylece aile beni nüfusundan sildirdi ve öz babama iade etti. Hatta o gün hâkim, &quot;Bu kızı kimse istemiyor, ne olacak bu zavallının hali?&quot; dedi.</p>
<p>Uzun bir nefes alıyor. Şimdi ikimiz de susuyoruz. Gerçekten de hüzünlü bir hikâye, anlattıklarından etkilenmemek mümkün değil.&#160;Bu nasıl öz baba böyle. Hem doğduğu gün çocuğu başkasına ver, sonra da en zor gününde ona yine ihanet et. Sonra yine hızlı hızlı anlat-.&#160;maya devam ediyor.</p>
<p>— Bir süre dayımın yanında kaldım. Lise son sınıfa geçtiğim jul, yani bu olaylardan bir yıl sonra hastalandım. Zaten zayıf, iştahsız bir&#160;kızdım. Doğru dürüst bakım yok, bir de üstüne bu üzüntüler, kimse tarafından istenmeme, reddedilme, aşağılanma, derken verem oldum. Beni İstanbul'da bir sanatoryuma gönderdiler. Üç ay yattım orada. Hk eşcinsel denemeler orada başladı. Sanatoryumdaki oda arkadaşımla birbirimizden hoşlandık. Ancak üç ayın sonunda, henüz tedavim tam bitmeden, hastaneye para ödenmediği için beni taburcu ettiler. Yine dayımın yanına döndüm. Dayımın kansı bu sefer hiç hoş&#160;karşılamadı beni. &quot;Yeter artık kendine başka bir yer bul, biz senin ailen değiliz,&quot; dedi. Haklıydı, gerçekten de orası benim evim değildi&#160;ama ben nereye aittim? Bir sokak köpeği gibi hissediyordum kendimi.&#160;Yersiz yurtsuz ve sahipsiz. O civardaki kız yetiştirme yurduna başvurdum. Liseyi bitirene kadar beni orada konuk etmelerini istedim&#160;Allah razı olsun, kabul ettiler ancak bir-iki ay sonra yine hastalandım.&#160;Bu sefer İstanbul'da bir başka sanatoryuma yolladılar beni. Üç ay da&#160;orada yattım. Geri döndüğümde zar zor o yıl okulu bitirebildim. Tam&#160;iş aramaya başlamıştım ki hastalık yine tekrar etti. Son olarak bir başka sanatoryumda aylarca yattım. Haçlar kilo aldırdı bana ama bu sefer gerçekten iyileştim. Orada yatarken hep çıkınca ne yapacağımı,&#160;nereye gideceğimi düşünüyordum. Çünkü artık kız yetiştirme yurdu da kabul etmiyordu beni. Çıkacağıma yakın sağda solda iş aramaya başladım. Sonunda bir okula memur olarak aldılar beni. Kendime&#160;küçük bir ev tutup hastaneden çıktım. Nihayet benim de kendime ait&#160;bir evim vardı ve kimseye muhtaç değildim. Bu arada hemcinslerime&#160;duyduğum ügi giderek artmaya başladı. Hem kızlardan çok hoşlanıyor, kendimi tam bir erkek gibi hissediyor, hem de çevrenin tepkisinden korkuyordum. Bir okulda çalışıyordum. Böyle hissettiğimi bilseler beni hemen okuldan atacaklarını biliyordum.</p>
<p>O sıralar aynı okulda benim gibi orada memur olarak çalışan bir delikanlı vardı. Israrla peşimden koşuyor ve onunla evlenmemi istiyordu. Çevremin baskısı ve eşcinsel olmaktan duyduğum korkular&#160;nedeniyle sonunda o delikanlıyla evlenmeye ve kendimi denemeye&#160;karar verdim. Biz nişanlandık. Nişanlılığımız süresince yani yedi-se-kiz ay sadece önemli durumlarda el sıkıştık. Onun bana dokunmasına hiç izin vermedim. Onun iyi biri olduğunu biliyor, hatta insan olarak onu seviyordum ama bu karşı cinse duyduğum aşk ya da benzeri duygulara hiç benzemiyordu. Herkes gibi benim de bir yuvam,&#160;bir düzenim olsun istiyordum. Kendime her gün telkin yapıyor, ertesi gün nişanlıma biraz olsun yaklaşmaya karar veriyor ama bunu hiç&#160;başaramıyordum. Sonunda istemeye istemeye, korka korka evlendim&#160;onunla. Tahmin ettiğiniz gibi sonuç hiç de iyi olmadı. Her gece sabaha&#160;kadar kavga ediyor, sabah ikimiz de uykusuzluktan perişan okula gidiyorduk. Ona her seferinde, bu işe hazır olmadığımı, biraz daha beklemesi gerektiğini söylüyordum. Ama bunu hiçbir zaman yapamayacağımı ikimiz de biliyorduk. Ondan tiksinmeye, iğrenmeye başladım.&#160;Hiçbir erkeğin bana dokunmasına izin veremezdim artık, çünkü iyice anlamıştım ki ben içimde bir erkek ruhu taşıyordum. Ayrılalım dedim, kocam kabul etmedi. &quot;Ben seni seviyorum, senden ayrılmam,&quot;&#160;dedi. &quot;Doktora gidelim, ben kendim kalkamıyorum bu işlerin altından,&quot; dedim.</p>
<p>— &#160;&#160;&#160;O ne dedi.</p>
<p>— &#160;&#160;&#160;Ona da yanaşmadı. Biz böyle kavga dövüş yaşarken, okuldaki öğretmenlerden biriyle arkadaşlığım giderek gelişiyordu. O da benim gibiydi. Annesinden kız doğmuş ama kendini bildi bileli erkek gibi hissediyordu, hatta çok sevdiği bir de kız arkadaşı vardı, ona âşıktı.&#160;Birbirimizi çok iyi anlıyorduk. O da yıllar önce tıpkı benim gibi hem&#160;ailesinin baskısı, hem de bu işlerden kurtulabilir miyim ümidiyle kısa&#160;süren bir evlilik yapmış, hatta bir de çocuğu olmuş ama bir türlü kendini kadın gibi hissedemeyince ayrılmıştı. Dertlerimizi paylaşmak, biri tarafından anlaşıldığını hissetmek ikimize de iyi gelmişti. Biz Saliha&#160;ile artık gece gündüz birlikteydik. Saliha'run iki odalı, küçük bir evi&#160;vardı ve bu evde sevgilisiyle birlikte yaşıyordu. Sevgilisi de çalışıyordu. Herkes onları birlikte yaşayan iki kız arkadaş sanıyordu. Ama&#160;Saliha bu durumdan pek memnun değildi.</p>
<p>— &#160;&#160;&#160;Neden?</p>
<p>— &#160;&#160;&#160;Çünkü o erkek gibi giyinmek ve tam bir erkek olmak istiyordu. Yaptığı iş ve toplum buna izin vermiyordu. Gerçi hep pantolon&#160;giyerdi ama daha ileri gidemiyordu. Hemen işten atılacağım biliyordu. Sonunda bir üniversite hastanesine başvurdu. Ameliyatla erkek&#160;olmak istediğini söyleyince onu uzun bir süre psikiyatri kliniğine yatırdılar. Oraya çok gitti geldi ama ameliyatına bir türlü izin çıkmadı.&#160;Sürekli biraz daha zaman istiyorlardı. Bu işin bu yolla çok uzayacağını anlayınca bir özel doktora başvurmaya karar verdik. Onun için de&#160;bu sefer ben geldim size. Saliha'yı hâlâ incelemeye devam ediyorlar.&#160;Eğer siz bana yardımcı olursanız o da gelecek. Lütfen Doktor Hanım&#160;geri çevirmeyin bizi. İnanın çok zor durumdayız. Hayatımı size anlattım. Bugüne kadar hiç yüzüm gülmedi, şansım hep ters gitti. Hiç&#160;olmazsa bundan sonra istediğim gibi yaşamama izin verin.</p>
<p>Halim'i dinlerken düşünüyordum 12-13 yaşmdan beri üvey babasının cinsel tacizine uğrayan, 15 yaşında sokağa atılan bir genç kız ne yapabilir? Ne kadar yalnız ve sahipsiz, üstelik veremli. Böyle kendi kaderiyle baş başa bırakılan kızlar genellikle kötü yola düşüyorlar. Ama o, bu çelimsiz, çaresiz hasta kız kolay teslim olmamış hayata,&#160;ama bir farkla, kız olup fahişe olacağına, erkek olmayı seçmiş. Erkek&#160;olursa hayatla mücadelenin daha kolay olduğunu görmüş. Hem böy-lece keçi sakallı üvey babasının tacizine uğrayan, o savunmasız küçük kızın hissettiklerinden, duyduğu tiksintiden sonsuza kadar kurtulmak için dişiliğini, kadınlığım ruhunun en derinlerine gömerek dayanılmaz acılan dindirmeyi denemiş. Bunun bir başka yolu var mıydı&#160;acaba? Hayatında iki önemli erkek figürü var. Biri öz babası -ki onu&#160;üç kuruşa satmış, doğduğu günden beri ona hiç sahip çıkmamış- biri de üvey babası, ona hem çocukluğunu hem genç kızlığını zehir etmiş. Bundan sonra onun bir erkeğe güvenebilmesi, sevebilmesi, âşık&#160;olabilmesi beklenebilir mi?</p>
<p>Acaba bugün kendisini bir kız gibi değil de erkek gibi hissetmesi sadece bu yaşadıklarına mı bağlı yoksa yapısal ve genetik bir sorunu&#160;mu var? Peki biz bu kızın yaralarım sarabilir miyiz? Ona yaşadıklarını unutturabilir miyiz? Yumuşacık, sıcacık bir anne, erkeğini seven bir&#160;eş haline getirebilir miyiz? Onu tıpkı bir kedi yavrusu gibi oradan oraya savuran hayat, bugün ona ne vaat ediyor? Benim böyle sustuğumu&#160;gören Halim yine konuşmaya başlıyor.</p>
<p>— Benim elime iğne iplik, çamaşır bulaşık değil kazma kürek yakışıyor. Benim vücudum elbiselerin, süslerin püslerin değil pantolonun gömleğin içinde huzur buluyor. Elbise giyersem yürüyemiyo-rum, bacaklarım birbirine dolaşıyor. Bana annelik yakışmaz. Anne dediğin yumuşacık, sevgi dolu olmalı. Kocam bana dokunacak diye&#160;ödüm kopuyor. O zaman kendimi eşcinsel gibi hissediyorum. Normal, sağlıklı bir erkeğe bir başka erkek dokununca ne hissederse, ben&#160;de öyle hissediyorum. Siz söyleyin ben neyim, erkek mi kadın mı, sapık mı manyak mı, neyim ben? Ben böyle olmayı istiyor muyum sanıyorsunuz? Kocamla niye evlendim? Acaba ben de herkes gibi olabilir miyim diye. Çok denedim, çok uğraştım. Herkesten çok ben isterim normal biri olmayı ama olmuyor işte, Allah kahretsin olmuyor.&#160;Böyle bir karar almak kolay mı sanıyorsunuz? Neden beni kimse anlamıyor? Daha ne anlatayım size?</p>
<p>Ah Halim diyorum içimden keşke sana yardım edebilsem. Senin sorunun galiba yapısal. Tıpta buna transseksüalizm deniyor. Homo-seksüaliteden farklı bir durum. Bir homoseksüel kendi anatomik yapısından yani bedeninden memnundur. Karşı dns gibi giyinebilse&#160;de, bunu transseksüellerdeki gibi, daha doğal olmak için değil, cinsel&#160;yönden daha cazip görünebilmek için yaparlar. Ve böyle giyinseler&#160;bile kendilerini karşı cinsten biri gibi hissetmezler. Transseksüeller&#160;ise hiçbir zaman karşı cinsten biri gibi giyinmeyi seksüel cazibelerini&#160;arttırmak için yapmazlar. Kendini tam olarak karşı cinsten biri gibi&#160;hissettiği için öyle giyinir. Transseksüalizmin ilk belirtileri, Halimin&#160;de anlattığı gibi, çok küçük yaşlarda başlar. Bu çocuklar gerek giyim&#160;kuşamlarında, gerekse oyun oynama gibi diğer davranışlarında karşı cins gibi davranır, bunun tersi istendiğinde ise çok huzursuz ve&#160;mutsuz olurlar. Ve bütün bu belirtiler 10 yaşmdan önce hatta nadiren 2 yaşmda başlar. Bu çocuklarda genellikle anatomik ve fizyolojik bir bozukluk yoktur ve bunlar dıştan bakıldığında tamamen normaldir.</p>
<p>Bir transseksüelin asıl amacı cinsiyet değiştirmek ve ait olduğunu düşündüğü cinsiyetle kabul edilmek ve böyle yaşamaktır. Psikoterapi&#160;ve psikoanalizin bu hastalarda yetersiz kaldığı hatta tamamen başarısız olduğunu söyleyebiliriz. Ancak tedavi çok erken yaşta, örneğin&#160;5 yaşlarında başlarsa sonuç alınabildiğine dair literatürde birkaç örnek vardır.</p>
<p>Bugünkü bilgilerimiz, psikoanalitik yaklaşımla bir transseksüe-li anlamaya ve çözmeye yetmemektedir. Ancak tüm dünyada sanıldığından daha sık rastlanmakta, toplumsal ve kültürel baskılar nedeniyle pek çoğu kendilerini gizlemek zorunda kalmaktadır. Araştırmacılar kadın olmak isteyen yüz erkeğe karşılık, erkek olmak isteyen beş-altı kadın olduğunu bildirmektedir.</p>
<p>Bu hastalarda cerrahi tedavi yaygın olarak uygulanmakta ve erkeklerin penis ve testisleri alınarak vajinoplasti uygulanmakta, kadınlara ise önce meme ve rahim alınıp sonra da vagina kapatılarak suni bir penis oluşturulmaktadır. Bu arada her iki gruba da uzun süre hormon takviyesi yapılarak, yeni anatomik yapı oluşturulmaya çalışılmaktadır.</p>
<p>Bunları düşünürken yıllar önce Hacettepe Hastanesinde çalışırken gördüğüm bir başka kadın transseksüel geliyor aklıma. 25 yaşlarındaydı. Orta sosyo-kültürel düzeydeki bir ailenin kızıydı. Emlak komisyonculuğu gibi, o yıllarda ülkemizde daha çok erkekler tarafından yapılmakta olan bir işi başarıyla yürütüyordu Erkek olmak istediğini,&#160;kendi bedeninden nefret ettiğini, bunun için her şeyi göze almaya hazır olduğunu söylüyordu. Bir gün göğüslerinde iki taraflı, oldukça derin bıçak kesiğiyle acile geldi. Buna neden olarak da, kadınlığın simgesi olan göğüslerine daha fazla tahammül edemediğini ve nefret ettiği&#160;bu organlarından kurtulmak amacıyla onları kestiğini söylüyordu. O&#160;hasta sonunda isteğine kavuştu ve ameliyatla erkek oldu.</p>
<p>— &#160;&#160;&#160;Neden cevap vermiyorsunuz Doktor Hanım, bir şey söylemeyecek misiniz?</p>
<p>— &#160;&#160;&#160;Tabü söyleyeceğim. Bir yandan seni dinliyor, bir yandan düşü</p>
<p>nüyordum. Biliyorsun, ameliyat geri dönüşü olmayan çok önemli bir karar. Senin çok zor bir hayatin olmuş. Eğer bugün kendini bir kadın&#160;gibi değil de bir erkek gibi hissediyorsan, bunda yaşadıklarının payı&#160;çok büyük.&#160;&#160;&#160;&#160;'</p>
<p>— &#160;&#160;&#160;Benim hayatımın rezil olduğu bir gerçek ama ben kendimi bildim bileli hiç kız gibi hissetmedim ki. İlkokulda bile kızlar kendi aralarında oynarken ben oğlanlarla top oynar, evde anneme değil, dışarıda o keçi sakala yardım eder, odun kömür kırardım. Sizce ben sapık mıyım?</p>
<p>— &#160;&#160;&#160;Hayır, sapık değilsin.</p>
<p>— &#160;&#160;&#160;Peki ya homoseksüel?</p>
<p>— &#160;&#160;&#160;Homoseksüel de değilsin. Homoseksüel kendi cinsel kimliğinden yani kadınsa kadınlığından, erkekse erkekliğinden şikâyetçi&#160;değildir. O kendi cinsine ilgi duyar ve onlara hoş görünmek için gi-yim-kuşam ve hareketlerinde farklılaşma olur. Yani cinsiyet değiştirme gibi bir amacı hiç olmaz.</p>
<p>— &#160;&#160;&#160;Evet, homoseksüel değilim. Ben de kızlardan hoşlanıyorum&#160;ama onlar bana benim hemcinsim gibi gelmiyor. Tam tersi erkekleri hemcinsim gibi hissediyorum. Bir de ortalıkta kendilerini satan travesti mi diyorlar, hani kadın kılığına girmiş erkekler var. Ya onlar, onlar ne sizce?</p>
<p>— &#160;&#160;&#160;Karşı cins gibi giyinen insanlara transvesti denir ama farklı ülkelerde farklı isimler verilebiliyor. Bunların kimi homoseksüel kimi&#160;transseksüel kimi de tamamen normal olmasına rağmen yaşam koşullarının buralara ittiği gençler. Kendi aralarında bir dayanışma içinde&#160;ayakta durmaya çalışıyorlar. Tüm dünya artık bir 3. cinsin varlığını istese de istemese de kabul etme yolunda. Onların işi de kolay değil. Bu&#160;muhafazakâr, yaşlı dünyamıza yeni şeyleri kabul ettirmek kolay değil. Toplumun dışladığı insanların ayakta durması, kendini kabul ettirmesi zaman alıyor. Ama bizim gibi yeniliklere pek açık olmayan bir&#160;toplum büe bazı gerçekleri zor da olsa kabul edebiliyor. Biliyorsun&#160;çok ünlü bir sanatçımız topluma kendini önce erkek sonra da kadın&#160;olarak benimsetebildi. Ben de onun hayranlarından biriyim. Bu konuyu çok iyi bildiğim halde ilk günler ben bile yeni kimliğini kolay kabul edemedim ama şimdi onu yine büyük bir zevkle dinliyor ve cesaretinden dolap kendisini kutluyorum.</p>
<p>— &#160;&#160;&#160;O da bir transseksüeldi demek.</p>
<p>— &#160;&#160;&#160;Evet, tipik bir transseksüel. Sanırım kadınların büyük beğenisini topladığı ilk zamanlarda o, kendisini erkek bedenine hapsedilmiş&#160;bir kadın gibi hissediyordu. Ne kadar zarifti o zamanlar. Hiçbir erkek&#160;o kadar zarif olamaz. Onun için kadınlar ona baplırdı. Sonunda zincirlerim kırdı ve şimdi ruhu ile bedeni bir bütün olarak yaşıyor. Bir&#160;başka ünlü sanatçımız daha vardı. Türkiye'de hiç yapılmayanı yaptı. Erkek olmasına rağmen bir kadın gibi süslendi, giyindi, taktı takıştırdı ve bu haliyle halka kabul ettirdi kendini. O da çok büyük bir sanatçıydı.</p>
<p>Bizim halkımız gerçek sanatçıyı, hele bir de kendisine bu kadar saygılı olanı diğerlerinden ayırıyor. Toplumumuzun sağduyusu çok&#160;yüksek, işte o büyük sanatçımız da eşcinsellere iyi bir örnekti yani&#160;kendi cinsel kimliğiyle ilgili bir sorunu yoktu. Ancak bunlar zor işler&#160;Halim. Onlar bu mücadelede galip geldiler ama kimbilir bunun bedeli ne kadar ağır oldu, neler yaşadılar neler çektiler ve ne kadar yalnız&#160;günleri oldu. Çünkü toplum halen cinsel kimlik bozukluğunu bir tür&#160;cinsel sapıklık gibi kabul ediyor ve böyle insanları ayıplıyor ve dışlıyor. Halbuki bu doğanın yaptığı bir hata. Ama toplumu karşına almak zor iş. Büyük cesaret ister.</p>
<p>Hadi bunu göze aldın diyelim, bir erkeğin bir kadına ya da bir kadının erkeğe dönüşmesi kolay mı samyorsun? Sihirli değnek dokundurarak olmuyor bu işler. Tanrı yapısı değil, kul yapısı. Örneğin senin erkek olabilmen için kaç türlü ameliyat geçirmen gerektiğinden haberin Var mı? Göğüslerin tamamen alınacak, rahim ve yumurtalıklar alınacak, vagina kapatılacak sonra da penise benzer bir organ oluşturulmaya çalışılacak. Bunlar hayati tehlikesi olan çok büyük ameliyatlar.&#160;Aylarca hastanelerde yatacaksın Üstelik maliyeti de çok yüksek. Ve&#160;bütün bu işlemlerin sonunda hiçbir zaman gerçek bir erkek olamayacaksın. Şu anda anatomik açıdan tamamen normal bir kadın bedenine sahipsin. Bu sağlıklı bedenden vazgeçip erkeğe benzeyen ama her&#160;şeye rağmen ciddi eksikleri olan, kul yapısı, suni bir bedenin olacak.&#160;Toplum bunu hiç unutmayacak. Çok acı çekeceksin. Ne sen unutacaksın ne onlar. Alacağın karar işte bütün bunlara değmeli.</p>
<p>— &#160;&#160;&#160;Anlıyorum, aslında bütün bunlardan korkmuyor değilim ama&#160;bu halimle de kendimi sakat gibi hissediyorum. Sanki kaderim daha&#160;annemin kanunda çizilmiş benim. Şans orada büe yardım etmemiş&#160;bana. Hatalı üretim yapmış. Kızsam kız, erkeksem erkek olabüsey-dim. Kendimi bir kız gibi hissedebilseydim ya da madem erkeğim diyorum benim de erkek gibi bir bedenim olsaydı ne olurdu. Kaderim&#160;baştan kötüymüş. Dünyaya defolu gelmişim.</p>
<p>— &#160;&#160;&#160;Transseksüalitenin gerçekten de genetik yapıda yanlış bir kodlama sonucu oluştuğu düşünülüyor. Yani defolu üretim derken bilimsel bir gerçeğe parmak basıyorsun, insanların çocuklukta yaşadı-gı olayların bu gerçeği pek az etkilediği düşünülüyor ancak senin hayatın ve yaşadıkların insanın aklına psikolojik sorunların sende çok&#160;daha önemli olabileceği fikrini getiriyor. Ben sana itiraz etmiyorum.&#160;Böyle bir rapor vermem de demiyorum. Sakın beni yanlış anlama ama&#160;az önce de söylediğim gibi bu çok önemli ve geri dönüşü olmayan bir&#160;karar. Zaten psikiyatri, hastalarına bu tür raporları bir görüşte vermez. Hastayı enine boyuna tanımak ister. Çünkü bazen insanlar çeşitli nedenlerle bu tür kararlan çok ani alabiliyorlar. Bu onların gerçek&#160;karan olmaktan çok tepkisel bir reaksiyon niteliği taşıyor. Ya da farklı ruhsal hastalıklarda hasta, şuramı beğenmiyorum, ameliyatla dü-zelttirirsem her şey yoluna girecek ve ben rahatlayacağım diye tutturuyor. Bizim görevimiz bu tür kararların sağlıklı ve gerçekçi olup olmadığım ayırabilmek. O nedenle acele etme, beni sıkıştırma. Hem sen&#160;hem ben bu kararın en doğru ve sağlıklı karar olduğundan emin olalım, ne dersin?</p>
<p>— &#160;&#160;&#160;Benimle bu kadar ilgileneceğinizi, bana bu kadar önem vereceğinizi düşünmemiştim. Madem siz öyle diyorsunuz, öyle olsun. Ne&#160;zaman isterseniz size yine gelmeye hazınm.</p>
<p>— &#160;&#160;&#160;Buna memnun oldum ancak lütfen amacın beni ikna etmek olmasın. Ben bu raporu sana şimdi de yazar verinin, ama konu o değil.&#160;Bu senin hayatın ve benim kadar sen de kendine ve gelecekteki hayatına önem ver, oldu mu?</p>
<p>— &#160;&#160;&#160;Tamam Doktor Hanım. Kendime önem vermeyi sayenizde öğrenmeye çalışacağım.</p>
<p>Ayağa kalkıp yine bir erkek edasıyla elimi sıkıp çabucak çıkıyor odadan. Binlerinin ona önem verdiğini hissetmek yabancısı olduğu&#160;bir duygu.</p>
<p>Halim'in sorunu üzerinde çok düşünüp çok dikkatli karar vermem gerekiyor çünkü tam doğruyu bulmalıyım; acaba yaşadığı bunca olumsuzluk nedeniyle mi kadınlığından vazgeçiyor, yoksa gerçekten yapısal bir sorunu mu var? Onu uzun uzun incelemeliyim çünkü bu işin geri dönüşü yok...</p>
</body>
</html>