<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>Binbir Gece Masalı -4</h1>
<p>Dün, on iki yıldır oturduğum Bestekâr Sokak<sup>7</sup>tâki evimizden taşındık. Artık oralar çok kalabalık oldu, özellikle arabaları park etmek çok büyük sorun oldu. Şimdiki evim muayenehaneme çok uzak ama&#160;sessiz, sakin ve ferah. Mekânda ferahlık çok önemli. Üstelik çocukluğumda yıllarca aynı apartmanda oturduğumuz sevgili arkadaşım&#160;Taylan'la yine aynı apartmanda bir araya geldik. Bu da yeni evin cazibesini biraz daha artırıyor. Ev henüz yerleşmiş sayılmaz ama ben bu&#160;karışıklıklara alışkınım, muayenehanemdeki odama girince her şeyi&#160;unutur, dünyayla ilişkimi keserim zaten.</p>
<p>Bu sabah da Tuna her zamanki yaşama heyecanıyla karşılıyor beni;</p>
<p>— &#160;&#160;&#160;Hoş geldiniz Gülseren Hanım, nasıl oldu ev, çok yoruldunuz&#160;mu?</p>
<p>— &#160;&#160;&#160;îyi iyi, yavaş yavaş yerleşeceğiz artık. Tabü biraz yorulduk ama&#160;olur o kadar. Sen nasılsın?</p>
<p>— &#160;&#160;&#160;İyiyim çok şükür. Zafer Bey bekliyor, kahvenizi içtiniz mi?</p>
<p>— &#160;&#160;&#160;İçtim canım, Elma Dağı'nı seyrederek kahve içmek güzel oluyormuş.</p>
<p>— &#160;&#160;&#160;Aman ne iyi, yeni evi sevmeye başlamışsınız. Hazırsanız Zafer&#160;Bey<sup>7</sup>! göndereyim mi?</p>
<p>— &#160;&#160;&#160;Tamam Tuna, hazırım.</p>
<p>Zafer Bey kapıyı hafifçe vurarak giriyor içeri. Biraz heyecanlı ve telaşlı bir hali var.</p>
<p>— &#160;&#160;&#160;Merhaba Zafer Bey, nasılsınız, hangi rüzgâr attı sizi buraya?</p>
<p>— &#160;&#160;&#160;Sormayın Gülseren Hanım, bu ara o kadar daraldım ki, birisiyle konuşmazsam çatlayacağım. Biliyorsunuz memlekette benim&#160;pek arkadaşım yok. Onları küçümsediğimi filan sanmayın sakın, hepsi de çok iyi insanlar ama arkadaşlık etmek için insan biraz olsun kendi seviyesini arıyor. Uzun süredir Almanya'ya da gitmiyorum. Çok&#160;yalnız kaldım. Öyle şeyler oldu ki bunu birisiyle paylaşmak istedim.</p>
<p>Ankara'ya bir iş için gelmiştim aklıma siz geldiniz, hemen bir randevu alıp koşarak geldim.</p>
<p>— &#160;&#160;&#160;İyi etmişsiniz Zafer Bey, memnun oldum. Umarım kötü bir şey&#160;yoktur.</p>
<p>— &#160;&#160;&#160;Eh işte, buna iyi mi kötü mü demek gerekir bilemiyorum artık.</p>
<p>— &#160;&#160;&#160;Size bir kahve ikram edebilir miyim?</p>
<p>— &#160;&#160;&#160;Zahmet olmazsa çok memnun olurum.</p>
<p>— &#160;&#160;&#160;Sade miydi?</p>
<p>— &#160;&#160;&#160;Evet, lütfen.</p>
<p>Telefonu kaldırıp Tuna'dan Zafer Bey'e kahve rica ediyorum...</p>
<p>— &#160;&#160;&#160;Evet, buyurun Zafer Bey şimdi sizi dinliyorum.</p>
<p>— &#160;&#160;&#160;Babamı kaybettikten sonra bir süre kendimizi toparlayamadık.&#160;Onu kaybetmek hepimizi çok etkiledi. Yıllardır bizden uzakta yaşadı ama yine de onun varlığını bilmek bile bize güven veriyordu. Çok&#160;ilginç bir adamdı babam. Belki de &quot;Son İmparator&quot;. Ondan izinsiz&#160;hiç kimse İstanbul'a yanına gidemezdi. Ancak o çağırırsa gidilebilirdi. Her konuda dokunulmazlığı vardı. Yıllardır bu sisteme alıştığımız&#160;için bize normalmiş gibi gelirdi. O aklına esip memlekete geldiği zaman bir imparator gibi karşılanırdı. Tüm memleket geleceğini önceden bilir, siyah Cadillac arabasını herkes tanır ve saatler öncesinden&#160;yollara dökülüp onu beklerlerdi</p>
<p>İnanır mısınız o köşkteyken çocuk bile ağlamaz, insanlar öksürmeye çekinirdi. Garip bir otoritesi vardı. Zaten her zaman temiz ve bakımlı olan köşk, o geleceği zaman tekrar tekrar temizlenir, bahçıvanlar bahçede fazladan bir ot bile bırakmaz, belki güleceksiniz memleketin sokakları, dükkânların önleri süpürülür, yıkanır ve herkes en&#160;düzgün kıyafetlerini giyerek dolaşırdı.</p>
<p>O gelince bütün aile birlikte yemek yerdik. Onun sandalyesini çekip oturtmak benim görevimdi. O oturana kadar kimse yerine oturamaz, o başlamadan yemeğe başlanmaz ve o kalkmadan kesinlikle sofradan kalkılmazdı. Yemeklerde iki kadeh kırmızı şarap içerdi. Onun şarabı özel olarak yurtdışından getirtilir ve onunla birlikte biz&#160;de ikişer kadeh kırmızı şarap içerdik. Sadece şarabmdan ilk yudumu&#160;almadan önce kadehini kaldırırken kafasını da kaldırıp tam karşısında oturan annemin yüzüne bakar ve &quot;Sağlığınıza ve şerefinize,&quot; der,&#160;yemek boyunca bir daha konuşmazdı. Hizmetkârlar servis yaparken&#160;korkudan ve heyecandan her zamankinden daha çok hata yapar, elleri ayaklan birbirine dolaşır ama o, yapılan hata ne kadar büyük olursa olsun hiç tepki göstermezdi.</p>
<p>Bazen siyah Cadillac arabasma biner, şehri dolaşır, tek tek dükkân sahiplerine kısaca hal hatır sorar, bir ihtiyaçlan varsa şoförüne bir bir not ettirir ve kendisinden istenen hiçbir şeyi unutmaz ve onların sorunlarım ne pahasına olursa olsun çözerdi. Fabrikada, o yokken&#160;kimsenin girmediği bir odası vardır. Oraya oturur, kendisiyle görüşmek isteyenleri orada kabul eder, içeri titreyerek giren personel, gözleri parlayarak dışarı çıkardı. İnsanları memnun etmeyi severdi. Hiç&#160;hak yemez, hak yiyeni de asla affetmezdi. Biri, babama göre yanlış&#160;yapmışsa, onun tası tarağı toplayıp orayı terk etmekten başka çaresi&#160;yoktu. Küçücük bir mesele için bile bir avukat ordusunu seferber eder&#160;ama haksızlığı düzeltirdi. Eğer yargının halledemeyeceği bir işse onu&#160;da başka türlü çözerdi. Adamlarından biri haksızlık yapanın kapısını&#160;çalar; &quot;Beni Vahit Bey gönderdi, şu iş şöyle olsun, diyor,&quot; dedirtirdi.&#160;Başka bir şeye gerek kalmaz derhal gereken yapılırdı.</p>
<p>Benim dedemin dedesi Bursa kadısıymış. Kan mı çekiyor nedir, babamda da böyle bir özellik vardı. Ne kendine ne de başkalarına haksızlık yapılmasına, ne pahasına olursa olsun izin vermezdi. Biliyorsunuz beni çok üzdü, hayatınım seyrini, belki de kaderimi değiştirdi. Ama&#160;doğru bildiğinden hiç şaşmayan biriydi o. Uzun yıllar hep çok kızdım&#160;ona. Geceler boyunca düşündüm ve çok acı çektim. Düşündükçe buldum bazı şeyleri. Bir kere benden üstündü. Babası île rekabet eden bir&#160;erkeğin bunu kabul etmesi çok zor. Ama beni çok yıpratsa da gerçek&#160;buydu. Hani tuttuğunu koparır derler ya, onun tutup da koparamadı-ğı hiçbir şey olmadı. Hem akıllı, hem çalışkan hem de güçlüydü. O babası ile girdiği mücadeleyi kazanmış bense kaybetmiştim.</p>
<p>Dedem son zamanlarında çok sayardı babamı. Babam da Almanya'da birine âşık olmuş ama buna kendi kararıyla belki de benden daha çok acı çekerek bitirmişti. Bense bu karan kendim verememiş,&#160;babama da karşı koyamamış, yenilgiyi içime sindiremeyince de ona&#160;duyduğum öfkeyle kendi hayatımı mahvetmiştim. Sadece güzel olduğu için hiç tanımadığım biriyle evlenmiş ve kendi mutsuzluğumu&#160;kendim hazırlamıştım. Belki de deniyordu beni. Benim gücümü, direnme yeteneğimi deniyordu. Çünkü Nihal'le evlenmeme hiç müdahale etmedi ve benim mutsuz olduğumu fark ettiğinde, yüzündeki ıstırabı ve gözündeki yaşlan hiç unutmadım Biliyorum kendini suçladı. Ve bu yüzden öldüğü güne kadar kendini hiç affetmçdi.</p>
<p>— &#160;&#160;&#160;Sız affettiniz nıi onu?</p>
<p>— &#160;&#160;&#160;Ben onu çoktan affettim. Çünkü bunun bedelini benim kadar o&#160;da ödedi. Öldüğü gün bunu söyledim ona. Üzülme artık, bak aslan gibi bir oğlum var. Belki kendi yoluma gitseydim bu huzuru bulamazdım dedim. Yine iki damla yaş gördüm gözünde. Her neyse, ölüm hepimiz için. Ama bu sefer giden bir imparatordu. Tüm memleket eller&#160;üzerinde uğurladı onu. Sanki o bizi uzaktan seyrediyormuş gibi yine&#160;herkes resmi giyinmişti ve yine çıt çıkmıyordu. Öksürmedi bile halk.&#160;Elleri iki yanlarında asker gibi selamladılar onu. Annem bile...</p>
<p>— &#160;&#160;&#160;Anneniz nasıl?</p>
<p>— &#160;&#160;&#160;O da babama yakışanı yaptı, gözünden bir damla yaş akmadı.&#160;En güzel elbiselerini giydi Siyah ve şık. Herkes gibi elleri iki yanda o&#160;da selamladı babamı. Hepimiz biliyorduk ki, o, böyle istiyordu... Tek&#160;bir çelenk kondu üzerine. &quot;Güle Güle Büyük Baba&quot; yazılıydı üzerinde. Kız kardeşim koydu çelengi. En çok onu severdi. En çok da o etkilendi zaten.</p>
<p>— &#160;&#160;&#160;Ah nihayet kahveniz geldi. Ne oldu Tuna, kahve Yemen'den&#160;mi geldi yoksa?</p>
<p>— &#160;&#160;&#160;Özür dilerim. O kadar çok arayan oldu ki, telefonlardan kahveye bakamadım.</p>
<p>— &#160;&#160;&#160;Zahmet oldu Tuna Hanım, ellerinize sağlık.</p>
<p>— &#160;&#160;&#160;Afiyet olsun efendim. Başka bir arzunuz var mıydı?</p>
<p>— &#160;&#160;&#160;Hayır, teşekkür ederiz.</p>
<p>— &#160;&#160;&#160;Evet Zafer Bey, anlattıklarınız ne kadar hüzünlü. Son konuşmamızda Vahit Bey bana da bahsetmişti. Yaptığı hatalardan çok pişmanlık duyuyordu. Ölmeden önce bunları konuşabildiğinize çok&#160;memnun oldum doğrusu. Özellikle sizin onu affettiğinizi duymak,&#160;eminim çok rahatlatmıştır onu.</p>
<p>— &#160;&#160;&#160;Demek sizinle konuştu bunları... Onu size getirmekle ne kadar&#160;iyi etmişim. Hastalığından kurtulmak bir yana, ilk kez birine içini açtı ve uzun uzun konuştu. Buna öyle ihtiyacı vardı ki. Size son geldiği&#160;gün bana bunun için özel olarak teşekkür etti, biliyor musunuz. Sizi&#160;çok sevdi ve bir o kadar da saygı duydu, işte böyle Gülseren Hanım.</p>
<p>Kahvesinden uzun bir yudum aldıktan sonra tekrar anlatmaya başlıyor Zafer Bey.</p>
<p>— &#160;&#160;&#160;Aradan bir süre geçtikten sonra babanım ölümüyle ilgili hukuki işlemleri yaptırmam gerekti. Memleketteki işlerim bitince, İstanbul'daki otelle ilgilenmek, veraset ve intikal işlemlerini yaptırmak&#160;üzere oraya gittim. Geleceğimi oradaki müdürlere bildirdiğimden,&#160;beni havaalanında karşıladılar. Birlikte otele gittik. Kısa bir hoşbeşten sonra müdürler;</p>
<p>&quot;Size bildirmemiz gereken önemli şeyler var Zafer Bey,&quot; dediler.</p>
<p>&quot;Buyurun sizi dinliyorum,&quot; dedim.</p>
<p>&quot;Otel artık sizin değil, Vahit Bey bunu ölümünden önce size bildirmemizi yasakladı, biz de o yüzden size bildiremedik,&quot; dediler.</p>
<p>Ne kadar şaşırdığımı tahmin edersiniz.</p>
<p>&quot;Peki kime ve neden sath oteli,&quot; dedim.</p>
<p>&quot;Satmadı, Nurhayat Hanım'a devretti,&quot; dediler. Şaşkınlığım bir kat daha arttı.</p>
<p>&quot;Peki kim bu Nurhayat Hanım?&quot; dedim.</p>
<p>&quot;Rahmetli Vahit Bey'in on sekiz yıllık hanım arkadaşı,&quot; demezler mi! Az kalsın düşüp bayılacaktım. Yani bizim Nihal'den beter oldum.</p>
<p>&quot;Nasıl oldu bu iş,&quot; dedim.</p>
<p>Meğer ölümünden bir ay önce devretmiş oteli. Sanki öleceğini biliyor gibi hepsiyle tek tek helalleşip öyle ayrılmış otelden. Sonra kasayı açıp bana siyah deri kaplı kocaman bir defter getirdüer. &quot;Ben ölünce bunu Zafer'e verin,&quot; demiş, içinde yıllardır yaptığı bütün özel harcamalar kendi el yazısıyla kayıtlıydı ve sık sık Nurhayat Hanım'ın adı geçiyordu. En sonunda da, &quot;Bana yıllardır hayat arkadaşı olan&#160;Nurhayat Hanım'a kendi isteğim ve irademle bu oteli devrediyorum.&#160;Yasalar önünde hiçbir hakkı olmadığından bu onun Tanrı huzurundaki gerçek haklarıdır,&quot; diye yazıyordu.</p>
<p>On sekiz gün değil, on sekiz ay değil, tam on sekiz yıl. Hiçbirimizin ruhu duymadan devam eden gerçek bir ilişki, inanamadım bir türlü.&#160;Zira yıllardır İstanbul'a babamdan habersiz kimse gidemezdi. Görevli&#160;personel bile önce ondan izin alır, neden gelmek zorunda olduğunu&#160;bildirir, babam izin verirse giderdi. Aileden ise zaten kolay kolay kimse gitmezdi. Hepimiz ondan çok çekindiğimizden kimse böyle şeylerin hesabım ona soramazdı.</p>
<p>Defterde yıllardır Nurahayat Hanım'a verilen milyonlar kayıtlıydı. O yıllarda böyle paralara en iyi yerlerde daire alınırdı. Belli ki babam o hanımı çok lüks yaşatmış.</p>
<p>&quot;Nasıl bir hanım bu Nurhayat,&quot; diye sordum. Telefon numarasını verdiler. Arayın ve bana bağlayın dedim.</p>
<p>&quot;Sizinle konuşmayı kabul edeceğini sanmıyoruz,&quot; dediler ama ben çok ısrar edince bağladılar. Telefondaki hanıma kendimi tanıttım ve kendisiyle tanışmak istediğimi söyleyip otele davet ettim.&#160;Kabul etmedi. Adresinizi verin ben geleyim dedim, onu da kabul etmedi. Israrlarım üzerine sonunda Bağdat Caddesi'ndeki Divan Pastanesinde buluşmayı kabul etti.</p>
<p>Müdürlerden biriyle Divan'a gittik. Bende bir heyecan başladı. On sekiz yıldır babamla birlikte yaşayan bu esrarengiz kadınla tanışacak olmak heyecanlandırdı beni. Nurhayat Hanım tam saatinde geldi. Hiç böyle birini beklemiyordum. Tahminimden çok daha genç ve&#160;güzeldi. Yaşı babamın değil, benim sevgilim olmaya daha müsaitti.&#160;İstanbul'da doğup büyümüş bilgili, görgülü, eğitimli, kültürlü son&#160;derece zarif, tam bir İstanbul hanımefendisiydi.</p>
<p>Ben Vahit Bey'in oğluyum diyerek kendimi tanıttım. Soğuk, mesafeli ve gergindi.</p>
<p>&quot;Ne istiyorsunuz benden?&quot; diye sordu. Şaşırdım. Sadece onu tanımak, neler olup bittiğini öğrenmek istiyordum, o kadar. O ise belli ki ondan oteli geri istememden korkuyordu.</p>
<p>&quot;Biz on sekiz yıldır babanızla birlikte yaşıyoruz. Hiçbir maddi güvencem olmadığından rahmetli babanız oteli benim üzerime devretti. Bunu ondan ben istemiş değilim. Ölümünden sonra kimseye muhtaç&#160;olmamı istemedi. Sanki öleceğini biliyor gibiydi. Benimle helalleşti ve&#160;işlemler biter bitmez de gitti. Şu anda onun sayesinde çok rahat yaşıyorum. Bu otel zaten benim hakkımdı,&quot; dedi.</p>
<p>&quot;Tabii hanımefendi, babam öyle uygun gördükten sonra bu benim için de uygundur. Ben sadece sizinle tanışmak için geldim. Babamın&#160;ağzından her çıkan bizim için emirdir. Güle güle kullanın oteli,&quot; dedim. Bu sefer de o şaşırdı;</p>
<p>&quot;Kusura bakmayın, ben galiba biraz önyargılı davrandım, sizin oteli geri almak için geldiğinizi sandım. Babanız da böyle düşünüyordu, hep çekinirdi sizden,&quot; dedi.</p>
<p>Demek ki babam yaşadıklarından dolayı kendini suçladı ve bu yüzden de benim bunlara kızacağımı düşündü, öyle değil mi Gül-seren Hanım?</p>
<p>— &#160;&#160;&#160;Haklısınız, bana da öyle geldi.</p>
<p>— &#160;&#160;&#160;Bakın sizden ne çok şey öğrenmişim! Sonra da telefonda bana&#160;yeteri kadar nazik davranmadığı için özür diledi ve;</p>
<p>&quot;Neden terslendiğimi şimdi anlamışsınızdır herhalde. Aslmda gıyabınızda sizi ve tüm ailenizi çok iyi tanıyorum. Yediğiniz yemekten, evinizin iç düzenine, bahçedeki mavi çam ve ladinlerinize, alışkanlıklarınıza kadar her şeyinizi biliyorum. Babanız sürekli sîzleri anlatırdı bana,&quot; dedi.</p>
<p>&quot;Bir ihtiyacınız olursa emrfnizdeyim,&quot; dedim. Nurhayat Hanım çok memnun oldu.</p>
<p>&quot;Bu babanızın oteli, sakın unutmayın,&quot; dedi. Birbirimize gülümseyerek vedalaştık.</p>
<p>Tarif edemeyeceğim kadar tuhaf duygular sardı içimi. Bir süre hiç konuşmadan Bağdat Caddesi'nde bizim müdürle bir aşağı bir yukarı&#160;yürüdük. Sonra memlekete dönünce bütün bunları annemle kız kardeşime nasıl anlatacağımı kara kara düşünmeye başladım. Aslında&#160;söylememe gibi bir hakkım olsa, inanın hiç söylemeyecektim. Ama&#160;ortada dddi bir durum var. Her ikisi de oteli bizim sanıyorlar ve babamdan dolayı orada yasal haklan var. Siyah kaplı defteri de ahp doğruca annemin köşküne gittim. Annemle kız kardeşime onlarla özel bir&#160;konu hakkında görüşmek istediğimi söyledim, kapılan kapattırdım,&#160;her ikisine de vaktiyle sizin verdiğiniz rahatlatıcı ilaçlardan birer tane&#160;verdikten sonra konuyu açtım. Olanlan tek tek anlattım ve kara kaplı defteri anneme uzattım. Hiç tepki vermeden defteri tek tek inceledi. Ben hâlâ evde kıyametler kopacağım, annemin ayılıp bayılacağını bekliyorum. îlk tepki kız kardeşimden geldi Ancak annem her zamanki asaletiyle hemen onu susturdu ve;</p>
<p>&quot;Bu olay bu odada kalacak. Kimse bunlan duymayacak, aksini yapan karşısında beni bulur. Babanız her ne yapmışsa doğrusunu yapmıştır. Otel o kadına helal olsun. Paraya ihtiyacınız varsa ben buradayım. Kimse Nurhayat Hanım'dan bir şey talep etmeyecek. Bu konu bir daha açılmamak üzere kapanmıştır,&quot; diyerek ayağa kalktı. Ve gerçekten de her şey onun istediği gibi oldu. O konu bir daha hiç açılmadı.&#160;Böyle bir şey hiç yaşanmamış gibi üzerine bir Sünger çeküdi ve bitti.</p>
<p>Bir şaşkınlık da orada yaşadım. Annemi taradığımı sanıyordum ama yanılmışım. O, tanıdığımdan daha mükemmel bir kadınmış.</p>
<p>— &#160;&#160;&#160;Anneniz padişah soyundan gelme, aristokrat bir hanım. Alda-tılmanm, sevilmemenin ıstırabını sizinle bile paylaşmayı gururuna&#160;yedirememiş olmalı. Bu davranışa hayran olmamak mümkün değil&#160;doğrusu.</p>
<p>— &#160;&#160;&#160;Çok haklısınız, hiç tepki vermedi, böyle bir şey olmamış gibi&#160;davrandı ama babamm kaybından sonra yüzüne çöken hüzün tabakası iyice koyulaştı. Bizim aile, aalaruu paylaşmayı bilmiyor.</p>
<p>— &#160;&#160;&#160;Acılar dostlarla paylaşıldıkça küçülür, sevinçler paylaşıldıkça&#160;büyürmüş. Asaletin de bir bedeli var, değil mi?</p>
<p>— &#160;&#160;&#160;Olmaz mı? Keşke bir gün annemi de getirebilsem size. Düşünsenize, o, güzelliği dillere destan, ünlü bir ağa kızı. Ne güzellik, ne&#160;asalet, ne para, hiçbiri mutlu olmak için yetmiyormuş insana. Babanım mezarım sık sık ziyarete gideriz. Her gittiğimizde başmda dua&#160;eden, fatiha okuyan biri vardır mutlaka. Annem yanma bizi istemez,&#160;bir süre yalnız oturur mezarın başmda. Uzaktan bakarız, konuşur&#160;onunla. Sağlığında bile bu kadar konuşmadı babamla. Sonra bize işaret eder, birlikte yıkar, parlatırız mezan. Çiçekleri sular, hiç konuşmadan eve döneriz.</p>
<p>— &#160;&#160;&#160;Nihal Hanım'm bunlardan haberi var mı?</p>
<p>— &#160;&#160;&#160;Hayır yok. Sadece ben, annem ve kız kardeşim arasında kaldı&#160;bu sır. Nihal de bu ara rahatsız. Birkaç doktora gittik, pek çok tahlil istediler. Şimdi onun sonuçlarım bekliyoruz.</p>
<p>— &#160;&#160;&#160;Nasıl bir rahatsızlık?</p>
<p>— &#160;&#160;&#160;Cildiyedler bakıyor. Sanki bir gerilme oluyor, sertleşiyor cildi.</p>
<p>— &#160;&#160;&#160;inşallah sonuç iyi çıkar.</p>
<p>— &#160;&#160;&#160;inşallah efendim.</p>
<p>— &#160;&#160;&#160;Oğlunuz nasıl?</p>
<p>— &#160;&#160;&#160;Oğlum iyi maşallah, biliyorsunuz okulu dedesi gibi dereceyle&#160;bitirdi. Yakışıldı, uzun boylu, aslan gibi bir delikanlı oldu. Büyüdükçe&#160;dedesine daha çok benziyor, işte böyle Gülseren Hanım. Ben çok vaktinizi aldım. Babaannem, &quot;Konuşmak insanın zehrini alır,&quot; derdi.&#160;Sizinle konuşunca, içimdekileri ifade edince sanki hafifliyorum. Beni&#160;dinlediğiniz için teşekkürler. Hoşça kalın.</p>
<p>— &#160;&#160;&#160;Güle güle Zafer Bey, her zaman beklerim.</p>
<p>Birkaç ay sonra Zafer Bey eşi Nihal Hanım'la yine geldi. Nihal Hanım'm hastalığına teşhis konmuş, tedavisi yapılıyormuş. Sebebi&#160;belli olmayan, ilerleyici ve tam olarak tedavi edilemeyen, ancak ilerlemesi durdurulabüen bir dit hastalığı. O yüzüne bakmaya kıyamadığınız Nihal Hanım ne hale gelmiş tarif edemem.</p>
<p>Zafer Bey şimdi eşi ve oğlu ile birlikte huzurlu bir yaşam sürüyor. Oğlu dedesi gibi çok başardı. Tüm aile gurur duyuyor onunla...</p>
</body>
</html>