<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>İnternette Aşk Başkadır</h1>
<p>Ferah ve aydınlık yerleri severim, onun için muayenehanem son derece geniş ve aydınlıktır. Kocaman bekleme salonum, renklerini doğanın yeşil ve mavi renklerinden almıştır. İnsanlar orada beni beklerken rahat etsinler, huzur bulsunlar isterim. Gelenleri sevgili sekreterim Tuna karşılar. Tuna dünyanın en tatlı, en güler yüzlü kadınıdır.&#160;Her yanmdan sevgi ve şefkat fışkırır. Yıllardır hep rejimdedir ama&#160;fazla kilolarından hâlâ kurtulabilmiş sayılmaz. Görüşme odasına girmeden, gelenlerin çoğu streslerinin yansını Tuna'ya bırakıp öyle gelirler içeri.</p>
<p>Benim odama gelince... Küçük ve koyu rengin çok kullanıldığı sıcacık bir odadır benimki. Geniş mekânlarda insanlar kolay kaynaşa-mazlar. Kırmızı perdelerim, kırmızı deri koltuklarım ve yerdeki kalın, şarap rengi halım odayı sıcacık, ateş gibi yapar. Salonda hastalarımın ne kadar rahat ve huzurlu olmasını istersem, benim odama girdiklerinde de o kadar canlı ve enerjik olmalarını beklerim Ayrıca günde on-on iki saat kaldığım o küçük odada benim de sürekli canlı ve heyecanlı olmam gerekiyor. Muayenehanemin her yanı değişik masa lambaları ve abajurlarla doludur. Bu kırmızı, romantik, duygu dolu odada hastalarım ilk beş dakikadan sonra kendilerini hayatın tüm&#160;baskılarından kurtulmuş, özgür, yargısız, tarafsız, sevgi ve huzur dolu bir havuzun sıcak sularında hissederler. Her seferinde onlarla birlikte ben de girerim o sıcacık havuza.</p>
<p>İşte yine güzel bir ilkbahar sabahı. Saat on bir ve ben yürüyerek, Ankara'nın muhteşem baharım koklayarak gelmişim muayenehaneme. Tuna sabah kahvemi yapar yapmaz ilk hastamı alacağım içeri... Kafamdaki bütün sorunlar ve düşünceler yavaş yavaş terk ediyor beni. Kendi hayatımla ilişkim kopuyor. Artık hazırım yeni insanlarla yepyeni dünyaları gezmeye. Sağlıklıyım, yaşıyorum ve bunun&#160;farkındayım.</p>
<p>Tuna kahvemi getiriyor.</p>
<p>— &#160;&#160;&#160;Teşekkürler Tunacığım. Kimi alacaksın içeri?</p>
<p>— &#160;&#160;&#160;Jale Hamm bekliyor, hazırsanız hemen göndereyim.</p>
<p>— &#160;&#160;&#160;Hazırım canım, hemen gelsin.</p>
<p>Jale'nin dosyasını çıkarıyorum. Son olarak geçen yıl gelmiş bana. Hafifçe vurulan kapıdan giriyor Jale.</p>
<p>Bu kızı bu kadar hayat dolu, bu kadar güzel ve çekici kılan nedir acaba diyorum kendi kendime. Geçen yıl depresyon nedeniyle gelmiş, uzun bir tedavinin ardından hastalığı düzelmiş, yeniden hayata kaldığı yerden devam etmişti, ama o zamanlar soluk yüzlü, zayıf,&#160;çelimsiz dikkat çekmeyen herhangi biriydi. Sonbaharın o kapalı, bulutlu, gri havasına benziyordu. Ama şimdi sanki aniden güneş açmış,&#160;tabiat canlanmış ve her taraf rengârenk oluvermiş. Gözlerinden hayat fışkırıyor etrafa oluk oluk pozitif enerji yayılıyor. İnsanların ruhsal durumları, fiziki görüntülerini ne kadar çok etkiliyor. Mutluluk insanları ne kadar güzelleştiriyor.</p>
<p>— &#160;&#160;&#160;Merhaba Jale, ne kadar hoş görünüyorsun. Neler oldu sana&#160;böyle?</p>
<p>— &#160;&#160;&#160;Sorma Doktor Hanım başıma gelenleri, sizden sonra neler oldu neler. Şu halime bakın. Dayak yemekten her yanım mosmor oldu.</p>
<p>Kollarında ve bacaklarındaki morlukları gösteriyor bana. Şaşırıyorum. Gerçekten durumu çok kötü. Ama vücudundaki ezikleri gösterirken bile gülüyor. Bu nasıl dayaksa, ona çok iyi geldiği belli!&#160;Ya da öyle şeyler yaşanmış ki, ruhu öyle beslenmiş ki, dayak bile artık ona vız geliyor.</p>
<p>Jale, iç dünyası çok zengin ama bunu dışarı pek fazla yansıtama-yan bir kız. Üç-dört yıl öce evlenmiş. Eşi, kendisinden daha üstün meziyetlere sahip; yakışıklı, zeki ve işinde başarılı bir adam. Birbirlerine büyük bir aşk ve tutku duyarak evlenmişler. Jale kocasına hayran. Bu,&#160;çok hayranlık duyduğu adamın, ondan daha güzel kızlar dururken,&#160;onları değil de kendisini seçmesi ona gurur veriyor.</p>
<p>Duygusal, romantik, hassas ve kırılgan bir kız. Evlenmeden önce pek çok hayaller kurmuş. Herkesinkinden farklı olacakmış bu evlilik&#160;ve birbirlerine duydukları bu aşk ve tutku hiç bitmeyecekmiş. &quot;Hiçbir&#160;gelin benim kadar yükseklerde uçmamıştır,&quot; diyordu. Birbirlerini seven bu iki kişi pek fazla sorunla karşılaşmadan evlenmişler. Onlar ermiş muradma, biz çıkalım kerevetine ama masal burada bitmemiş.&#160;Balayı ve bunu izleyen ilk zamanlar güzel geçmiş. Her ikisi de gündüz işe gidiyor, akşamlan koşarak eve dönüyorlarmış. Hayat çok güzelmiş, evlilikse muhteşem. Sonra hamile kalmış Jale. Pek sevinmişler.&#160;Kemal o dönem eşiyle çok ilgilenmiş. Sonra bir oğullan olmuş. Artık&#160;üç kişilik bir aile olmuşlar. Pek sevmişler küçük oğullarını. Ama bebeğe bakacak kimse olmadığından Jale bir yıl ücretsiz izin almış.</p>
<p>Eve kapanmış. Çocuk bakmak o kadar da kolay bir iş değilmiş. Yemek, bulaşık, çamaşır, bebeğin bakımı, uykusuzluk... çabuk yorulmuş Jale. Eşi akşamları eve geldiğinde elinden geldiği kadar yardımcı olmaya çalışıyor ama yine de Jale'nin yüzünü güldüremiyormuş.&#160;Ev giderek sessizleşmiş, hava giderek soğumuş ve kara bulutlar kaplamış her yanı.</p>
<p>Görünüşte her şey yolunda gibiymiş, elle tutulur bir sorunları yokmuş, ama o güzelim aşkları sürekli kan kaybediyormuş. Bunu ikisi de görüyor ama akan kam durduramıyorlarmış bir türlü. Zaten pek becerikli bir ev hanımı olmayan Jale bütün bunların altından kalkama-mış. Canı saçını bile taramak istemiyor, bebek yüzünden hiç dışarı çıkamıyor, arkadaşlarıyla görüşemiyor ve morali giderek bozuluyor-muş. Artık eşi de Jale'yle yeterince ilgilenmiyor, cinsel yaşamları da&#160;gün geçtikçe azalıyormuş.</p>
<p>İşte tam da o sıralar, o nefret ettiği düşünce gelivermiş akima: &quot;Kemal artık beni sevmiyor.&quot; Bu düşünce içini ürpertiyor, zaten zayıf ve içe dönük kişiliğini delip geçiyormuş. Artık her akşam eşini gizli gizli, sinsi sinsi izliyor, her yaptığı, her söylediği şeyden bir anlam&#160;çıkarmaya çalışıyormuş.</p>
<p>Kemal ise giderek sararıp solan, içine kapanan, bakımsız, moralsiz ve tüm çekiciliğini kaybeden eşine nasıl davranacağını bilemiyor, ona&#160;ev işlerinde ve bebek bakmada yardımcı olmak dışında, elinden başka bir şey gelmiyormuş. Sonunda birbirlerine iki yabancı gibi olmuşlar. Onlan bağlayan tek şey küçük oğullarıymış.</p>
<p>Sonunda yatağa düşmüş Jale. Yemiyor, içmiyor, konuşmuyor, gülmüyor ve sürekli kilo kaybediyormuş. Doktorlar, hastaneler, tetkikler birbirini izlemiş. Hasta olmasına hastaymış ama doktorlar bu&#160;hastalığın adını bir türlü koyamamışlar. Jale sabun gibi erimeye devam ediyormuş. Sonunda doktorların değil, Kemal'in akima gelmiş.&#160;&quot;Sakın psikolojik olmasın,&quot; demiş ve eşini bir psikiyatra gitmeye ikna etmiş.</p>
<p>İşte birkaç jul önce bu halde gelmişti Jale bana. Bir deri bir kemik, sararmış solmuş, ayakta zor duran, mutsuz, umutsuz, artık yaşamı&#160;anlamlı bulmayan ve &quot;Bu hastalık beni öldürse de kurtulsam,&quot; diyen acınası bir kız. îlk günler sürekli ağlıyor, &quot;Demek her aşk bitermiş,&quot; diyerek eski günlere özlem duyuyor, eşinin artık onu sevmediğini düşünüyor ve onu kaybetmenin matemini tutuyordu. Tedavi&#160;bazı şeylere gerçekten iyi geldi. Öncelikle ölümcül kilo kaybı durdu.&#160;Kaybettiği kiloları geri aldı. Ağlamalar, sıkıntılar, uykusuzluklar kayboldu. Aylardır yattığı yataktan çıktı ve yavaş yavaş kaldığı yerden&#160;hayata geri döndü. Tedavi süresince eşi bir kez aramadı, sormadı ve&#160;gelmedi.</p>
<p>Belki de Kemal de sıkılmıştı bu hayattan. Çocuk doğahberi ev karmakarışık ve düzensizdi. Ne kadar yardımcı olmaya çalışsa da hiç yüzü gülmeyen, renksiz, bakımsız, mutsuz bir kadınla yaşamak muhtemelen onu da sıkıyor, eşinden gün geçtikçe uzaklaşıyordu. Bu kısırdöngüyü durdurmaya ikisinin de gücü yetmiyordu.</p>
<p>O ara bir daha haber alamadım ondan. Ve şimdi dayaktan her yara mosmor olmuş bu kadın, asla benim bıraktığım o mutsuz kadın değ<sup>iL</sup></p>
<p>Hadi anlat bakalım diyorum. Sana dokunan sihirli değnek nedir?</p>
<p>Gülerek başlıyor konuşmaya. Sesi bile değişmiş bu kadmm. Cıvıl cıvıl taptaze bir ses bu.</p>
<p>— &#160;&#160;&#160;Bir süre önce çalıştığım işyerinde genç, yakışıklı, konuşkan,&#160;sempatik bir delikanlı işe başladı. İşleri öğretmem için benim yanıma&#160;verdiler onu. Çok güzel bir ilişki başladı aramızda. İkimiz de birbirimizden çok hoşlandık. Aslında o benden 7-8 yaş küçük, genç bir çocuk ama ruhlarımız uyuştu, frekanslarımız tuttu. Giderek arkadaşlığımız gelişti. Artık işyerinde her dakikamız beraber geçiyor, öğlen yemeklerine bile birlikte çıkıyorduk, işimizi birlikte yapıyor, vakit buldukça bol bol konuşuyor, gülüşüyorduk. Aramızda bir elektrik oluştu. İş arkadaşlarımız bile artık bunun farkındaydı ve bu yakınlıktan&#160;duydukları rahatsızhğı her hareketleriyle belli ediyorlardı. Ama umurumda değildi hiçbir şey. Aslında aramızda söze dökülmüş bir şey&#160;yoktu. Sadece bu beraberlik ikimize de iyi geliyordu.</p>
<p>Delikanlının işe başladığı ilk günden itibaren onu eşime anlatıyordum. Onu ve bütün yaşadıklarımızı, tek tek kelimesi kelimesine naklettim ona. Kemal, ben ilişkimizi ona coşku ve heyecanla anlattıkça beni dikkatle dinliyor, Murat'la yaşadığım bu flört kokan ilişkiden rahatsız oluyor ve bana ısrarla ondan uzak durmamı tembihliyordu.</p>
<p>— &#160;&#160;&#160;Kemal'in uzun süredir kaybolan ügisini yeniden kazanabilmek&#160;için mi yaptın bütün bunları?</p>
<p>— O zaman neden böyle yaptığımı kendim de bilmiyordum. Hayatm akışına bırakıvermiştim kendimi. Neden, niçin diye sormadım bile kendime. Ama Kemal'de başlayan huzursuzluk hoşuma gitmişti. Üstelik çok uzun süredir devam eden kış uykusundan uyanıyor gibiydim. Canlanmış, dirilmiştim. Yüzüme renk gelmiş, yeniden&#160;giyinmeye kuşanmaya kendime bakmaya başlamıştım. Kemal ben-deki bu değişikliği fark ediyor, bir yandan içindeki huzursuzluk, bir&#160;yandan da bana olan ilgisi giderek artıyordu. Ben de yeniden güzel,&#160;alımlı ve erkeklerin ilgisini çekebilen bir kadın olmanın keyfini çıkarıyordum. Aslında kötü bir şey yapmıyor, kocamı aldatmıyordum.&#160;Kendimi suçlu hissetmem için hiçbir neden yoktu. Gizli bir şey de&#160;yapmıyordum. Murat'la herkes gibi güncel şeyleri konuşuyorduk ve&#160;konuştuğumuz her şeyi kocam biliyordu.</p>
<p>Sonunda eşimin kesin talimatlarıyla bu ilişki bitti. Ben başka bir bölüme geçtim, Murat'a da arkadaşlığımızın yanlış anlaşılabileceğini söyledim konu kapandı. Artık onunla hemen hiç görüşmüyorduk&#160;ama kocamın yine de içi rahat değildi. Bunu hissedebiliyordum.</p>
<p>Bir gün işyerime bir mektup geldi. Hayatımda aldığım en güzel aşk mektubu. İmza yoktu altında. Murat'tan gelmiş olamazdı. Zaten&#160;&quot;Beni tanımıyorsunuz ama ben sizi tanıyor ve çok seviyorum,&quot; diyordu yazan. Mektubu alıp eve götürdüm. Eşimle defalarca okuduk ve&#160;kimden gelmiş olduğu konusunda hiçbir tahmin yapamadık. Bu sefer hem Kemal'in hem de benim huzurum kaçmıştı. Geceleri uyuyamıyordum. Beni bu kadar yücelten, bu kadar çok seven erkek kimdi&#160;acaba? Artık akşamları eve geldiğimizde yine pek konuşmuyor, kendi iç dünyalarımızda gezinmeyi tercih ediyorduk. Aramızda tuhaf bir&#160;gerginlik başlamıştı.</p>
<p>Yine bir gün işyerimdeki bilgisayara bana o müthiş aşk mektubunu yazan adamdan mesaj geldi. Bana olan aşkını anlatıyordu yine. Heyecanlandım. Ben de ona &quot;kim olduğunu&quot; sordum. Bu sefer kendinden bahsetmeye başladı. O da evliymiş, ama evliliği iyi gitmiyor-muş.</p>
<p>İşte asıl hikâye böyle başladı. Bana ondan mesaj geldiğini eşime söylemedim. Belki de söyleyemedim. Korktum ondan. Bana çok kızacağım, hatta beni suçlayacağım düşündüm. Ayrıca bu adamla konuşmak, dertleşmek, hayatı paylaşmak hoşuma gidiyordu. Birbirimizi&#160;çok iyi anlıyorduk. Sorunlarımız benziyordu. O da büyük bir aşkla&#160;evlenmişti, ben de. Ve şimdi ikimiz de yalnızdık. Hiç bitmez sandığımız aşklar bitmiş geriye sürdürmek zorunda kaldığımız kuru, yavan&#160;ilişkiler kalmıştı.</p>
<p>Evliliğin ilk günlerinde eve, kocasma koşarak gelen ben, artık her sabah işime koşarak gidiyor, sabırsızlıkla ondan gelecek mesajları bekliyordum. Aşka ve sevgiye susamıştım. İhtiyacım olan her şeyi veriyordu bu adam bana. İlişkimiz giderek derinleşiyor, güzelleşiyordu. Yolda görsem tanımayacağım bu adama sırılsıklam âşık olmuştum.</p>
<p>Akşamlan ise evde tam bir sessizlik vardı. Kocam da ben de üzerimize düşenleri yapıyor, çocuğumuzla ilgileniyor ve sonra iki yabancı gibi yatağımıza giriyorduk. Birbirimize dokunmayı unutmuş gibiydik. Bu, aylarca böylece devam etti. Ben yine de hayatımdan memnundum. Beni ayakta tutan tek şeyin, bu sanal ilişki olduğunu biliyor ve onu kaybetmek istemiyordum. O ise artık gerçek dünyada da beni&#160;yanında istiyor, ısrarla, &quot;Buluşalım,&quot; diyordu. &quot;Sana yakın olmak, sana dokunmak istiyorum, gel artık,&quot; diyordu.</p>
<p>Onu tanımak, ona yakın olmak benim de rüyalarımı süslemeye başlamıştı. Hep onunla beraber olacağımız günleri hayal ediyor ama&#160;bir yandan da korkuyordum. Ben evli bir kadındım. Üstelik küçük&#160;bir çocuğum vardı. Kemal'den başkasını sevmek aklımın ucundan bile geçmezdi. Ben kocasını deli gibi seven, ona hayran bir kadındım.&#160;Bana neler olmuştu, anlayamıyordum. Geceleri uyuyamıyor, ne yapacağıma bir türlü karar veremiyordum. Sonunda ısrarlarına daha fazla&#160;karşı koyamadım ve onunla buluşmayı kabul ettim.</p>
<p>O gece heyecandan ve korkudan sabaha kadar uyuyamadım. Benim huzursuzluğum Kemal'e de geçti. Sabaha kadar ikimiz birden yatakta döndük durduk. Sabah erkenden kalktım. Banyo yapıp itinayla giyindim, Kemal'in ilk evlilik yıldönümümüzde hediye ettiği&#160;ve uzun süredir kullanmadığım parfümümü sürdüm ve koşarak çıktım evden. Öğlen Kızılay'da bir pastanede buluşacaktık. O beni nasıl olsa tanıyordu. Ben de onu gri takım elbisesi ve kırmızı kravatından tarayacaktım. Uzun boylu, esmer, yakışıklı biriydi hayal ettiğim&#160;adam. Öğlen bir türlü olmadı, vakit geçmek bilmiyor, yüreğim giderek daralıyordu. Aklıma sık sık Kemal ve oğlum geliyordu, hâlâ kararsızdım. &quot;Yanlış yapıyorsun,&quot; diyordu içimden bir ses. Keşke onunla ömür boyu mesajlaşsaydık ve hiç tanımasaydık birbirimizi. Ama&#160;daha fazla, &quot;hayır,&quot; dersem artık onu kaybedecektim. Ve onu kaybetmeyi göze alamıyordum. Sonunda ayaklarım birbirine dolanarak yüreğim ağzımda buluşma yerine gittim. İşte en arka masada gri elbiseli, kırmızı kravatlı, uzun boylu, esmer ve yakışıklı bir adam masada&#160;yalnız oturmuş beni bekliyordu. 'Tam da hayal ettiğim gibi,&quot; dedim&#160;içimden. Ona doğru yaklaşırken yavaşça başım çevirdi, göz göze geldik. Kocam Kemal'di o, gözlerinden ateşler saçarak bana bakıyordu.&#160;Bir süre ikimiz de öylece kalakaldık. Sonra Kemal hırsla kalktı, beni&#160;kolumdan sürükleyerek götürdü oradan.</p>
<p>&quot;Demek geldin, bir ümit vardı içimde gelmez diyordum, ama geldin işte, kötüsün sen, bir daha asla güvenmeyeceğim sana. Bittin artık sen,&quot; diyordu. Beni eve sürükleyerek çıkardı. Sonra dövmeye başladı.</p>
<p>Kemal gibi bir adam karısını dövecek, olur şey değil. Karısını dövecek dünyadaki son erkekti o. Ama acımasızca dövüyordu beni. Bense hiç kendimi korumuyor, bütün bunları zaten hak ettiğimi düşünüyordum. Kocamı hiç öyle görmemiştim. O an beni öldüreceğini sandım. Korktum ama hiç tepki göstermedim, karşılık vermedim.&#160;Kaderime razı oldum. Beni hastanelik edene kadar dövdü, sonra ağlamaya başladı. Yaptığından çok büyük pişmanlık duyduğu belliydi.&#160;Sonra sarıldı bana. Kucağına alıp yatağımıza götürdü ve sabaha kadar&#160;sevişti benimle. Sanki birbirimizi yeniden bulmuş gibiydik. İkimiz de&#160;birbirimizi ne kadar sevdiğimizi, ne kadar özlediğimizi söylüyor ve&#160;sevişmeye doymuyorduk.</p>
<p>Sabah olunca büyü bozuldu. İkimiz de mahcup, suçlu çocuklar gibiydik. Yediğim dayaktan her yanım ağrıyordu. İşyerinde yine zaman bir türlü geçmek bilmedi. Kafam karmakarışık olmuştu. Demek aylardır bilgisayarda yazıştığım, içimi döktüğüm, kocamı şikâyet ettiğim adam kocamın ta kendisiydi. O da benden şikâyet ediyor, o evde ne kadar mutsuz ve yalnız olduğunu söylüyordu. Ve sürekli bana&#160;duyduğu aşkı anlatıyordu. Bütün bunları sadece beni denemek, ne kadar güvenilmez olduğumu kanıtlamak için mi yapmıştı? Tahminleri&#160;doğru çıkmış ve sonunda benim onu her an aldatmaya hazır, güvenilmez, kötü bir kadın olduğumu ispatlamıştı. Bana bakarken gözlerindeki öfkeyi görüyordum ama ya sonrası. Ancak deli gibi seven&#160;bir adam öyle sevişirdi. Demek ki o da beni hâlâ aşkla, tutkuyla seviyordu. Bunu nihayet anlamak, hatta emin olmak rahatlatmıştı beni.&#160;Kocamm güvenini kaybetmiştim ama onun beni sevmediği şeklindeki korkularım da kaybolmuştu. Tuhaf duygular içindeydim. Akşam&#160;sanki ilk kez gidiyormuşum gibi gittim eve. Kemal benden önce gelmiş, çocukla oynuyordu. Kafasını hiç kaldırmıyor, ben yokmuşum&#160;gibi davranıyordu. Yine kaybetmiştim onu. Yine iki yabancı gibiydik.&#160;Sekiz-on gün bu böyle devam etti. Sinir sistemim yine giderek geriliyor bu ilişkisizliğe, bu sessizliğe dayanamıyordum. Sonunda ölmeye karar verdim. Yapabileceğim bir şey kalmamıştı. Sizin geçen sefer&#160;verdiğiniz ilaçlardan evde kalan ne varsa içtim. Çocuğum annesiz kalacaktı, en çok buna üzülüyordum ama onun zaten iyi bir annesi yoktu. Kötü bir annenin çocuğuydu o. Kocamsa ölünce belki beni suçlamaktan vazgeçer, hatta belki de üzülürdü. Onun, benim için üzülmesini istiyordum...</p>
<p>— &#160;&#160;&#160;Ya sen ve senin hayatın?</p>
<p>— &#160;&#160;&#160;Kendim önemli değildi, kendi gözümden de düşmüştüm.&#160;Kendime saygım kalmamıştı. Diğer arkadaşlarıma bakınca kendime&#160;olan kızgınlığım daha da artıyordu. Kimsenin şartlan benden daha iyi değildi ama onlar mutluydular. Kocaları, çocuklan, işleri arasında yuvarlanıp gidiyorlar, bazen mutlu, bazen şikâyetçi, bu hayatın üstesinden gelebiliyorlar, benim gibi yıkılmıyorlardı. Ben zayıftım ve yenilmiştim. Yaşamayı hak etmiyordum. İlaçlan alınca bir&#160;huzur çöktü içime sanki ödevlerini yapmış, iç huzuruyla yatmaya&#160;hazırlanan bir öğrenci gibiydim. Yatar yatmaz uyudum. Yirmi dört&#160;saat sonra hastanede açtım gözümü, ölmemiştim. Kemal başucumda bekliyordu. Gözleri dolu dolu bana bakıyor, sanki özür diliyordu benden. İki gün sonra çıktım hastaneden. Eşim etrafımda pervane oluyor, bana prensesler gibi bakıyor ama hiç dokunmuyordu. Konuşmuyorduk. O konu açılacak diye ödümüz kopuyordu.&#160;Sağlığım düzelince işe başladım. Eve geldiğim ilk akşam yine bu&#160;sessizliğe dayanamaymca, saldırdım kocama. Avazım çıktığı kadar&#160;bağmyor ve vuruyordum.</p>
<p>&quot;Yeter artık, ölmeme bile izin vermiyorsun, ne istiyorsun benden,&quot; diye. Ve yine dövmeye başladı beni ama bu sefer farklıydı, ben de ona&#160;vuruyor, evde ne var ne yok her şeyi kırıyor ve hiç utanmadan, sıkılmadan avazım çıktığı kadar bağırıyordum. Bütün apartman başımıza&#160;toplandı. Bu iki sessiz, efendi görünüşlü insanı bu halde görmek hayrete düşürmüştü hepsini. Ev savaş alanına dönmüştü. Zavallı çocuk&#160;bu gürültüye uyanmış, bir yandan da o bağırıyordu. Komşular gidince yatağa zor attık kendimizi, yine çılgın gibi sevişmeye başladık. Ve&#160;bu hep böyle sürdü gitti. Bir süre sonra apartman sakinleri alıştılar artık bu gürültüye. Kimse bizi ayırmaya gelmez oldu. Birkaç kez semt</p>
<p>karakolundan polisler geldi. Komşularımızı rahatsız ettiğimiz için bizi uyardılar, ama ne çocuğumuzun ağlaması, ne komşuların şikâyetleri, ne de polisler durduramadı bizi.</p>
<p>Her akşam eve geliyor, bir süre çocuğumuzla oynuyor, yemeğimizi yiyor, ortalığı topluyor, çocuğu yatırdıktan sonra, en doğal şey gibi birbirimizle kıyasıya kavga ediyor, evi savaş alanına çevirdikten sonra yatıp çılgın gibi sevişiyor ve sabah hiçbir şey olmamış gibi kalkıp&#160;işimize gidiyorduk. Aslında bu durumdan ikimiz de pek şikâyetçi değildik ama evde küçük bir çocuk var, ona yazık oluyor. Ve sonunda&#160;işte yine karşınızdayım. Kemal de biliyor size geldiğimi. Bu sefer ikimiz birden kafayı bulduk galiba. Yardım edin bize.</p>
<p>Bazen muayenehanede hastalarımdan dinlediğim hikâyeler filmlerde seyrettiklerimden de, kitaplarda okuduklarımdan da daha ilginç oluyor. Demek ki yaşananlar yani gerçekler, insan beyninin hayal edebileceğinden daha karmaşık ve daha heyecan verici.</p>
<p>Jale bana bakıp gülüyor.</p>
<p>— &#160;&#160;&#160;Sizi bile şaşırttım galiba.</p>
<p>Ben de gülüyorum.</p>
<p>— &#160;&#160;&#160;Evet, şaşırttın beni. Anlattıkların çok ilginç. Demek dayak yemekten, dövüşmekten, avaz avaz bağırmaktan, herkese rezil olmaktan pek şikâyetçi değilsin.</p>
<p>— &#160;&#160;&#160;Tam bilmiyorum.</p>
<p>— &#160;&#160;&#160;Gören de senin dayak yemekten zevk aldığım sanacak. Gençleşmiş, güzelleşmişsin. Alımlı bir kadın olmuşsun. Üstelik gözlerinden hayat fışkırıyor. Neden böylesin Jale?</p>
<p>— &#160;&#160;&#160;Bunu iltifat olarak mı kabul edeyim?</p>
<p>— &#160;&#160;&#160;Hayır, nedenini düşünelim birlikte. Bak sana dayakla ilgili hemen aklıma geliveren yine hastalarımdan dinlediğim bir-iki anı anlatayım. Yıllar önce Anadolu'nun küçücük bir köyünden genç, mahzun bakışlı bir kadın gelmişti. Kocasıyla sorunları varmış. Eşinin artık&#160;onu eskisi gibi sevmediğinden, ilgilenmediğinden yakınmış ve şöyle demişti: &quot;Beni artık dövmüyor bile.&quot; Hiç unutmadım bunu. Demek&#160;ki dayak bazı kadmlar için kocanm sevgisinin, ilgisinin bir göstergesi&#160;olarak kabul ediliyor.</p>
<p>Yine bir süre önce bazı sorunları nedeniyle bana ünlü bir boşanma avukatı geliyordu. Eşinden sürekli dayak yediği için ayrılmak isteyen&#160;bir bayan müvekkili ile aralarında bir ilişki başlamıştı.</p>
<p>&quot;Bu adam bir canavar, bir kadın nasıl böyle dövülür anlayamıyorum,&quot; diyordu. Sonunda kadın o canavardan ayrıldı ve avukatıyla evlendi. Kısa süre sonra avukat yine geldi. Bu sefer şöyle diyordu:</p>
<p>&quot;Bu kadın dövülmez Doktor Hanım öldürülür, canavar olan meğer adam değil kadınmış. Şimdi ben onu eski kocasından daha beter dövüyorum. Her şey aklıma gelirdi de bir kadını böyle dövebileceğim aklıma gelmezdi. Zira boşuna dememişler ölen mi öldüren mi diye...&quot;</p>
<p>İşte böyle şimdi gelelim sana. Sence neler oluyor size?</p>
<p>— &#160;&#160;&#160;Deprem oluyor bizim evde.</p>
<p>— &#160;&#160;&#160;Gel şu depremi masaya yatıralım bakalım. İçinde neler varmış&#160;birlikte görelim. Sen bunca dayağa rağmen mutlusun, keyiflisin çünkü seviyor ve seviliyorsun. Öyle mi?</p>
<p>— &#160;&#160;&#160;Evet. Artık Kemal'in de beni sevdiğinden hiç kuşkum kalmadı. Ben onun için önemliyim. Son yıllarda bunu bana hiç belli etmiyordu.</p>
<p>— &#160;&#160;&#160;Buna çok önem veriyorsun.</p>
<p>— &#160;&#160;&#160;Hem de çok.</p>
<p>— &#160;&#160;&#160;Geçen seferki depresyonunun asıl nedeni buydu değil mi?</p>
<p>— &#160;&#160;&#160;Evet... O beni sevmezse susuz kalmış çiçeklere dönüyorum.&#160;Kuruyorum, yaşam gücüm kalmıyor.</p>
<p>— &#160;&#160;&#160;Şimdi su çok bol galiba.</p>
<p>— &#160;&#160;&#160;Evet, ama bu suya kavuşmak bana çok pahalıya mal oldu. Kocamın sevgisini tekrar kazanayım derken bu sefer de güvenini kaybettim.</p>
<p>— &#160;&#160;&#160;Kocan sana güvenmemekte haklı mı?</p>
<p>— &#160;&#160;&#160;Haklı galiba. Bunu söylerken çok utanıyorum. Ben kendimi aklı başında, kocasına bağh, namuslu bir kadın sanırdım. Pek öyle değilmişim. Bütün bu yaşadıklarıma kendim de şaşıyorum. O buluşmaya gittiğim adamın kocam olabileceği hiç aklıma gelmemişti. Düşünsenize adam bana kendini tarif ediyor, giyeceği elbiseyi, takacağı kravatı bile söylüyor, olaya kendimi o kadar kaptırmışım ki, o sabah koşarak evden çıkarken kafayı kaldırıp kocama bakmak aklıma&#160;gelmiyor. Kimbilir beni orada beklerken nasıl acı çekti kocam. Ve ben&#160;oraya gittim. O adam kocam değil de bir başkası çıksaydı neler olurdu neler yaşanırdı hiç bilemiyorum. O yüzden haklı Kemal. Ben kötüyüm.</p>
<p>— &#160;&#160;&#160;O yüzden yediğin dayakları hak ediyorsun öyle mi?</p>
<p>— &#160;&#160;&#160;Tabii ya.</p>
<p>— &#160;&#160;&#160;Kendini suçlu hissediyor ve cezayı arayıp buluyorsun. Böylece&#160;hak ettiğin cezayı çekince rahatlıyorsun. Dostoyevski'nin Suç ve Ceza&#160;adlı kitabını okudun mu?</p>
<p>— &#160;&#160;&#160;Okumuştum ama tam hatırlayamadım şimdi.</p>
<p>— &#160;&#160;&#160;Romanm kahramanı Raskolnikov tefecilik yapan bir kadını toplumu kurtarmak için öldürür. Geride hiçbir iz bırakmaz. Ama&#160;sonra vicdanıyla hesaplaşmaya başlar. Vicdam onu rahat bırakmaz ve&#160;sonunda gidip teslim olur. Huzuru ve mutluluğu Sibirya'da cezasını&#160;çekmekte bulur. Sen de dayak yiyerek vicdanım mı rahatlatmaya çalışıyorsun?</p>
<p>— &#160;&#160;&#160;Neden olmasın. Belki de o yüzden bu kadar rahatım.</p>
<p>— &#160;&#160;&#160;Dayak yerken neler hissediyorsun?</p>
<p>— &#160;&#160;&#160;Ne mi hissediyorum... canım yamyor.</p>
<p>— &#160;&#160;&#160;Başka?</p>
<p>■— Tuhaf bir zevk alıyorum desem beni anlar mısınız?</p>
<p>— &#160;&#160;&#160;Anlamaya çalışırım. Sevişirken hissettiğine benzer bir şey mi?</p>
<p>— &#160;&#160;&#160;Orgazm gibi mi?</p>
<p>— &#160;&#160;&#160;Psikolojik orgazm desek?</p>
<p>— &#160;&#160;&#160;Bilmem, içim rahathyor yüreğimdeki sızı diniyor.</p>
<p>— &#160;&#160;&#160;O nasıl bir sızı?</p>
<p>— &#160;&#160;&#160;Ancak kocam beni dövünce beni bir süre bırakan kötü bir sızı işte.</p>
<p>— &#160;&#160;&#160;Suçluluk duyguların mı acaba?</p>
<p>— &#160;&#160;&#160;Belki de.</p>
<p>— &#160;&#160;&#160;Kocanı aldattığını, kötü bir kadın olduğunu düşünüyorsun. Bu&#160;da içini sızlatıyor.</p>
<p>— &#160;&#160;&#160;Evet, aynen öyle.</p>
<p>— &#160;&#160;&#160;Cezanı çekince duruyor.</p>
<p>— &#160;&#160;&#160;Duruyor. Beni rahat bırakıyor.</p>
<p>— &#160;&#160;&#160;Sanki ancak bundan sonra kocanla sevişme hakkım tekrar kazanıyorsun.</p>
<p>— &#160;&#160;&#160;Nasıl da bildiniz. Sizinle konuştukça anlıyorum ki tam da böyle hissediyorum. O beni dövmezse gecelerimiz o kadar güzel geçemez. Sanki o dayakların sonunda bize sihirli bir değnek dokunuyor,&#160;ikimiz birden değişiveriyoruz.</p>
<p>— &#160;&#160;&#160;Yemden birbirine deli gibi âşık iki sevgili oluveriyorsunuz.</p>
<p>— &#160;&#160;&#160;Sanki başka bir boyuta geçiyoruz.</p>
<p>— &#160;&#160;&#160;Demek değişen sadece sen değilsin kocan da değişiyor.</p>
<p>— &#160;&#160;&#160;Beni dövünce üzülüyor.</p>
<p>— &#160;&#160;&#160;Sadece üzülüyor mu? Kocan sana öfkeli. Aldatıldığım düşünüyor. Seni dövünce öfkesi geçiyor. Seni cezalandırınca rahatlıyor.&#160;Böylece galiba o da yeniden seni sevme ve sevişme hakkını kazamyor.</p>
<p>— &#160;&#160;&#160;Öyle mi oluyor? Bunlar aklıma gelmemişti benim. Demek yediğim bunca dayak boşa gitmemiş.</p>
<p>— &#160;&#160;&#160;Yani alan razı veren razı. Peki sen hep böyle dayak mı yiyeceksin?</p>
<p>— &#160;&#160;&#160;Ben de şimdi bunu düşünüyordum. Bu böyle devam etmemeli. Neden bu hallere düştüğümüzü anladım ama nasıl durduracağımızı hâlâ bulamadım.</p>
<p>— &#160;&#160;&#160;Gel şimdi beraber düşünelim. Bu akşam eve gittiğinde sen kavga çıkarmasan ne olur?</p>
<p>— &#160;&#160;&#160;Benimle hiç konuşmaz.</p>
<p>— &#160;&#160;&#160;Yani seni dövmez ama başka türlü cezalandırır.</p>
<p>— &#160;&#160;&#160;Nasıl yani?</p>
<p>— &#160;&#160;&#160;Seninle konuşmaz, ilgilenmez ve ilişki kopar.</p>
<p>— &#160;&#160;&#160;Evet. Sevişmez de.</p>
<p>— &#160;&#160;&#160;Emin misin?</p>
<p>— &#160;&#160;&#160;Tıpkı eskisi gibi olur.</p>
<p>— &#160;&#160;&#160;Yani tüm ilişkileriniz yine biter.</p>
<p>— &#160;&#160;&#160;Biter.</p>
<p>— &#160;&#160;&#160;İlişkiyi bu kavgalar başlatıyor. Yani sen başlatıyorsun. Eşin de&#160;seni buna zorluyor. Dayakla doruğa çıkıyor, cinsellikle doyuma ulaşıyor. Sonra da kısa ama doyurucu, dinlendirici bir uyku ve huzur, öyle mi?</p>
<p>— &#160;&#160;&#160;Aynen öyle. Üç-dört saatlik uyku ikimize de yetiyor. Yoksa&#160;günlerdir süren bu eziyete dayanamazdık. Ama çocuğumuz var. Bu&#160;böyle devam etmemeli.</p>
<p>— &#160;&#160;&#160;Tabii etmemeli. İlişkiniz sağlıksız, patolojik bir hal almış. Peki&#160;bu konuştuklarımızdan bir şey çıkarabildin mi? Neden durduramı-yorsunuz bunu?</p>
<p>— &#160;&#160;&#160;Eski ilişkisiz, yalnız günlerimize geri dönmeyi ikimiz de istemiyoruz.</p>
<p>— &#160;&#160;&#160;Doğru, tamamen doğru. Üstelik kavgalar ve şiddet cinsel dürtülerinizi artırıyor.</p>
<p>— &#160;&#160;&#160;Olabilir.</p>
<p>— &#160;&#160;&#160;İki kişi düşünün ki birbirlerini çok sevsinler, cinsel olarak birbirlerine çok uygun olsunlar, üstelik evli olsunlar ama...</p>
<p>— &#160;&#160;&#160;Ama apartman komşularını çileden çıkaracak kadar çok kavga&#160;etsinler, birbirlerini yesinler.</p>
<p>— &#160;&#160;&#160;Ya da kavga etmezlerse başka türlü ilişki kurmayı bilmedikleri&#160;için, duygularını yüreklerine gömüp iki yabancı gibi olsunlar.</p>
<p>— &#160;&#160;&#160;ilişki kurmayı bilmiyoruz ha?</p>
<p>— &#160;&#160;&#160;Bilmiyorsunuz. Kavga da bir ilişki biçimidir ama bunun çok&#160;daha sağlıklı yolları var.</p>
<p>—- Evet konuşmayı beceremiyoruz.</p>
<p>— &#160;&#160;&#160;Eskiden konuşur muydunuz?</p>
<p>— &#160;&#160;&#160;Evlenmeden önce birkaç yıl çıktık ama zamanımız hep çok kısıtlıydı. Benim ailem çok tutucudur. O yüzden kaçarken göçerken ne&#160;kadar konuşulabilirse, biz de o kadar konuşuyorduk. Ve bu konuşmalar hep birbirimize olan aşkımızı, sevgimizi anlatan şeylerdi. Sonra evlendik. Konuşmak için çok vaktimiz oldu ama bu sefer de biz bunu beceremedik.</p>
<p>— &#160;&#160;&#160;Ve buna ilk isyan eden sen oldun.</p>
<p>— &#160;&#160;&#160;Nasıl?</p>
<p>— &#160;&#160;&#160;Ağır bir depresyona girerek. O ilişkisizlik neden olmadı mı ilk&#160;depresyonuna?</p>
<p>— &#160;&#160;&#160;Evet, öyle oldu. Bu benim için çok önemli.</p>
<p>— &#160;&#160;&#160;Sonra yine düğmeye basan sen oldun.</p>
<p>— &#160;&#160;&#160;Düğmeye basan mı?</p>
<p>— &#160;&#160;&#160;Yani olayları ilk başlatan.</p>
<p>— &#160;&#160;&#160;Evet, kocamın başta hiç suçu yok.</p>
<p>— &#160;&#160;&#160;Yok mu? Eler şey yolunda gitseydi yani kocan seninle konuşmayı becerebilseydi yine de bütün bunlar yaşanacak mıydı? Sevgisizlikten, ilgisizlikten olmadı mı her şey? Murat'la kurduğun o garip ilişkiyi kelimesi kelimesine kocana neden anlattın? Ona uzun süredir unuttuğu SEN'i hatırlatmaya, onu uyandırmaya çalışmıyor muydun?</p>
<p>— &#160;&#160;&#160;Evet öyle yapıyordum.</p>
<p>— &#160;&#160;&#160;O çocuktan hoşlandm mı?</p>
<p>— &#160;&#160;&#160;Evet, bir kediden ya da bir elbiseden nasıl hoşlanırsanız öyle&#160;hoşlandım ondan. Ama bana daha cazip gelen şey, akşamlan bunu&#160;tek tek kocama anlatmaktı.</p>
<p>— &#160;&#160;&#160;Böylece onun dikkatini çekebildin. Yani burada pek ciddi bir&#160;suç yok.</p>
<p>— &#160;&#160;&#160;Pek yok, çünkü Murat'la gerçekten hiçbir şey yaşamadık.</p>
<p>— &#160;&#160;&#160;Peki ya ikinci olay.</p>
<p>— &#160;&#160;&#160;Onda suçluyum. Olayı kocamdan gizledim. Ve gerçekten etkilendim. Ve en kötüsü onunla buluşmaya kalktım.</p>
<p>— &#160;&#160;&#160;Ama çok etkilendiğin o adam, seni etkileyebilmek ve buluşmaya ikna edebilmek için elinden geleni yapan kocan çıktı.</p>
<p>— &#160;&#160;&#160;Evet, ama bu beni kurtarmıyor, çünkü gidip gitmemeyi ciddi ciddi düşündüm. O gece sabaha kadar yatakta dönüp dururken,&#160;meğer o da korkunç bir ıstırapla yannı bekliyor, onun için de uyu-muyormuş. Bunu Kemal'e yapmamalıydım. Kocam mı, o mu dedim.&#160;Sonunda o kazandı ve ben Kemal'i bırakıp ona gittim.</p>
<p>— &#160;&#160;&#160;Yapma Jale. O adam sanki başkasıymış gibi konuşma. Seni etkileyen, heyecanlandıran, âşık olduğun kişi kocan KEMAL. Ama&#160;Kemal'in iki yüzü var. Bir yüzü seninle ilişki kurmuyor, sana duyduğu sevgiyi, tutkuyu, aşkı belli etmiyor. Hiçbir şeyi paylaşmıyor. İkinci&#160;yüzü ise bütün bunları tam da senin istediğin gibi yapıyor. Ama dikkat et bunları yazarak ifade edebiliyor. Aynı adamın bu ikinci yüzünü tercih etmen doğal değil mi? Bundan o da hoşlanmasa, haz almasa&#160;bunu aylarca sürdürür müydü?</p>
<p>— &#160;&#160;&#160;Doğru, bundan hoşlanmasa bu kadar güzel yazabilir miydi?</p>
<p>— &#160;&#160;&#160;Yazamazdı. İşte sen de, sana bu kadar içten yazan ve seni gerçekten seven bu adamı bir kere daha sevdin.</p>
<p>— &#160;&#160;&#160;Sevdim.</p>
<p>— &#160;&#160;&#160;Sonunda kocanla kocana ihanet ettin. Ama ortada geçek bir&#160;ihanet yok. Bu olsa olsa bir düşünce suçu. Artık düşünce bütün demokratik ülkelerde suç olmaktan çıktı.</p>
<p>— &#160;&#160;&#160;Düşünce suçu ha? Evet aslmda ona ihanet etmedim.</p>
<p>— &#160;&#160;&#160;Peki, seni bu suça kim teşvik etti, Kemal'in de bu işte payı yok&#160;mu?</p>
<p>— &#160;&#160;&#160;Evet, ikimiz de bir şeyler sakladık birbirimizden. O mektubu&#160;beni denemek için yazdı.</p>
<p>— &#160;&#160;&#160;Sen de o mektubu götürüp verdin ona. Ama bununla yetinmedi. Sana yazmaya devam etti.</p>
<p>— &#160;&#160;&#160;Sonrasını söylemedim ona.</p>
<p>— &#160;&#160;&#160;O da bunları yazarım kendisi olduğunu söylemedi.</p>
<p>— &#160;&#160;&#160;Evet o da söylemedi.</p>
<p>— &#160;&#160;&#160;Sonra da konuşmayı beceremeyen bu iki kişi yazışmaya devam&#160;etti.</p>
<p>— &#160;&#160;&#160;Çok mutluydum o zamanlar.</p>
<p>— &#160;&#160;&#160;Neden devam etmiyorsunuz yazışmaya?</p>
<p>— &#160;&#160;&#160;Devam mı edelim. Sahi mi söylüyorsunuz?</p>
<p>— &#160;&#160;&#160;Neden olmasın belki o zaman bu morluklar olmadan, canmız&#160;.ıcımadan sürdürebilirsiniz bu beraberliği.</p>
<p>— &#160;&#160;&#160;Neden hiç aklımıza gelmedi. Harikasınız siz. Ona neler neler&#160;yazacağım. Ona anlatmak istediğim o kadar çok şey var ki.</p>
<p>Sanki tek ayağının üzerinde sekerek gitti Jale. Sevinçten ve mutluluktan uçuyordu. Şu kadmlar ne garip mahluklar. Duygusal durumları ne kadar çabuk değişebiliyor. Küçücük şeylerden nasıl da hemen otkileniveriyorlar. Bir anda dünyanın en mutsuz en kederli, en suçlu insanı iken, nasıl da kolayca gökyüzünün en üst katma çıkabiliyorlar. Sevgileri, tutkuları uğruna neleri göze alabiliyorlar. Onlar için yaşamın temel şartı Sevilmek. Aşk la Tutku'yla sonsuza kadar Sevilmek ve&#160;asla Vazgeçilmemek. Her şeyi affedebilirler ama Sevilmeme'yi Asla.</p>
<p>Sevgisiz bir dünyada kadınlara yer yok. Bir kadın olarak onlan ne kadar iyi anlıyorum bilseniz. Kadmlar varolmaya devam ettikçe dünyamızdan sevgi hiç eksik olmayacak. Canlan, kanlan pahasına bile olsa...</p>
</body>
</html>