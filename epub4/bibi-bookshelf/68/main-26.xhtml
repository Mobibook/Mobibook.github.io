<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>Çöp Apartman -7</h1>
<p>Bir aydır düzenli olarak haftada iki gün Nerimanlann evine gidiyorum. Her seferinde kızlar beni kapıda heyecan ve sevinçle karşılıyorlar. Gülben'in gece işemeleri tamamen kayboldu, ama genel olarak durumlarında henüz başka bir gelişme olmadı. Değişen tek şey umutlan. Beni tanıdıklan günden beri hayata daha bir umutla bakıyorlar. Bu yüzden evdeki ağır, gergin ve kasvetli hava giderek dağılıyor. .. Safiye artık sesini hiç yükseltmiyor, birbirlerine karşı daha bir&#160;sevecenler... Babalan hâlâ hastanede ve durumu ciddiyetini koruyor&#160;ve kızlar hâlâ onu ziyarete gidemedi. Bu durum beni de tedirgin ediyor.</p>
<p>Her gidişimde önce onların yemek yapmasına nezaret ediyorum, sonra da birlikte yemek yiyip kahve içiyoruz. Safiye fincanlan yıkarken, ben yine sayıyorum ama eskiye göre daha çabuk yıkıyor fincanlan. Hatta bir yandan da benimle sohbet ettiği için yıkadıklarına bakmıyor bile. Bazen Gülben'le bazen de Safiye'yle yalnız konuşuyoruz.&#160;Bugün Safiye'nin günü. Gülben bizi yalnız bırakınca soruyorum;</p>
<p>— &#160;&#160;&#160;Bugün bana biraz çocukluğundan, genç kızlığından bahsetse-ne Safiye.</p>
<p>— &#160;&#160;&#160;Ne çocukluğu Doktor Hanım, ben hiç çocuk olmadım ki...&#160;Evin ilk ve en büyük çocuğu olmanın cezasını çektim hep. Annemle&#160;babamın kötü bir evliliği vardı. Babam annemden önce bir başka hanımla evliymiş. Kızların bile haberi yoktur bundan. O kadından bir&#160;oğlu olmuş, birbirlerini çok severek evlenmişler. Babam o zaman bir&#160;başka ilde görev yapıyormuş. Çocuk hastalanmış, kadın çocuğu doktora götürmek istemiş. Babamı aramış ama babam, &quot;İşim var, ben gelip seni alamam, çocuğu sen götür,&quot; demiş. Kadıncağız apar topar çocuğunu alıp bir taksiye binmiş. Tam hastanenin önüne geldiklerinde&#160;bir kamyonun freni patlamış ve bu kazada hem babamın ilk eşi hem&#160;de bir buçuk yaşındaki oğlu ölmüş. Babam onları kaybedince çok kötü olmuş. Herhalde kendini çok suçlamış. Bir yıl yas tutmuş. Ailesi bu&#160;duruma bir çare ararken, bir yerde annemi görmüşler, beğenmişler ve&#160;babama sormadan gidip ailesinden istemişler. Annemin ailesi bu evliliği onaylamış çünkü annem o zaman 26 yaşındaymış ve oralarda 26&#160;yaş bir genç kız için oldukça tehlikeli bir yaşmış. Annem aslında güzel bir kadındı ama o da bizim gibi titiz ve huysuzdu. Babamdan önce iki kere nişanlanıp ayrılmış. Aile artık evde kalacağından korku-yormuş ve babam o zamanlar oldukça iyi bir kısmetmiş. Tahsilli, iyi&#160;aileden gelen, çok para kazanan, saygın, ciddi bir adam, üstelik çöp-süz üzüm. Hazır evi barkı, kendine ait bir düzeni var. Annemin ailesinin maddi durumu zaten iyi değildi. Annem babamdan habersiz çok&#160;yardım etti onlara.</p>
<p>— &#160;&#160;&#160;Peki babana nasıl kabul ettirmişler?</p>
<p>— &#160;&#160;&#160;Artık o kadannı bilmiyorum, apar topar evlendirmişler bunları. Annem babamın eski eşinden kalan eşyaları kullanmak istememiş ama ilk zamanlar hiçbir şeye itiraz edememiş. Neyse kısa bir süre sonra babamın tayini başka bir yere çıkmış ve annem istediğini&#160;yaptırmış.</p>
<p>— &#160;&#160;&#160;Bunları annen mi anlattı sana?</p>
<p>— &#160;&#160;&#160;Yok, annem bunu benim bildiğimi bilmezdi. Anneannemden&#160;duydum ben bunları. Çok gizli kalmak kaydıyla o bana her şeyi anlatırdı.</p>
<p>— &#160;&#160;&#160;Peki ya sen, bunu hiç kimseye anlatmadın mı?</p>
<p>— &#160;&#160;&#160;Hayır, kardeşlerime bile söylemedim. îlk kez size anlatıyorum.&#160;Bir gün bunları birine anlatabileceğime rüyamda görsem inanmazdım. Anneannem öldüğünde ben 11 yaşındaydım. O hayattayken her&#160;sene yazm annem bizi toplar, on beş günlüğüne memlekete giderdik.&#160;Aslmda annemle anneannem birbirlerini hiç sevmezlerdi. Annem&#160;onu mutsuzluğunun tek sebebi olarak görürdü. Anneannem de, &quot;Ben&#160;onu zorla evlendirmeseydim, böyle kocayı rüyasında görürdü o, evde&#160;kalıp kız kurusu olacaktı başıma,&quot; derdi.</p>
<p>— &#160;&#160;&#160;Seni sever miydi anneannen?</p>
<p>— &#160;&#160;&#160;Bilmem, o da annem gibiydi. İçi öfke dolu yani. Annem bir şeylerle uğraşırken beni esir alır, boyuna anlatır, içini boşaltırdı bana.&#160;Anneme söyleyemediklerini bana söylerdi. &quot;Buruk kız&quot; derdi anneme.</p>
<p>— O ne demek? &#160;&#160;&#160;,</p>
<p>— &#160;&#160;&#160;Bilmem, ekşi suratlı demek galiba.</p>
<p>— &#160;&#160;&#160;Demek annen size isim takmayı ondan öğrenmiş.</p>
<p>— &#160;&#160;&#160;Ondan öğrenmiş tabii. Aslında annem okumaya, öğrenmeye meraklı bir kadınmış. Anneannem çok cahildi. Beş çocuğu olmuş,&#160;dört kız, bir oğlan. Dayım evde prens gibiydi. Kızların yüzüne bakan&#160;olmazdı. Her biri iyi kötü bir koca bulup evlenmişler. Hiçbirinin kocası babam gibi değildi. Onlar orta halli insanlar. Babam gibi kocayı&#160;annem gerçekten rüyasında bile göremezmiş. Babamın ilk karısı öl-meseymiş, zaten annemi almazmış. Almış da iyi mi olmuş, orasını bilemiyorum çünkü ikisi de mutsuz oldu. Ne annemin yüzü güldü, ne&#160;babamın ne de bizim.</p>
<p>— &#160;&#160;&#160;Birbirlerini sevmediler mi?</p>
<p>— &#160;&#160;&#160;Bence annem babamı sevdi, ona yaranabilmek için yapmadığı kalmadı ama annem ruhu karanlık bir kadındı. Onu sevmek kolay değildi.</p>
<p>— &#160;&#160;&#160;O ne demek?</p>
<p>— &#160;&#160;&#160;Güzeldi, becerikliydi, temizdi ama soğuk, itici, buruk bir kadındı.</p>
<p>— &#160;&#160;&#160;Buruktu ha?</p>
<p>— &#160;&#160;&#160;Ay öyle mi dedim? Ne tuhaf, ama bazen isimler nasıl da yerlerini buluyor. Annem bana &quot;Deli Dudu&quot; derdi. Doğru aslında. Ök geldiğiniz gün sizin yanınızda Gülben'e nasıl &quot;Pis Südüklü&quot; diye bağırdığımı unuttunuz mu?</p>
<p>— &#160;&#160;&#160;Hayır unutmadım ama böyle giderse unutacağım.</p>
<p>— &#160;&#160;&#160;Sağ ol Doktor Hanım, beni cesaretlendiriyorsunuz.</p>
<p>— &#160;&#160;&#160;Safiye bugün fincanları ne kadar çabuk yıkadığım fark ettin&#160;mi?</p>
<p>— &#160;&#160;&#160;Sahi çabuk yıkadım değü mi? Artık kendi başıma az da olsa evde bir şeyler yapabiliyorum ama daha bir fınn ekmek yemem lazım.</p>
<p>— &#160;&#160;&#160;Olsun, her şeyin bir başlangıcı vardır. İnşallah bunlar da senin&#160;iyileşmeye başladığının habercisidir.</p>
<p>— &#160;&#160;&#160;İnşallah Doktor Hanım.</p>
<p>— &#160;&#160;&#160;Çocukluğundan bahsediyordun.</p>
<p>— &#160;&#160;&#160;Çocukluğumdan aklımda kalan hiç güzel bir şey yok. Annemin&#160;buruk yüzü, babamın suskunluğu ve biz çocukların çaresizliği hiç gitmiyor aklımdan. Annem her kız doğmuşunda öfkesini benden aldı.&#160;Tükürür gibi bakardı yüzüme. &quot;Neden kız oldunuz,&quot; dediğini duyar&#160;gibi olurdum hep. İlk regl olduğumda 11 yaşındaydım. Annem mutfakta fasulye ayıklıyordu. Çok korktum. Bunu anneme nasıl söyleyeceğimi büemedim. Yanına gittim, başım önümde, fısıldar gibi anlat-tim ona olanları. O anda elindeki bıçakla beni öldürecek sandım. Öyle&#160;bir baktı ki bana... Sonra, &quot;Bu yaşta aybaşı mı olunur, azgın kız. Çık&#160;hemen mutfaktan, cenabetsin sen,&quot; diye bağırdı bana.</p>
<p>— &#160;&#160;&#160;O gün annen sana kendinden iğrenmeyi öğretmiş.</p>
<p>— &#160;&#160;&#160;Hele regl günlerimde sıkıntıdan kabıma sığamam hâlâ.</p>
<p>— &#160;&#160;&#160;Demek fasulyeler onun için tek tek ve defalarca sabunlanıyor.</p>
<p>— &#160;&#160;&#160;Fasulyelerini?</p>
<p>— &#160;&#160;&#160;Fasulyeler ya...</p>
<p>— &#160;&#160;&#160;Hiç böyle düşünmemiştim ama en zor pişirdiğim yemek hep&#160;fasulye oldu. Bir türlü temizleyemedim onları. Ah ne şanssız bir kızmışım ben. Şu dünyaya erkek olarak gelmek varmış. Hep bunu hayal&#160;ettim yıllarca.</p>
<p>— &#160;&#160;&#160;Ne tür hayaller?</p>
<p>— &#160;&#160;&#160;Ben erkek olsaydım babam annemi, annem de beni sevecek sanırdım. Daha doğrusu annem böyle düşünürdü. Eğer erkek çocuk do-ğurabilse, babamın onu seveceğini zannederdi.</p>
<p>— &#160;&#160;&#160;Sen ne düşünüyorsun?</p>
<p>— &#160;&#160;&#160;Şimdi şimdi anlıyorum ki, annem ağzıyla kuş tutsa babama&#160;yine de kendini sevdiremezmiş çünkü onun aklı ilk karısında kalmış. Babamın ilk karısı anneme hiç benzemezmiş. Neşeli, konuşkan,&#160;güler yüzlü, sevecen bir kadınmış. Bütün memleket severmiş onu.&#160;Mütevazı, insanlarla iyi geçinen, rahat biriymiş o. Yani annemin tam&#160;tersi. Annem kendini beğenmiş bir kadındı. Sultanlara selam vermezdi. Adamcağız kaderine razı olmuş ve hiç sorun çıkarmadan yıllarca tahammül etmiş anneme. Ama annem intikamım fena aldı babamdan.</p>
<p>— &#160;&#160;&#160;Neyin intikamı?</p>
<p>— &#160;&#160;&#160;Sevilmenin intikamı. Adamcağızı evinde oturtmadı. Daha kapıda başlardı adamı soymaya. Yorgun argın işten gelir, rahatça evine&#160;girip sere serpe oturamazdı. Elbiselerini kapıda çıkarttırır, neredeyse baştan aşağı adamı soyar, öyle alırdı içeri. O da eve gelmemek için&#160;elinden geleni yapar, gece yanlarına kadar çalışır, hafta sonlan bile işe&#160;giderdi. Ama bu arada evde neler oluyor, biz ne haldeyiz hiç haberi&#160;olmazdı. Bizi de sevmedi galiba.</p>
<p>— &#160;&#160;&#160;Onu da nereden çıkardın?</p>
<p>— &#160;&#160;&#160;Bilmem, bize hiç dokunmadı desem yalan olmaz. Ama hiç kötü davranmadı, dövmedi, sövmedi, her ihtiyacımızı karşıladı. Bunlar&#160;sevdiğini gösterir mi sizce?</p>
<p>— &#160;&#160;&#160;Sevmek dokunmaktır gibi gelir bana.</p>
<p>— &#160;&#160;&#160;Bize kimse dokunmadı. Ne annem ne babam. Ha annem dokundu, en çok bizi döverken dokundu. Onda da zaten pek elini kullanmaz, bazen oklavayla, bazen süpürgeyle döverdi bizi. Hiç acımazdı bize vururken. Bir anne gibi içi sızlamazdı yani. Ben anne olmadım&#160;ama insanın yavrusuna biraz içi sızlar gibi geliyor bana. Hayvanlar bile kıyamıyorlar yavrularına. Ama o bize kıydı.</p>
<p>— &#160;&#160;&#160;Çok canın yanar mıydı?</p>
<p>— &#160;&#160;&#160;Canım değil, içim yanardı. Tuhaf ama dayaktan günlerce hasta&#160;yattığım zamanlarda bile vücudumda aa hissetmezdim. Yüreğimde&#160;volkanlar patlardı. En çok da beni değil, kardeşlerimi dövdüğü zaman kudururdum. Gülben'in beline vururdu oklavayı. Nasıl sakat&#160;kalmadık hâlâ şaşıyorum. Gerçi biz üçümüz iyi kötü hayatta kalabildik, ötekilerin bizim kadar da şansı yokmuş.</p>
<p>— &#160;&#160;&#160;Neden?</p>
<p>— &#160;&#160;&#160;Neden olacak, bakımsızlıktan, açlıktan. Kız doğurduğunu görünce düşman olurdu çocuğa. Ben o zamanlar küçüktüm, elimden bir&#160;şey gelmezdi. Ama Neriman'ı öldüremedi, izin vermedim buna.</p>
<p>— &#160;&#160;&#160;O günleri anlatsana.</p>
<p>— &#160;&#160;&#160;Öyle zor ki bazı şeyleri anlatmak. Emzirmedi çocuğu. &quot;Hastayım ben,&quot; der, yatağından çıkmazdı. Ona hep ben baktım. Biraz&#160;ele gelmeye başlayınca onu da hırpalamak istedi. Hareketli bir çocuktu Neriman. Ne zaman onu dövecek olsa, ben dikilirdim karşısına. Okula gitmeye korkardım. Ben yokken o zavallıya neler yapabileceğinden korkardım. Onun yüzünden bana öyle çok eziyet etti ki...&#160;&quot;Sen karışma, bu evin kuralları var, o da öğrenecek bunları,&quot; derdi.&#160;Zor günlerdi o günler... Neyse, sonunda o da büyümeyi başardı.</p>
<p>— &#160;&#160;&#160;Demek Neriman bugün hayattaysa bunu sana borçlu. Çok fedakâr bir kızsın sen. Okul hayatından hiç söz etmedin.</p>
<p>— &#160;&#160;&#160;Ben lise ikiye kadar okudum, sonra o iş bitti.</p>
<p>— &#160;&#160;&#160;Neden?</p>
<p>— &#160;&#160;&#160;Aslında çok iyi bir öğrenciydim. Lise ikide aynı sınıfta okuduğumuz bir delikanlı vardı. Evleri hemen bizim evin yanındaydı.&#160;Okula beraber gider gelirdik. Galiba bana âşık olmuştu. Bunu hissetmek baıim de hoşuma gidiyor ama açıkça bir şeyler konuşmuyorduk. Bir süre sonra annem, bizim okula beraber gidip geldiğimizi duymuş. Beni karşısına aldı, ne orospuluğum kaldı, ne kahpeliğim. Bir daha birlikte yürümemizi yasakladı. Ertesi gün Mehmet'e,&#160;&quot;Annem kızıyor, bir daha benim yanıma gelme,&quot; dedim. O günden&#160;sonra birbirimize sadece uzaktan bakabildik. Senenin sonuna doğru&#160;benim doğum günümde bana küçük bir hediye almış, onu vermek&#160;üzere yolda yanıma geldi. Tam o sırada uzaktan annemin &quot;Safiye,&quot;&#160;diye bağıran sesini duyduk. O korkuyla, &quot;Çabuk git yanımdan,&quot; dediğimi hatırlıyorum. Sonra koca bir otobüsün fren sesi ve kanlar içinde otobüsün altında yatan zavallı çocuk. Bana olan ilgisini hayatıyla&#160;ödedi zavallı. Henüz 17 yaşmdaydı. Ben yaşadım, o öldü. Ne adaletsizlik. Nerden bilsin benim ne kadar uğursuz bir kız olduğumu.</p>
<p>— &#160;&#160;&#160;Ne uğursuzluğu, nerden çıkarıyorsun bunları?</p>
<p>— &#160;&#160;&#160;Annem bana, &quot;Sen uğursuz geldin bize,&quot; derdi. Haklıymış.&#160;Mehmet o gün benim yanıma gelmeseydi, bugün hayatta olacaktı.&#160;Benim uğursuzluğum yüzünden öldü. Aslan gibi bir delikanlıydı. Ben&#160;Mehmet'i öyle görünce taş kesildim, kesseler kanım akmayacaktı sanki. Bağıramadım, ağlayamadım, öylece kalakaldım. O sırada annem&#160;geldi yanıma. Beni kolumdan tuttuğu gibi sürüklemeye başladı. Eve&#160;nasıl geldik hatırlamıyorum. Sonra beni dövmeye başladı. Bir yandan &quot;Uğursuz kız, el âleme rezil ettin bizi,&quot; diye bağırıyor, bir yandan&#160;ayağından çıkardığı ayakkabısıyla dövüyordu. O gün dövülmekten&#160;ne kadar hoşlandığımı ve rahatladığımı anlatamam size. Annem bana&#160;vurdukça sanki içimdeki pislik dağılıyor, temizleniyordum. Hiç acı&#160;duymadım desem yalan olmaz, halbuki o gün vücudumda kırılmadık&#160;kemik kalmamış. Bir süre sonra annem yoruldu ama ben vazgeçmesin diye, onu kızdırabüecek ne varsa yaptım.</p>
<p>— &#160;&#160;&#160;Ne yaptın?</p>
<p>— &#160;&#160;&#160;&quot;Mehmet'i sen öldürdün, keşke sen ölseydin,&quot; filan dediğimi&#160;hatırlıyorum. Annem benim ona karşı gelmeme alışkın değildir. Deliye döndü. Bu sefer oklavayı kaptı, onunla vurmaya başladı bana.</p>
<p>— &#160;&#160;&#160;Evde başka kimse yok muydu?</p>
<p>— &#160;&#160;&#160;Yoktu. Kızlar henüz okuldan gelmemişti. Annem o gün benim&#160;doğum günüm olduğunu biliyordu. Hiç sevmezdi doğum günlerini.&#160;Her doğum günümüzde bir bahane bulur, kıyameti koparırdı bize.&#160;Ayrıca çok zeki ve akıllı bir kadındı. Doğum günümde Mehmet'in benim yanıma geleceğini tahmin etmiştir o. Yani okula, bizi birlikte yakalamaya geliyordu. Mehmet'in bana doğru geldiğini görünce ödüm&#160;koptu ama her şey o kadar hızlı oldu ki, durduramadım onu.</p>
<p>— &#160;&#160;&#160;Böyle olacağını büemezdin ki...</p>
<p>— &#160;&#160;&#160;Bu kadarım bilemezdim tabii ama onun benim yanıma gelmesini gerçekten istemiyordum.</p>
<p>— &#160;&#160;&#160;Neden?</p>
<p>— &#160;&#160;&#160;Ben ona layık değildim, o iyi bir çocuktu. Ben ona sorundan&#160;başka bir şey getirmeyecektim. Ailenin tek oğluydu. O ölünce ailesi&#160;deliye döndü. Ben bir daha okula gidemedim. Onların evinin önünden geçemedim. O günden sonra dünyayla ilişkilerim neredeyse tamamen kesildi. Bir sürü arkadaşım vardı. Biri bile beni ziyarete gelmedi, sana ne oldu diye soran olmadı. Herkes Mehmet'in evine gitti. Bana &quot;katil&quot; dediklerini düşündüm hep. &quot;Senin yüzünden öldü&#160;Mehmet, uğursuz kız, katil kız,&quot; dediler bana rüyalarımda. Geceleri&#160;sabahlara kadar Tann'ya dua ederdim, beni de öldür diye. Ama öldürmedi. Günahlarımın cezası bitmeden beni öldürmeyeceğini anladım o zaman.</p>
<p>— &#160;&#160;&#160;Neymiş senin günahların?</p>
<p>— &#160;&#160;&#160;Ben günahkâr bir kızım, sakın bunun aksini iddia etmeye kalkışmayın. Henüz her şeyi bilmiyorsunuz siz.</p>
<p>— &#160;&#160;&#160;Tamam, hemen kızma. Ama kendine haksızlık etmeni istemem&#160;doğrusu.</p>
<p>— &#160;&#160;&#160;Bana baştan hayat haksızlık etmiş Doktor Hanım. Bir kere dünyaya erkek olarak değil, kız olarak gelmişim. İkincisi sevgisiz bir anneden doğmuşum ve üçüncüsü de bütün bunlara sahip bir başkası&#160;benim uğursuzluğum yüzünden daha 17 yaşında hayata veda etmiş.</p>
<p>— &#160;&#160;&#160;Peki bu olaydan sonra annen ne yaptı?</p>
<p>— &#160;&#160;&#160;Annem o gün beni dövmekten yorgun düştü ve sonunda yığılıp kaldı. İlk kalp krizini o gün geçirdi annem.</p>
<p>— &#160;&#160;&#160;Siz bile söyleyecek bir şey bulamadınız değil mi? Uğursuzum&#160;ben. Koskoca Meryem Hanım beni döverken yıkıhverdi yere. Bir süre ikimiz de yerde öylece yattık. Benim yüzüm gözüm mosmordu.&#160;İstesem de kalkamıyordum yerden. Ama aklım başımdaydı. Bir de&#160;baktım annem ölüyor. &quot;Bırakayım ölsün,&quot; dedim içimden. Mehmet&#160;öldü, o da ölsün. Zaten onun ölmesini istemiyor muydum, keşke sen&#160;ölseydin diye bağıran ben değil miydim? Sonra bilmem neden kalkıp telefonun başma gittim. Biraz sonra ambulans geldi. İkimizi birden hastaneye götürdüler. Ayrı ayrı servislere yatırdılar ikimizi de.&#160;Sonra hastane polisi beni sorguya çekti. &quot;Neler oldu sizin evde,&quot; diye.&#160;Çünkü sol kolum iki yerinden kırılmış ve bütün vücudum yara bere&#160;içindeymiş. Ben, &quot;Arkadaşım kaza geçirip öldü, ben de üzüntüden ve&#160;heyecandan evin merdivenlerinden düştüm, annem de beni böyle görünce çok korktu, düşüp bayıldı,&quot; dedim.</p>
<p>— &#160;&#160;&#160;Bu senaryoyu nasıl yazdın?</p>
<p>— &#160;&#160;&#160;Bilmem, hemen oracıkta aklıma geliverdi işte.</p>
<p>— &#160;&#160;&#160;Yani anneni yasalara karşı korudun.</p>
<p>— &#160;&#160;&#160;Öyle mi yapmışım?</p>
<p>— &#160;&#160;&#160;Gerçeği söyleseydin annen yasalar karşısında cezalı duruma&#160;düşecekti.</p>
<p>— &#160;&#160;&#160;Annemi Allah affetsin.</p>
<p>— &#160;&#160;&#160;Sen affettin mi?</p>
<p>— &#160;&#160;&#160;Ben mi?</p>
<p>— &#160;&#160;&#160;Evet sen.</p>
<p>— &#160;&#160;&#160;Annem onu affetmemi benden hiç istemedi ki... Ona göre asıl&#160;suçlu hep bendim. Hastaneden çıktıktan sonra yıllarca hep yine beni&#160;suçladı. Mehmet'in ölümünden de, kendi geçirdiği kalp krizinden de&#160;beni sorumlu tuttu. &quot;Dişi köpek kuyruk sallamasa, erkek köpek etrafında dolaşmaz,&quot; derdi.</p>
<p>— &#160;&#160;&#160;Peki bu arada baban ne yaptı?</p>
<p>— &#160;&#160;&#160;Hiç, hastaneye geldi gitti, doktorlarla görüştü. İkimize de en&#160;iyi şekilde bakılmasını sağladı ama bir gün bile bana o gün ne olduğunu sormadı.</p>
<p>— &#160;&#160;&#160;Neden sormuyor?</p>
<p>— &#160;&#160;&#160;Neler olduğunu tahmin etmiştir belki de. Annemin bizi nasıl&#160;dövdüğünü bilmez olur mu? Demek ki sormak işine gelmedi.</p>
<p>— &#160;&#160;&#160;Kardeşlerin ne yaptı?</p>
<p>— &#160;&#160;&#160;Onlar hastaneye gelmediler, daha doğrusu onları oraya getiren&#160;olmadı. Eve çıkınca onlar da soru sormadı. Annemden dayak yediğimi anladılar ama gerisi bir sır olarak kaldı. Mehmet'i de annemin neden hastalandığım da hiç konuşmadık.</p>
<p>— &#160;&#160;&#160;Demek böyle, o günden sonra bir daha okula da gitmedin öyle mi?</p>
<p>— &#160;&#160;&#160;Gitmedim, zaten kimse de &quot;Neden gitmiyorsun?&quot; demedi. En&#160;doğrusu bu gibi geldi onlara da. Herkes annemin Mehmet'e üzüldüğünden hastalandığım sandı. Sanırım benim için de öyle düşündüler.&#160;Mehmet'in ailesi ertesi yıl başka bir şehre taşmdı. Yani kaybolup gittiler. Annem o günden sonra bir daha eski sağlığına kavuşamadı. İki&#160;kere ameliyat oldu. Hep ben baktım ona. Sonunda yine bir gün evde&#160;ikimiz yalnızken öldü annem.</p>
<p>— &#160;&#160;&#160;Çok acılı bir hikâye. Bu evde mi öldü annen?</p>
<p>— &#160;&#160;&#160;Evet, şimdi benim yattığım odada öldü. Babam bir daha o odaya girmek istemeyince mecburen orası benim odam oldu.</p>
<p>— &#160;&#160;&#160;Nasıl oldu annenin ölümü?</p>
<p>— &#160;&#160;&#160;Son ana kadar beni suçlamaktan vazgeçmedi. Yıllarca ona öyle&#160;dikkatli baktım ki ama hiçbiri işe yaramadı. Hani siz biraz önce bana&#160;sordunuz ya &quot;Anneni affettin mi,&quot; diye.</p>
<p>— &#160;&#160;&#160;Evet sordum.</p>
<p>— &#160;&#160;&#160;Asıl o beni affetmedi. Son sözü ne oldu biliyor musunuz? &quot;Pis&#160;uğursuz, senin yüzünden ölüyorum. Öbür tarafta iki elim yakanda&#160;olacak. Bunlar yanma kâr kalacak sanma sakın.&quot;</p>
<p>— &#160;&#160;&#160;Demek ölürken bile böyle dedi.</p>
<p>— &#160;&#160;&#160;Böyle dedi ya. Bugüne kadar intihar etmedimse, bunda annemin payı çoktur. Madem o benim yüzümden hastalanmıştı, ona bakmak da benim görevimdi. O ölünce de, öbür tarafa gitmekten korktum. Orada bile rahat vermeyeceğinden korktum hep. &quot;İki elim yakanda,&quot; dedi bana.</p>
<p>— &#160;&#160;&#160;Bu iki ölümden de kendini mi sorumlu tutuyorsun?</p>
<p>— &#160;&#160;&#160;Sakın beni teselli etmeye çalışmayın. Benim aklım başımda, neyin doğru, neyin yanlış olduğunu biliyorum.</p>
<p>— &#160;&#160;&#160;Doktorlar insanları teselli etmez, sadece gerçekleri göstermeye çalışır Safiye. Elinde olsa Mehmet'in ölmesine izin verir miydin?&#160;Şimdi lütfen sen de gerçekleri söyle bana.</p>
<p>— &#160;&#160;&#160;Ah benim dertli başım. Onun yerine ben ölseydim keşke. Şu&#160;dünyadan bir pislik temizlenmiş olurdu.</p>
<p>— &#160;&#160;&#160;Yıllardır süren bitmez tükenmez yıkanmaların nedenini anlıyor musun şimdi?</p>
<p>— &#160;&#160;&#160;Yıkanmaların mı?</p>
<p>— &#160;&#160;&#160;Tabu ya. Ne kadar yıkarsan yıka, ne kendini temizleyebildin,&#160;ne de eşyalarım.</p>
<p>— &#160;&#160;&#160;içim pis benim, hiçbir şey temizlemiyor beni.</p>
<p>— &#160;&#160;&#160;İçin pis değil, altın gibi bir kalbin var aslmda.</p>
<p>— &#160;&#160;&#160;Gerçekten böyle mi düşünüyorsunuz?</p>
<p>— &#160;&#160;&#160;Evet, gerçekten böyle düşünüyorum. Mehmet'in ölümünde se</p>
<p>nin ne suçun var, üstelik belki de en az ailesi kadar üzüldün ona. Bu kötü bir rastlantı.&#160;&#160;&#160;&#160;‘</p>
<p>— &#160;&#160;&#160;Kader bu, kötü kader.</p>
<p>— &#160;&#160;&#160;Evet, ve bütün bunlar senin elinde değildi. Mehmet'in ölümünün senin kötü ya da uğursuz olmanla bir ilgisi yok.</p>
<p>— &#160;&#160;&#160;Dünyada beni seven, benim varlığımdan rahatsız olmayan bir&#160;tek kişi vardı, o da benim yüzümden öldü. Bu uğursuzluk değil mi&#160;sizce?</p>
<p>— &#160;&#160;&#160;Uğursuzluk ne biçim bir söz, çok anlamsız. Tann'nın yarattığı&#160;en üstün varlık olan insana &quot;uğursuz&quot; demek bence kimsenin haddine düşmemiş.</p>
<p>— &#160;&#160;&#160;Kızdınız siz. İnsan denen mahluku bu kadar çok mu seviyorsunuz?</p>
<p>— &#160;&#160;&#160;Seviyorum ya, günahıyla, sevabıyla seviyorum insanları.</p>
<p>— &#160;&#160;&#160;İlk günden beri benden nefret etmediğinizin farkındayım. Ne&#160;tuhaf, halbuki ne kadar pis olduğumu görüyorsunuz. Pislikten kokuyorum.</p>
<p>— &#160;&#160;&#160;Evet kokuyorsun.</p>
<p>— &#160;&#160;&#160;Yine de benden iğrenmediğinize göre, siz insanları gerçekten&#160;çok seviyorsunuz.</p>
<p>— &#160;&#160;&#160;Evet öyle.</p>
<p>— &#160;&#160;&#160;Bir insan günahıyla da sevilebilir mi?</p>
<p>— &#160;&#160;&#160;Günahsız insan var mıdır acaba? Hepimizin yaşamımız boyunca mutlaka yanlışlan olmuştur.</p>
<p>— &#160;&#160;&#160;&quot;Hatasız kul olmaz, hatamla sev beni.&quot; Bu şarkıyı biliyor musunuz?</p>
<p>— &#160;&#160;&#160;Orhan Gencebay söyler. Bilmez olur muyum. Bizim gençliğimizin şar kılan onlar.</p>
<p>— &#160;&#160;&#160;Ben bunlar sadece şarkılarda olur sanırdım. Siz demek hatalarına rağmen insanlan sevebiliyorsunuz.</p>
<p>— &#160;&#160;&#160;Marifet bu zaten. Mükemmeli sevmek marifet değil ki...</p>
<p>— &#160;&#160;&#160;Bu taş bana, değil mi?</p>
<p>— &#160;&#160;&#160;Anladın demek, sana tabü. Keşke daha hoşgörülü olabilsen.&#160;Hem kendine hem de başkalarına karşı.</p>
<p>— &#160;&#160;&#160;Bana kimse hoşgörülü olmadı ki... Yasaklar, kurallar ve cezalarla yetiştim ben.</p>
<p>— &#160;&#160;&#160;Bak bunda haklısın. Annen hoşgörüsü hiç olmayan, çok katı,</p>
<p>kurala bir kadınmış. Hep cezalandırmış seni ama farkında mısın, şimdi de aynı şeyi sen kendine yapıyorsun. Sürekli kendini yargılıyor ve cezalandırıyorsun. Yani anneni aratmıyorsun hani.&#160;&#160;&#160;&#160;*</p>
<p>— &#160;&#160;&#160;Annem kadar katı mıyım yani?</p>
<p>— &#160;&#160;&#160;Bilmem belki de daha katısın.</p>
<p>— &#160;&#160;&#160;Annemin ölümüyle ilgili ne düşünüyorsunuz, bütün olan biteni anlattım size.</p>
<p>— &#160;&#160;&#160;Ne söylememi istiyorsun, annen senin yüzünden ölmüş mü demem gerekiyor.</p>
<p>— &#160;&#160;&#160;Öyle değil mi?</p>
<p>— &#160;&#160;&#160;O gün seni dövmesini ona sen mi söyledin?</p>
<p>— &#160;&#160;&#160;Beni dövmek için o zaman haklı bir sebebi vardı.</p>
<p>— &#160;&#160;&#160;Neymiş o haklı sebep?</p>
<p>— &#160;&#160;&#160;Canım biliyorsunuz işte, bizi yolda Mehmet'le yan yana yakaladı.</p>
<p>— &#160;&#160;&#160;Bu çok büyük cezalar gerektiren bir suç mu sence?</p>
<p>— &#160;&#160;&#160;Değil mi, sizin kızınız böyle bir şey yapsa, kızmaz mıydınız?</p>
<p>— &#160;&#160;&#160;Bir erkek arkadaşı ile yolda beraber yürüdü diye mi?</p>
<p>— &#160;&#160;&#160;Ama Mehmet benden hoşlanıyordu.</p>
<p>— &#160;&#160;&#160;Ne kötülük var bunda, ilerde senin de bir kızın olursa, bunlara kızacak mısın?</p>
<p>— &#160;&#160;&#160;Ay benim kafam iyice karıştı. Demek bunlar suç sayılmayabilir, peki ama annem beni döverken, onu kışkırttım. Belki bir süre sonra yani yorulunca vazgeçecekti beni dövmekten.</p>
<p>— &#160;&#160;&#160;Neredeyse anneni haklı bulduğunu söyleyeceksin.</p>
<p>— &#160;&#160;&#160;Siz annemi haklı bulmadınız mı?</p>
<p>— &#160;&#160;&#160;Annen seni öldüresiye döverken onu nasıl haklı bulabilirim&#160;Safiye? İnsan çocuğunu böyle döver mi?</p>
<p>— &#160;&#160;&#160;Siz hiç çocuğunuzu dövdünüz mü?</p>
<p>— &#160;&#160;&#160;Ben mi, asla. Onlar benim canım, olabildiğince çok sevdim ben&#160;onları.</p>
<p>— &#160;&#160;&#160;Hiç hata yapmadılar mı?</p>
<p>— &#160;&#160;&#160;Mümkün mü böyle bir şey. Sence hata ne demek.</p>
<p>— &#160;&#160;&#160;Kurallara uymamak demek.</p>
<p>— &#160;&#160;&#160;Kim koyuyor bu kuralları?</p>
<p>— &#160;&#160;&#160;Bazen Tanrı bazen de toplum.</p>
<p>— &#160;&#160;&#160;Peki bu kurallar neden konuyor?</p>
<p>— &#160;&#160;&#160;Bilmem, hepsinin bir sebebi vardır herhalde.</p>
<p>— &#160;&#160;&#160;Haklısın, bu kurallar insanlar bir arada daha mutlu ve huzurlu yaşasın diye konuyor, yani aslında her şey insan için. Sen bu kural-lan dayak yemeden, bu kadar ağır bir şekilde cezalandırılmadan öğrenemez miydin?</p>
<p>— &#160;&#160;&#160;Sizin çocuğunuz öğrendi mi?</p>
<p>— &#160;&#160;&#160;Sence öğrenmiş midir?</p>
<p>— &#160;&#160;&#160;Siz benim annemden o kadar farklısınız ki... Sizin çocuğunuz&#160;kimbilir nasıl mükemmel biridir.</p>
<p>— &#160;&#160;&#160;Bak yine yanıldın. Ben onların mükemmel değil, sağlıklı, mutlu ve huzurlu olmalarını istedim. Bunun için de en çok ihtiyaçları olan&#160;şey nedir biliyor musun?</p>
<p>— &#160;&#160;&#160;Hoşgörü galiba.</p>
<p>— &#160;&#160;&#160;Sen gerçekten zeki bir kadınsın. Bugüne kadar kimse sana hoşgörülü davranmadığı için, sen hayatta en çok ihtiyaç duyduğumuz&#160;şeyi öğrenememişsin ama vakit çok geç sayılmaz Safiye.</p>
<p>— &#160;&#160;&#160;Bilmem ki.</p>
<p>— &#160;&#160;&#160;Üstelik annenin ölümünden kendini sorumlu tutmanı doğru&#160;bulmuyorum. Bir kere annen seni fena halde döverken geçiriyor bu&#160;krizi.</p>
<p>— &#160;&#160;&#160;Ama tam da o sırada ben Mehmet yerine onun ölmesini istiyordum.</p>
<p>— &#160;&#160;&#160;Bundan doğal ne var. Bu kadar dayağı kim yese kızar, öfkelenir. Öfke nasıl bir duygudur biliyor musun?</p>
<p>— &#160;&#160;&#160;Bilmez olur muyum, bunu benden iyi kimse bilemez.</p>
<p>— &#160;&#160;&#160;Tarif et öyleyse.</p>
<p>— &#160;&#160;&#160;Nasıl tarif edeyim, inşam boğan, içine gülle gibi oturan bir duygu işte.</p>
<p>— &#160;&#160;&#160;Dışa yansımazsa dediğin doğru. Aslında öfke, karşı tarafa zarar verme isteğidir ve hemen bütün insanların hiç yabancısı olmadığı bir duygudur.</p>
<p>— &#160;&#160;&#160;Siz de öfkelenir misiniz?</p>
<p>— &#160;&#160;&#160;Ne biçim soru bu, tabii öfkelenirim, hem de sık sık.</p>
<p>— &#160;&#160;&#160;Yani siz de başkalarına zarar vermek istersiniz.</p>
<p>— &#160;&#160;&#160;Evet aynen öyle Safiye ama ben de senin gibi bu duyguyla bir&#160;şekilde başaçıkar, insanlara zarar vermem, sadece biraz söylenirim o&#160;kadar.</p>
<p>— &#160;&#160;&#160;Yani ben de sizin gibi mi yapıyorum?</p>
<p>— &#160;&#160;&#160;Evet, içinden annenin ölmesini isterken, yerinden kalkamazken, ambulans çağırıp duygularının tam tersini yapıyor ve annenin&#160;yaşamasmı sağlıyorsun. Zamanında müdahale edilmeseydi belki de&#160;o gün ölecekti annen. Ayrıca polise verdiğin ifadeyle onu bu sefer de&#160;yasalar karşısında ceza almaktan kurtarıyorsun. Bu da yetmiyor, okula gitmeyip annene yıllarca bakıyor, hizmet ediyorsun. Daha ne yapsaydın yani?</p>
<p>— &#160;&#160;&#160;Bana öyle şeyler söylediniz ki... İşin tuhafı bütün bunları inanarak söylüyorsunuz. Sanki üzerimden bir yük kalktı, içim boşaldı. Size minnettarım Doktor Hanım. Bugün yine çok vaktinizi aldım.&#160;Benim gibi birine bu kadar zaman ayırmanız, böyle uğraşmanız öyle garibime gidiyor ki... Kendimi sizin yanınızda &quot;önemli&quot; hissediyorum. Bugüne kadar hiç hissetmediğim kadar önemli.</p>
<p>— &#160;&#160;&#160;Böyle düşünmen ne güzel. İlk defa olumlu bir şeyler çıkıyor&#160;ağzından. Hadi bakalım ben artık gideyim. İlk fırsatta yine geleceğim&#160;ama biraz daha temiz bir eve gelmek ve şu mutfak köşelerinden kurtulup temiz bir salonda oturmak isterim, ne dersin?</p>
<p>— &#160;&#160;&#160;Sizi çok iyi anlıyorum, elimden geleni yapacağım.</p>
<p>— &#160;&#160;&#160;Ama kendini çok yorma olur mu?</p>
<p>— &#160;&#160;&#160;Tamam Doktor Hanım, siz de çok yormayın kendinizi.</p>
<p>Safiye beni kapıya kadar uğurluyor.</p>
<p>Merdivenlerden inerken, çok acıklı bir filmden çıkmış gibi hissediyorum kendimi. Neler anlattı bu kız bana. Bu ne acımasızlık, bu ne vahşet... Kimse durup dururken bu hale gelmiyor. Zavallı Safiye.&#160;Nasıl bir anneden dünyaya geldiğimiz ne kadar önemli... İşte bu tam&#160;bir şans ve kısmet işi. Ailemizi kendimiz seçmiyoruz. Ama bu kadarına da pes doğrusu. Anlattıklarından öyle çok etkilendim ki, onu dinlerken ağlamamak için zor tuttum kendimi... Ben dinlerken ne hale&#160;geldim, bu kız nasıl dayanmış bu eziyete? Zaten dayanamamış, durumu içler acısı...</p>
<p>Hay Allah, çok etkilendim, biraz daha profesyonel olabilmeyi ne zaman öğreneceğim?</p>
</body>
</html>