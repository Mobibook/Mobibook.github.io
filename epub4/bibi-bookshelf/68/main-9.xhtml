<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>Cinini Çıkardım -3</h1>
<p>Rezzan üç aydır evde, yoğun bir ilaç tedavisi görüyor ve henüz işe başlayamadı. İlaçlar ona vız geliyor, hastalıklı ve gerçekdışı düşüncelerde ciddi bir gerileme olmadı. Halen düşündüklerinin tamamen&#160;gerçek olduğundan son derece emin. Hatta gerçekdışı olaylar arasında artık daha mantıklı bağlantılar kuruyor. Hastalık akut dönemden&#160;çıkarak yavaş yavaş kronikleşiyor, yani Rezzan'a iyice yerleşiyor. Ona&#160;ne zaman &quot;hasta&quot; olduğunu söylesem, ilişkimiz gerginleşiyor ancak&#160;yine de randevulara hiç aksatmadan geliyor çünkü bu konuyu şimdilik sadece benimle konuşuyor. Zaten hiç arkadaşı yok ve ailesi &quot;bu&#160;zırvaîıkları&quot; dinlemek istemiyor ve onu hemen susturuyor.</p>
<p>Hasta olduğunu söylemediğim sürece bana güveniyor ve düşüncelerini benimle paylaşmaktan memnun. Biraz olsun toparlanamaz-sa işe başlayamayacak. Aile bundan çok korkuyor. Bence de haklılar. Eğer bu kız işinden de koparsa, evde, dört duvar arasında çürüyüp gidecek. Aslmda eğer sanrı sistemini yani gerçekdışı düşüncelerini biraz sınırlayabilirsem, işyerindeki diğer insanlara yansımasını biraz olsun durdurabilirsem, işini yapmaya devam edebilir. Bakalım başarabilecek miyim? Bugün Rezzan'm annesi ve babasıyla görüşeceğiz.&#160;Babasım birkaç kez gördüm ama annesini ilk kez göreceğim. Aslında&#160;buraya gelmeyi pek istemedi. Benim ısrarlı davetlerim üzerine geliyor.</p>
<p>— &#160;&#160;&#160;Tuna ben hazırım, aileyi içeri alabilirsin.</p>
<p>— &#160;&#160;&#160;Tamam efendim, hemen gönderiyorum.</p>
<p>Kapı hafifçe vuruluyor ve önce Rezzan'm babası giriyor içeri. Kapıyı sonuna kadar açıp kenara çekilerek, eşine yol veriyor. Siyah,&#160;bol düğmeli, eski model elbisesi, muntazam taranmış kısa ve beyazlanmış saçları ve ifadesiz yüzü dikkatimi çekiyor. Ellerini namaz kılar gibi göğsünün üzerinde üst üste tutuyor. Belli ki elimi sıkmak istemiyor. Ayağa kalkıp yer gösteriyorum. Hiç konuşmadan karşımdaki kırmızı koltuklara oturuyorlar. Anne dimdik, âdeta bir heykel gibi&#160;oturuyor karşımda. Zamanında güzel bir kadınmış çünkü Rezzan gibi onun da yüz hatlan çok düzgün ve gözleri mavi. Ancak ölü mü canlı mı belli değil. Bu yüz üzgün bir insanın yüzü de değil. Yüzünün bütün kasları sanki donmuş gibi. Rezzan yaşında bir kızı olduğuna göre, en az 50 yaşında ama tek bir kırışık ya da çizgi bile yok yüzünde.&#160;Böyle ifadesiz yüzleri görmeye alışkınım ben. En çok &quot;şizofreni&quot; hastalarında rastlarız buna. Annenin ruh sağlığı anlatıldığından daha bozuk galiba. Önce baba başlıyor konuşmaya;</p>
<p>— &#160;&#160;&#160;Efendim, işte bizim hanımı getirdim size. Tanıştırayım önce,&#160;Eşim Nevin.</p>
<p>— &#160;&#160;&#160;Hoş geldiniz Nevin Hanım.</p>
<p>— &#160;&#160;&#160;Hoş bulduk.</p>
<p>— &#160;&#160;&#160;Eşim pek sokağa çıkmaz, bugün buraya gelmemiz hayli zor oldu. Dün geceden beri çok gergin ve heyecanlı. Neyse geldik işte.</p>
<p>— &#160;&#160;&#160;Nevin Haram hiç sokağa çıkmaz mısınız?</p>
<p>— &#160;&#160;&#160;Çıkmam, ev bana yetiyor.</p>
<p>— &#160;&#160;&#160;Ne yaparsınız evde, nasıl vakit geçiriyorsunuz?</p>
<p>— &#160;&#160;&#160;iyi bir ev hanımının işi bitmez.</p>
<p>— &#160;&#160;&#160;Demek siz iyi bir ev hanımısınız.</p>
<p>— &#160;&#160;&#160;Evet, öyleyim.</p>
<p>Hiç de alçakgönüllü değil, üstelik benimle pek dostça konuşmuyor. Sanki onu buraya çağırmakla büyük bir suç işlemişim gibi davranıyor bana. Bir kere daha buraya gelmeyeceği kesin, o nedenle ondan olabildiği kadar çok şey öğrenmeliyim.</p>
<p>— &#160;&#160;&#160;Ben yine de merak ettim. Rezzan'm nasıl bir evde yaşadığını öğrenmek istiyorum. Sizin evin kurallarını biraz anlatır mısınız bana?</p>
<p>— &#160;&#160;&#160;Düzenli bir evimiz vardır. Yıllardır eve gelen bir yardımcım&#160;var, benim âdetlerimi iyi bilir. Sabah sekizde gelir, birlikte bütün evi&#160;tozdan kurtarırız. Her şeyin yeri bellidir. Çok mecbur kalmadıkça eve&#160;yeni bir şey almayız. Çünkü evde her şey temiz.</p>
<p>— &#160;&#160;&#160;Yeni bir şey almayız ne demek? Eşyalar eskiyince ne yapıyorsunuz?</p>
<p>— &#160;&#160;&#160;Eski de olsa idare ediyoruz, hiç olmazsa temiz olduğunu biliyorum.</p>
<p>— &#160;&#160;&#160;Peki ya giysiler?</p>
<p>— &#160;&#160;&#160;Ben pek almam ama Rezzan alıyor. Benim bundan çok rahatsız&#160;olduğumu bildiği halde alır. Eve gelince bunları yardımcım ayrı bir&#160;yerde yıkar ve sonra Rezzan giyer.</p>
<p>— &#160;&#160;&#160;Yani yeni giysiler mutlaka yıkanıyor.</p>
<p>— &#160;&#160;&#160;Evet, aksi halde onların üzerindeki toz bütün eve dağılır.</p>
<p>— &#160;&#160;&#160;Peki ya eşiniz?</p>
<p>— &#160;&#160;&#160;Onun elbiselerini de yıkarız.</p>
<p>— &#160;&#160;&#160;Temizleyicilere pek güvenmiyorsunuz galiba?</p>
<p>— &#160;&#160;&#160;Evet, güvenmiyorum.</p>
<p>— &#160;&#160;&#160;İşinizin neden bitmediğini şimdi daha iyi anlıyorum. Çok titiz&#160;bir hanımsınız. Kaç zamandır böylesiniz?</p>
<p>— &#160;&#160;&#160;Aslında hep böyleydim ama kızım öldükten sonra bunlar biraz daha arttı.</p>
<p>— &#160;&#160;&#160;Hangi kızınız?</p>
<p>— &#160;&#160;&#160;Rezzan'ın ablası.</p>
<p>— &#160;&#160;&#160;Ben Rezzan'ı tek çocuk zannediyordum. Ne zaman kaybettiniz kızınızı?</p>
<p>— &#160;&#160;&#160;Çok oldu.</p>
<p>— &#160;&#160;&#160;Sizi üzmek istemem ama bu konuyu öğrenmem gerekiyor, neden öldü kızınız?</p>
<p>— &#160;&#160;&#160;O Rezzan gibi değildi, asi bir çocuktu. Eve arkadaş getirmek ister, sık sık sokağa çıkmak ister ve bizim evin kurallarına pek uymazdı. Derslerinde de pek başarılı değildi. Anne olarak onun geleceği beni kaygılandırırdı. Sonra bir gün kendini evin balkonundan attı.</p>
<p>Aman Allah'ım... Demek o sağlıklı bir genç kızdı ve bu kadının kurallarına ve eziyetlerine dayanamadı. Arkadaşlarıyla ilişkisine bile&#160;izin vermemiş. Nevin Hanım'm baştan beri benden hoşlanmadığı belli ama galiba artık ben de ona kızmaya başlıyorum. Bir psikiyatrın en&#160;yapmaması gereken şey işte bu. Duygusal davranmamalıyım.</p>
<p>— &#160;&#160;&#160;Demek intihar etti. O günü bana anlatabilir misiniz?</p>
<p>— &#160;&#160;&#160;Afet yine her zamanki gibi dışarı çıkmak istiyordu. Bir arkadaşının doğum günü varmış. Günlerden cumartesiydi. Rezzan odasında ders çalışıyordu. İbrahim alışverişe çıkmıştı. &quot;Göndermezseniz&#160;evden kaçarım,&quot; dedi bana. Ben de odasına kilitledim. Bir süre kapıları yumrukladı, sonra sesi kesildi. Meğer odasının balkonundan atmış kendini. Komşular haber verdiler. Çok asi bir kızdı, sonunda kendi başını yedi.</p>
<p>Kızının intiharında kendi payını hiç görmüyor mu bu kadın? Üstelik ne kadar da sakin sakin anlatıyor! Bu arada Rezzan'ın babası cebinden çıkardığı beyaz bir mendille gözlerindeki yaşı siliyor. Hiç&#160;konuşmadan eşinin anlattıklarını dinliyor.</p>
<p>— &#160;&#160;&#160;Peki Rezzan ne yaptı o zaman?</p>
<p>— &#160;&#160;&#160;Önce o koştu aşağı. Biz sekizinci katta oturuyoruz. Ablasının&#160;başına ilk o varmış. Sonra eşim geldi. Düşer düşmez ölmüş. Kötü günlerdi onlar. Kendi evladmı toprağa vermek zor. Bu dünyada asiydi&#160;ama öbür dünyada rahat etti kızım. Meleklerin katında yer verdiler&#160;ona. Şimdi artık içim huzurlu, iyi bir görevi var orada.</p>
<p>— &#160;&#160;&#160;Nasıl bir görev?</p>
<p>— &#160;&#160;&#160;Neyse, bu konuda konuşmak istemem, kızımın huzuru bozulabilir. Ben onun mezarına bile hiç gitmedim. &quot;Gelmeyin sakın,&quot; diyor.&#160;Zaten o zamandan beri evden pek çıkmadım.</p>
<p>Nihayet baba konuşmaya başlıyor.</p>
<p>— &#160;&#160;&#160;Efendim bu konuyu biz yıllardır hiç konuşmayız. Âdeta yasakladık kendimize. Nevin o günden sonra çok gerekmedikçe sokağa çıkmadı. Bu üzerindeki elbise, belki siz de fark etmişsinizdir, ta o&#160;yıllardan kalmadır. Yeni bir şey almadı. Afet'le ilgili olarak ilk kez konuşuyor ve bu konudaki düşüncelerini ben de ilk kez duyuyorum.&#160;Kimse bize başsağlığına bile gelmedi. Nevin istemedi. Sanki hiç böyle bir şey olmadı, Afet diye biri hiç yaşamadı gibi davrandık. Rezzan&#160;o zaman ortaokul öğrencisiydi. Bu olay cumartesi günü oldu, Rezzan&#160;pazartesi günü hiçbir şey olmamış gibi okuluna gitti. Hiç ağlamadı ve&#160;hiçbir şey sormadı. Afet'in odası hâlâ aynen durur. Her gün temizlenir, tozu alınır. Ama Nevin'den başka kimse girmez o odaya. Kapısı&#160;hep kapalıdır.</p>
<p>— &#160;&#160;&#160;Evet efendim, anlıyorum. Zor günler yaşamışsınız. Nevin Hanım neden o günden sonra hiç dışan çıkmadınız? Bir çeşit yas mı bu?</p>
<p>— &#160;&#160;&#160;Hayır, yas tutmamı kızım istemiyor.</p>
<p>— &#160;&#160;&#160;Rezzan mı?</p>
<p>— &#160;&#160;&#160;Hayır, Afet.</p>
<p>— &#160;&#160;&#160;Afet mi?</p>
<p>— &#160;&#160;&#160;Evet, Afet.</p>
<p>— &#160;&#160;&#160;Kızınızla sanki konuşuyor gibisiniz.</p>
<p>— &#160;&#160;&#160;Konuşuyoruz tabü, sık sık haberleşiriz.</p>
<p>— &#160;&#160;&#160;Nasıl?</p>
<p>— &#160;&#160;&#160;Ben anlarım onun ne istediğini. Kızım yaşarken pek anlaşamıyorduk ama şimdi birbirimizi daha iyi anlıyoruz.</p>
<p>— &#160;&#160;&#160;Ben bu konuyu tam anlayamadım, yani ölümünden sonra&#160;Afet'le nasıl haberleştiğinizi.</p>
<p>— &#160;&#160;&#160;Kızım da özel bir insandı, ben de öyleyim. O hep dışan çıktığı&#160;için hem kendi kirlenirdi, hem evimizi kirletirdi. Ben ona bunlan zamanında anlattım ama beni o zaman anlamadı. Zaten o yüzden onu&#160;çağırdılar. Şimdi orada tertemiz kızım. Tabii artık çok iyi anlaşıyoruz.</p>
<p>Bu kadının ruh sağlığı belli ki kızından daha kötü. Demek Rezzan böyle bir anneyle büyüdü. Babası İbrahim Bey neden bunlardan bana&#160;hiç bahsetmedi acaba? Ayrıca bu kadar ağır bir hasta ile o nasıl yaşadı? Yan gözle İbrahim Bey'e bakıyorum, şaşkın ve tuhaf gözlerle o da&#160;eşine bakıyor. Sanki Nevin Hanım'ı ilk kez görüyor ya da dinliyor gibi. Ne tuhaf bir aile. Yine de kendini balkondan atan o gencecik kızda&#160;kalıyor aklım. Herhalde bir tek o dayanamadı bu ortama. Bence o sağlıklıydı. Yazık olmuş o kıza. Nevin Hanım eşinin ve Rezzan'm dışarı&#160;çıkmasına nasıl izin veriyor acaba?</p>
<p>— &#160;&#160;&#160;Peki, eşiniz ve Rezzan işe gittiklerine göre, onlar da dışan çıkıyorlar.</p>
<p>— &#160;&#160;&#160;Mecbur olmadıkça ikisi de çıkmaz sokağa.</p>
<p>— &#160;&#160;&#160;Peki bir arkadaşına ya da gezmeye herhangi bir yere gidemez&#160;mi Rezzan?</p>
<p>— &#160;&#160;&#160;Kendisi gitmek istemiyor, ben karışmam.</p>
<p>— &#160;&#160;&#160;Ama Afet'in çıkmasını istemiyordum dediniz.</p>
<p>— &#160;&#160;&#160;Benim sözümü dinlemeyenin başına neler geldiğini gördü.</p>
<p>— &#160;&#160;&#160;Kızınız sizin sözünüzü dinlemediği için mi öldü yoksa tam tersi dışarı çıkmasına izin vermediğiniz için mi?</p>
<p>— &#160;&#160;&#160;Onu çağırdılar dedim ya. Siz anlamazsınız bu işlerden. Bunlar&#160;sizi aşar.</p>
<p>Bu sırada İbrahim Bey araya girerek eşini sakinleştirmeye çalışıyor. Gerçekten ileri gittim galiba. Aslında bir anneye böyle şeyler sormamam gerekirdi. Karşımdaki kadın çok ağır hasta. Ben de daha sakin olmalıyım. Ne kadar hasta olduğunu fark ettiğim halde bu kadına kızmaktan kendimi alamıyorum. Kızının ölümünden onu sorumlu tutuyorum. Halbuki duygularımı kendime saklamahyım. Derin bir nefes alıyorum ve yeniden başlıyorum konuşmaya.</p>
<p>— &#160;&#160;&#160;Affedersiniz Nevin Hanım, sizi üzdüm galiba, biz en iyisi yine&#160;Rezzan'a dönelim. Demek o mecbur olmadıkça dışarı çıkmaz? Peki&#160;eve arkadaş getirebilir mi?</p>
<p>— &#160;&#160;&#160;Hayır, eve kimseyi istemem.</p>
<p>— &#160;&#160;&#160;Rezzan nasıl bir çocuktu?</p>
<p>— &#160;&#160;&#160;Çalışkan, terbiyeli ve uslu bir çocuktu. Bana hiç karşı gelmedi.&#160;Ablası gibi asi değildi</p>
<p>— &#160;&#160;&#160;Ablası ile ilişkileri nasıldı?</p>
<p>— &#160;&#160;&#160;Ablası çok kızardı Rezzan'a. &quot;Sen ne biçim bir kızsın, ölüsün&#160;sen,&quot; derdi ama şimdi Rezzan yaşıyor, kendisi öldü.</p>
<p>— &#160;&#160;&#160;Neden öyle derdi sizce?</p>
<p>— &#160;&#160;&#160;Onun da kendisi gibi olmasını isterdi. Ama Rezzan bana benzemiş. Ağırbaşlı, düşünceli bir çocuktu o.</p>
<p>— &#160;&#160;&#160;Peki Rezzan'ın hastalığıyla ilgili olarak ne düşünüyorsunuz?</p>
<p>— &#160;&#160;&#160;Nazar değdi kızıma. Belki de bizi çekemeyen bilileri büyü yapmıştır. Ben uzun süredir dışarı çıkmadığım için kimin yaptığım kestiremiyorum. Ama eminim ki kızımın güzelliğini, aklını ve zekâsını çekemeyen birçok arkadaşı vardır çalıştığı yerde. Zaten ben onun çok&#160;hasta olduğunu sanmıyorum. İlk zamanlar uyumuyordu, evde gezinip duruyordu. Şimdi iyi. Artık pek zırvalamıyor.</p>
<p>— &#160;&#160;&#160;Kızınız sizinle konuşur mu?</p>
<p>— &#160;&#160;&#160;Eskiden pek konuşmazdı Rezzan. Ben çok konuşanı sevmem,&#160;zaten kendim de az konuşurum. Hasta olduğu ilk günler çok konuştu,&#160;çok zırvaladı. Şimdi yine eskisi gibi pek konuşmuyor.</p>
<p>— &#160;&#160;&#160;Sizce düzeldi mi?</p>
<p>— &#160;&#160;&#160;Doktor olan sîzsiniz ama bana kalırsa düzeldi.</p>
<p>— &#160;&#160;&#160;Peki efendim, şimdilik benim soracaklarım bunlardı. Sizin bana sormak istediğiniz bir şey var mı?</p>
<p>— &#160;&#160;&#160;Ne zaman işe başlayacak?</p>
<p>— &#160;&#160;&#160;Henüz tam düzelmedi kızınız.</p>
<p>— &#160;&#160;&#160;İyi, tertemiz evinde oturuyor. İşten atmazlarsa biraz daha otursun Öyleyse. Biz ona çok iyi bakıyoruz. Her gün pırıl pırıl sofrası önüne geliyor. Cam ne isterse onu pişiriyoruz. Evi tozdan kurtarıyoruz.&#160;Ondaırbir şey istediğimiz yok. Yeter ki iyi olsun.</p>
<p>— &#160;&#160;&#160;İnşallah efendim.</p>
<p>— &#160;&#160;&#160;Kızım son aylarda arada bir berbere gidiyordu. Acaba oralarda&#160;kirlenmiş olabilir mi?</p>
<p>— &#160;&#160;&#160;Hiç sanmıyorum.</p>
<p>— &#160;&#160;&#160;Ben de sanmam. Rezzan temiz. Ben yine de Afet'e bir sorayım,&#160;bakalım o ne diyor.</p>
<p>Bu sırada yine İbrahim Bey söze giriyor;</p>
<p>— &#160;&#160;&#160;Nevin sen bugün ne biçim konuşuyorsun, öyle abuk sabuk.</p>
<p>— &#160;&#160;&#160;Abuk sabukmuş, siz anlamazsınız bunları. Herkes kendi işine&#160;baksın. Hem sen beni buraya zorla &quot;konuş,&quot; diye getirmedin mi? işte&#160;ben de konuştum. Madem anlamıyorsun, bari sus.</p>
<p>Nevin Hanım ayağa kalkıp bana veda bile etmeden, yine kollarını göğsünün üzerinde kavuşturarak dışarı çıktığında, hâlâ konuşmaya devam ediyordu. İbrahim Bey de ayağa kalkmış, bir yandan koşar adımlarla eşinin arkasından giderken, bir yandan da bana, &quot;Sonra görüşürüz Doktor Hanım,&quot; diyordu.</p>
<p>Demek bu konuşmalar onu da şaşırttı. Bunlar evde hiç konuşmazlar mı acaba? Yoksa eşinin bu kadar hasta olduğunu o da ilk kez burada mı fark ediyor? Bu nasıl bir aile böyle? Benim de kafam karıştı. Hemen başka bir hasta alamayacağım içeri. Ben en iyisi bir kahve daha içeyim...</p>
</body>
</html>