<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>Binbir Gece Masalı -1</h1>
<p>iki gündür Bolu Gölköy'deydik. Gölköy'de Devlet Su îşleri'nin çok güzel bir konukevi var. Sevgili hocam Prof. Dr. Dikmen Anbal&#160;bizim için bu hafta sonu orada yer ayırtmış. On beş kişilik bir grup&#160;olarak hafta sonunu orada geçirdik. Mevsim kış. iki gün boyunca hiç&#160;durmadan kar yağdı. Her taraf çam. Ortada harika bir göl var. Yeşil,&#160;mavi ve beyazın muhteşem kompozisyonunu seyretmeye doyamadık. Gölün rengi sürekli değişiyor. Griden maviye, yeşile, laciverte&#160;doğru ağır ağır akarken pınl pırıl ışıldıyor, bazen de ağlamaya hazırlanan bir çocuğun gözleri gibi buğulanıyor. Bütün zarafetiyle göklere&#160;uzanan çamlar, bembeyaz karın altında, yatağından gelinliğinin eteklerini toplayarak kalkan yeni gelinlere benziyor,</p>
<p>Konukevinin müdürü İsmail Bey bizi kendi evimizdeymişiz gibi hissettirebilmek için elinden geleni yapıyor. Konukevinin tüm personeli son derece çalışkan ve güler yüzlü insanlar. Her taraf tertemiz, pırıl pınl Yemekler lezzetli, odalar sıcacık, iki gün nasıl geçti anlamadık. Grup da çok neşeli. Yirmi beş yıldır birlikteyiz hepsiyle, artık akrabadan yakın olduk, insanın bu kadar eski ve candan&#160;arkadaşları olması ne büyük şans. Hepimiz bunun değerini biliyoruz. Geçen yıllar daha kalabalıktık. Son bir yılda grup iki kayıp verdi. Bu yıl yanımızda değil, kalbimizde götürdük onları. Güzelliğin&#160;bu kadan inşam hüzünlendiriyor. Dünya bu kadar güzelken bırakıp&#160;gitmek neden?</p>
<p>Pazartesi sabah yola çıkıyoruz. Harika bir hafta sonu geçirdikten sonra kendimi dinlenmiş ve enerjik hissediyorum.</p>
<p>Muayenehane sıcacık. Tuna her zamanki güler yüzüyle karşılıyor beni. Bir yandan paltomu çıkarırken bir yandan yaşadığım güzellikleri anlatıyorum ona.</p>
<p>— &#160;&#160;&#160;Siz yine iki arada bir derede bir şeyler yazmışsınızdır.</p>
<p>— &#160;&#160;&#160;Yazmaz olur muyum? Hele o manzarayı seyrederken kitaba&#160;alacağım bölümleri yazmak ne kadar keyifli oluyor bir bilsen.</p>
<p>— &#160;&#160;&#160;Arkadaşlarınız kızmadı mı? Bu ara onları çok ihmal ediyorsunuz?</p>
<p>— &#160;&#160;&#160;Kızmaz olurlar mı? &quot;Yeter artık biraz da bizimle beraber ol,&quot;&#160;diye tutturdular.</p>
<p>— &#160;&#160;&#160;İyi iyi hem yazmış, hem dinlenmişsiniz. Çok iyi olmuş. Şimdi&#160;ben size bir de şekerli sabah kahvesi yapanm. içmediniz değil mi?</p>
<p>— &#160;&#160;&#160;Hayır içmedim.</p>
<p>— &#160;&#160;&#160;Hazırsanız ilk hastamızı alalım mı?</p>
<p>— &#160;&#160;&#160;Hazırım. Kim geliyor?</p>
<p>— &#160;&#160;&#160;Efendim Ankara dışından geliyorlar. Karı-koca ikisi birden&#160;randevu aldı. Uzaktan geldikleri için zaman kısıtlaması olmasın diye üç seanshk randevuları var. Galiba sizinle konuşmak istedikleri&#160;önemli şeyler var.</p>
<p>— &#160;&#160;&#160;Tamam buyursunlar. Önce hangisi gelecek.</p>
<p>— &#160;&#160;&#160;Nihal Hanım'ı önce alacağım. Nihal Karahan.</p>
<p>Kapı hafifçe vuruluyor. Esmer, yeşil gözlü olağanüstü güzel bir hanım giriyor içeri. Çok şık. Parlament mavisi bir döpiyes var üzerinde. Yakasındaki pırlantalar ve elmaslarla süslü antik? gül dalı göz alıyor. Uzun boylu, vücudu bir manken kadar güzel ve zarif. Doğanın o&#160;muhteşem güzelliklerinin ardmdan bir başka doğa mucizesi oturuyor&#160;karşımda. Hayranlıkla bakıyorum ona.</p>
<p>— &#160;&#160;&#160;Hoş geldiniz Nihal Hanım.</p>
<p>— &#160;&#160;&#160;Hoş bulduk efendim. Bizim oralardan size çok gelen olmuş.&#160;Onlardan aldık adresinizi. Eşim beni çok doktora götürdü ama bir&#160;türlü iyi olamadım.</p>
<p>Hayranlıkla baktığım bu doğa harikası, konuşmaya başlar başlamaz büyü bozuluyor. Bu kadın hiç konuşmadan oturmalı. Sesi görüntüsüne hiç uymuyor. İnsanların sesi, tonlaması, diksiyonu ne kadar önemli. Henüz hakkında hiçbir şey bilmiyorum ama eğitim ve kültür&#160;seviyesinin pek yüksek olmadığım hissediyorum. O hiç ara vermeden&#160;konuşmaya devam ediyor.</p>
<p>— &#160;&#160;&#160;Benim yıllardır içim sıkılıyor, her yanım uyuşuyor. Geceleri&#160;uyuyamıyorum. Elim ayağım titriyor, midem bulanıyor, hiçbir şey yiyemiyorum. Sık sık başım dönüyor, düşecek gibi oluyorum.</p>
<p>Sürekli sızlanan mızmız çocuklara benziyor. Hiç susmadan sürekli anlatıyor. Her tür hastalık onda. Belli ki mutsuz. Bu kadar güzel, bu kadar şık ve bakımlı, her halinden varlıklı bir aileye mensup biri olduğunu hissettiren bu kadın neden bu kadar mutsuz acaba? Anlattıkça&#160;anlıyorum ki evliliği iyi gitmiyor. Yine mi yoksul ailenin güzel kızı ile&#160;zengin ailenin on para etmez aptal oğlunun evlilik hikâyesini dinleyeceğim acaba?</p>
<p>— Ben orta halli bir ailenin kızıydım. Beş kardeştik. Babam sert, otoriter bir adamdır. Küçük bir memur maaşıyla büyüttü bizi. Annem&#160;ev hamım. Bizi büyütüp adam edebilmek için saçım süpürge etti. Ben&#160;kız enstitüsü mezunuyum. Daha fazla okuyamadım. Diğer kardeşlerim benim kadar da okuyamadılar. Ailemin tek ümidi bendim, &quot;Bu&#160;kız çok güzel, nasıl olsa iyi bir koca bulur ailemizi kurtarır,&quot; diyorlardı. Bu yüzden çok özen gösterirlerdi bana. Gerçekten de öyle oldu. Çok varlıklı bir aileye gelin oldum. İstanbul Hilton'da dillere destan bir düğünle evlendik. Balayımızı Avrupa'da geçirdik, sonra memlekete döndük. Koca bir köşkte oturuyorum. Eşim memleketin en tanınmış ailesinin oğlu. Köşkte hizmetçiler, uşaklar bana hizmet ediyor.&#160;Elimi sıcak sudan soğuk suya sürdürmediler. Düğünde çok değerli takılar taktılar.</p>
<p>Birkaç ay içinde hamile kaldım. Şimdi oğlum büyüdü, eşim başka çocuk istemedi. Annem, babam ve kardeşlerimin durumu iyi. Memleketteki bütün genç kızlar bana gıpta ediyor. Ama kadere bakın ki bu&#160;hastalık evlendiğim günden beri peşimi bırakmıyor. Şikâyetlerimin&#160;biri bitip biri başlıyor. Bazen durup dururken bayılıyorum. Herkes&#160;benim durumuma çok üzülüyor. Önce memleketteki doktorlar geldi eve, sonra civar illerdeki doktorlara başvurduk. O da olmayınca eşim beni İstanbul'da bir özel hastaneye yatırdı. Orada bir hafta&#160;kaldım. Her şeyi tek tek incelediler. Bir türlü teşhis koyamadılar. Psi-kiyatristler geldi Bir derdiniz var mı diye soruyorlar bana. Allah'a şükür hiçbir derdim yok. Bir sürü ilaçlar verdiler. İlaçlar beni iyice sersem etti, hiçbirinin bir faydası olmadı. Artık doktorlara da güvenim&#160;kalmadı. Pardon lafım size değil tabü. Sizi bizim memlekette iyi tanıyorlar, son olarak size geldik. İnşallah buradan eli boş dönmeyiz.</p>
<p>Gülümsüyor. Hiç hasta gibi bir hali yok, sanki sorun onun değil benim. Bana zor bir bilmece sormuş da, benim bunu bilemeyeceğimden o kadar emin ki, hınzır hınzır gülümsüyor bana. Aslmda bu bilmeceyi çözmemi hiç istemiyor. Belli ki niyeti üzüm yemek değil bağcı dövmek. En zor hastalar işte bunlar. Gerçekten iyi olmak için gelen&#160;hastalarla çalışmak hem daha kolay hem de daha doyurucu. Doktor&#160;olduğunuzu hissediyorsunuz. Ama Nihal Hanım'm amacı, bu hastalığı en iyi doktorların bile nasıl da anlayamadığı, tedavi edemedi-ğmi kanıtlayıp bu hastalıkla birlikte yıllarca kardeş kardeş yaşamak&#160;galiba. Benim asıl çözmem gereken problem, bu hastalıktan neden&#160;vazgeçmek istemediği. Üç seans randevu almakla çok iyi etmişler.&#160;Bilmeceyi çözebilmem için Nihal Hanım'm bana pek ipucu vermeyeceği belli. Ben yine de deniyorum.</p>
<p>— &#160;&#160;&#160;Nihal Hanım evlilik nasıl gidiyor?</p>
<p>— &#160;&#160;&#160;Çok iyi. Her gün Allah'a şükrediyorum bana böyle bir kısmet&#160;verdiği için.</p>
<p>— &#160;&#160;&#160;Eşinizin ailesiyle ilişkileriniz nasıl?</p>
<p>— &#160;&#160;&#160;Çok iyi, çok seviyorlar beni. Tabii ben de onlan.</p>
<p>— &#160;&#160;&#160;Bu hastalığın yaşadığınız olaylarla bir ilgisi var mı?</p>
<p>— &#160;&#160;&#160;Nasıl yani?</p>
<p>— &#160;&#160;&#160;Örneğin bir şeye kızınca ya da üzülünce artıyor mu?</p>
<p>— &#160;&#160;&#160;Beni üzmemeye herkes özen gösteriyor ama olur da kızar veya&#160;üzülürsem pat diye düşüp bayılıyorum. Eşim böyle zamanlarda çok&#160;üzülür ve telaşlanır. Kentin bütün doktorlarını başıma toplar. Sonra&#160;ben de çok üzülüyorum eşimi böyle telaşlandırdığım için ama ne yaparsınız, hastalık bu. Elimde değil ki. İnsan hasta olmayı ister mi?</p>
<p>İster tabii, istemez olur mu diyorum içimden. İşte ilk ipucu geldi Kızınca ya da üzülünce pat diye düşüp bayılıyor. İnsan kendisi istemedikçe kızdı ya da üzüldü diye böyle pat diye bayılmaz. Ama ilgi çok fazla, kentin bütün doktorları eve çağrılıyor, herkesin ilgisi onun&#160;üzerinde. Özellikle eşi çok telaşlanıyor ve bu durum belli ki Nihal&#160;Hanım'm çok hoşuna gidiyor.</p>
<p>— &#160;&#160;&#160;Ayılırken ağlama oluyor mu?</p>
<p>— &#160;&#160;&#160;Evet evet, saatlerce hıçkıra hıçkıra ağlıyorum. Böyle zamanlarda eşim sağ olsun başımdan hiç ayrılmaz, saçlarımı okşar, düzelmemi bekler.</p>
<p>— &#160;&#160;&#160;Demek bu hastalık yoruyor sizi Nihal Hanım?</p>
<p>— &#160;&#160;&#160;Evet çok halsiz kalıyorum.</p>
<p>— &#160;&#160;&#160;Nihal Hanım, bu tür psikolojik rahatsızlıklar pek nedensiz değildir. Sizce neden hastalandınız, bu konuda bir fikriniz var mı?</p>
<p>— &#160;&#160;&#160;Neden hastalandığımı bilsem burada ne işim var Doktor Hanım. Size anlattım işte.</p>
<p>Nihal Hanım direniyor, Neden hastalandığımı sakın bulmaya çalışma diyor bana. &#160;&#160;&#160;■</p>
<p>— &#160;&#160;&#160;Peki Nihal Hanım, siz şimdi çıkın, eşinizi yollayın bana. Biraz&#160;da onunla konuşalım.</p>
<p>— &#160;&#160;&#160;Beni muayene etmeyecek misiniz?</p>
<p>— &#160;&#160;&#160;Hayır.</p>
<p>Nihal Hanım büyük bir hayal kırıldığı içinde çıkıyor odadan. Bende aradığını bulamadı. Muayene bile etmedim onu. Kendisiyle&#160;yeterince ilgilenmediğimi düşünüyor. Bilmiyor ki onu muayene ederek anlayabileceğim kolay bir çözüm bulmayı ben de ne çok isterdim.&#160;İlgilenmediğim konusuna gelince. Çok hem de çok ilgilenmeliyim seninle Nihal Hamm, aksi takdirde bana sorduğun bilmeceyi çözemem.&#160;Şimdi eşini bekliyorum. Bakalım bu dünya güzeli kadının nasıl bir kocası var. Bu kadar mutsuz olduğuna göre berbat bir adam olmalı.</p>
<p>Kapı hafifçe vuruluyor, uzun boylu, sarışın, açık renk gözlü Robert Redford'u andıran iyi giyimli, yakışıldı bir adam giriyor içeri. San metal düğmeli siyah blazer ceket giymiş. Marka olduğu belli olan sarı, şık kravatın üzerindeki pırlanta taşlı iğne göz alıyor. Hafifçe başım&#160;eğerek selamlıyor beni.</p>
<p>— &#160;&#160;&#160;Efendim ben Nihal Harum'ın eşi Zafer Karahan.</p>
<p>— &#160;&#160;&#160;Memnun oldum efendim, şöyle buyurun.</p>
<p>Hayda bu da nereden çıktı. Ben eciş bücüş, ufak tefek aptal görünüşlü berbat birini bekliyordum. Bilmeceyi çözmek sandığımdan da zor olacağa benziyor. Zafer Bey muntazam ütülü gri pantolonunu hafifçe çekerek karşımdaki koltuğa oturuyor. Eşinin aksine o kadar güzel ve yumuşak bir sesi var ki, daha ilk cümleden onun son derece eğitimli, kültürlü ve görgülü biri olduğunu hissediyorum,</p>
<p>— &#160;&#160;&#160;Zafer Bey kendi adınıza da randevu aldığınıza göre, burada&#160;bulunuşunuzun tek nedeni eşinizin hastalığı değil.</p>
<p>— &#160;&#160;&#160;Değil tabii efendim. Ben kendim bizzat sizinle görüşmek istedim, ama eşimle ilgili sorularınız olursa, onlara da memnuniyetle cevap veririm.</p>
<p>— &#160;&#160;&#160;Ne iş yapıyorsunuz Zafer Bey?</p>
<p>— &#160;&#160;&#160;Efendim ben yüksek makine mühendisiyim, şu anda memleketteki fabrikaları yönetiyorum.</p>
<p>Bu işte bir tuhaflık var ama anlayamadım. Böyle bir adamın eşi neden bu kadar mutsuz ve doyumsuz olsun ki. Ancak eşi ile aralarında ciddi bir eğitim ve kültür farkı var. Bu durum Zafer Bey için de ciddi&#160;bir sorun oluşturmaz mı?</p>
<p>— &#160;&#160;&#160;Zafer Bey eşinizle görüştük, çok güzel bir hamm.</p>
<p>— &#160;&#160;&#160;Öyledir efendim, eşim çok güzeldir.</p>
<p>— &#160;&#160;&#160;Ama bazı sorunları var galiba?</p>
<p>— &#160;&#160;&#160;Çok hasta, yıllardır gitmediğimiz doktor kalmadı. Tetkiklerin&#160;hepsi normal çıkıyor ama şikâyetleri hiç düzelmeden hatta artarak devam ediyor.</p>
<p>— &#160;&#160;&#160;Tetkikler normal olduğuna göre demek ki bedensel bir hastalık yok ama psikolojik sorunlarına bağlı ruhsal bir hastalık var. Bu tür&#160;hastalıklar nedensiz olmaz. Eşinize sordum, hiçbir sorunu olmadığını söyledi bana. Şimdi aynı soruyu size soruyorum. Neyi var Nihal&#160;Hanım'm?</p>
<p>— &#160;&#160;&#160;Anadolu'da, bir eli yağda bir eli balda derler eşim gibilere.</p>
<p>— &#160;&#160;&#160;Evet ama ne yağ ne de bal yetmemiş ona. Bu konuda olabildiğince açık konuşmalısınız benimle.</p>
<p>Derin bir iç geçiriyor, yüzünü ağır bir hüzün bulutu kaplıyor Zafer Bey'in.</p>
<p>— &#160;&#160;&#160;Efendim nereden başlasam bilmem ki. Aslında uzaktan bakıldığında her şey o kadar güzel ki, ama işin aslı hiç de öyle değil.</p>
<p>— &#160;&#160;&#160;Eşiniz de mutsuz, siz de, öyle mi?</p>
<p>— &#160;&#160;&#160;Maalesef öyle ve bu yüzden ikimiz de hastayız.</p>
<p>— &#160;&#160;&#160;Eşiniz bu mutsuzluğunu hasta olarak, bayüarak ifade ediyor.&#160;Ya siz, siz nasıl ifade ediyorsunuz?</p>
<p>— &#160;&#160;&#160;O benden daha zayıf olduğu için bununla başaçıkamıyor. Benimse içimde bir kara bulut olarak hiç kıpırdamadan duruyor. Benden başka onu gören yok sanıyordum ama siz çok çabuk fark ettiniz&#160;bunu. Size ta en başından anlatmalıyım her şeyi. Ben böyle özel konulan kimseyle konuşmam. Zaten Türkiye'de pek yakın arkadaşım&#160;yok. Eşim, dostum, arkadaşım hepsi Almanya'da kaldı. Ben burada&#160;çok yalnızım.</p>
<p>— &#160;&#160;&#160;Evlilik de bu yalnızlığınızı giderememiş galiba?</p>
<p>— &#160;&#160;&#160;Sorun da o ya. Nihal de yalnız, ben de.</p>
<p>— &#160;&#160;&#160;Nasü oldu bu evlilik?</p>
<p>— &#160;&#160;&#160;O sıralar ben aileme, özellikle de babama çok kızgındım. O öfkeyle ani bir karar aldım ama bunu anlayabilmeniz için size ailemi&#160;iyi tanıtmalıyım. Bu uzun hikâyeyi size anlatsam beni dinler misiniz?</p>
<p>— &#160;&#160;&#160;Memnuniyetle.</p>
<p>— &#160;&#160;&#160;Efendim ben aristokrat aileden gelen bir anne ile bürokrat aileden gelmiş bir babanın oğluyum. Anne tarafım. Fatih Sultan Mehmet'e&#160;kadar uzanır. Büyük büyük dedemin dedesi savaşta çok yararlı işler&#160;yapınca, o zamanın padişahı Fatih Sultan Mehmet, kız kardeşini dedemle evlendirmiş. Dedem böylece Fatih'in eniştesi olmuş. Yüzyıllar&#160;sonra yine Anadolu beylerinden biri olan ve o zamanlar padişah adına yararlı işler yapan dedeme zamanın padişahı 4. Murat uçsuz bucaksız bir araziyi ödül olarak vermiş. Ben hatırlarım, çocukluğumda&#160;annemlere ait arazinin üzerinde bir uçtan bir uca trenle iki saatte gidilirdi. Annem işte böyle bir ailenin tek kızı.</p>
<p>Babamsa daha önce de söylediğim gibi bürokrat bir ailenin oğlu. Baba tarafından dedelerim Osmanlılar döneminde büyük vilayetlerde kadılık yapmış. Hepsi Avrupa'da tahsil terbiye görmüş insanlar.&#160;Babam 1930'larda Türkiye'den Almanya'ya yüksek tahsil görmeye&#160;gitmiş. Çok zeki bir insandır babam. Berlin Teknik Üniversitesi makine mühendisliği bölümünde okumaya gittiğinde hiç Almanca bilmiyormuş. O zaman Türkiye'de moda dil Fransızcaymış. Babam&#160;Fransızcayı hâlâ anadili gibi konuşur. Gerçi şimdi Almancası da öyle.&#160;İlk yılında Almancayı öğrenip sınıfını geçmiş. Üçüncü sınıfta ilk yirmi kişinin arasına girmiş ve sonunda okulu birincilikle bitirmiş. Yıllar&#160;sonra ben de aynı üniversitenin aynı bölümünde okudum. Hâlâ babamı tamyan hocalar vardı ve babamın adı okul birincileri listesinde&#160;orada asılı duruyordu.</p>
<p>İşte o yıllarda inşaat mühendisliği diplomasim alıp orada kendisine yapılan onca iş teklifini geri çevirip Türkiye'ye geri dönmüş. Aile babama uygun kız ararken, Anadolu'da güzelliğiyle ünlü, padişah soyundan gelme annemi tavsiye etmişler. Aileler de bunu uygun bulmuş ve annemle babam kırk gün süren ihtişamlı bir düğünle evlenmişler.</p>
<p>Şimdi oturduğumuz ilin tam ortasında on dönüm arazi üzerine yapılmış iki köşk vardır. Bahçesinde Avrupa'dan özel olarak getirtilmiş çok kıymetli çamlar dikilidir. Ağaçlardan içerisi görünmez. Zamanında dedem yaptırmış o evleri. Ben Almanya'dan döndükten&#160;sonra ikisinin de dış görünümlerini hiç bozmadan restore ettirdim.&#160;Annem işte halayıklarıyla birlikte o eve gelin gelmiş. Aile oraya yerleşip iş kurmaya başlamış. Arka arkaya üç-dört fabrika birden kurulmuş. Babam Avrupa'da ne öğrendiyse memleketine bunları uygulamış. Bir yandan fabrikalar çalışıyor bir yandan da Avrupa'nın çeşitli&#160;ülkelerine ihracat yapılıyormuş.</p>
<p>Memleket kalkınmaya henüz yeni başlamış. Dedem çok akıllı ve ileri görüşlü bir adammış, İngiltere'ye tiftik ihraç edermiş. îngilizler&#160;ünlü kumaşlarım bu nadide tiftikten dokur, hem paralarım fazlasıyla öder hem de dedemi memnun edebilmek için ona değişik hediyeler gönderirlermiş. Örneğin o sıralar İngiltere'den bizim memlekete çok şık bir fayton gelmiş. İçi maroken kaplı, kulpları altından, peri masallarındaki gibi bir fayton. Dedem sokaklarda bu ihtişamlı faytonla gezerken memleket halkı hayran hayran onu seyredermiş. O zaman telefon filan yok. İlk telefon hattını dedem evle fabrika arasına&#160;kendi çektirmiş. Daha sonra ilk otomobil yine dedeme gelmiş. Dedem&#160;çok zevk sahibi bir adamdı. 120-130 yıl önce İstanbul'a bir büro açmış.&#160;Şişli'de bir irtibat bürosu. O büronun eşyaları o zaman Amerika'dan&#160;özel olarak getirtilmiş. Ünlü Saunder marka büro malzemeleri. Ben&#160;şimdi onları memleketteki köşkün üçüncü katında muhafaza ediyorum. O katta çok kıymetli, manevi değeri yüksek antika eşyalar duruyor. Affedersiniz çok konuştum galiba. Bu ayrıntılarla sizi sıkıyor&#160;muyum?</p>
<p>— &#160;&#160;&#160;Hayır, aksine zevkle dinliyorum sizi. Binbir gece masallarına&#160;benziyor anlattıklarınız.</p>
<p>— &#160;&#160;&#160;Haklısınız, bizim hayatımız masal gibidir. Bizim ailenin erkekleri çok sert tabiatlıdır. Dedem de öyleydi, babam da. Özellikle babam&#160;o kadar sert ve otoriter bir adamdı ki sadece biz değil bütün memleket çekinirdi ondan. Sokakta yürürken onu gören gençler, eğer sigara içiyorlarsa, korkudan yanan sigarayı yutarlardı. Bir tek anneme&#160;sökmezdi onun sertliği. Ne de olsa annem ağa kızı, babama hiç muhtaç olmadı. Bir gün bile babamın karşısında başım eğdiğini görmedik. Güzel kadındır annem. Hem güzel, hem becerikli, hem de sosyal.&#160;Memlekette çok sevilir ve sayılır. Babamsa asosyal, az konuşan ve her&#160;haliyle yanındakileri korkutan bir tabiata sahiptir. İnsanlarla lütfeder&#160;gibi konuşur. Ağzından her çıkan emirdir. Onun dediğine kimse karşı çıkamaz. Annemle babam evlendikten sonra babam işleri nedeniyle&#160;aüeyi de yanma alarak İstanbul'a gitmiş. Çamlıca'da, içinde üç sarayın bulunduğu büyük bir orman vardır. En öndeki büyük sarayda son&#160;padişahlardan birinin eşi, ikinci sarayda biz, en arkadaki küçük sarayda da o zamanın ünlü bir işadamı otururdu.</p>
<p>Ben o sarayda doğmuşum. 6 yaşma kadar orada yaşadık. Oraları hayal meyal hatırlıyorum. Sarayın tavam, tabam ve duvarları masif&#160;meşe ağacından yapılmıştı. Bahçe masallardaki kadar güzel düzenlenmişti. Aklınıza gelen her tür çiçek vardı. Bayramlarda öndeki büyük sarayda oturan Hanım Sultan'm elini öpmeye giderdik... Bizimle&#160;birlikte el öpmeye gelen birçok insan olurdu. Herkes önceden randevu alıp geleceğini bildirir, sonra ön kapıda beyaz elbiseli uşaklar tarafından karşılanır, büyük ve ihtişamlı saray kapısından tek tek içeri alınırdık. Her yanı birbirinden değerli yağlıboya tabloların asılı olduğu&#160;bir koridordan geçerek konukların kabul edildiği büyük salona girerdik. Hanım Sultan salonun tam ortasında, birkaç basamak merdivenle çıkılan kocaman bir koltukta otururdu. Orada bekleyen katip bizi,&#160;isimlerimizi yüksek sesle söyleyerek Hanım Sultan'a takdim eder, biz&#160;de saygıyla onun elini öper, bayramım kutlar, hediyelerimizi alır, daha sonra da baklavalarımızı yer ve bir başka kapıdan dışarı çıkarılırdık. Ben şimdi bile devlet protokolünde bu derece disiplini göremiyorum. Ne de olsa 600 yıllık bir cihan imparatorluğunun tecrübe ve görgüsünün son uzantılarıymış onlar.</p>
<p>Derin bir nefes alıyor, gözleri uzaklara dalmış. Ne güzel anlatıyor.</p>
<p>— &#160;&#160;&#160;Bir şey içer misiniz Zafer Bey?</p>
<p>— &#160;&#160;&#160;Hayır teşekkür ederim Doktor Hanım. Size anlatırken sanki o&#160;günlere geri döndüm. Ben o zamanlar çok küçüğüm. Babam işe giderken arkasından ağlardım. Sabahlan beni oyalamak için büyük sarayın lalası çıkardı bahçeye. Hani şu Türk filmlerinde gördüğümüz&#160;arap dadılar var ya, işte onlardan biri. Hem korkar, hem de severdim&#160;onu. Ne günlerdi onlar. Ben 6-7 yaşlarındayken Şişli'deki daireye taşındık, çünkü sarayın kirası bizim ödeme gücümüzü zorlamaya başlamıştı. Kışlan Şişli'de, okul kapandıktan sonra da Büyükada'daki yalıda otururduk. Okula kız kardeşimle birlikte giderdik. Kardeşim benden iki yaş küçüktür. Ben kişilik olarak ne kadar anneme benzemiş-sem, o da tıpkı babama benzer. Ben sosyal, konuşkan, mütevazı, güler&#160;yüzlü bir çocuktum. Babam bende ta o zamandan aradığını bulamadı.&#160;Benim sadece başardı değil, en başardı öğrenci olmamı isterdi, bense&#160;ortanın üzerine çıkamazdım. Aklım sokakta arkadaşlarımda kalırdı.&#160;İstanbul'un en değerli öğretmenleri bizim eve gelir, ne kadar istesem&#160;de hiç dışarı çıkamaz, masadan kalkamazdım.</p>
<p>İstanbul'un zengin mahallesinde, kalburüstü insanlarla birlikte yaşıyorduk. Komşularımızın hepsi Türkiye'nin önde gelen kişileriydi. O günlere ait ilginç andanm vardır. Örneğin armatör bir ailenin&#160;benim yaşımda bir oğlu vardı, onunla çok yakın arkadaştık. Onun babası Avrupa ve Amerika de çok yalan ilişki içinde olduğundan, Türkiye'de henüz hiç bulunmayan aletler, yenilikler önce onların evine&#160;gelirdi.</p>
<p>Bir gün onunla evlerinin salonunda oturmuş sohbet ediyorduk. Bana, &quot;Bir dakika bak sana bir şey dinleteceğim,&quot; dedi. Sonra bir alet&#160;getirdi ortaya, bir de baktım benim sesim. Biraz önce ne konuştuy-sak, aynısını bana dinletiyor. Teyple o gün ilk tanışmamdı. Sonra ben&#160;de olanları ertesi gün okulda heyecanla arkadaşlarıma anlatmıştım.&#160;Dedem bize küçük paketlerde şamfıstığı alır, biz bunu kabuğunu kırarak yerdik. Onların evinde beş kiloluk kocaman kavanozlarda kabuğu soyulmuş iç fıstık bulunurdu. Bizim evde şamfıstığı önemli ve&#160;az bulunan bir yiyecek maddesi iken, onların evinde her zaman el altında bulunan herhangi bir yiyecekti. İşte o zaman bazı şeyler yavaş&#160;yavaş kafamın içinde netleşmeye başladı. Zaman zaman memleketteki evimize gittiğimizde halk ilk radyoyu, ilk buzdolabını, çamaşır makinesini bizim evimizde görürdü. Bunun, insanlar arasmda önemli bir&#160;farklılık yarattığım ve bu imkânlara sahip kişilerin çok daha dikkatli, mütevazı, alçakgönüllü olmaları gerektiğini işte ta o zaman fark etmiştim. Ben babam gibi diktatör olmayacaktım.</p>
<p>Babamsa ısrarla benim kendisi gibi olmamı istiyor ve bana bu konuda çok sert ve acımasız davranıyordu. Bana karşı en ufak bir hoşgörüsü yoktu. Bir kez bile bana güler yüz ve şefkat göstermiyor, aksine ya hiç yokmuşum gibi davranıyor ya da kıyasıya eleştiriyor du beni. Liseye başladığım yü aile memlekete taşınıp köşke yerleşmiş, bense yatık okula verilmiştim. Babam liseyi iyi dereceyle bitirip&#160;Almanya'ya onun mezun olduğu okula gitmemi istiyordu. Benim zaten itiraz etme hakkım yoktu. Gerçekten de her şey onun istediği gibi oldu. Babam beni tren istasyonundan Almanya'ya uğurlamak üzere geldiğinde, ük kez ahumdan öperek yolcu etti. Çok şaşırmış ve gu-rurlanmıştım. Babam lütfetmiş ve beni alnımdan öpmüştü. Demek ki&#160;ben artık önemli biriydim.</p>
<p>Tam on yıl kaldım Almanya'da. Bu süre içinde Türkiye'ye hiç gelmedim. Hayatımda bir başka sayfa açılmıştı. Başımda bir otorite yoktu ve ben orada özgürce, istediğim gibi yaşayabilirdim. Okulu zamanında bitirdim. Babam gibi okul birincisi olmadım ama iyi bir dereceyle mezun oldum. Hocalarım çok sever ve sayardı beni. Pek çok arkadaş edindim ve okul bitince çok ciddi iş teklifleri aldım. Bir süre Wokswagen otomobil fabrikalarında müdür yardımakğı yaptım.&#160;Daha sonra Almanların ünlü demir çelik fabrikalarından iş teklifi aldım. O sıralar o işyerinde pek çok Türk çalışıyordu. İdari kademelerden birinde kendileri gibi bir Türk'ün bulunduğunu bilmek onlara hem gurur hem de moral veriyordu, işverenler beni çok seviyor ve&#160;başardı buluyorlardı.</p>
<p>— &#160;&#160;&#160;Özel hayatınızdan hiç bahsetmiyorsunuz. Bir kız arkadaşınız&#160;yok muydu?</p>
<p>— &#160;&#160;&#160;Vardı. Önceleri sık sık kız arkadaş değiştiriyordum. Okulu bitireceğim yıl o girdi hayatıma. Beş yd birlikte yaşadık, ikimiz de birbirimizi çok seviyor ve her konuda çok iyi anlaşıyorduk. O da üniversite&#160;mezunuydu. Hem güzel hem akıllı ve çok yönlü bir kızdı. Canım hiç&#160;memlekete dönmeyi istemiyordu. Orada başıma gelecekleri düşünmek bile korkutuyordu beni. On yılın sonunda askerlik yapmak üzere&#160;Türkiye'ye dönmek zorunda kaldım. Zaten babam da artık dönmem&#160;konusunda beni sıkıştırıyordu. Sonunda ülkeme döndüm. Babam beni karşdamak üzere Edirne'ye geldi. O zamanlar uçakla gelip gitmek&#160;gibi bir lüksümüz yoktu. Babam memleketten kalkıp şoförü ve bir arkadaşı de lütfedip ta Edirne'ye beni karşılamaya gelmişti. Bu önemli bir olaydı. Daha da önemlisi babam ikinci kez bana sarılıp ahumdan öperek, &quot;Hoş geldin oğlum,&quot; demişti. Zaten bu son oldu, babam&#160;o günden sonra bana bir daha dokunmadı.</p>
<p>Ben Ankara'da askerliğimi yaparken, Almanya'daki kız arkadaşım Türkiye'ye geldi. Ben durumu ademe açtım. Adem dedimse, karar organı sadece ve sadece babam olduğu için gidip onunla konuştum.</p>
<p>&quot;Kim bu kız?&quot; dedi.</p>
<p>&quot;Arkadaşım, onu seviyorum, o da beni seviyor, izin verin evlenelim,&quot; dedim.</p>
<p>&quot;Ne özelliği var,&quot; diye sordu, ne diyeceğimi bilemedim. &quot;Eğer evlenmek üzere bir Alman kızı getiriyorsan, bu ya bir prenses ya da Mercedes'in kızı olmak, herhangi bir Alman kızıyla asla evlenemez-sin,&quot; dedi.</p>
<p>Babama aynı soru bir kez daha sorulamaz, ısrar eddemezdi. Bunu çok iyi biliyordum. Annemle ve amcamla konuştum.</p>
<p>&quot;Haklısın ama elimizden bir şey gelmez, biliyorsun o kimseyi dinlemez ve seni evlatlıktan reddeder ve hepimiz perişan oluruz. İyi düşün, sakın bir hata yapma,&quot; dediler.</p>
<p>Ankara'ya kız arkadaşınım yanına döndüm. Olanları ona da anlattım ve;</p>
<p>&quot;Önemli değil, isterse beni evlatlıktan reddetsin, ben kararkyım, evleneceğiz,&quot; dedim. Ama bu sefer de o itiraz etti.</p>
<p>&quot;Evlensek bile bizi rahat bırakmazlar. Sonra sen de üzülürsün, ben de. En iyisi ben geri döneyim,&quot; dedi. Ne dedimse ikna edemedim ve&#160;Almanya'ya geri döndü.</p>
<p>Zafer Bey yine derin bir nefes alıyor, bu sefer gözlerinde nem var. Hüzünlü bir hikâye. Susup onu dinlemeye devam ediyorum.</p>
<p>— Zor günlerdi. Ankara'da yalnızdım. Bir tek çocukluk arkadaşım vardı. Sık sık onunla buluşuyorduk. Çok ağır bir çöküntü içindeydim, yenilmiştim. Babam yine dediğini yaptırmış, gözünü kırpmadan benim duygularımı hiçe saymıştı. Ya o ya ben demişti ve o kazanmıştı.&#160;Bunu bir türlü içime sindiremiyordum. Önümde birkaç seçenek vardı. Askerliğim biter bitmez Almanya'ya geri dönebilir ve ömrümün&#160;sonuna kadar orada yaşayabilirdim. Ama ben ailemin tek erkek çocuğuydum. Babamlar iki kardeştir. Amcamın çocuğu olmadığından bütün sülalenin geleceği bendim. Benim gitmem demek bütün ailenin&#160;vârissiz kalması demekti. Hem annem hem de amcam gitmemem için&#160;çok baskı yapıyordu.</p>
<p>O sıralar akşamlan çocukluk arkadaşımla buluşur hep bunlan konuşurduk. O da gitme diyordu. Bir akşam bir yandan yiyip bir yandan içkilerimizi yudumlarken;</p>
<p>&quot;Madem hepiniz gitme diyorsunuz öyleyse bana hemen güzel bir kız bulun, evleneyim,&quot; dedim. Çünkü bir de babanım uygun gördüğü birisiyle evlenerek gururumu daha fazla ayaklar altına alamazdım.</p>
<p>&quot;Buldum bile,&quot; dedi arkadaşım. Onların mahallede çok güzel bir kız varmış. &quot;Sana göstereyim, beğenirsen hemen gider isteriz,&quot; dedi.</p>
<p>&quot;Olur,&quot; dedim. &#160;&#160;&#160;.</p>
<p>Kırk yıl düşünsem bir kere uzaktan gördüğüm bir kızla evleneceğim aklıma gelmezdi. Ama aynen böyle oldu. Nihal'i uzaktan gösterdi bana. Beğendim. Nihal zaten beğenilmeyecek kız değil. Benim niyetim babama inat bir an önce kendi ülkemden herhangi biriyle evlenmekti. Artık sevmek filan gibi bir isteğim hiç yoktu. Ondan sonra zaten kimseyi sevemezdim artık. Herhangi biriyle evlenip memlekete&#160;yerleşecektim, işler beni bekliyordu.</p>
<p>İşte bu ruh haliyle hemen o hafta Nihal'in ailesinden randevu alıp iki arkadaş akşam ziyaretlerine gittik. Ankara'nın orta halli ailelerinin&#160;oturduğu bir semtte, mütevazı bir apartman dairesinin kapışım çaldık. Elimizde kocaman bir çikolata paketi var. Aile'biraz şaşkınlıkla&#160;karşıladı bizi, gözleri yanımızda bir aile büyüğü aradı. Nihal kahvelerimizi getirdikten hemen sonra ben;&#160;&#160;&#160;&#160;.</p>
<p>&quot;Allah'ın emriyle kızınızı istemeye geldim eğer siz de uygun görürseniz nüfus kâğıdım verin nikâh işlemlerini başlatalım,&quot; dedim. Bunun üzerine şaşkınlıkları biraz daha arttı.</p>
<p>Nihal'in babası biraz izin istedi, yanımdaki arkadaşımla başka bir odaya geçtiler. Orada arkadaşıma;</p>
<p>&quot;Bu kimin nesi, kızımı geçindirebilir mi?&quot; filan gibi sorular sormuş. Arkadaşım kapıda duran arabamı gösterip;</p>
<p>&quot;O konuda merak etmeyin, sadece kızınızı değil sülalenizi geçindirir, aman vazgeçmeden kızı hemen verin,&quot; demiş. Bir de baktım, adamcağız elinde Nihal'in nüfus cüzdanıyla geri geldi.</p>
<p>Ertesi gün nikâh için gerekli resimleri çektirmek üzere yeniden evlerine geldim. Ük kez Nihal'le birlikte dışarı çıkıp yalnız kaldık. Ona Almanya'daki kız arkadaşımdan ve onunla neden ayrıldığımızdan&#160;söz ettim. Bunları başkasından duymasını istemedim.</p>
<p>&quot;Seni sever miyim bilmiyorum ama onu çok seviyordum,&quot; dedim. Evlenir evlenmez memlekete gideceğimizi ve artık hep orada yaşayacağımızı, eğer bütün bunları kabul edebilirse benim onu çok beğendiğimi söyledim ve &quot;Bir itirazın var mı?&quot; diye sordum.</p>
<p>&quot;Hayır bir itirazım yok, ben de sizi beğendim, teklifinizi kabul ediyorum,&quot; dedi.</p>
<p>Hemen nikâh gününü aldım ve bu haberi aileme telefonla bildirdim. Hiç itiraz etmediler. Nihal'in ailesi ile bizimkiler nikâh dairesinde bir araya geldiler. Bir tarafta bütün ihtişamıyla benim ailem, öbür tarafta Nihal'in mütevazı ailesi. Nikâh törenine pek çok bakan, meclis başkam, ünlü işadamları ve medyatik birçok insan katıldı. Benim&#160;ailem nikâh şahitliğini bu ünlü siyasilerden birinin yapmasını istiyordu. Bense Ankara'daki arkadaşımın şahitlik yapmasını istedim. Şahit&#160;koltuğuna oturmak üzere arkadaşım gelince salonda buz gibi bir hava&#160;esti. Nikâhtan sonra diğer konuklar gibi ailem de bizi kutladı ve gitti. Ben Nihal'i aldım, şöyle arabayla bir Ankara turu yaptık ve götürüp evine bıraktım.</p>
<p>Biraz rahatlamıştım, çünkü babam dize gelmişti. Bana hiç itiraz etmeden kalkıp nikâhıma gelmiş, bizi kutlayıp geri dönmüştü.</p>
<p>— &#160;&#160;&#160;O gün bile öpmedi mi sizi?</p>
<p>— &#160;&#160;&#160;Hayır.</p>
<p>— &#160;&#160;&#160;Siz onun elini öptünüz mü?</p>
<p>— &#160;&#160;&#160;Hayır, el öptürmeyi sevmez babam. Herkes gibi elimizi sıktı,</p>
<p>Mî 9</p>
<p>kutladı ve gitti. Ondan sonra düğüne kadar pek az görüştük Nihal'le. Bizimkiler nikâhtan sonra dddi bir düğün hazırlığına girişti. Düğün&#160;için İstanbul Hilton Oteli uygun bulundu. Avrupa'ya gelinlikler ısmarlandı. Geline takılacak taklar özenle seçildi ve biz Nihal'le evlendik. Babam o gece çok neşeliydi. Konukların çoğu zaten onun davet-lisiydi.</p>
<p>Düğünden hemen sonra Nihal'le Avrupa'ya halayına gittik. O güne kadar birbirimizi hemen hiç tanımıyorduk ama aynı yatağa girdiğimiz gün birbirimize hiç de uygun olmadığımızı dehşetle fark ettim, îlk günler bunun heyecanla ya da acemilikle ilgili olabileceğini düşündüm ama zaman geçtikçe bunun değişmeyeceğini büyük bir hüzün ve hayal kırıklığıyla hissettim. Karımın ne kadar güzel olduğunu&#160;görüyor, herkes gibi onu çok beğeniyor ama ona âşık olmayı bir türlü beceremiyordum. Başım büyük dertteydi. Karımla zaten hiçbir ortak noktamız yoktu. Benim ilgi duyduğum hiçbir şey onu ilgilendirmiyordu. Ne politika, ne siyaset, ne aktüalite ne de sanattan konuşabiliyorduk onunla. O bunun farkında bile değildi. îlk tanıdığı erkek&#160;bendim. Güzel bir kadın olduğunu biliyor, bu konuda kendine güveniyor, benim ilgisizliğimi ise yorumlayamıyordu.</p>
<p>Ailem ve tüm memleket onu el üzerinde tutuyor âdeta bir prenses muamelesi yapıyordu ama ilk günlerin hemen ardından gözlerinin&#160;mahzunlaşmaya başladığım görüyordum. Ne büyük bir hata yapmıştım. Hem kendi hayatımı mahvetmiştim hem de Nihal'inkini. Üstelik&#160;bu hatanın geri dönüşü yoktu. Onun her şeye rağmen bu evliliği sürdürmek istediğini, hatta beni sevdiğini hissediyordum. Ben de onu&#160;sevebilmeyi çok istiyordum ama duygulanma söz geçiremiyordum.&#160;Onu üzmeyi hiç istemiyor, hatta onu memnun edebilmek için elimden geleni yapıyor, bir dediğini iki etmiyordum.</p>
<p>Sabah erkenden evden çıkıp fabrikaya gidiyor, akşama kadar çalışıyor ve işten en geç ben çıkıyordum Canım eve gitmek istemiyordu. Bir süre sonra babam eve geç gittiğimi fark etti ve beni yanına çağırdı.</p>
<p>&quot;Neden eve geç gidiyorsun?&quot; dedi.</p>
<p>&quot;Çalışıyorum, işim bitmiyor,&quot; dedim.</p>
<p>&quot;Yeni evli adam bu kadar çalışmaz, nasıl gidiyor evliliğin?&quot; diye sordu.</p>
<p>&quot;Pek iyi sayılmaz,&quot; dedim ve ilk kez o gün babamın gözlerinde yaş gördüm. Ağlıyordu babam.&#160;&#160;&#160;&#160;•</p>
<p>&quot;Seni ben yaktım,&quot; dedi. Ben de ağladım. Sonra, &quot;Otıır,&quot; dedi ve ilk kez benimle arkadaş gibi konuştu. &quot;Aynı şeyi ben de yaşamıştım.&#160;Almanya'da çok sevdiğim bir kız arkadaşım vardı. Duygularımın değil, mantığımın sesini dinledim ve mutlu olamadım. Annen üstün&#160;özellikleri olan bir kadın ama biz başka dünyaların insanlarıyız. Şimdi de aynı şeyi sen yaşıyorsun. Önce kendimi, sonra da seni yaktım,&#160;affet beni,&quot; dedi. Hiç unutmuyorum o günü. Yapacak bir şey yoktu&#160;ama babamla aramızdaki buzlar biraz çözülmüştü.</p>
<p>O yıl Nihal hamile kaldı ve oğlum dünyaya geldi. Oğlumun doğumu ilişkilerimizi biraz daha yakınlaştırdı. Hiç olmazsa ikimizi de ilgilendiren ortak bir şeyimiz vardı artık. Ben durumu kabullenmiş,&#160;hiç şikâyet etmeden yaşayıp gidiyordum ama Nihal kabullenemedi.&#160;Yavaş yavaş hastalık belirtileri ortaya çıkmaya başladı. Sıkıntılar, uykusuzluklar, uyuşmalar ve sonunda bayılmalar. Onu hasta gördükçe kendimi suçluyor, ne yapacağımı şaşırıyordum. Gerisini Nihal size anlatmıştır. Doktorlar, hastaneler tetkikler... Ama hiçbirinden sonuç alamadık, işte sonunda size geldik. Beni anlamadıkça Nihal'i anlayamazsınız diye düşündüm, onun İçin de hikâyeyi size ta en başından anlattım. Sizi sıktımsa özür dilerim.</p>
<p>— &#160;&#160;&#160;Yoo hayır, beni sıkmadınız, zevkle dinledim sizi ama hikâyeniz biraz hüzünlü.</p>
<p>— &#160;&#160;&#160;Ben alıştım artık bazı şeylere. Enerjimin büyük bir kısmını&#160;işim alıyor, ayrıca sanata ve edebiyata meraklıyım, çok okurum. Fabrikadan eve gelince yemek yer sonra da çalışma odama geçerim. Günün bence en zevkli saatleri odamda geçirdiğim bu saatlerdir. Ama&#160;Nihal bundan pek hoşlanmıyor, o istiyor ki hep beraber oturup sohbet edelim, gerçi bunu da deniyorum ama olmuyor. O da bu konuda&#160;hiç gayret etmedi. Okusun diye bir sürü kitap getirdim, hoşlanmadı.&#160;Ben de zorlamadım.</p>
<p>— &#160;&#160;&#160;Böylece aranızdaki ilişkiyi sürdüren tek şey Nihal Hanım'ın&#160;hastalığı oldu.</p>
<p>— &#160;&#160;&#160;Nasıl efendim, anlayamadım?</p>
<p>— &#160;&#160;&#160;Sadece eşiniz hastalandığında onunla ilgilendiniz, saçını okşadınız, doktor çağırdınız, hatırını sordunuz. Öyle değil mi?</p>
<p>— &#160;&#160;&#160;Aynen öyle. Hatta içimden gelmese büe bunu yapıyorum. O istiyor diye onu sürekli doktorlara götürüyorum. Bunu bir ilgi olarak&#160;kabul ediyor. Daha doğrusu doktora gitmeyi seviyor. Onun isteklerini&#160;yapmak, onu memnun etmek de benim hoşuma gidiyor çünkü onun&#160;için o kadar az şey yapabiliyorum ki. Bir de hasta olduğunda onunla&#160;ilgilenmezsem ondan çok ben üzülürüm.</p>
<p>— &#160;&#160;&#160;Yani eşinizin hasta olması sizin de işinize geliyor. Böylece onun&#160;için bir şeyler yapmış ve suçluluk duygularından kurtulmuş oluyorsunuz.</p>
<p>— &#160;&#160;&#160;Yani eşimi hasta olmaya teşvik ediyorum. Bunu mu söylüyorsunuz?</p>
<p>— &#160;&#160;&#160;Evet tam olarak onu söylüyorum.</p>
<p>— &#160;&#160;&#160;Ama ben onun hasta olmasını nasıl isterim?</p>
<p>— &#160;&#160;&#160;Eşinizin hasta ve mutsuz olmasını istemediğinizi biliyorum.&#160;Tam tersine siz onu hep mutlu ve memnun görmek istiyorsunuz.&#160;Bunun için de elinizden geleni yapıyorsunuz ama sonuç olarak eşiniz mutsuz ve doyumsuz. O yüzden de hastalanıyor. Siz de o hastalandığında ona daha çok ügi ve şefkat göstererek içinizi rahatlatmaya çalışıyorsunuz.</p>
<p>— &#160;&#160;&#160;Buraya kadar size katılıyorum.</p>
<p>— &#160;&#160;&#160;Ancak eşiniz sizden en çok istediği şeyi yani şefkat, sevgi ve ilgiyi sadece hasta olduğu dönemlerde alabiliyor. Peki siz eşinizin yerinde olsanız bu hastalıktan vazgeçer misiniz?</p>
<p>— &#160;&#160;&#160;Şimdi anladım ne söylemeye çalıştığınızı.</p>
<p>— &#160;&#160;&#160;Böyle olunca da siz hastalığı teşvik ediyor olmuyor musunuz?</p>
<p>— &#160;&#160;&#160;Bu tam bir kısırdöngü olmuş. Peki nasıl çıkacağız bu işin içinden?</p>
<p>— &#160;&#160;&#160;Zafer Bey, eşinizin bu hastalıktan kurtulmasını gerçekten istiyorsanız onun hastalığıyla değil sağlıklı yönleriyle ilgilenin.</p>
<p>— &#160;&#160;&#160;Sağlıklı yönleri derken ne kastediyorsunuz?</p>
<p>— &#160;&#160;&#160;Bana Nihal Hanım'm beğendiğiniz özelliklerini söyler misiniz&#160;lütfen.</p>
<p>— &#160;&#160;&#160;Nihal iyi bir ev hanımı ve mükemmel bir annedir. Aynca gördüğünüz gibi güzel bir kadındır, giyinmeyi, kuşanmayı bilir. Güler&#160;yüzlüdür. Herkes sever onu.</p>
<p>— &#160;&#160;&#160;Güzel, eşinizin bu olumlu özellikleri varken, neden onun en&#160;çok ihtiyacı olan ilginizi ona sadece hasta olduğu zaman gösteriyorsunuz?</p>
<p>— &#160;&#160;&#160;Hay Allah, bunu nasıl da düşünemedim ben. Halbuki onunla&#160;çok ilgilenirsem bu hastalığı daha çabuk atlatacağım düşünüyordum.&#160;Önce benim kendimi eğitmem gerekiyor. Kadıncağız hastalanmadıkça çalışma odasmdan çıkmadım. İnsan bazen ne kadar kör olabiliyor.&#160;Ben böyle yaptıkça, o daha sık hastalandı demek ki.</p>
<p>— &#160;&#160;&#160;Sizi odadan çıkarmanın tek yolu Nihal Hanım'm hastalanması olmuş.</p>
<p>— &#160;&#160;&#160;Maalesef öyle olmuş. Bunu şimdiye kadar neden düşünemedim anlayamıyorum. Fakat diğer doktorlar bunu bana hiç söylemediler. Hepsi de eşinizle daha fazla ügilenin dedi. Ben de Nihal hastalandıkça sabahlara kadar başmda oturdum. Aklım sıra daha çok ilgilendim onunla. Meğer tam tersini yapmışım.</p>
<p>— &#160;&#160;&#160;Nihal Hanım'la hiç kavga ettiğiniz olur mu?</p>
<p>— &#160;&#160;&#160;O benimle kavga etmeyi çok ister ama kavga iki kişiyle yapılır.&#160;Ben buna izin vermem.</p>
<p>— &#160;&#160;&#160;Yani eşiniz sizinle kavga büe edemiyor, öyle mi?</p>
<p>— &#160;&#160;&#160;Bu kötü bir şey mi. Kavga etsek daha mı iyi?</p>
<p>— &#160;&#160;&#160;Zafer Bey kavga etmek büe iki kişi arasında bir üetişim yoludur. Siz buna bile izin vermeyerek aranızdaki ilişkiyi sıfıra indiriyorsunuz. Bu kadına verebileceğiniz en büyük ceza işte bu. Onu yalnızlığa mahkûm etmişsiniz. Bu kocaman yalnızlıktan bir tek hasta olarak&#160;kurtulabiliyor. Bunu şimdiye kadar gerçekten hiç görmediniz mi?</p>
<p>— &#160;&#160;&#160;Onu yalnız bıraktığımın farkmdayım ama bunu yaparken kendimi pek suçladığım söylenemez. Onunla hiçbir ortak yönümüz yok.&#160;Bu konuda onun da bir çabasını görmüyorum. Onun kadar ben de&#160;yalnızım, ikimiz de bazı gerçekleri görmeli ve kabul etmeliyiz. Bu daha ne kadar böyle gider bümiyorum. Çünkü sizin de fark ettiğiniz gibi sıküdım artık. Bu eziyete daha fazla dayanamayacağım. Bu işe ciddi bir çözüm bulmalıyız. Onun için kalkıp geldim ya zaten, iyi ki de&#160;gelmişim Söylediklerinizi dikkatle dinledim. Bizi iyi anladığınızı görüyorum. Tavsiyelerinize uyacağım. Şimdi izin verirseniz dersimi iyi&#160;öğrenmiş miyim diye kısa bir tekrar yapayım.</p>
<p>1- &#160;&#160;&#160;Eşimin sağlıklı yönlerini destekleyeceğim.</p>
<p>2- &#160;&#160;&#160;Hastalığına olan ügimi azaltacağım.</p>
<p>3- &#160;&#160;&#160;Elimden geldiğince hasta olmadığı günler ona sevgi ve şefkat&#160;göstererek, onu hasta olmaya zorlamayacağım.</p>
<p>— &#160;&#160;&#160;Harika. Dersinizi çok iyi öğrenmişsiniz. Şimdi sıra öğrendiklerinizi uygulamaya geldi. Bir ay sonra uygulama sınavı için sizi tekrar bekliyorum.</p>
<p>— &#160;&#160;&#160;Size minnettar olurum Doktor Hanım. Şimdi eşimi tekrar görecek misiniz?</p>
<p>— &#160;&#160;&#160;Evet, onun da öğrenmesi gereken bazı şeyler var.</p>
<p>— &#160;&#160;&#160;İlaç verecek misiniz?</p>
<p>— &#160;&#160;&#160;Galiba versem iyi olacak. İlacın psikolojik etkisine ihtiyacımız&#160;var.</p>
<p>— &#160;&#160;&#160;Peki, siz nasıl isterseniz. Görüşmek.üzere efendim.</p>
<p>Hafifçe eğilerek elimi sıkıp bana arkasını dönmeden dışarı çıkıyor. Saray terbiyesi aldığı ne kadar belli. Biraz sonra Nihal Hanım tekrar&#160;giriyor içeri, biraz sıkılmış bir hali var.</p>
<p>— &#160;&#160;&#160;Nihal Hanım buyurun, eşinizi beklerken sıkıldınız galiba?</p>
<p>— &#160;&#160;&#160;Yok, biz sekreterinizle sohbet ettik. Tuna Hanım'ı çok sevdim&#160;çok tatlı, cana yakın bir hanım. Ama merak ettim, eşim de mi hasta?</p>
<p>— &#160;&#160;&#160;Bunu da nereden çıkardınız?</p>
<p>— &#160;&#160;&#160;Sizinle böyle uzun, uzun ne konuştu merak ettim.</p>
<p>— &#160;&#160;&#160;Eşiniz bana hem kendisinden hem de sizden bahsetti.</p>
<p>— &#160;&#160;&#160;Benim için ne diyor?</p>
<p>— &#160;&#160;&#160;Sizi çok methetti bana. Eşim çok iyi bir ev hanımı ve mükemmel bir annedir diyor.</p>
<p>— &#160;&#160;&#160;Sahi mi? Ay çok şaştım doğrusu, bunları bana hiç söylemez.</p>
<p>— &#160;&#160;&#160;Eşiniz konuşmayı pek sevmiyor galiba?</p>
<p>— &#160;&#160;&#160;Öyle, onun için sizinle böyle uzun, uzun konuşunca hayret ettim. Evde bizimle hiç konuşmaz.</p>
<p>— &#160;&#160;&#160;Onun yapısı bu.</p>
<p>— &#160;&#160;&#160;Değişmezini?</p>
<p>— &#160;&#160;&#160;Sanmıyorum, hani derler ya &quot;Can çıkar, huy çıkmaz&quot; diye.&#160;Ama iyi bir insan ve sizin hastalığınıza çok üzülüyor.</p>
<p>— &#160;&#160;&#160;Evet, hastalık deyince aldı gider, çok korkar.</p>
<p>— &#160;&#160;&#160;Baştan çok korkmuş ama tetkikler tamamen normal çıkınca biraz rahatlamış.</p>
<p>— &#160;&#160;&#160;Tetkikler normal ama, ben yine hastayım. Doktorlar hastalığımı bilemediler. Senin bir şeyin yok diyorlar. Ben mahsus mu hastayım diyorum yani?</p>
<p>— &#160;&#160;&#160;Bir şeyin yok diyen kim?</p>
<p>— &#160;&#160;&#160;Bazı doktorlar öyle dedi</p>
<p>— &#160;&#160;&#160;Bedensel bir hastalığınız yok demek istemişlerdir. Ruhsal bir&#160;hastalığınız olduğu kesin.</p>
<p>— &#160;&#160;&#160;Yani ben ruh hastası mıyım? Aklım başımda benim.</p>
<p>— &#160;&#160;&#160;Deli değilim diyorsunuz, öyle mi?</p>
<p>— &#160;&#160;&#160;Sizce deli miyim Allah aşkına? '</p>
<p>— &#160;&#160;&#160;Tabii ki deli değilsiniz. Ruhsal sorunu olan herkes deli değildir.&#160;Hepimizin böyle sorunları var. Çağdaş dünyada artık bu normal bir&#160;şey. Sizin de bu sorunlarınıza bağlı şikâyetleriniz oluyor. Bu psikolojik kaynaklı bir hastalık, onun için tetkilder normal çıkıyor. Ama tetkiklerin normal olması sizin hasta olmadığınızı göstermiyor.</p>
<p>— &#160;&#160;&#160;Yani siz nihayet bana teşhis koydunuz öyleyse.</p>
<p>— &#160;&#160;&#160;Evet.</p>
<p>— &#160;&#160;&#160;Nedir benim hastalığımın adı?</p>
<p>— &#160;&#160;&#160;Bu ad size bir şey ifade eder mi bilmiyorum. Latince bir adı var.</p>
<p>— &#160;&#160;&#160;Olsun söyleyin lütfen.</p>
<p>— &#160;&#160;&#160;Hastalığınızın adı &quot;Conversiyon Reaksiyonu&quot;.</p>
<p>— &#160;&#160;&#160;Peki nasıl geçecek bu hastalık? Tedavisi var mı?</p>
<p>— &#160;&#160;&#160;Var evet. Her gün kırk beş dakika yürüyüş yapacaksınız.&#160;Yürüyüşler sabahlan yapılsın. Günde 2,5 litre su içeceksiniz. Her gün&#160;sabah akşam duş alacaksınız. Önce sıcak sonra soğuk su ile. Aynca size iki kutu iğne veriyorum. Birinci kutu her gün kalçadan bir kere,&#160;ikinci kutu günaşın yapılacak.</p>
<p>— &#160;&#160;&#160;Çok acıtır mı?</p>
<p>— &#160;&#160;&#160;Evet biraz acıtır ama dayanılamayacak kadar değildir. İğneleri&#160;acemi biri yapmasın. Öd iğne karıştırılıp yapılacak. Biri beyaz biri kırmızıdır. Tecrübeli bir hemşire ne yapacağım bilir.</p>
<p>— &#160;&#160;&#160;Evet böyle bir hemşiremiz var. Her gün eve gelip iğneleri yapar. Bana bugüne kadar hep hap verdiler. Onlar hiç işe yaramadı.&#160;Haplan bırakayım mı?</p>
<p>— &#160;&#160;&#160;Evet bırakın.</p>
<p>— &#160;&#160;&#160;Ne zaman düzelirim?</p>
<p>— &#160;&#160;&#160;Hemen değil. İğneler ancak bitince fayda etmeye başlar. Keşke&#160;sizi hemen iyi edebilsem çünkü hastalık eşinizi de yormuş galiba.</p>
<p>— &#160;&#160;&#160;Yormuş mu?</p>
<p>— &#160;&#160;&#160;Canım bilirsiniz, erkekler hasta inşam pek sevmez. Üzülürsünüz diye size pek belli edememiş. Ne de olsa çok kibar ve nazik bir&#160;eşiniz var.</p>
<p>— &#160;&#160;&#160;Size öyle mi söyledi?</p>
<p>— &#160;&#160;&#160;Öyle bile söylese artık önemi yok çünkü nasıl olsa on beş-yirmi&#160;güne kadar düzeleceksiniz.</p>
<p>— &#160;&#160;&#160;Eh, inşallah.</p>
<p>— &#160;&#160;&#160;Bana sormak istediğiniz bir şey var mı?</p>
<p>— &#160;&#160;&#160;Bilmem ki, düzeleceğime hiç inanasım gelmiyor. Yine gelecek&#160;miyiz buraya?</p>
<p>— &#160;&#160;&#160;Evet, her ay bekliyorum sizi.</p>
<p>— &#160;&#160;&#160;Eşime de söylediniz mi?</p>
<p>— &#160;&#160;&#160;Söyledim.</p>
<p>— &#160;&#160;&#160;Getiririm dedi mi?</p>
<p>— &#160;&#160;&#160;Evet sizi her ay getirecek buraya.</p>
<p>— &#160;&#160;&#160;İyi öyleyse. Teşekkür ederim. Bir ay sonra görüşürüz.</p>
<p>— &#160;&#160;&#160;Güle güle Nihal Hanım, söylediklerimi sakın unutmayın.</p>
<p>— &#160;&#160;&#160;Tamam, hoşça kalın.</p>
<p>Elimi sıkıp çıkarken çok düşünceli bir hali var, kafası karmakarışık oldu. Bu hastalığı bırakmak istemiyor. Tutunduğu tek dalı elinden kayıp gidiyor. Zafer Bey eşine gerekli desteği vermezse bu hastalık gider, yerine daha ağın gelir. Çok dikkatli olmam gerekiyor. Bu kadın&#160;bu cezayı hak etmemiş. Bakalım ona ne kadar destek olabileceğim?</p>
</body>
</html>