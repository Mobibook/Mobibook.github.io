<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>Çöp Apartman -9</h1>
<p>Son görüşmemizden üç gün sonra Safiye ve Gülben, hastaneye babalarım ziyarete gittiler. Bundan iki-üç gün sonra da babalan öldü. Bu arada kızlarla sık sık telefonda görüştük. Babalarım kaybetmek her&#160;birini ayn ayn çok üzdü, günlerce, haftalarca ağladılar. Ancak bütün&#160;bunlara rağmen hiçbiri tedaviyi aksatmadı ve ilaçlarını düzenli olarak&#160;kullandılar. Aradan üç aydan fazla bir zaman geçti ve bugün Safiye&#160;ilk kez muayenehaneme beni ziyarete geliyor.</p>
<p>— &#160;&#160;&#160;Safiye Hanım'ı içeri alabilir miyim efendim?</p>
<p>— &#160;&#160;&#160;Tabu Tuna, buyursun, bekliyorum.</p>
<p>Kapı sertçe vuruluyor ve Safiye kapıdan başım uzatıyor, elinde koca bir buket çiçek ve bir sürü paket var.</p>
<p>— &#160;&#160;&#160;Hoş geldin Safiye, seni gördüğüme çok memnun oldum.</p>
<p>— &#160;&#160;&#160;Ben de Doktor Hanım, aslında hiçbirimiz unutmadık sizi, en&#160;acılı günlerimizde bile sık sık kulaklarınızı çınlattık. Bunları size getirdim. Siz her şeyin en iyisine layıksınız ama çam sakızı çoban armağanı işte.</p>
<p>— &#160;&#160;&#160;Teşekkür ederim Safiye, her zamanki gibi çok naziksin. Bu ne&#160;güzel güller. O kocaman pakette de çikolata var galiba.</p>
<p>— &#160;&#160;&#160;Ağız tadı olsun diye getirdim. Sizin çikolata sevdiğinizi biliyorum. Bu da çok basit bir kazak. Ben ördüm, beğenip giyerseniz çok&#160;mutlu olurum.</p>
<p>— &#160;&#160;&#160;Demek sen ördün, sanki makineden çıkmış gibi, ne kadar düzgün örmüşsün. Böyle marifetlerin olduğunu bilmiyordum. Eline sağlık, zevkle giyerim hem de.</p>
<p>— &#160;&#160;&#160;Güle güle giyin. Yıllardır böyle şeyler yapmıyordum, sayenizde yeniden başladım. Özellikle babamı kaybettiğimiz günlerde öyle&#160;iyi geldi ki.</p>
<p>— &#160;&#160;&#160;Tekrar başınız sağ olsun Safiye.</p>
<p>■— Sizler sağ olun Doktor Hanım. Hastaneye gitmekte üç gün daha gedkseymişiz, babamı göremeyecekmişiz. Ucu ucuna yetişmişiz ona. Üçümüzü birden başında görünce ne kadar sevindi bilseniz. İlk&#160;kez bizimle uzun uzun konuştu. Sanki ölmek için bizi beklemiş adamcağız.</p>
<p>— &#160;&#160;&#160;Ne dedi size?</p>
<p>— &#160;&#160;&#160;Bizimle hep gurur duyduğunu, annemden sonra ona çok iyi&#160;baktığımızı, bizi çok sevdiğini söyledi.</p>
<p>— &#160;&#160;&#160;Demek sizi ne kadar çok sevdiğini sonunda söyledi.</p>
<p>— &#160;&#160;&#160;En sonunda söyledi. Bize tekrar tekrar teşekkür etti. &quot;Siz iyi&#160;kızlarsınız, kendinize iyi bakın, birbirinizi kırmayın,&quot; dedi.</p>
<p>— &#160;&#160;&#160;Ne güzel şeyler söylemiş size.</p>
<p>— &#160;&#160;&#160;&quot;Ben iyi bir baba sayılmam, bunları çok daha önceden söylemem gerekirdi ama olmadı işte,&quot; dedi. &quot;Sıkıntıdan hasta oldunuz, biliyorum, bari bundan sonra mutlu olun,&quot; dedi bize. Biz üç gün üst üste hastaneye gittik, zaten üçüncü gün de öldü. Babamdan hiç beklemediğimiz şeyleri duyduk. Önce siz, sonra da babam çok şaşırttınız&#160;bizi.</p>
<p>— &#160;&#160;&#160;Ben de mi şaşırttım?</p>
<p>— &#160;&#160;&#160;Tabii ya. Sizi tanıyana kadar kimse bize böyle önem vermedi,&#160;ilgi göstermedi. Başkası sizi saymazsa siz de kendinizi saymayı öğrenemiyorsunuz. Siz bize kendimizi saymayı, önem vermeyi öğrettiniz.&#160;Sonra da babam yaptı aynı şeyi. Şansımız değişti galiba dedik. Bizi iyi&#160;eden sadece kullandığımız ilaçlar değil, inanın bana. Meğer susuz kalmış toprak gibiymişiz, çatır çatır çatlamışız. Önce siz, sonra da babam&#160;su verdiniz bize. Ama geç bulduk, çabuk kaybettik. Babamdan gördüğümüz şefkat üç gün sürdü. Olsun, insana üç gün bile yetiyor. En&#160;azından artık, erkek olmadığımız için babamın bizden nefret etmediğini öğrendik.</p>
<p>— &#160;&#160;&#160;Bak buna çok memnun oldum.</p>
<p>— &#160;&#160;&#160;Babam ölünce şaşkına döndük, ne yapacağımızı şaşırdık. Sanki&#160;şu koca dünyada yapayalnız ve sahipsiz kalıvermişiz gibi geldi bize.&#160;Aslmda bir sürü akrabamız var bizim ama hiçbiriyle yıllardır görüşmüyoruz ki. Annem hepsinin ayağını kesmiş. Sonradan babam da onlara yakınlık göstermeyince, koptuk hepsinden. İlk şaşkınlığı adatınca aklımız başımıza geldi. &quot;Babamız için son görevimizi en iyi şekilde&#160;yapmalıyız,&quot; dedik. Hepimiz elimizden geleni yaptık. Babama layık&#160;bir cenaze töreni, sonra helvası, duası, mevlid, hiçbir şeyi eksik etmedik. Birçok insan başsağhğına geldi. Her birini tek tek ağırladık, sofralar kurduk, yemekler verdik. Babanım canına değsin.</p>
<p>— &#160;&#160;&#160;Allah kabul etsin Safiye, çok iyi etmişsiniz ama bütün bunları&#160;nasü yapabildiğinize ben bile şaştım doğrusu.</p>
<p>— &#160;&#160;&#160;Sadece siz mi, biz de kendimize şaştık, bunları nasıl yaptık diye&#160;ama Allah kuvvet veriyor insana.</p>
<p>— &#160;&#160;&#160;Demek sizin eve birçok insan girdi çıktı ha?</p>
<p>— &#160;&#160;&#160;Evet, yıllardır ilk kez bizim eve misafir geldi ve biz bundan rahatsız olmadık.</p>
<p>— &#160;&#160;&#160;Şimdi Neriman'ın işi geldi aklıma, hani onu istemeye gelmişlerdi, şimdi senin buraya gelirken getirdiğin gibi, çiçekleri, şekerleri&#160;ellerinde, hatırladın mı?</p>
<p>— &#160;&#160;&#160;Ah hatırlamaz olur muyum, ne gündü ama. İnsanları neredeyse kovmaktan beter ettik. Zaten ondan sonra sağlığımız iyice bozuldu ya.</p>
<p>— &#160;&#160;&#160;Neden o kadar çok etkilenmiştiniz o olaydan?</p>
<p>— &#160;&#160;&#160;O zaman neden olduğunu ben de tam bilmiyordum ama sanki hepimiz paniğe kapılmıştık, babam bile. Sonra tutturduk kadın ellerini yıkamadı diye.</p>
<p>— &#160;&#160;&#160;Aslında bahane arıyordunuz, değil mi?</p>
<p>— &#160;&#160;&#160;Bahane arıyorduk. Şimdi anlıyorum bunu. Neriman evden gidiverecek diye ödümüz koptu ama paniğe kapılmakta haklıymışız.&#160;Babam hastaneye yatıp da Neriman mecburen onun başında kalınca&#160;ne hale geldiğimizi gördünüz işte. Kendimize bakamayacak hale gelmiştik. Zavallı kız, bizim yüzümüzden hem işinden oldu hem de bizim gibi evde kaldı.</p>
<p>— &#160;&#160;&#160;Sahi siz evde mi kaldınız?</p>
<p>— &#160;&#160;&#160;Kaldık ya, bu saatten sonra kim alır bizi.</p>
<p>— &#160;&#160;&#160;Bundan öncesi için söylüyorsan haklısın, ama bundan sonrasını bilemiyorum çünkü ne kadar değiştiğinin bilmem farkında mısın?</p>
<p>— &#160;&#160;&#160;Sağ olun Doktor Hanım, sadece ben değil, hepimiz çok değiştik. Artık birbirimizle konuşuyor, dertleşiyoruz. Cadı Safiye gitti, anne Safiye geri geldi. Ben eskiden de evin annesiydim, yine öyle oldum.&#160;Kızların her şeyiyle ilgüeniyorum. Evde iş bölümü yaptık. Neriman&#160;dışarı işlerine bakıyor. Veraset işleriyle hep o uğraştı. Bankalar, ödemeler, alışveriş onun işi. Gülben evin genel temizliğine bakıyor. Her&#160;sabah erkenden kalkıp bütün evi silip süpürüyor.</p>
<p>— &#160;&#160;&#160;Her gün mü?</p>
<p>— &#160;&#160;&#160;Evet her gün.</p>
<p>— &#160;&#160;&#160;Her gün bütün ev baştan aşağı yemden silinip süpürülüyor ha?</p>
<p>'—Bu normal değil mi?</p>
<p>— &#160;&#160;&#160;Bilmem, sizin ev her gün kirleniyor mu?</p>
<p>— &#160;&#160;&#160;Korleniyordur herhalde, ne de olsa toz olur. Buraya geldiğimden beri etrafa bakıyorum. Muayenehanenizi çok beğendim. Hem çok&#160;temiz hem de çok zevkli döşemişsiniz.</p>
<p>— &#160;&#160;&#160;Beğendiğine sevindim.</p>
<p>— &#160;&#160;&#160;Bu kadar temiz olduğuna göre, siz de burayı her gün temizletiyorsunuz sanırım.</p>
<p>— &#160;&#160;&#160;Evet, benim çalıştığım her gün temizleniyor ama buraya akşama kadar kaç kişi gelip gidiyor biliyor musun?</p>
<p>— &#160;&#160;&#160;Çok girip çıkan var haklısınız.</p>
<p>— &#160;&#160;&#160;Peki sizin eve kimler geliyor?</p>
<p>— &#160;&#160;&#160;Artık gelen yok, başsağlığı ziyaretleri bitti.</p>
<p>— &#160;&#160;&#160;Ama ev kirlenmese bile her gün siliniyor.</p>
<p>— &#160;&#160;&#160;Şimdilik evet ama bu uyarınızı kafamın bir kenarına yazıyorum.</p>
<p>— &#160;&#160;&#160;Peki sen ne yapıyorsun?</p>
<p>— &#160;&#160;&#160;Ben öncelikle mutfaktan sorumluyum. Yemek yapıyorum ve&#160;genel olarak evin disiplinini sağlıyorum. Siz bize ilk geldiğinizde hatırlarsınız, bakımsızlıktan bir deri bir kemik kalmıştık. Şimdi çok şükür kendimize bakıyor ve bol bol yemek yiyoruz. Çok kilo aldık, kalori hesabı yapıyorum. Öyle her şeyi yemek yok. Ben önlerine ne koyarsam onu yiyorlar. Öyle her istedikleri saatte yatıp kalkmak yok. Belli&#160;bir saatte yatıyor ve aynı saatte kalkıyoruz.</p>
<p>— &#160;&#160;&#160;Yani yine bütün ipleri aldın eline.</p>
<p>— &#160;&#160;&#160;Biraz öyle galiba. Ama kötü bir şey yapmıyorum ki... Onların&#160;sağlığı için.</p>
<p>— &#160;&#160;&#160;Bir dakika, bunu onlara yutturabilirsin belki ama bana da mı?</p>
<p>— &#160;&#160;&#160;Ne yani, doğru değil mi sizce?</p>
<p>— &#160;&#160;&#160;Elinde olsa bütün dünyayı kontrol edeceksin değil mi Safiye?</p>
<p>— &#160;&#160;&#160;İçinizden yine bana cadı diyorsunuz değil mi?</p>
<p>— &#160;&#160;&#160;Neden içimden diyecekmişim, sen tam bir cadısın, ayol şu kızlan artık rahat bıraksan da istedikleri gibi yaşasalar.</p>
<p>— &#160;&#160;&#160;Bırakmıyorum değil mi? Ne bileyim, sanki bensiz yanlış yapacaklar gibi geliyor bana, haklısınız, kazık kadar kız oldular artık.</p>
<p>— &#160;&#160;&#160;Ama sen onlara hâlâ güvenmiyorsun.</p>
<p>— &#160;&#160;&#160;Güvenmemek değil bu, ikisinin de yanlış yapmayacaklarım&#160;çok iyi biliyorum ama hep daha iyi olsunlar istiyorum.</p>
<p>— &#160;&#160;&#160;Ve en doğruyu da hep sen bilirsin öyle mi?</p>
<p>— &#160;&#160;&#160;Doktor Hanım, çok değiştim ben, siz bir de benim eski halimi&#160;görseydiniz. Bu kadar sıkıştırmayın beni, böyle giderse zamanla kim-bilir ne hale geleceğim.</p>
<p>— &#160;&#160;&#160;Bak bunda haklısın, bazen çok üzerine geliyorum ama ne yapalım bırak da ben bari uğraşayım seninle. Başka ne tür kuralları var&#160;sizin evin?</p>
<p>— &#160;&#160;&#160;Banyo yapmanın, çamaşır yıkamanın, her şeyin bir kuralı var&#160;işte.</p>
<p>— &#160;&#160;&#160;Çamaşırlar yine eskisi gibi mi yıkanıyor yoksa?</p>
<p>— &#160;&#160;&#160;Yok canım, olur mu, o zamanlar zaten akşama kadar bir parçayı ancak yıkayabiliyorduk. Şimdi herkes çamaşırını iki su yıkıyorsa,&#160;biz dört su yıkıyoruz.</p>
<p>— &#160;&#160;&#160;Bu nasıl oluyor?</p>
<p>— &#160;&#160;&#160;Önce leğende bir su elimizde yıkıyoruz, sonra bir saat deterjanlı suda bekletiyoruz, sonra da iki su makine yıkıyor.</p>
<p>— &#160;&#160;&#160;Bir makine çamaşır kaç saatte yıkanabiliyor?</p>
<p>— &#160;&#160;&#160;Çok sayılmaz, sabah başlasak, öğlene bitiyor.</p>
<p>— &#160;&#160;&#160;Demek çok sayılmaz, bence az da sayılmaz, peki zamanla daha&#160;kısa sürede bu işlerin altından kalkabileceğinizi umuyorum.</p>
<p>— &#160;&#160;&#160;İnşallah Doktor Hanım.</p>
<p>— &#160;&#160;&#160;Haftada kaç kere banyo yapıyorsunuz?</p>
<p>— &#160;&#160;&#160;Haftada iki gün yıkanıyoruz. Artık kimse kimsenin başında&#160;durmuyor. Hepimiz yalnız yıkanabiliyoruz.</p>
<p>— &#160;&#160;&#160;Güzel, peki mutfakta işler nasıl gidiyor, fasulyeleri yine tek tek&#160;sabunluyor musun?</p>
<p>— &#160;&#160;&#160;Hayır hayır, tek tek değil, geniş bir kabın içinde üç su yıkayıp&#160;pişiriyorum.</p>
<p>— &#160;&#160;&#160;Yine sular idaresinden &quot;su saatiniz bozuk,&quot; diye geliyorlar mı?</p>
<p>— &#160;&#160;&#160;Yok, eskisi gibi değil, bize su parası yine çok geliyor ama artık&#160;saat bozuk diye tutturmuyorlar.</p>
<p>— &#160;&#160;&#160;Gelelim şu çöp meselesine, onu ne yaptınız?</p>
<p>— &#160;&#160;&#160;Ah hiç sormayın, o iş benim de çok canımı sıkıyor. Şimdi artık&#160;çöp biriktirmiyoruz, olanı atıyoruz. Zaten Gülben düzeldiği için eskisi kadar çok çöp birikmiyor evde ama eskileri atmayı henüz beceremedik.</p>
<p>— &#160;&#160;&#160;Neden?</p>
<p>— &#160;&#160;&#160;Bu işin üstesinden nasıl geleceğimizi bilemedik. Onların içinde&#160;atılmaması gereken bir şey yoktur değil mi Doktor Hanım?</p>
<p>— &#160;&#160;&#160;Safiye bu ne biçim bir soru, yıllardır torbaların içinde bekleyen&#160;o çöplerin içinde önemli ve atılmaması gereken bir şey olamaz artık.</p>
<p>— &#160;&#160;&#160;Aslında öyle olduğunu ben de biliyorum ama bir kere daha size sorayım dedim. Ne de olsa o zamanlar çok hastaydım ben ve iyi&#160;kontrol etmemiş olabilirim.</p>
<p>— &#160;&#160;&#160;Sen, en hasta günlerinde bile aklını, mantığım hiç kaybetmedin&#160;ki. Şimdi onlardan nasıl kurtulacağımızı düşünelim istersen.</p>
<p>— &#160;&#160;&#160;Haklısınız, bir kamyon bulalım, bir gece sabaha kadar taşısın&#160;torbalan diyorum. Ücreti neyse fazlasını öderiz. Yanında iki de hamal getirsin.</p>
<p>— &#160;&#160;&#160;İyi düşünmüşsün, zaten sen hep en doğrusunu düşünürsün.</p>
<p>— &#160;&#160;&#160;Ay, dalga geçmeyin benimle ne olur.</p>
<p>— &#160;&#160;&#160;Tamam tamam, kızlan susturmuşsun, bari bırak da arada bir&#160;ben konuşayım.</p>
<p>— &#160;&#160;&#160;Sizin söyledikleriniz hiç batmıyor bana. Keşke herkes sizin gibi&#160;olsa. Eh, artık gideyim, vaktim doldu galiba, dışanda bekleyenler var.&#160;Her şey için tekrar teşekkür ederim Doktor Hanım.</p>
<p>— &#160;&#160;&#160;Güle güle Safiye, kızlara çok selam söyle. Yine bekliyorum seni.</p>
<p>Safiye açık yeşil gömleğinin yakasım düzelterek çıkıyor odadan. Kıyafeti son derece zarif, üstelik biraz kilo almak daha da güzelleştirmiş onu.</p>
</body>
</html>