<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>Cinini Çıkardım -1</h1>
<p>Ankara'ya yağmur yağıyor. Bütün şehir sanki gri ve kirli bir tülle örtülüvermiş. Meşrutiyet Caddesi'ndeki muayenehanemde, yedi kat&#160;yüksekten şehre bakıyorum. Her taraf nasıl da kalabalık. Koca koca otobüsler, arabalar ve insanlar. Herkesin acelesi var. Oradan oraya koşturan bu insanlar nefes aldıklarının, yaşadıklarının, var olduklarının farkındalar mı acaba? Buradan bakarken bazen aşağıdaki insanlara imrendiğim de oluyor. Onlar şimdi, fark etmeseler bile hayatın tam ortasmdalar, yaşıyorlar. Ya ben? Ben odamdaki masamda&#160;otururken biraz hayatın dışındayım sanki. Kendimi değil, başkalarının hayatım yaşıyorum. Çok severek, büyük bir heyecanla seyredilen bir film gibi. İşte yine gong çaldı, bakalım bugün neler görecek,&#160;neler duyacak ve neleri paylaşacağım? Şimdi artık kendi hayatım ve&#160;sorunlarımdan yavaş yavaş uzaklaşıyorum. Başka dünyalara yelken&#160;açmaya hazırım artık. Masama doğru geçerken sevgili sekreterim&#160;Tuna giriyor içeri:</p>
<p>— &#160;&#160;&#160;Yeni bir hasta bekliyor, oldukça sıkıntılı bir genç hanım. Yanında babası var. Zor zaptediyor kızı. Adı Rezzan. Bir an önce içeri&#160;alalım yoksa tutamayacağız... Eyvah, yine ortalık karıştı galiba, isterseniz siz bir bakın...</p>
<p>— &#160;&#160;&#160;Tamam Tuna, geliyorum.</p>
<p>Tuna'yla salona doğru yöneliyoruz. Şu anda içeride başka hasta yok. Sarışın, soluk yüzlü, ince, zarif bir kız salonun tam ortasında ellerini kollarını sallayarak bağırıp duruyor. O kadar hızlı konuşuyor ki, söyledikleri kolay anlaşılmıyor ama çok öfkeli olduğu belli. Babası kızını susturmaya çalışıyor, ancak ona her dokunduğunda kızın öfkesi biraz daha artıyor. Sonra aniden çantasını babasma doğru savuruyor. Adam sendelerken Tuna çevik bir hareketle yakalıyor&#160;onu. Çantanın tokası yüzünü yırtmış, hafifçe kan sızıyor. Babası korku ve şaşkınlıkla bakıyor kıza. Orta yaşlı, kır saçlı, gri takım elbise&#160;giymiş, kibar görünüşlü bir adam. Kız sanki birinden kaçıyor gibi salonda koşturmaya başlıyor. Kızm uzun sarı saçları var. Günlerdir hiç&#160;taranmamış gibi yüzüne ve omuzlarına dökülmüş. Panik içinde. O sırada sehpanın üzerinde duran vazoyu kapıyor, tam babasına fırlatmak üzereyken beni görüyor. Göz göze geliyoruz. Şimdi sağ eliyle&#160;vazoyu havaya kaldırmış, bu sefer bana fırlatmaya hazırlanıyor. Şu&#160;anda hepimizi düşman gibi görüyor. Yapacağımız en küçük hata hepimize pahalıya mal olacak. Ben hemen kızın babasmın durduğu tarafa yöneliyorum:</p>
<p>— &#160;&#160;&#160;Şimdi lütfen herkes otursun. Hepiniz sakin olun. Beyefendi,&#160;Tuna Hanım sizinle ilgilenecek.</p>
<p>Sonra kıza doğru dönüyorum;</p>
<p>— &#160;&#160;&#160;Merhaba, ben Doktor Gülseren.</p>
<p>Ona elimi uzatıyorum. Bir süre öylece bakıyor yüzüme, sonra yavaş yavaş elinde tuttuğu vazoyu aşağıya doğru indiriyor, nereye koyacağını bilemiyor, ona sehpayı işaret ediyorum. Vazoyu yerine koyunca elini uzatıp benim elimi sıkıyor.</p>
<p>— &#160;&#160;&#160;Sizi o mu gönderdi?</p>
<p>— &#160;&#160;&#160;Hayır, ama böyle ortalıkta konuşmamız doğru olmaz, gelin benim odamda konuşalım.</p>
<p>— &#160;&#160;&#160;Böyle ortalıkta olmaz, olmaz, olmaz. Her yerde gözü var onun.&#160;Yüzlerce gözü var. Cinini çıkardım, o zaman kızdı, çok kızdı. Asacaklar beni. Devlet Güvenlik Mahkemesi'nde yargılayacaklarmış. Bana dokunmayın, sakm dokunmayın, sonra size de kızar! Benim yüzümden babamı da asacaklar. Dokunma diyorum, anlamıyor. Geri&#160;zekâlı. Assınlar da gör!...</p>
<p>— &#160;&#160;&#160;Aslında babanızı korumaya çalışıyorsunuz galiba?</p>
<p>— &#160;&#160;&#160;Öf be çok şükür, biri beni anladı. Kaç gündür bunu ona anlatamıyorum. Türkçe konuşuyorum ben Türkçe! Başımız belada, ayılın&#160;artık, kış uykusuna mı yattınız? Are you sleeping, are you sleeping, brother John. Adam zıvanadan çıktı, gebertecek hepimizi! Evimizin içine&#160;kadar girdi, şimdi de gözetliyor bizi. Her şeyi duyuyor, dikkatli konuşun. Sonra demedi demeyin...</p>
<p>— &#160;&#160;&#160;Tamam, ama ben ne olduğunu tam anlayamadım. Çok karışık&#160;anlattınız. Gelin odamda konuşalım.</p>
<p>O kadar otoriter bir sesle konuşuyorum ki, beni takip ediyor, karşımdaki koltuğa oturup etrafı incelemeye başlıyor.</p>
<p>— &#160;&#160;&#160;Siz doktor musunuz?</p>
<p>— &#160;&#160;&#160;Evet.</p>
<p>— &#160;&#160;&#160;Ne doktorusunuz?</p>
<p>— &#160;&#160;&#160;Ruh doktoruyum.</p>
<p>— &#160;&#160;&#160;Yani ben deli miyim?</p>
<p>— &#160;&#160;&#160;Bilmem, ama biraz gergin ve sıkıntılı gördüm sizi. Üstelik anlattıklarınızdan hiçbir şey anlamadım. Neler oluyor Allah aşkına, şunu baştan anlatsanıza.</p>
<p>— &#160;&#160;&#160;Yapabileceğiniz bir şey yok, ben söyledim bunu onlara ama&#160;kimse beni anlamak istemiyor. Bizim şu ara çok ciddi sorunlarımız&#160;var. Benim sıkıntım da uykusuzluğum da bundan. Ama anlamak istemiyorlar beni.</p>
<p>— &#160;&#160;&#160;Ne gibi sorunlar?</p>
<p>— &#160;&#160;&#160;Sizin bu konuda yapabileceğiniz bir şey yok.</p>
<p>— &#160;&#160;&#160;Belki de haklısınız ama anladığım kadarıyla ailenizle bu sorunları istediğiniz gibi konuşamıyor, paylaşamıyorsunuz. Belki bir şey&#160;yapamasam bile ben sizi dinleyebilirim.</p>
<p>— &#160;&#160;&#160;Her şey herkese anlatılmaz ki...</p>
<p>— &#160;&#160;&#160;Doğru, ama ben herkes değilim. İnsanlar en gizli sırlarım anlatmak için özel olarak gelirler ruh doktorlarına.</p>
<p>— &#160;&#160;&#160;Ama belki burayı da dinliyordun Ya size anlattıklarımı da duyarsa. ..</p>
<p>Başmı sağa sola çevirip gözleriyle odayı taramaya başlıyor.</p>
<p>— &#160;&#160;&#160;Kim duyarsa?</p>
<p>— &#160;&#160;&#160;Aman, boşverin. Cinini ortaya çıkardım adamm. Meğer cini varmış. Bir tek ben fark ettim bunu. Ama şimdi durum çok kötü.&#160;Benim başıma gelenleri bir bilseniz. Rezil etti beni herkese. Kimbilir&#160;daha neler yapacak. Sadece beni cezalandırsa buna da razıyım ama ailem de nasibini alacak bütün bunlardan. En çok da babam için üzülüyorum. ..</p>
<p>— &#160;&#160;&#160;Kim bu adam?</p>
<p>— &#160;&#160;&#160;Siz hiçbir şey bilmiyorsunuz ki, her şeyi baştan anlatmam gerekecek.</p>
<p>— &#160;&#160;&#160;Tamam baştan başlayalım öyleyse.</p>
<p>— &#160;&#160;&#160;Ben iki yıldır bakanhkta çalışıyorum. Orada çalışan aptal bir&#160;adam var, bana âşık oldu. Köylünün teki. Adam kafayı taktı bana. O da&#160;benim gibi mühendis ama dünyadan haberi yok. Benim hoşlandığım&#160;bir başkası vardı, meğer o beni aldatacakmış. Ben ne bileyim... O her&#160;şeyi biliyor. Mitçi midir nedir? Benim düşündüklerimi bile biliyor. Ben&#160;kafamdan geçiriyorum, o bana yüksek sesle cevap veriyor. Geçen gün&#160;yine böyle benim düşüncelerimi okurken birden elini kulağına doğru&#160;götürdü ve hafifçe kaşıdı kulağmı. O zaman anladım her şeyi...</p>
<p>— &#160;&#160;&#160;Neyi anladınız?</p>
<p>— &#160;&#160;&#160;Neyi olacak, cini olduğunu. Siz hiç Alaaddin’nin Sihirli Lambası'm okumadınız mı?</p>
<p>— &#160;&#160;&#160;Okudum.</p>
<p>— &#160;&#160;&#160;Kulağını kaşıymca cin çıkıyormuş meğer. Ama bunu benim anladığımı fark etti, yüzü bir anda allak bullak oldu. O gün eve gelince&#160;işyerinden bir kız arkadaşımı cep telefonundan aradım ve &quot;Bu adamın&#160;cini varmış, bugün ben onun cinini çıkardım,&quot; dedim. &quot;Saçmalama,&quot;&#160;dedi, bana inanmadı. Anneme de söyledim, o da inanmadı bana.&#160;Cafer meğer benim cep telefonlarımı dinliyormuş. Bunu başkalarına&#160;söylediğimi anlayınca çok kızdı... Halbuki onlar inanmadılar bana.</p>
<p>— &#160;&#160;&#160;Nereden anladınız size çok kızdığını?</p>
<p>— &#160;&#160;&#160;Beni cezalandırmaya karar verdi. Önce benim yataktaki görüntülerimi filme aldı.</p>
<p>— &#160;&#160;&#160;Nasıl yaptı bunu?</p>
<p>— &#160;&#160;&#160;Nasıl yaptığım ben de tam olarak bilmiyorum ama galiba cep&#160;telefonumu kamera olarak kullandı ve bu filmleri işyerimde çalışan&#160;herkese gösterdi.</p>
<p>Aniden yüksek sesle ağlamaya başlıyor, sonra yüzüne bir gülümseme yayılıyor. Sağ bacağım sürekli titretiyor. Saçları yüzüne dağılmış, gözlerini görmekte zorluk çekiyorum. Saçları terden ıslanmış. Gözleri mavi galiba ve tuhaf bir pırıltı var bakışlarında. Arada bir bana bakıyor ama beni gördüğünü sanmıyorum. Kendi kendine mırıldanır gibi konuşuyor. Parmağında mavi taşlı bir yüzük var. Yüzüğü&#160;bir çıkarıp bir takıyor. Yüz hatları ve duygulan sürekli değişiyor&#160;Bazen sıkıntısı iyice artıyor, bazen o tuhaf gülümseme yayılıyor yüzüne ve sanki birisiyle konuşur gibi başını öne arkaya hafifçe sallıyor.</p>
<p>— &#160;&#160;&#160;Demek filme alıyor sizi?</p>
<p>— &#160;&#160;&#160;Her yerde, belki burada bile... Herkes gördü her yerimi.</p>
<p>— &#160;&#160;&#160;Bunu nereden anladınız?</p>
<p>— &#160;&#160;&#160;Herkesin bakışlarından bu filmleri gördükleri belli oluyor.&#160;Orası benim yatak odam, çıplak da gezerim, sağımı solumu da açarım, donumu da çıkanrım... Hatta belki mastürbasyon da yaparım&#160;ama hiçbir mahremiyetim kalmadı. Bütün özel hayatımı gözler önüne serdi. Bir kızın en mahrem yeri televizyonlarda gösterilirse ne olur?</p>
<p>Ben şimdi ne yapacağım, bir daha o işyerine nasıl giderim, oradaki insanların yüzüne nasıl bakarım!</p>
<p>— &#160;&#160;&#160;Adınızı bile söylemediniz bana.</p>
<p>— &#160;&#160;&#160;Rezzan.</p>
<p>— &#160;&#160;&#160;Rezzan Hanım sizin kafamz çok karışmış.</p>
<p>— &#160;&#160;&#160;Hayır, benim kafam karışık filan değil. Siz de anlamayacaksınız beni... Karışık olan, olaylar. Eskiden ne kadar sakin bir hayatım&#160;vardı benim. Şimdi halime bakın, elin köylüsü ne işler açtı başıma...&#160;Bir de işe son gittiğim gün benim yanımda bir arkadaşına, &quot;Dün gece televizyonda yaym aniden kesildi,&quot; diyor. Hem bu kadar şey yap,&#160;hem de ilişkiyi pat diye bitir.</p>
<p>— &#160;&#160;&#160;Bunu tam anlayamadım.</p>
<p>— &#160;&#160;&#160;Yani bana diyor ki &quot;Senin artık her yerini herkes gördü, kirlendin sen, orta malı oldun ve ben artık seni istemiyorum... İlişkimiz kesildi,&quot; diyor. O gece yansı evinden telefonla aradım onu. &quot;Sen ne demek istiyorsun bana, beni istemenin başka yolları vardı, neden bunu&#160;benimle açık açık konuşmadın?&quot; dedim. Bana abuk sabuk cevaplar&#160;verdi. Ne demek istediğimi güya anlamamış. Bir sorun varsa yann işyerinde konuşuruz filan dedi. Ben o gece onu defalarca aradım. Hep&#160;yüzüme kapattı telefonu. Hem bu kadar iş çevir hem de, &quot;Siz ne demek istiyorsunuz, gece yansı beni neden rahatsız ediyorsunuz,&quot; de.&#160;Bari beni bu kadar çok istiyorsun, benim için çevirmediğin dolap kalmadı, bunu biraz olsun erkekçe yap. Ben şimdi ne yapacağım bilmem&#160;ki. Üstelik bana kimse inanmıyor. Siz de inanmadınız değil mi?</p>
<p>— &#160;&#160;&#160;Rezzan Hanım sizi gerçekten anlamaya çalışıyorum ama anlattıklarınız çok karışık şeyler. Ayrıca bazılannı siz bile anlayamıyorsunuz. Üstelik bugün sizi çok sıkıntılı görüyorum.</p>
<p>— &#160;&#160;&#160;Bir kerede bütün bunları anlayamadınız tabii, haklısınız. Her&#160;şey o kadar karışık ki... Ben bile bazen işin içinden çıkamıyorum ama&#160;çok zor durumdayım. Bir şeyler yapmam gerekiyor.</p>
<p>— &#160;&#160;&#160;Bence bu ara bir şeyler yapmak için acele etmeyin. Biz sizinle&#160;bütün bu olanları yeniden düşünelim. Ama önce sizin dinlenmeniz,&#160;uyumanız ve biraz kafanızı toparlamanız gerek, yoksa bu işlerin içinden çıkamayacağız. Size biraz ilaç vereyim ister misiniz?</p>
<p>—- Ne ilacı?</p>
<p>— &#160;&#160;&#160;Şu ara sizin rahat uyumanızı sağlayacak ve bu sıkıntıyı biraz&#160;olsun hafifletecek ilaçlar.</p>
<p>— &#160;&#160;&#160;Hayır, ilaç istemem, ben hasta değilim.</p>
<p>— &#160;&#160;&#160;Ben de size hastasınız demedim ama siz biraz toparlanın ki, bu&#160;olayların altından kalkabilesiniz.</p>
<p>— &#160;&#160;&#160;Bu adam benim peşimi bırakmadıkça ilaç ne işe yarayacak ki?</p>
<p>— &#160;&#160;&#160;Siz daha rahat ve sağlıklı olursanız, sorunların üstesinden gelmeniz daha kolay olur.</p>
<p>— &#160;&#160;&#160;İyi peki. Verin ilacı bari, ama ağır bir şey vermeyin. Uyuşturmasın beni.</p>
<p>— &#160;&#160;&#160;Tamam, sadece geceleri yatarken bir tablet alacaksmız. Bu benim kartım, sizi haftaya yine bekliyorum. Bu konuları daha sakin kafayla bir kere daha konuşalım.</p>
<p>— &#160;&#160;&#160;Tamam, gelirim. Hiç olmazsa dinlediniz beni... Sizce bugün&#160;burada konuştuklarımızı da dinledi mi bu adam?</p>
<p>— &#160;&#160;&#160;Sanmıyorum.</p>
<p>— &#160;&#160;&#160;Siz onu tanımıyorsunuz, size bir kötülük etmese bari. Sizce bu&#160;adam beni seviyor mu?</p>
<p>— &#160;&#160;&#160;Çok zor bir soru. Ben henüz olayları tam anlayamadım ama&#160;ben size sorayım aynı soruyu?</p>
<p>— &#160;&#160;&#160;Vallahi hiç bilemiyorum. îlk günler beni deli gibi sevdiğinden&#160;eminim. Belki de dünyada hiçbir erkek bir kadım bu kadar çok sev-memiştir. Zaten ne yaptıysa bu yüzden yaptı.</p>
<p>— &#160;&#160;&#160;Bunu nasıl fark ettiniz?</p>
<p>— &#160;&#160;&#160;Geçen gün bir arkadaşına, &quot;Benim yaptığım yemeği hiçbir erkek yapamaz,&quot; dedi. Aklı sıra bana mesaj gönderiyor.</p>
<p>— &#160;&#160;&#160;Nasıl bir mesaj?</p>
<p>— &#160;&#160;&#160;Canım bunda anlaşılmayacak ne var. &quot;Seni benim kadar hiçbir&#160;erkek sevemez,&quot; diyor.</p>
<p>— &#160;&#160;&#160;Peki bütün bunlan neden size açık söylemiyor?</p>
<p>— &#160;&#160;&#160;İşte orasını ben de anlayamıyorum. Sanırım çekiniyor benden.&#160;Onu reddedeceğimden korktu.</p>
<p>— &#160;&#160;&#160;Peki bu konuda haklı mı? Sizin de ona bir ilginiz var mı?</p>
<p>— &#160;&#160;&#160;Baştan pek yoktu ama beni ne kadar çok sevdiğini ve istediğini hissedince, ben de ondan etkilendim galiba ama bu konuda yine de&#160;kafam kanşık.</p>
<p>— &#160;&#160;&#160;Evet bu ara kafanız karışmış, bu doğru. Birkaç gün rahat uyursanız belki bir daha ki sefer bunlan daha etraflı konuşuruz sizinle.</p>
<p>— &#160;&#160;&#160;Tamam, her şey karmakarışık. Sonra konuşuruz.</p>
<p>— &#160;&#160;&#160;Haftaya yine bekliyorum sizi. İlacınızı almayı unutmayın sakın.</p>
<p>— &#160;&#160;&#160;Tamam, tamam.</p>
<p>Bana veda bile etmeden, başı önünde çıkıyor odadan. Hemen arkasından babası giriyor içeri.</p>
<p>— &#160;&#160;&#160;Nasıl Doktor Hamm? Ne oldu benim kızıma?</p>
<p>— &#160;&#160;&#160;Kızınız gerçekten hasta, onu bana hemen getirmekle çok iyi etmişsiniz. Bana biraz Rezzan'ı anlatır mısınız?</p>
<p>— &#160;&#160;&#160;Ah benim kızım, dünyanın en iyi kızıdır o. Bugün beni neredeyse dövecekti, siz de gördünüz. Halbuki biz bugüne kadar onun&#160;yüksek sesini bile duymamıştık. Ne kadar iyi huylu bir çocuktur bilseniz. Benim kızım iki yıl önce üniversiteyi dereceyle bitirdi ve mühendis oldu. Ben devlet memuruyum, birkaç yıl önce emekli oldum.&#160;Annesi ev hanımıdır. Biraz titiz bir kadındır eşim. Evde rahat bırakmaz bizi. Her şey onun istediği gibi olacak yoksa kıyamet kopar. Ama&#160;Rezzan bir gün bile itiraz etmedi annesine. Kendi halinde çalışkan,&#160;terbiyeli bir çocuktur. Öteki genç kızlar gibi gezmeyi, tozmayı pek&#160;sevmez.</p>
<p>— &#160;&#160;&#160;Neden?</p>
<p>— &#160;&#160;&#160;Neden mi? Pek alışmadı galiba çocuk bunlara. Dedim ya annesi biraz titizdir diye. Böyle şeylere izin vermez bizim hanım. Kız da&#160;akşamları odasma çekilir, kitabını okur...</p>
<p>— &#160;&#160;&#160;Başka kardeşi var mı Rezzan'ın?</p>
<p>— &#160;&#160;&#160;Kardeşi mi? Yok, yok. Bir tane işte. Elimizde bir o var. O da&#160;böyle oldu. Ne yapacağız biz şimdi?</p>
<p>— &#160;&#160;&#160;Rezzan'ın hiç arkadaşı yok mudur?</p>
<p>— &#160;&#160;&#160;Yok galiba, bizim eve kimse gelip gitmez. Annesi izin vermez&#160;eve arkadaş getirmesine. Belki işyerinde merhaba dediği arkadaşları vardır.</p>
<p>— &#160;&#160;&#160;Peki ya sizin ve eşinizin arkadaşı var mıdır?</p>
<p>— &#160;&#160;&#160;Yok, bizim de yoktur. Eve gelen giden olmaz. Dedim ya bizim&#160;hanım misafir sevmez.</p>
<p>— &#160;&#160;&#160;Peki Rezzan nasıl yaşar, ne yapar?</p>
<p>— &#160;&#160;&#160;Okuldan mezun olunca bu işe girdi. Sabah gider, akşam gelir.&#160;Sonra da odasma çekilir.</p>
<p>— &#160;&#160;&#160;Hafta sonlan, işe gitmediği günler ne yapar?</p>
<p>— &#160;&#160;&#160;Ne yapsın, evinde oturur, dinlenir. Ne olsa bütün hafta çalışıyor.</p>
<p>— &#160;&#160;&#160;Hiç dışarı çıkmaz mı, sinemaya bile gitmez mi?</p>
<p>— &#160;&#160;&#160;Gitmiyor galiba.</p>
<p>— &#160;&#160;&#160;Demek gitmiyor galiba. Peki evde ilişkiler nasıldır?</p>
<p>— &#160;&#160;&#160;İyidir, kavga gürültü olmaz. Bizim hanım konuşmayı pek sevmez. Akşamlan o örgü örer, ben televizyon seyrederim, Rezzan da&#160;odasında kitap okur.</p>
<p>— &#160;&#160;&#160;Yani kimse kimseyle konuşmaz mı?</p>
<p>— &#160;&#160;&#160;Canım her gün ne konuşalım? Önemli bir şey olursa konuşuruz tabii.</p>
<p>— &#160;&#160;&#160;Peki bir genç kızın iş ya da okul dışında evden hiç çıkmaması, hiç kimseyle arkadaşlık etmemesi ve evde bile konuşmaması sizce normal mi?</p>
<p>— &#160;&#160;&#160;Ama bu yeni olmadı ki, benim kızım hep böyleydi. Ah bizim&#160;hanım ah, hepsi onun yüzünden.</p>
<p>— &#160;&#160;&#160;Peki biraz da hastalıktan bahsedelim. Ne zaman hastalandı?</p>
<p>— &#160;&#160;&#160;Tam olarak bilmiyoruz onu. Akşamları odasma çekildiği için&#160;bir tek yemekte görüyorduk yüzünü. Son günlere kadar bir şey fark&#160;etmedik. İki-üç gün önce akşam yemeğinde fısıltıyla konuşmaya başladı. &quot;Bizim evi dinliyorlar, onun için yavaş konuşuyorum, dikkatli olun,” dedi. Güya evin her yanma kamera yerleştirmişler, televizyonda bizi gösteriyorlarmış. Abuk sabuk konuşmaya başladı. Asacaklarmış, keseceklermiş. Bizim dünyadan haberimiz yokmuş. Arada&#160;bir İngilizce konuşuyor. Önce şaka yapıyor sandım. Hanım da ben de&#160;anlamadık. &quot;Saçmalama,&quot; dedik. Sonra baktık bizimki çok ciddi. Tuhaf tuhaf hareketler yapıyor, sanki birisiyle konuşuyor. İki gece hiç&#160;uyumadı. Sabaha kadar evin içinde gezdi ve kendi kendine konuştu. Bir ara ben kalktım, bir de baktım mutfaktan ekmek bıçağım almış,&#160;kolunu kesecek. &quot;Kestim artık, yeter kestim artık,&quot; diyor bir yandan.&#160;Hemen koşup bıçağı aldım elinden. O zaman anladım durumun çok&#160;ciddi olduğunu. Bu kız belki bir gün bizi de keser. Sizden hemen randevu aldım ve zorla buraya getirdim.</p>
<p>— &#160;&#160;&#160;Kızınız çok hasta.</p>
<p>— &#160;&#160;&#160;Demek hasta ha? Hasta, evet. Bunu biliyorum. Bizim yüzümüzden, değil mi?</p>
<p>— &#160;&#160;&#160;Ben öyle bir şey demedim.</p>
<p>— &#160;&#160;&#160;Ah ben ne yapacağım şimdi. Haram bir yandan, kız bir yan</p><div>
<p>dan.</p></div>
<p>— &#160;&#160;&#160;Eşiniz nasıl?</p>
<p>— &#160;&#160;&#160;Nasıl olsun, her zamanki gibi. Bön bön bakıyor yüzüme. Dünya yıkılsa umurunda olmaz onun. Yeter ki her yer temiz olsun. O da&#160;ayrı bir konu. Her neyse, şimdi Rezzan'a ne yapacağız. Böyle birdenbire ne oldu bu kıza? Düzelir mi peki?</p>
<p>— &#160;&#160;&#160;İnşallah efendim. Kendisine bir ilaç yazıp verdim. İlaca itiraz&#160;etmedi.</p>
<p>— &#160;&#160;&#160;İşte bu iyi. Çünkü bizim zorumuzla asla ilaç filan almaz. Demek ilacı kullanacak.</p>
<p>— &#160;&#160;&#160;Onu hastaneye yatıralım ister misiniz?</p>
<p>— &#160;&#160;&#160;Yok, olmaz, ne hastanesi. Kızımı tımarhaneye mi yatıracağım.&#160;O koskoca mühendis. İyi bir işi var. Tımarhanede yatmış dedirtmem.&#160;Evde tedavi olmaz mı?</p>
<p>— &#160;&#160;&#160;Olur, ama dikkatli olmalısınız. Hem kendine hem de size zarar verebilir.</p>
<p>— &#160;&#160;&#160;Bunlar nasıl benim başıma geldi, inanamıyorum. Tamam, ben&#160;bu işi üstüme alıyorum. Gerekirse sabaha kadar uyumam, bakarım kızıma. Bu ilaç ne işe yarayacak?</p>
<p>— &#160;&#160;&#160;Kızınıza bu hastalığın tedavisinde kullandığımız bir ilaç verdim. Onun bozulan düşünce sistemini düzeltmeye çalışıyorum. Umarım haftaya bana daha iyi gelecek.</p>
<p>— &#160;&#160;&#160;Haftaya tekrar mı geleceğiz? Peki kendisi bunu kabul etti mi?</p>
<p>— &#160;&#160;&#160;Evet, kabul etti. Dedim ya kızınızın tedaviye uyumu çok iyi.</p>
<p>— &#160;&#160;&#160;Aman öyle olsun Doktor Hanım. Siz ne zaman gerekli görürseniz gelsin. Peki bize ne tavsiye edersiniz, biz ona nasıl davranalım?</p>
<p>— &#160;&#160;&#160;Öncelikle sakin bir ortam ona iyi gelir. Kafası zaten çok karışık,&#160;bir de biz onun kafasını karıştırmayalım. Ona pek soru sormayın, istemedikçe televizyon bile seyretmesin. Yakın, ilgili ve şefkatli davranın&#160;ve hiçbir konuda üzerine gitmeyin.</p>
<p>— &#160;&#160;&#160;Tamam, tamam. Bunların hepsini yaparız. Yeter ki o iyi olsun.&#160;Kızım düzelirse size minnettar olurum Doktor Hanım.</p>
<p>— &#160;&#160;&#160;İnşallah efendim. Bunu ben de çok isterim. Elimden geleni yapacağımdan emin olun. Ancak bu durumda işe gidemez.</p>
<p>— &#160;&#160;&#160;Önemli değil, zaten iki gündür işe gitmiyor. Bir doktor arkadaşımdan hemen bir rapor alırım ben.</p>
<p>— &#160;&#160;&#160;En az yirmi günlük olsun rapor.</p>
<p>— Tamam, o kolay. Yirmi gün sonra iyi olsa bari. Sağ olun Doktor Hanım. Haftaya görüşmek üzere öyleyse. Hoşça kaim.</p>
<p>Elimi sıkarken saygıyla eğiliyor ve gözleri nemli odadan çıkıyor. Bütün bu yaşananların hüzünlü tortusu çöküyor kırmızı koltuklu, küçük odama...</p>
</body>
</html>