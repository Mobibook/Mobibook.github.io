<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>Kader Kurbanları</h1>
<p>Şimdi Hayal Hanım girecek içeri. Yeni hasta galiba. Adını ilk kez görüyorum defterde.</p>
<p>— &#160;&#160;&#160;Tuna hazırım. Hayal Hanım gelebilir.</p>
<p>Ufak tefek, sarı benizli, saçları omuzlarına dökülmüş, kumral, genç bir hanım giriyor içeri. Yüzüne balonca kirli, pasaklı bir izlenim veriyor insana. Boyası eskimiş dağınık saçlan sanki hiç taranmamış gibi&#160;ve yüzünü gözünü kapatmış, görülmek, tanınmak istemiyormuş gibi.&#160;Elini sıkmak için ayağa kalkıyorum, ürküyor benden. Sonra şaşırmış&#160;gibi elimi aceleyle sıkıp karşımdaki koltuğun ucuna ilişiyor. Hiç yüzüme bakmıyor. Sonra elini cebine sokarak küçük, buruşuk bir kâğıt&#160;çıkarıp bana uzatıyor. Kâğıtta benim adım ve adresim yazdı. Altında&#160;kocaman harflerle ELMAS yazıyor. Yazıyı yazan belli ki yazı yazmaya hiç alışkın değil. Kargacık burgacık, eğri büğrü yazmış. Bir şey anlamıyorum.</p>
<p>— &#160;&#160;&#160;Elmas Abla yolladı beni diyor. O kadar alçak sesle konuşuyor&#160;ki duymakta zorluk çekiyorum.</p>
<p>— &#160;&#160;&#160;Kim bu Elmas Abla, hatırlayamadım.</p>
<p>— &#160;&#160;&#160;Hani şu yıllar önce size gelen Elmas Abla.</p>
<p>— &#160;&#160;&#160;Hatırlamazsınız tabii. Boşverin siz onu. Benim çok sıkıntım&#160;var. Siz bunu geçirin yeter.</p>
<p>Sesi sertleşiyor. Hem hırçın hem sitemkâr. Ama bana neden sitem ettiğini anlayamıyorum.</p>
<p>— &#160;&#160;&#160;Sizi biraz tanıyabilir miyim?</p>
<p>— &#160;&#160;&#160;Beni tanıyıp da ne yapacaksınız? Dışarda beklerken yeteri kadar sıkıldım zaten. Bana ilacımı yazın ben gideyim.</p>
<p>— &#160;&#160;&#160;Buraya sadece ilaç yazdırmaya mı geldiniz?</p>
<p>— &#160;&#160;&#160;Evet!</p>
<p>— &#160;&#160;&#160;Bana neden kızdığınızı tam anlayamadım. Sizi beklettim diye</p>
<p>mi? &#160;&#160;&#160;.</p>
<p>— &#160;&#160;&#160;Biz beklemeye alışkınız!</p>
<p>— &#160;&#160;&#160;Siz her zaman böyle öfkeli misiniz?</p>
<p>— &#160;&#160;&#160;Son günlerde hep böyleyim. Ama hayal kırıklığına uğrattınız&#160;beni.</p>
<p>— &#160;&#160;&#160;Neden. Elmas Abla'yı hatırlayamadım diye mi?</p>
<p>— &#160;&#160;&#160;Halbuki o sizi hiç unutmadı. Her gün adınızı amp dua eder size. Benim adımı söyle yeter. Beni iyi tanır demişti bana. Ama siz onu&#160;hatırlamadınız bile.</p>
<p>— &#160;&#160;&#160;Hayal Hanım ben hastalarımı kolay unutmam. Demek bunun&#160;için kızdınız bana. Neydi soyadı Elmas'm?</p>
<p>— &#160;&#160;&#160;Elmas Tokoğlu.</p>
<p>— &#160;&#160;&#160;Ha şu Elmas.</p>
<p>— &#160;&#160;&#160;O Elmas ya. Siz onun hayatını kurtarmışsınız.</p>
<p>— &#160;&#160;&#160;Ah canım. Bana geldiğinde hamileydi. Çok dövmüşler zavallı</p>
<p>yı. Üst üste birkaç ameliyat geçirmesi gerekmişti. Ama bebeğini kaybetti. &#160;&#160;&#160;.</p>
<p>— &#160;&#160;&#160;Hatta anestezisini eşiniz vermiş. Özel hastanede baktırmışsınız. Ölümden dönmüş kadın.</p>
<p>— &#160;&#160;&#160;Çok yıllar geçti aradan. Nasıl şimdi, iyi mi bari?</p>
<p>— &#160;&#160;&#160;İyi iyi. Ankara'da bir ev açtı. Kurtuldu genelevden. Ben şimdi&#160;onun yanında çalışıyorum. Eskiye göre çok rahat. Beni kurtardı, belki&#160;seni de kurtarır diye yolladı beni size.</p>
<p>Sesi yumuşuyor. Barıştık galiba. Elmas çok tatlı bir kadındı. Tombul, beyaz tenli, güler yüzlü, sapsan boyalı saçlı, yuvarlacık bir kadın. Çok çileli bir hayatı olmuş, hem ruhen hem bedenen çok yıpranmıştı.&#160;Tek hayali kendine ait bir ev açıp çalışmak ve çalıştırmaktı. Demek ki&#160;hayalleri gerçek olmuş. Ve Hayal onun yanında çalıştığına göre, o da&#160;bir hayat kadını. Bana asıl öfkesi işte bu yüzden. Onu küçümseyeceğimi, aşağılayacağımı sanıyor.</p>
<p>Hacettepe Acil'de çalıştığım günlerde Elmas olayına benzer bir anım geliyor aklıma. İhtisasa yeni başlamış çok genç bir doktordum&#160;o zaman. Bir gece acil servisin camlan kırıldı. Dışanda bilileri kavga&#160;ediyor, bir kadın çığlık çığlığa bağınyordu. Hastane polisi olaya müdahale etmiş ve sonunda yediği dayaklardan her yanı kan içinde bir&#160;kadım içeri almışlardı. Kadım herkes itip kakıyordu. Polislerden biri,&#160;&quot;Otur orda,&quot; diyor, hemşireler ise, &quot;Sakın oturma, her yeri berbat edeceksin,&quot; diye bağınyorlardı. Zavallı ne yapacağım şaşırmıştı. Tam ben&#160;ona yaklaşmak üzereydim ki aniden kilodunu indirip acil servisin ortasına, herkesin gözü önünde işedi. Sonra da bağırmaya küfretmeye&#160;başladı. Acil servis bir anda kanşh. Şimdi herkes bağırıyordu. Kadın&#160;neredeyse bir de hastanede dayak yiyecekti.</p>
<p>Bir anlık şaşkınlığın ardından bu sefer ben bağırmaya başladım.</p>
<p>&quot;Çekilin, bana bırakın. Susun, susun dedim size. Sedye getirin çabuk.&quot;</p>
<p>Ben sesimin bu kadar gür olduğunu o güne kadar bilmiyordum. Şimdi herkes susmuş bana bakıyordu. Kadıncağızın yanına gittim ve&#160;koluna girdim</p>
<p>&quot;Geçmiş olsun Hanımefendi. İzin verin size yardım edeyim. Tuvalete gitmek istediğinizi söyleseydiniz biz sizi götürürdük. Ama&#160;önemli değil. Arkadaşlar şimdi orayı temizler. Üzülmeyin siz. Hadi&#160;gelin benimle.&quot;</p>
<p>Bütün görevliler şaşkın şaşkın yüzüme bakıyordu. Ama en çok şaşıran Canan Hanım'dı. Sonra sedye geldi. O gece sabaha kadar onunla uğraştım. Üç-dört gün yattı acilde. Yaralan sarılmış, bir ünite kan verilmiş ve sonunda taburcu olacak hale gelmişti. Canan Hanım orada&#160;yattığı üç gün boyunca hiç konuşmaıruştı benimle. Bazen gözlerinde&#160;yaş görüyordum. Hemşireler, &quot;Bir teşekkür bile etmiyor, bunlar nankör olur,&quot; diyorlardı. Hepsi de benden daha tecrübeliydi. Benim hastalara gösterdiğim şefkati acemiliğime veriyorlardı. Taburcu olacağı&#160;gün Canan Hanım yanıma geldi ve konuşmaya başladı;</p>
<p>&quot;Sen benim ne olduğumu biliyorsun. Ben adi bir orospuyum. Ama sen bana insan muamelesi yaptın. Önceleri alay ediyorsun sandım.&#160;Ama sonra içinden gelerek yaptığım anladım. İyi olmadı. Bir daha bizim gibilere böyle yapma. Bak bana... İnsan olmaya tam alışıyordum&#160;ki beni taburcu ediyorsun. Belli ki insan evladısın. İçimi yaktın sen benim. Yaramı kanattın. Ne diyeyim. Allah razı olsun.&quot;</p>
<p>Sonra da ağlayarak boynuma sarıldı. Kendi kendine konuşarak dönüp gitti.</p>
<p>Ben onun kanayan yaralarım sarmış, o bana, &quot;yaralarımı kanattın,&quot; demişti. Arkasından öylece bakakalmıştım Canan Hamm'ın. İşte onlarla böyle tanışmıştım. Saygı görmeye, insan muamelesine hiç alışkın değiller. Bizzat kendileri, kendilerini öyle aşağılıyorlar ki.</p>
<p>Hayat kadınlığı dünyanın en eski, en zor ve en tehlikeli mesleği. Demek Hayal de bu çıkmaz sokağın yolcusu. Ben bunları düşünürken&#160;Hayal biraz daha rahatlamış olarak karşımda oturuyor.</p>
<p>— Biraz önce bir ilaçtan bahsettin. Nedir, o?</p>
<p>Cebinden bir ilaç şişesi çıkarıp uzatıyor.</p>
<p>— &#160;&#160;&#160;İşte bu.</p>
<p>— &#160;&#160;&#160;Bunu ne kadar alıyorsun?</p>
<p>— &#160;&#160;&#160;Kafama göre işte. Bazen üç-dört tane birden alıyorum.</p>
<p>— &#160;&#160;&#160;Ne zamandan beri?</p>
<p>— &#160;&#160;&#160;Bir-iki yıldır.</p>
<p>— &#160;&#160;&#160;Kim verdi bunu sana?</p>
<p>— &#160;&#160;&#160;İskenderun'da bir doktor.</p>
<p>— &#160;&#160;&#160;Bunu uyuşturucu niyetine alıyorsun demek.</p>
<p>— &#160;&#160;&#160;Öyle.</p>
<p>— &#160;&#160;&#160;Benim de sana bu ilacı yazmamı istiyorsun.</p>
<p>— &#160;&#160;&#160;Yazmaz mısınız?</p>
<p>— &#160;&#160;&#160;Madem seni Elmas yollamış, anlat bakalım. Seninle ilgili her şeyi bilmek istiyorum.</p>
<p>— &#160;&#160;&#160;Amaan Doktor Hanım, benim hikâyem uzun. Hem galiba yolun sonuna geldim ben. Sizin vaktinizi almak istemem.</p>
<p>— &#160;&#160;&#160;Elmas sana ne dedi?</p>
<p>— &#160;&#160;&#160;Git ona anlat, belki bir çare bulur, dedi.</p>
<p>— &#160;&#160;&#160;İyi ya. Hadi öyleyse.</p>
<p>— &#160;&#160;&#160;Ah Doktor Hanım nerden başlasam bilmem ki? Ben çok iyi bir&#160;ailenin kızıyım. Babam hâkim. Annem öğretmen. Biz iki kız kardeştik. Ben büyüğüm. Babam huysuz bir adamdır. Kızınca, hele içkiliy-se çok hırpalardı bizi, özellikle de beni. Annem zavallı, sessiz, hakkını koruyamayan biriydi. Halbuki okumuş, öğretmen olmuş. Kendi&#160;parasmı kazanıyor. Ben babamdan çok anneme kızardım. Hep onunla kavga ederdik. Ben senin gibi ezdirmeyeceğim kendimi derdim. O&#160;zamanlar aklım bir karış havadaydı. Kolay zannediyordum hayatı.</p>
<p>Okulu sevmezdim. Tembel bir öğrenciydim. Hele ders çalışmak deyince ödüm kopardı. Laf olsun diye gider gelirdim okula. Her veli&#160;görüşmesinden sonra evde kıyamet kopar, babam ya döver ya bir sürü küfrederdi. Buna rağmen birkaç kere sınıfta kaldım. Bu işler zorla olmuyor.</p>
<p>O ara birine âşık oldum. Zaten sık sık âşık olurdum. Onunla gezip tozmaya başladık, okulu iyice astım. Sonunda aüem duydu. &quot;Ben evleneceğim,&quot; diye tutturdum. Babam çok dövdü, annem çok ağladı ama hiçbiri fayda etmedi. Söyledikleri bir kulağımdan girdi öbür&#160;kulağımdan çıktı. Başaçıkamadılar benimle. &quot;Vermezseniz kaçarım,&quot;&#160;dedim. Ne yapıp edip o evden kurtulmak istiyordum. Sonunda beni o&#160;çocuğa vermeye mecbur kaldılar.</p>
<p>Okuldan ayrıldım ve evlendim. Düğün demek yapıldı. Ben evden, anamdan babamdan kurtuldum ama gittiğim yerde de yapamadım.&#160;Kocam işsiz güçsüz, serserinin biriydi. Beş-altı ay sonra bu sefer de&#160;oradan kaçıp eve geri döndüm. &quot;Biz sana dememiş miydik,&quot; dediler.&#160;&quot;Haklısınız, bundan sonra sizin sözünüzden çıkmayacağım,&quot; dedim.&#160;Babam muameleleri yaptı hemen boşandık. Ama ben yine sıkıldım.&#160;Okul yok, arkadaş yok, yapacak bir şey yok. Babam &quot;Sen dulsun, otur&#160;evinde, adm çıkar,&quot; diyor. Her şey yasak. Onu giyme, bunu takma, dışarı çıkma. Baskılar arttıkça benim sıkıntım da arttı.</p>
<p>Ben yine birine âşık oldum. Ama bu sefer aileme söyleyemedim. Çünkü o da düzgün biri değildi. Ne tahsili vardı, ne de işi. Zaten pek&#160;dışarı çıkamadığım için doğru dürüst tanımıyordum bile onu. Birkaç&#160;kere gizli saklı buluştuktan sonra, &quot;Hadi kaçalım,&quot; dedi bana. Ben de&#160;kabul ettim. Çünkü evdeki o sıkıcı hayata dayanamıyordum. Halbuki&#160;bana eskiye göre daha iyi davranıyorlardı. Dayak filan yemiyordum.</p>
<p>Kız kardeşim bana hiç benzemez. O okula gider, dersini çalışır ve evde hiçbir şeye karışmaz, bana kızardı. Aynı evde yetiştik ama o beyaz, ben siyah doğmuşum. Anamın babamın suçu olsa, o da benim gibi olurdu. Demek ki benim içimde varmış böyle olmak. Ben dayanıksızım. Hemen sıküıveriyorum.</p>
<p>Sonunda kaçtım evden. Beni İstanbul'a götürdü. Bir-iki ay bir gecekonduda oturduk. Para bitene kadar her şey iyi gitti. Hadi nikâh dedim, sonra yaparız, hele bir iş güç tutalım dedi. O da serserinin tekiydi. Karşıma doğru dürüst biri çıkmadı ki. Derken bari sen çalış, ben iş bulamıyorum dedi. Akşamlan eve arkadaş getirmeye başladı, içki&#160;sofralan kuruluyor, yeniyor, içiliyor, gecenin sonunda o gidiyor, ben&#160;getirdiği arkadaşı ile evde yalnız kalıyordum. Bir zaman bu böylece&#160;sürüp gitti. Meğer adam beni satarmış. O zaman cahilim 19-20 yaşındayım. Aklım her şeye ermiyor. Ne olduğunu anladığımda ise iş işten geçmişti.</p>
<p>O yıl beni Diyarbakır genelevine sattı. Birkaç yıl orada çalıştım. Sonra İskenderun'a geldim, iki yıl da orada çalıştım. Çok kötü şeyler&#160;yaşadım. Posam çıktı. Ruhum hastalandı. Sıkıntılarım dayanılmaz oldu. Siz bilmezsiniz bizim halimizi. Hele erkeklerin &quot;Hayvanat bahçesinde maymun seyreder&quot; gibi genelev camlarından içeri bakışları vardır ki, yaşamayan bunu anlamaz. Onlar baktıkça ben an sokmuş gibi&#160;olurdum. Genelev patronlarıyla aram açıldı. Kimse beni çalıştırmak&#160;istemedi. Sürekli ayılıp bayılan, ağlayan, sıkılan bir orospu kimsenin&#160;işine yaramaz. İşte o sıralar doktorlara gitmeye başladım Halimi anlattım ama sizin gibi beni dinleyen olmadı. Oralar küçük yer. Herkes&#160;birbirini tanır. Herkes parasım verir, doktora gider, iyi olur gelir. Ama&#160;doktorlar parasıyla bile bakmazlar bize. Baştan savarlar. Kimi de hemen oracıkta sizinle yatmak ister. Bayanlar hoşlanmaz bizden. Kimi&#160;iğrenir, kimi aşağılar.</p>
<p>— &#160;&#160;&#160;Sözünü kesmek istemedim Hayal, ama sizler de doktorlara hatta herkese karşı çok önyargılısınız. İçeri girer girmez bana nasıl da öfkeli olduğunu unuttun mu? Seninle dostça bir ilişki kurabilmek için çok uğraşmam gerekti. Sana kalsa belki beni de böyle suçlayacakta.</p>
<p>— &#160;&#160;&#160;Orasını bilemem. Bizler feleğin tokadım yemişiz bir kere.&#160;Damga var alnımızda. Toplum bizi istemiyor. Dışlıyor. Biz bunları biliyoruz. Aptal değiliz!</p>
<p>— &#160;&#160;&#160;Yine mi kızdın?</p>
<p>— &#160;&#160;&#160;Size değil. Aslında kendimize kızarız biz. Bir de utanmadan&#160;&quot;aptal değiliz&quot; diyorum. Bundan âlâ aptallık olur mu? Sen evini bar-kuu, düzenim, aileni terk et sonra da el âleme kız. Biz ne Tanrı yarımda ne de kul yanında makbul insanlarız. Size de yalan söyleyecek değilim ya. Hani filmlerde filan &quot;Bu yola düştü, zavallı,&quot; derler. Kimse&#160;bu yola istemese düşmez. İşte size anlattım. Kardeşim namusuyla&#160;oturdu evde, ben böyle oldum.</p>
<p>— &#160;&#160;&#160;Sem hiç arayıp sormadı mı ailen?</p>
<p>— &#160;&#160;&#160;Yok, ne arayan oldu, ne soran. Babam istese beni eh ile koymuş&#160;gibi bulurdu. Ama istemedi. Haklı adam. Benim hangi yolun yolcusu&#160;olduğum taa o zamandan belliydi. Beni bulup da ne yapsm. Başım belaya mı soksun. Zaten ben de artık ailemle yapamam. Yüzlerine bakacak halim mi kaldı? Bilirsiniz hayat kadınlan çok dayak yer. Ben dayak yemeye babamın evinde başladım. Hâlâ da devam ediyor.</p>
<p>— &#160;&#160;&#160;Kız kardeşim de döver miydi baban?</p>
<p>— &#160;&#160;&#160;Pek dövmezdi. O beni dövmeyi severdi.</p>
<p>— &#160;&#160;&#160;Sen de sever miydin dayak yemeyi.</p>
<p>— &#160;&#160;&#160;O nasıl soru Doktor Hanım. Dayak yemek sevilir mi? Ben manyak mıyım?</p>
<p>— &#160;&#160;&#160;Estağfurullah. Ama hayata boyunca dayak yemen sence bir tesadüf mü yoksa bunda senin payın da var mı?</p>
<p>— &#160;&#160;&#160;Huyum kötü benim. Tahammülsüzüm. Ondan herhalde.</p>
<p>— &#160;&#160;&#160;Doğru, tahammülsüzsün, başka?</p>
<p>— &#160;&#160;&#160;Başkası da mı var?</p>
<p>— &#160;&#160;&#160;Bazı insanlar dayak yiyince rahatlar. Sende de böyle oluyor&#160;mu?</p>
<p>— &#160;&#160;&#160;Galiba oluyor. Bir tek o zaman içimdeki sıkıntı biraz azalıyor.&#160;Uyuşturucunun yerini tutuyor.</p>
<p>— &#160;&#160;&#160;Gördün mü bak, sürekli dayak yemen pek tesadüf değilmiş.</p>
<p>— &#160;&#160;&#160;Karşımdakinin damarına bastığım çok oluyor.</p>
<p>— &#160;&#160;&#160;Seni dövsün diye.</p>
<p>— &#160;&#160;&#160;Onlar da sağ olsunlar beni hiç kırmıyorlar.</p>
<p>— &#160;&#160;&#160;Taa baştan beri böyle belki de.</p>
<p>— &#160;&#160;&#160;Demek ki öyle. Babam kardeşimi değil beni döverdi. Şimdi de&#160;adamlar aynı şeyi yapıyor.</p>
<p>— &#160;&#160;&#160;Bir kadın dayak yiyince neden rahatlar, hiç düşündün mü?</p>
<p>— &#160;&#160;&#160;Bilmem ki.</p>
<p>— &#160;&#160;&#160;Dayak bir çeşit ceza. Ceza kimi rahatlatır?</p>
<p>— &#160;&#160;&#160;Suçluyu.</p>
<p>— &#160;&#160;&#160;Kim demiş sana aptal diye. Zeki bir kadınsın. Evet ceza suçluyu rahatlatır. Demek sen kendini içinden hep suçladın. Suçluluk duygularından kurtulmak için de hayatın boyunca cezalandırdın kendini.&#160;Uyuşturucuların seni öldüreceğini biliyorsun. Onlar sana hem suçlarım unutturuyor hem de seni ölüme her geçen gün biraz daha yaklaştırarak cezalandırıyor.</p>
<p>— &#160;&#160;&#160;Geçimsiz, huysuz, lanet biri oldum. Sonra doktorun biri bu ilacı verdi bana. Üç-dört tane alınca biraz rahatlıyorum. Ama ilacı bulamazsam beter oluyorum. Sonunda İskenderun'daki işimden de attılar beni.</p>
<p>İşte şimdi Elmas Abla'nm yarımdayım. Halime acıdı da aldı beni. Ama çalışamıyorum. Bu sıkıntı beni öldürecek. Siz buna bir çare bulabilir misiniz?</p>
<p>— &#160;&#160;&#160;Senin şartların galiba bu sıkıntıyı artırıyor. Başka bir çare yok&#160;mu, başka bir iş yapamaz mısın?</p>
<p>— &#160;&#160;&#160;Yok be Doktor Hanım. Orospuluk yapamayan başka ne iş yapabilir ki?</p>
<p>— &#160;&#160;&#160;Hani zor iş diyordun?</p>
<p>— &#160;&#160;&#160;Hem zor hem kolay. Gururun, insanlığın yok olduysa kolay.</p>
<p>— &#160;&#160;&#160;Demek ki senin henüz yok olmamış. •</p>
<p>— &#160;&#160;&#160;Benim gururum batsın. Tanımadığı adamın altına yatan kadında gurur mu kalır, iğreniyorum kendimden. Ama ben anamdan orospu doğmuşum. Kardeşim gibi değilim ben. Çocukluğumdan beri ailem başa çıkamadı benimle. Onlar ak dediyse ben kara dedim. Gözüm&#160;hep erkeklerdeydi. Çocukken sürekli hayal kurardım. En sevdiğim iş&#160;buydu. Çok yakışıklı bir sevgilim olacak, bana tapacak, benim için deli divane olacak. Bana evler, arabalar, mücevherler alacak...</p>
<p>— &#160;&#160;&#160;Ya sonra.</p>
<p>— &#160;&#160;&#160;Onunla evleneceğiz. O beni hep mutlu edecek.</p>
<p>— &#160;&#160;&#160;Peki ya sen? Sen ona ne vereceksin?</p>
<p>— &#160;&#160;&#160;Kendimi.</p>
<p>— &#160;&#160;&#160;Yapma Hayal, yine sattın kendini.</p>
<p>— &#160;&#160;&#160;Olsun, hiç olmazsa ucuza gitmemişiz. Şimdi yirmi-otuz milyona satıyorum. Değerim bu kadarmış. Yalanda onu da vermeyecekler.&#160;Şu halime baksanıza. Sonunda biliyorum, su testisi su yolunda kırılacak. Bir gün birinin elinde kalacağım. Aslında ölümden korkuyorum&#160;sanmayın; ölümü beklemeyi sevmiyorum, içimin sıkıntısı en çok da&#160;bundan. Siz benim bu sıkıntımı geçirin. Bana büyük iyilik etmiş olursunuz.</p>
<p>O günden sonra çok uğraştım Hayal'le. Uyuşturucuları bırakmak için hiç gayret etmedi. Hep kolayı seçti. Hayatla nasıl hiç mücadele&#160;etmediyse sağlığını kazanmak için de hiç uğraşmadı. Bir yandan alkol, bir yandan dozu giderek artan uyuşturucular... Elmas'm desteği&#160;de yetmedi. Sonunda oradan da ayrıldı. O henüz 26 yaşında ve ölüm&#160;kollarını açmış onu bekliyor. Sadece ne zaman, nerede ve kimin elinden belli değil...</p>
</body>
</html>