<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2011-08-18T01:17:36+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h2 class="calibre3" id="calibre_pb_0"><b class="calibre4">2.  HEYULA </b></h2>
<p class="calibre1"><b class="calibre2">3.  (HOŞT!!!) </b></p>
<p class="calibre1"/>
<p class="calibre1">Detaylı bilgi için<a href="http://www.erolcelik.net/" class="calibre5"> www.erolcelik.net </a>adresine bakabilirsiniz. </p>
<p class="calibre1"/>
<p class="calibre1">________________________________________________________________ </p>
<p class="calibre1"/>
<p class="calibre1"><b class="calibre2"> </b></p>
<p class="calibre1"><b class="calibre2">İMZA </b></p>
<p class="calibre1"><b class="calibre2"> </b></p>
<p class="calibre1"/>
<p class="calibre1"/>
<p class="calibre1">(  I  ) </p>
<p class="calibre1"/>
<p class="calibre1"/>
<p class="calibre1"/>
<p class="calibre1">Mert  Külüç,  evinin  giriş  kapısındaki  küçük  tabelaya  bakınca,  içindeki  derinliklerde alışkın  olduğu  bir  mutluluğu  tekrar  yaşadı.  Normalinde  isminin  yazması  gereken  ve  bir  el büyüklüğündeki metalin üzerinde, hayatında attığına inandığı en mükemmel imza duruyordu. </p>
<p class="calibre1">Bu  körü  körüne  bir  inanç  değil,  aksine  her  gün  tazelenen  bir  gelenek  gibiydi.  Yelkenliyi andıran  imza,  pirinç  üzerine  ustalıkla  kazınmış,  her  kıvrımı  beyninin  içinde  Çoruh  nehrinin azgın  sularını  taşıyacak  büyüklükte  izler  bırakmıştı.  Ne  kadar  yorgun  veya  kızgın  olursa olsun,  o  imzaya  bakmadan  evinin  kapısını  açmayı  düşünmez,  bazen  kutsal  bir  şeymiş  gibi memnunlukla ona gülümser ve içinde oluşan coşkulu huzurun tadını çıkartırdı. </p>
<p class="calibre1">Cüzdanından aldığı manyetik kartını güvenlik deliğine sokarak kapıyı açtı ve imzasının bulunduğu yere doğru bir kez daha saygıyla baktıktan sonra, yüzünde anlaşılması güç bir gülümsemeyle içeri girdi. </p>
<p class="calibre1">Onun ardından koridor, heyecanını kaybetmiş bir eylül akşamı gibi karanlığa gömüldü. </p>
<p class="calibre1">Evine gelirken, süper marketten yaptığı alışverişin paketleriyle birlikte ilk önce mutfağa daldı. Elindekileri tezgâhın üzerine bıraktı ve randevusuna geç kalmak istemeyen bir genç gibi, acele adımlarla salona geçerek, göbekli vücudunu kanepenin üzerine bıraktı. Bütün bunları yaparken, bir yandan da kedisini doyurmayı unutmaması gerektiğini hatırladı. </p>
<p class="calibre1">Yanlışlıkla unutacak olursa zavallı hayvanın iniltilerinden kurtulmak için damarlarında dolaşan tembellik belasıyla savaşmak zorunda kalacaktı. Hayvan en çok ciğerli mamayı seviyordu ve sırf bu yüzden, sahibi ona Ciğer ismini takmıştı. Ama daha hiç kimseye bunun sebebini açıklama ihtiyacı duymamıştı. </p>
<p class="calibre1">Üzerinde iç çamaşırları kalıncaya kadar olduğu yerde soyunurken, göbeğini ve kaba etlerini kaşıdı. Duşa girmeden önce televizyonu açmış, dikkatini çekecek bir şeyler aramaya başlamıştı. Eğer başarabilirse onu açık bırakıp başka şeylerle ilgilenebilecekti. Bu her akşam yaptığı rutin bir görev gibiydi; eve girilecek önce o televizyon çalışacak ve dışardan zannedildiğinin aksine evdeki yalnızlık dağılacaktı. Hiçbir zaman yalnız bir adam değildi ki; 1 </p>
<p class="calibre1"/>
<p class="calibre1">emrinin altında koca bir dünya yok muydu? Herkes onun için çalışıyor, filmler çekiyor, eğlence programları hazırlıyor, belgeseller yayınlıyordu. Hatta sırf kendisi gülebilsin diye komedi programları bile vardı. </p>
<p class="calibre1">Ciğer, haklı bir yorgunlukla televizyon dolabının dibinde, patilerini yalıyordu. İkisi de, kavga  etmiş  karı  kocalar  gibi  köşelerine  çekilmiş,  birbirleriyle  ilgilenmiyorlardı.  Ciğer"in siyah tüylerinin arasında öbek öbek  beyaz şekiller vardı  ve  iki  buçuk sene evvel  bu eve  ilk geldiğinde  sahibi  o  şekillerin  hepsine  isimler  takmıştı.  En  büyüğünün  adı  hayaletti  mesela, çünkü gerçekten pelerinleri uçuşan bir hayalet lekesi vardı orada. Dikkatle bakan herkes bunu anlayabilirdi.  Mert  Külüç  bu  şekli  ilk  fark  ettiği  zaman  kedisinin  adını  değiştirmeyi düşünmüştü ama aileden kalıtsal olarak geçen huylardan biri yüzünden bundan vazgeçti. </p>
<p class="calibre1">Dakikalar  geçtikçe  hiçbir  şey  değişmedi.  Ne  duş  aldı,  ne  atıştıracak  bir  şeyler hazırladı,  nede  kumandaya  hâkim  olabildi.  Duvarları  kiremit  renginde  kağıtla  kaplanmış, içinde  koskocaman  bir  televizyon,  yerden  bir  karış  yüksekliğinde  koltuklar  ve  üstü darmadağınık bir masa bulunan salonunun ortasında, olduğu yere çakılıp kalmıştı. </p>
<p class="calibre1">Bir filme takıldı önce, anlayabildiği kadarıyla kadın kocasından bir şeyler saklıyordu ve bunun anlaşılacağından korktuğunu karşı tarafa sezdirmek üzereydi. Kırklı yaşlarda, sivri çeneli  sarışın  kadının  yüzündeki  masumiyete,  ona  verilen  rol  uygun  kaçmamıştı.  Aslında masumiyet  kadınları  ele  verirdi  ama  bu  kadındaki,  kocasını  aldatamayacak  kadar  asil  bir masumiyetti. Kocasının mutfağa girişindeki kararlılıkla bakışlarındaki vurdumduymazlık çok çelişkiliydi.  Mert  Külüç  kanalı  değiştirecekti  fakat  adamın  karısına  neler  diyeceğini  merak etti.  Birkaç  dakika  boyunca  mutfakta  kimse  konuşmayınca  televizyonun  ekranında  bir otomobil  programı  belirdi.  Sıfırdan  yüze  isimli  programda  eski  model  arabaları  alıp yeniliyorlar  ve  heyecanlı  sunucunun  söylediğine  bakılırsa  onu  tekrar  yaşanır  haline getiriyorlardı. Peh. Tekrar kumandanın üzerindeki P + tuşuna hızla basmaya başladı. </p>
<p class="calibre1">Adam, neredeyse  sıkılmaya  başlayacağını  fark edince ayağa  fırladı.  Keyfi kaçmadan bir  şeyler  yapmaya  karar  vermeliydi.  Önce  televizyonu  kapattı.  Dışarıdaki  dünyayla arasındaki  perdeler  sıkı  sıkıya  kapalı  olan  salona  sessizlik  çöktü.  Genelde  televizyonu kapamazdı ama ani kararlar vermeyi seviyordu. Dağınık duran çalışma masasının üzerine bir göz attığında içi kımıldandı. Dün gece yatmadan önce bayağı bir dosya karalamıştı ve tekrar aynı  şeyi  yapabilirdi.  Ama  bunun  için  biraz  erkendi,  şimdi  başka  bir  şey  bulmalıydı.  Sağ </p>
<p class="calibre1">eliyle göbeğinin üzerindeki kıllarla oynarken dışardan ne kadar tuhaf göründüğünün farkında değildi. Sadece orada bir İskender heykeli gibi dikilmiş aranıyordu. Ve sonunda fethedilecek bir  şey  buldu.  Doğruca  kaset  ve  CD"lerin  bulunduğu  ahşap  dolaba  giderek,  kısa  bir araştırmanın  sonunda  aradığını  ele  geçirdi.  Bu  gece  biraz  rock  dinlemek  istiyordu.  Hem  de arabasında. </p>
<p class="calibre1">Evet, bu iyi bir fikre benziyordu. </p>
<p class="calibre1">Aklında hiçbir plan olmadan bir anda harekete geçmek için biraz yaşı ilerlemişti ama buna  da  aldırdığı  yoktu.    Hele  bir  arabaya  bineyim  gerisi  kolay  diye  düşündü.  Aslında arabasıyla gezmeyi seviyor fakat hep buna bir kulp uydurmak zorunluluğu hissediyordu. Pek çok akşam yaptığı gibi, sokakları, caddeleri, şehri gezecekti. Bunun yaşla hiçbir ilgisi yoktu. </p>
<p class="calibre1">Çok  ilginç  şeyler  oluyordu  dışarıda.  Eğlenmesi  için  yeterli  şeyler.  Çoğu  geceler  eve  yalnız dönmüyor,  yanında  muhakkak  bir  kadın  getiriyordu.  Nede  olsa  bekâr  ve  özgür  bir  erkekti. </p>
<p class="calibre1">Sabaha kadar, alkolünde etkisiyle kadının canını çıkarıyor ve ayılmadan, evinden def olmasını söylüyordu.  Onca  kadınla  yatmış  ama  asla  hiçbirini  sabah  uyandığında  yanında  görmek istememişti. Görmek isteyen zaten cehennemin dibini görüyordu. </p>
<p class="calibre1">Bazı akşamlarda da, sadece dolaşıyor, o güne özel seçtiği müziğini dinliyor ve başını derde  sokmadan  sabahı  ediyordu.  Başı  birçok  kere  derde  girmişti  elbette,  özellikle  polisle. </p>
<p class="calibre1">Sanki başka adam yokmuş gibi gelip kendisini durduruyorlardı. İşte o zaman gece, beyninde koyu  kırmızıya  bürünüyor,  bütün  tadı  tuzu  kaçıyordu.  Bir  gün  başını  çok  kötü  belaya sokacağından hemen hemen emindi. </p>
<p class="calibre1"/>
<p class="calibre1">2 </p>
<p class="calibre1"/>
<p class="calibre1">Gece onu bekliyordu. </p>
<p class="calibre1">Kedisine  döndü  ve  yaramazlık  etmemesi  için,  sadece  ikisinin  anlayacağı  bir  hareket yaparak,  pelerinli  hayaletin  bulunduğu  gölgeyi  okşadı.  Üzerini  giyinmesi  uzun  sürmemişti. </p>
<p class="calibre1">Banyoda kısa bir süre suratına bakma hatasında bulundu çünkü bunu her yaptığında kendini eleştirecek  bir  şeyler  buluyordu.  Yakışıklı  sayılmazdı,  sebebi  alnındaki  sinir  kırışıklıkları olabilirdi  veya  kaşındaki  yarık  izi,  aslında  bunların  hiç  biri  umurunda  değildi,  oysa  her seferinde yüzünün her kıvrımında gezinme ihtiyacı duyuyordu. Sonra aynadan hafifçe geriye çekilerek  alaylı  bir  ifadeyle  gülümsüyor,  bu  çocukluğu  bir  daha  yapmaması  gerektiğine kanaat  getiriyordu.  Çünkü  kendini  kimseye  beğendirmek  zorunda  olmayan  birkaç  ulu insandan  biriydi  o.  Işıkları  söndürüp  dışarı  çıkması  on  dakikasını  bile  almadı.  Arabaya bindikten  hemen  sonra  teybi  açtı  ve  Nirvana"yı  kaset  yuvasının  içine  gömdü.  Gitar  sesi  bir anda, motoru soğuk olan arabanın her köşesine yayıldı. </p>
<p class="calibre1">Müzik açlığını da unutturdu. </p>
<p class="calibre1">Can sıkıntısı geçer gibi olmuştu ama bu kadarıyla tatmin olmayacaktı. Kontağı çevirdi ve gerçekten unutamayacağı bir geceye başladı. </p>
<p class="calibre1">İstanbul  gibi  bir  yerde  yaşıyorsanız  ve  nereye  gideceğinizi  biliyorsanız,  canınız  asla sıkılmaz.  Mert  Külüç,  buna  inanırdı  ama  bu  akşam  ne  yapmak  istediğini  kesin  olarak bilmiyordu.  Sadece  müzik  dinlemek,  arabasını,  daha  önce  yüzlerce  kez  geçtiği  yollarda sürmek,  arada  bir  ciğerlerindeki  havayı  boşaltırcasına  bağırmak  istiyordu.  Gerisi  nasıl  olsa gelirdi. </p>
<p class="calibre1">Sahil yoluna çıktı. Kadınların kendilerini sergilediği yerlerde yavaşlayarak, etrafına bir göz attı. Birkaç eşcinsel ve ortalığa serpiştirilmiş bolca çirkin kadından başka bir şey yoktu. </p>
<p class="calibre1">Zaten olsalar da fark etmezdi. Belki gecenin ilerleyen dakikalarında ama şimdi değil. </p>
<p class="calibre1">İlk önce, günlerdir planladığı bir şeyi yapacaktı. Bürosunda saatlerce bunun üzerinde düşünmüş,  yapmak  istediğiyle  yapabilecekleri  arasında  seçimler  yapmış  ve  her  anında keyiflenmişti. Çoğu saatler bu planla o kadar meşgul olmuştu ki, sekreterinden aynı kahveyi dört  kez  üst  üste  istemişti.  Bu  akşam  tam  zamanıydı.  Planını  gerçekleştirmek  için,  bir  yere uğramalıydı.  Gecenin  en  renkli  anısı  olacaktı  bu.  İstediği  yere  ulaşması,  birkaç  trafik lambasını  atlatmak  kadar  yakındı.  Beynindeki  haritayı  açmış  ve  doğru  hedefe  giden  yolu belirlemişti. </p>
<p class="calibre1">Evet, neden bu akşam planını gerçekleştirmesin ki? Bundan daha iyi bir enerjiyi kim bilir bir daha ne zaman yakalayabilirdi? </p>
<p class="calibre1">Büyük bir alışveriş merkezinin arkasına dolaştı ve oradaki otoparka daldı. Bu saatlerde burası oldukça tenha olmalıydı. Koca otoparkı, sadece iki güvenlik görevlisinin koruduğunu biliyordu.  Bir  hafta  önce  onları  kısa  bir  süre  gözlemlemişti.  Oto  parkı  korudukları  pek söylenemezdi. Ucuz bir ajan filmi izleyen herkes onları kolaylıkla atlata bilirdi. </p>
<p class="calibre1">Arabasıyla  her  katta  dolaşmaya  başladı.  Birinci  katta  dört  beş  araba  vardı.  İşime yaramaz diye söylendi. İkinci katta da azdı araba sayısı. Aradığını üçüncü katta buldu ve tam istediği  gibi  park  etti  arabasını.  İndi,  etrafı  iyice  kontrol  etti.  Hiçbir  sorun  yok  gibi görünüyordu.  Kontak  anahtarını  yanına  alarak,    kapıları  kilitlemeden,  üçüncü  katın  uzak köşesine doğru yürümeye başladı. İleride bir kırmızı renkli Mercedes, hemen karşısında kuzu gibi yatan, en az gece kadar lacivert bir BMW  ve etrafta bir çok yeni model araba vardı. </p>
<p class="calibre1">Tekrar  bakındı.  Kalbi  korkudan  mı,  yoksa  hazdan  mı  bilinmez,  gümbür  gümbür atıyordu. Her şeyin yolunda olduğuna bir kez daha karar verdikten sonra Mercedes'e sokuldu. </p>
<p class="calibre1">Elindeki kontak anahtarının sivri tarafını, sanki kalem tutuyormuş gibi parmaklarının arasına yerleştirdi. Hareketleri bu işi daha önce defalarca yapmışçasına ustacaydı. Oysa daha önce hiç böyle bir çılgınlığa kapılmamıştı. </p>
<p class="calibre1">Otoparkın  her  yeri  açık  olduğu  için  tatlı  bir  rüzgar  esiyor  ve  Mert  Külüç'ün rahatlamasına yardımcı oluyordu. </p>
<p class="calibre1"/>
<p class="calibre1">3 </p>
<p class="calibre1"/>
<p class="calibre1">Elindeki  kontak  anahtarıyla  Mercedes"in  sol  arka  kapısına  hızla  bir  imza  kazıdı. </p>
<p class="calibre1">Hızlıydı  ama  parmaklarını  fazla  bastırmadı  alarm  ötmesin  diye.  Sonra  yaptığı  çılgınlığın farkına  varmış  gibi  etrafına  heyecanla  bakındı.  Alarm  ötmemişti.  Anahtarın  boya  üzerinde kayarken çıkardığı sesin yüksek olmamasını umdu. Attığı imzaya baktığında beğenmediğine karar  verdi  ve  yenisini  hemen  altına  attı.  Yine  alarm  ötmemişti.  Hiç  soluk  almadan  bir yenisini de onun yanına. Usta bir dövme sanatçısı gibi eserlerini dikkatle inceledi. </p>
<p class="calibre1">Kalbinden  sırtına  doğru  garip  bir  akım  kaydı.  Daha  fazla  zaman  kaybetmek istemiyordu. </p>
<p class="calibre1">Dört  tane  arabanın  canına  okuması,  sadece  on  dakikasını  aldı.  Usta  bir  hırsız  gibi hiçbir alarmı uyandırmamıştı. Hiçbir tehlike  atlatmadan arabasını  çalıştırıp otoparktan çıktı. </p>
<p class="calibre1">Oradan da sahil yoluna saptı. </p>
<p class="calibre1">Şimdi  beyni  mutluydu.  Yeni  nane  şekeri  yemiş  gibi,  ferah  nefesler  alıyordu.  Kalbi, dünyanın en güzel seksini yapmış gibi heyecanla atıyordu. Dizleri de bir o kadar uyuşmuştu. </p>
<p class="calibre1">Sadece, imza atan kolu kasılmaktan ağrımıştı. </p>
<p class="calibre1">Sahil yolundan otobana daldı. Karşıya geçecekti, Anadolu yakasına. Otobana çıkınca uzun  zamandan  beri  aklına  bile  getirmediği  bir  şeyi  düşündü.  Gerçi  bunun  için  biraz  yaşlı sayılırdı. Tam yaşlı olduğunu düşündüğü sırada, içinden yarı öfkeli yarı adrenalin dolu bir ses, itiraz ederek gürledi. </p>
<p class="calibre1">Biraz  süratten  bir  şey  olmayacağına  karar  vermiş,  arabanın  gaz  pedalına  baskı yapmaya  başlamıştı.  Teybin  sesini  iyice  açtı.  Nirvana"nın  çılgın  müziği,  Mert  Külüç"ün kafasına doluyor ve içini isyana teşvik ediyordu. Bu akşamlık kendine izin verecekti. </p>
<p class="calibre1">Boğaz  köprüsüne  ulaştığında,  trafiğin  sıkışık  olduğunu  görünce  hayal  kırıklığına kapılarak, müziğin sesini kıstı. Köprü ücretini verip tekrar özgürlüğüne kavuşması sadece on dört  dakikasını  almıştı.  Böylesine  çılgın  bir  gecede,  on  dört  dakika  çok  büyük  bir  zaman dilimiydi.  Köprünün  Anadolu  yakasında,  daima  köprü  polisleri  dururdu.  Onların  yanından geçerken gereksiz bir dikkatle sürdü arabasını. Kız gibi davranmaktan vazgeç demişti içindeki o çılgın ses. Boş ver bunları. </p>
<p class="calibre1">“  Sizin  popolarınıza,  en  güzel  imzamı  kazırım  be!”  Mert  Külüç  avazı  çıktığı  kadar bağırdı. </p>
<p class="calibre1">Aferin sana! </p>
<p class="calibre1">Adamın keyfi hayli yerine gelmişti. Bu gecenin değişik geçeceğine artık emin gibiydi. </p>
<p class="calibre1">İyi başlamıştı bir kere. Mahvettiği arabalardan aldığı keyfi düşününce, içindeki dizginler iyice boşaldı. </p>
<p class="calibre1">İstanbul"un  havası,  insanın  içine  asilik  tohumları  atacak  kadar  güzeldi.  Hele  birde boğaz köprüsünden geçerken, köprünün üzerinden görünen şehir ve boğazın iki yanındaki ışık kümelerinin  sudaki  yansımaları,  kafasına  florasan  ışığına  hücum  eden  sinekler  gibi üşüşüyordu.  Bu  şehir  her  dakikasıyla  dopdoluydu.  Ne  yapmak  istediğinizi  daha  önceden planlamanıza  gerek  yoktu.  Kendinizi  şehrin  kalbine  bırakmanız  ve  nelerden  hoşlandığınızı onun kulağına fısıldamanız yeterliydi, eğer birazda şansınız varsa, gece sizi kucaklardı. </p>
<p class="calibre1">Hatta nankörlük etseniz bile. </p>
<p class="calibre1">İmza atma isteği doldu yine içine. </p>
<p class="calibre1">Arabayı  önce  Kadıköy  üzerinden  Bostancı  sahiline  sürdü.  Sahil  yolu,  süratten hoşlananlar  için  planlanmıştı  adeta.  Geceleri  fazla  kalabalık  olmazdı  ama  seyir  halindeki araçların çoğu da hız sınırının üzerinde olurdu. Yolda, delirmiş gibi sürüyordu arabasını. Hiç kimse yarışa kalkmamıştı onunla ama dev bir kamyonun altına girmekten kıl payı kurtarmıştı kendisini. </p>
<p class="calibre1">Sürat  yaptıkça  keyfi  yerine  geliyor,  midesinden  yüzüne  doğru  adrenalin  hücum ediyordu. Kulakları kıpkırmızı olmuştu. </p>
<p class="calibre1">Bostancı sahiline ulaştığında  saat gece  yarısını çoktan geçmişti.  Araba sahil  yolunun kıvrımlı  asfaltında  hızla  ilerlerken  etrafına  şöyle  bir  göz  gezdirmeyi  de  ihmal  etmiyordu. </p>
<p class="calibre1"/>
<p class="calibre1">4 </p>
<p class="calibre1"/>
<p class="calibre1">Yolun  kenarına,  eski  tip  minibüslerini  yerleştirip,  içinde  köfte  tarzı  ızgaraların  sunulduğu satıcıları  görünce,  karnının  aç  olduğunu  hatırladı.  Nede  olsa,  son  yediği  şeyleri  bürosunda kusmuştu. Şimdi acıkmış olması hiçte şaşılacak bir durum değildi. Hem biraz mola verebilir, gecenin kritiğini yapabilirdi. </p>
<p class="calibre1">Keskin  bir  virajı,  usta  manevralarla  atlatınca,  karnını  doyurmak  için  yavaşlamaya karar  verdi.  Akşama  kadar  oynadığı  misket  oyununda,  bütün  arkadaşlarını  yolan  bir  çocuk gibi zafer doluydu içi. Gerçi daha kimseyle yarışmış değildi ama yinede hız kendisinde böyle bir  duygu  uyandırmıştı.  Süratini  düşürdü.  Köftecilerden  en  kalabalık  olanının  önüne yaklaşarak arabasını susturdu. </p>
<p class="calibre1">Köfteci,  tezgâhını  çok  eski,  hatta  hurda  denecek  kadar  döküntü  bir  Volkswagen minibüsün  içine  kurmuştu.  Anlaşılan  işinde  oldukça  iyiydi  köfteci,  yoksa  bu  kadar  hayranı olamazdı.  Mert  Külüç,  arabasını  iki  pahalı  arabanın  ortasına  park  ettikten  sonra  köfteciye yanaşarak siparişini verdi. Soğansız köfte istemişti. Köfte arabasının içinde, orta yaşlı, doğulu olduğu sadece yüzünden anlaşılan, nazik bir satıcı vardı. Oldukça hamarat ve hızlıydı. Adamı kısa bir süre sevdi, hemen ardından da bundan vazgeçti. </p>
<p class="calibre1">Sahilin  karanlık  yüzündeki  sularından  gelen  hafif  yosunumsu  kokuyla,  köfte arabasından gelen acı baharat kokusu karışınca, bu bahar akşamında insanın duyguları hemen coşuyordu.  Derin  nefesler  alıp,  bu  kokuların  harmanlanmış  halini  sanki  bir  daha bulamayacakmış gibi içine çekti. Baharat ve yosunlar beyninin her kıvrımında özgürce ve her geçtikleri yerde haz tohumları bırakarak dolaşmaya başladı. Etraf oldukça kalabalıktı. Yanına sevgilisini  alan,  alkollü  gençler,  banklarda  yarı  sevişir  bir  şekilde,  elindekileri  yemeye çalışıyorlardı. Yemeği biten kalkıp arabasına binip gidiyor, çok geçmeden yenileri geliyordu. </p>
<p class="calibre1">Beş  gençten  oluşan  bir  gurup  serseri  de  yeni  gelmişti  köftecinin  yanına.  Daha gelişlerinden  gürültücü  oldukları  belli  oluyordu.  Arabadan  indiler  ve  aptal  aptal  kahkahalar atarak  köfte  arabasının  yanına  geldiler.  Hiç  birinin  suratında  işe  yarar  bir  yan  yoktu. </p>
<p class="calibre1">Siparişlerini  verdikten  sonra  doğruca  Mert  Külüç'ün  arabasının  yanına  gittiler  ve  bir  kaçı arabanın  ön  kaputuna  oturdu.  İşte  o  anda  dünya  soğumaya  başlamış,  insanların  hareketleri yavaşlamıştı. Korkunç bir rüyada koşmak kadar yavaştı her şey. </p>
<p class="calibre1">Mert  Külüç,  gecesinin  zehir  olmaya  başladığını  anladı.  Birkaç  tane  piç  gelip  onun arabasının  üzerine,  ondan  izin  almadan  oturamazdı.  Kimse  onlara  bu  hakkı  vermiyordu. </p>
<p class="calibre1">İçinde çığlıklar yükselmeye başladı. Bir kara tren gibi yavaş yavaş ve artarak. </p>
<p class="calibre1">Öfke, gecenin yeni kokusuydu. </p>
<p class="calibre1">“Hey!  İnin  arabanın  üzerinden!”  Gırtlaktan  gelen  gürlemeyle  avazı  çıktığı  kadar bağırdı. </p>
<p class="calibre1">Kahkahalar atan ve durmadan birbirlerine el kol hareketleri yapan serserilerin sesleri, bir  anda  dondu  kaldı.  Bakışlarını  öyle  yavaş  çevirdiler  ki,  neredeyse  onların  birer  uzaylı olduğu zannedilecekti. </p>
<p class="calibre1">“Size  söylüyorum,  kimin  arabasına  oturduğunuzu  biliyor  musunuz?”  Mert  Külüç, sinirinden patlayacaktı. Sesi öyle abartılı çıkıyordu ki, onu tanımayanlar bir tiyatro oyuncusu olduğunu zannederlerdi. </p>
<p class="calibre1">Saçları  diken  diken,  favorileri  çenesine  kadar  uzun,  gecenin  bu  karanlığında,  bu mesafeden  bile  mavi  gözlü  olduğu  anlaşılan,  tıknaz  bir  tanesi,  arabanın  kaputundan  inerek, kuşkulu gözlerle baktı. Bir köpek gibi başını hafifçe eğmişti. </p>
<p class="calibre1">Serserinin  bakışları  öylesine  küstahtı  ki,  adam  artık  dayanamayacağını  anladı. </p>
<p class="calibre1">Okuduğu bir bilim kurgu romanında „birçok insan ölmeyi hak eder." Diye yazılıydı. Bir anda bu  düşüncenin  damarlarına  hücum  etmesi,  Mert  Külüç'ü  harekete  geçirdi.  Elindeki  yarısı yenmiş ekmeği büyük bir ustalıkla çöp sepetine attı. Hızlı adımlarla arabasının yanına doğru, gözü dönmüş katiller gibi ilerledi. </p>
<p class="calibre1">Serserilerin  hemen  arkasındaki  sahil  trafiği,  keskin  farlarını  merakla  dolaştırıyordu insanların  üzerinde.  Artık  havanın  kokusu  da  değişmişti.  Kömür  gibi  kokuyordu.  Ya  da 5 </p>
<p class="calibre1"/>
<p class="calibre1">kömürde  yanan  et  gibi.  O  etin  kıyma  halini  severdi.  Asla  makineden  geçmemiş  bir  et parçasını  ağzına  sürmezdi.  Makineden  geçecek  ve  ince  uzun  parçacıklara  ayrılacaklardı. </p>
<p class="calibre1">Kıyma  makinelerini  ve  onlardan  çıkan  seslere  bayılırdı.  Şimdide  kendi  beyni  bir  kıyma makinesi gibi sesler çıkarmaya başlamıştı. </p>
<p class="calibre1">Aklı, sıcakta eriyen bir çikolata gibi yapış yapıştı. </p>
<p class="calibre1">Birazdan kavga çıkacağını sezen köfteci  huzursuzlaştı. Eğer gerçekten kavga çıkarsa yapması gerekeni biliyordu. </p>
<p class="calibre1">Banklarda oturan ve havanın gergin kokusunu alan birkaç sevgili, gitmek için kalktılar ama  arabaları  kavganın  çıkacağı  yerde  olduğu  için  sadece  uzaklaşmakla  yetindiler.  Yinede gerektiği kadar uzaklaşmayacaklardı. Çünkü birazdan orta yaşlı aksi bir adamın, birkaç serseri tarafından dayak yemesini kaçırmak istemiyorlardı. </p>
<p class="calibre1">Mert  Külüç,  öfkeden  yaptığı  silahları  olan  sıkılı  yumruklarıyla,  serserilerin  yanına vardığında,  onlar  çoktan  hazırlanmışlardı.  Kuşkusuz  hiç  biri  olayın  bu  kadar  çabuk gelişeceğini tahmin edememişti. Yinede üzerlerine yürüyen, canına susamış adamın, çenesini kırmak için hazırdılar. </p>
<p class="calibre1">“Siz kendinizi ne zannediyorsunuz ha! Piç kuruları!” Bardağı taşıran son damlaydı bu. </p>
<p class="calibre1">Bunu bilerek yapmıştı. Çünkü beyni inanılmaz bir şekilde kaynıyordu. </p>
<p class="calibre1">“Sen salak  mısın  be! Canına  mı susadın?  Yoksa  deli  falan  mısın?” Mavi  gözlü olan konuşmuştu. </p>
<p class="calibre1">“Deli senin orospu anandır.” Dedi ve yumruğunu serserinin suratına indirdi. </p>
<p class="calibre1">Yumruğunu  havaya kaldırmadan önce  içinde korkunç  bir  imza atma  isteği  vardı. Bu istek  çok  yoğundu.  Belki  zamanı  olsaydı  ve  sayfalarca  kâğıda  birbirinden  hırçın  imzalar atabilseydi,  bu  olay  bu  denli  büyümeyecekti.  Belki  de  her  halükarda  değişen  bir  şey olamayacaktı. </p>
<p class="calibre1">Ne  imzası  diye  düşündü,  şimdi  bunun  sırası  mıydı?  Baksana  birkaç  tane  kendini bilmez senin arabanı, babalarının arabasıymış gibi kullanıyorlar. Buna izin verirsen, bir daha asla imza atmaktan keyif almazsın. Canlarına oku onların ve senin gibi birinin arabasına nasıl davranacaklarını öğret onlara. Yoksa kimse seni ciddiye almaz. </p>
<p class="calibre1">Boşlukta kaybolmadan önce, içinden geleni yaptı. </p>
<p class="calibre1">Yumruğun  şiddeti  büyük  olmalı  ki  mavi  gözlü  serseri  afallayarak  yere  yığıldı.  Mert Külüç"ün  bir  hamle  daha  şansı  olmuştu  şimdi.  Onu  da,  mavi  gözlüden  daha  iri  olan  için kullandı. Gencin, yediği darbeden canı yandı ama devrilmedi. </p>
<p class="calibre1">Ağız  dolusu  küfürler  uçuşmaya  başladı  havada.  Mavi  gözlü  olan  yerden  ancak kalkıyordu,  ikinci  yumruğu  sol  yanağına  yiyen  iriyarı  serseri,  Mert  Külüç"ün  saçlarından yakaladı ve sallamaya başladı. Bir başkası da geldikleri arabaya doğru koşuyordu. </p>
<p class="calibre1">Kavgayı uzaktan izleyen yeni yetme bir çocuk, elindeki cep telefonundan polisi aradı. </p>
<p class="calibre1">Huzuru  çoktan  kaçmıştı.  Yanındaki  sevgilisine,  ne  yapması  gerektiğini  bilmediğini  anlatan bakışlarla bakıyordu. </p>
<p class="calibre1">Rüzgârda merak içinde esmeden kavgayı seyrediyordu. </p>
<p class="calibre1">Arabaya giden serseri elinde bir sopayla geri geldi. Mert Külüç çoktan yere yığılmıştı, kollarını  yüzüne  siper  etmiş,  darbelerden  en  az  hasarı  almaya  çalışıyordu.  Ama  yüzünün, kandan çizilmiş bir haritaya dönüştüğünü bilmiyordu. </p>
<p class="calibre1">“Bok herife bak sen! Hangi cesaretle bize vurursun!” Elindeki beysbol sopasını havaya kaldırmış  neredeyse  yerdeki  adamın  hayatını  karartacaktı.  Ama  kısa  bir  an  sonra  bundan vazgeçti. </p>
<p class="calibre1">Çevredeki  hiç  kimse  kavgayı  ayırmaya  çalışmıyordu.  Zaten  beş  kişi  tarafından dövülen birine kimse yardım edemezdi. </p>
<p class="calibre1">Mert  Külüç"ün  yediği  darbelerden  başı  dönüyordu.  Gözlerini  sıkıca  kapatmış  ve dişlerini sıkmıştı. Sağ elini iyice karnına çekmiş, bilinçsizce onu tekmelerden koruyordu. Bu halde  bile  elini düşünmekten geri kalmamıştı. Şimdilik pek  fazla  bir acı  hissetmiyordu ama 6 </p>
<p class="calibre1"/>
<p class="calibre1">kendini,  içinde  ikinci  sınıf  mısır ununun  bulunduğu bir  çuval gibi  hissettiği kesindi. Sadece darbelerin şiddetini hisseder olmuş, acılarını anlayamayacak kadar uyuşmuştu. </p>
<p class="calibre1">Ne de olsa  beni öldüremezler diye düşündü. Bu gece bitecek. Yarın  yepyeni  bir gün doğacak. İşte o zaman ben gösteririm size. Hele bir bitsin. </p>
<p class="calibre1">“Teo, bak adamımız elini saklıyor. Yoksa bize göstermek istemediğin bir şey  mi var orada?” En irileri olan ve yerdeki zavallı adamdan ikinci yumruğu yiyen serseri konuşuyordu. </p>
<p class="calibre1">Sesinde o yumruğun intikamı hala taptazeydi. </p>
<p class="calibre1">“Eğer  bir  şey  saklıyorsa  ben  çok  merak  ederim.”  Elindeki  sopayı  yerdeki  adamın sakladığı  eline  doğru  uzattı.  “Bize  göstermeyecek  misin?  Hadi  çıkar  şu  elinin  içindekini ortaya.” Tükürükleri havada uçuşan serseri, elindeki sopayla dürtmeye başladı. </p>
<p class="calibre1">Bir  anda  tekmeler,  yumruklar,  küfürler  durmuştu.  Yerdeki  adamın  hareket  etmesi bekleniyordu. Serseriler, sanki televizyonda açıklanan piyango sonuçlarını bekliyor gibiydiler. </p>
<p class="calibre1">Mert Külüç, her şeyin bir anda durmasına şaşırmıştı. Çünkü kendisini daha fazlasına hazırlamıştı. </p>
<p class="calibre1">“Bok çuvalı gibi oldu.” </p>
<p class="calibre1">“Elinde ne saklıyorsun göster bakalım.” </p>
<p class="calibre1">“Şişt öldün mü lan.” </p>
<p class="calibre1">Adam yerde hareketsizce bekliyordu. Tıpkı bir kedi gibi, sinsice. </p>
<p class="calibre1">“Bana  bak  Teo  bu  salak  herif  eğer  elindekini  göstermezse  ona  dünyanın  kaç  bucak olduğunu gösterelim. İyi fikir mi?” </p>
<p class="calibre1">“Harika!” </p>
<p class="calibre1">Mert Külüç kıpırdamadı. </p>
<p class="calibre1">“Şişşt sana diyorum elinde ne var? Sen mi göstereceksin yoksa biz mi bakalım. Kararı sen ver.” </p>
<p class="calibre1">Rüzgar, usul usul kalabalığın arasına daldı. Önce ayaktaki serserilerin öfkelerini yaladı daha sonra yerde yatan adamın üzerinde bir girdap yaparak onu kokladı. </p>
<p class="calibre1">“Çok  uğraşıyoruz  ama.  Yeter  artık  birazdan  polis  damlar  buruya.”  Beş  serseriden yerdeki adama en az vuran konuşmuştu. </p>
<p class="calibre1">“Elinde ne var!” Teo denilen serseri bağırdı. </p>
<p class="calibre1">“Elimdekini  ananız  için  saklıyorum!”  Mert  Külüç  toplayabildiği  bütün  enerjisini kullanarak ayağa kalkmak için harekete geçti. </p>
<p class="calibre1">Adamın doğrulduğunu gören serseriler tekrar çullandılar. </p>
<p class="calibre1">“Demek hala o pis ağzınla analarımıza dil uzatıyorsun.” Teo irikıyım arkadaşını işaret ederek “ Tut şunun elini açalım” dedi. </p>
<p class="calibre1">Beşi  de  adamı  yerden  kaldırdılar  ve  kendi  arabasının  kaputuna  yüz  üstü  yatırdılar. </p>
<p class="calibre1">Hemen iki kişi, sağ elini biraz zor da olsa açmayı başardı. </p>
<p class="calibre1">“Aha!  Bir  şey  yok.  Yoksa  elindekini  yere  mi  attın?”  Aptala  dönmüş  gözlerle  yeri taradı Teo. </p>
<p class="calibre1">Mert  Külüç,  sağ  elini  zorlayarak  geri  çekmeye  çalışıyordu.  Ama  artık  gücü kalmamıştı.  Beyninde  o  kadar  çok  şimşek  çakmıştı  ki  gözleri  kamaşmaktan  acımaya başlamıştı. </p>
<p class="calibre1">“Hadi gidelim Teo neredeyse polis gelecek.” </p>
<p class="calibre1">“Tamam tamam gidiyoruz. Ama önce şunun elini iyice sıkı tutun.” </p>
<p class="calibre1">Mert  Külüç  olacakları  anladığı  an,  beyninde  zincirleme  bir  kaza  oluştu.  Çıldırmanın eşiğine  geldi.  Acaba  yalvarmalımıydı.  En  azından  bu  tehlikeyi  atlatıncaya  kadar  bir  korkak gibi davranmanın hiçbir sakıncası olmazdı. </p>
<p class="calibre1">Teo,  elindeki  sopasını  havaya  kaldırarak,  oradan  ve  kaputun  üstündeki  adamın hayatından kaybolmadan önce, sopayı adamın sağ eline indirdi. </p>
<p class="calibre1">Mert Külüç, elinde ki yanmayla birlikte çıkan kemik seslerini duydu. Tatili hatırladı. </p>
<p class="calibre1">Bayılmadan önce tek hatırladığı tatildi. </p>
<p class="calibre1"/>
<p class="calibre1">7 </p>
<p class="calibre1"/>
<p class="calibre1"/>
<p class="calibre1"/>
<p class="calibre1"/>
<p class="calibre1"><b class="calibre2">(  II  )</b> </p>
<p class="calibre1"/>
<p class="calibre1"/>
<p class="calibre1">Çok  yumuşak  bir  rüzgar,  ince  gömleğinin  eteklerini  uçuştururken,  kulağına  gelen Akdeniz"in  sıcak  dalgalarının  sesi,  saatlerce  hareket  etmeden  şezlongunda  ruhunu dinlendirmesine  yardımcı  oluyordu.  Koca  sahilde  sadece  kendisi  ve  altın  sarısı  kumların sayısı  kadar  huzuru  vardı.  Birkaç  saat  daha  bekleyecek  ve  derisi  güneşten  iyice  gerilinceye kadar sıcağın tadını çıkaracaktı. Akşam rüzgârını, yüzünde hoş kokulu nemlendirici kremlerle karşılamak istiyordu. </p>
<p class="calibre1">Dalga sesleri ne kadarda ahenkliydi. </p>
<p class="calibre1">Aklının ucuna bile, imza atmak gelmiyordu. </p>
<p class="calibre1">Kendine geldiğinde bir hastane odasındaydı. Sağ elini alçıda, meşin kayışla yukarıda bir demire bağlı olduğunu görünce, çığlık atmak üzereydi. Bu çığlık boğazından kurtulsaydı kim bilir hangi tonda olurdu. Belki bir kadın gibi bağırır ve utancından yerin dibine girerdi. </p>
<p class="calibre1">“Hemşire!” Evet, sesi öfkesinden bir kadın gibi çıkıyordu. </p>
<p class="calibre1">Odası tek kişilik ve lüks bir yerdi. Anlaşılan şirketten biri getirmişti kendisini buraya. </p>
<p class="calibre1">“Hemşire!”  Vücudunda  ki  ağrılara  aldırmadan  elinin  durumunu  öğrenmek  istiyordu. </p>
<p class="calibre1">Ama hemşireyi nasıl çağıracağını bilmiyor, bunun zorluğunu çekiyordu. </p>
<p class="calibre1">Odanın  kapısı  açılıp  ta  içeriye,  bakımlı  ama  güzel  olmayan  bir  hemşire  girdiğinde avazı çıktığı kadar bağırmak üzereydi. </p>
<p class="calibre1">“Sakin  olun  Mert  Bey.”  Hemşire  adamın  çıldırmak  üzere  olduğunu  anlamış  ve telaşlanmıştı. </p>
<p class="calibre1">“Elime ne oldu?” gözleriyle askıdaki sargılı elini işaret etti. Kendini uçurumdan aşağı atılmış gibi  hissediyordu. Ama  bir türlü  yere çarpmıyordu. Öfkelendi. Gözlerini  ve dişlerini sıktı. </p>
<p class="calibre1">“Eliniz mi?” Hemşire iyice telaşlanmıştı. Elindeki bloknota bakmaya başladı. Aslında aradığını çoktan bulmuştu ama ne söyleyeceğini bilemediği için sayfaları karıştırıyormuş gibi yapıyor, zaman kazanmaya çalışıyordu. </p>
<p class="calibre1">“Haydaaa. Siz ne beceriksizsiniz ya. Elime ne olduğunu söyleyecek bir Allah"ın kulu yok mu bu hastanede.” </p>
<p class="calibre1">“Va... var Mert bey. Doktorunuz söyler.” </p>
<p class="calibre1">“Tamam onu çağır o zaman.” </p>
<p class="calibre1">“He... hemen.” </p>
<p class="calibre1">Hemşire odadan bir ok gibi fırladı. Belki de hayatında ilk kez bir insandan bu kadar korkmuştu.  Yıllar  sonra  bile  bu  hastayı  anılarının  bir  süsü  olarak  anlatacaktı  arkadaşlarına. </p>
<p class="calibre1">“Adam manyak gibi bağırıyordu. Elime ne oldu, elime ne oldu, deyip duruyordu. Bense onun karşısında  neredeyse  altıma  kaçıracaktım.  Gözleri  yerinden  fırlamış  ve  avını  yakalamaya çalışan bir köpek balığı gibiydi.” Diyecekti. Belki de biraz süsleyip abartarak. </p>
<p class="calibre1">Gözlükleri  burnunun  ortasına  kadar  düşmüş,  ağır  hareketler  yapan,  kısık  gözlü  bir doktor  daldı  içeriye.  Onun  elinde  de,  hemşirenin  elindeki  bloknotun  aynısı  vardı.  Çok  titiz olduğu bloknotu tutuşundan belliydi. </p>
<p class="calibre1">“Mert bey,  ben Okan Dalgıç  sizin doktorunuzum. Eliniz  hakkında  bilgi  istemişsiniz. </p>
<p class="calibre1">Hemen aktarayım.” Elindeki sayfaları hızla çevirdi. </p>
<p class="calibre1">Mert  Külüç  adamın  yüzüne  tiksintiyle  bakıyordu.  Hareketlerini  ve  konuşmasını fazlasıyla yapmacık bulmuştu. </p>
<p class="calibre1">“Eliniz.” </p>
<p class="calibre1">İçindeki imza atma isteğini fark etti ve beyninde bir bomba patladı. </p>
<p class="calibre1"/>
<p class="calibre1">8 </p>
<p class="calibre1"/>
<p class="calibre1">“Üzgünüm ama elinizin bir hayli sorunu var...” </p>
<p class="calibre1">“Neymiş onlar?” </p>
<p class="calibre1">Doktor burnunun ortasındaki gözlüğünü işaret parmağıyla geriye doğru itti. Hastasına tedirgin  gözlerle  bakıyordu.  Sanki  kötü  haber  vermesi  durumunda,  adam,  yatağından  kalkıp kendisinin başına gelen şeyin aynısını doktora da yapacakmış gibi bir duyguya kapılmıştı. </p>
<p class="calibre1">“Dilini mi yuttun doktor? Konuşsana.” </p>
<p class="calibre1">İmza atma isteği, milyonlarca kızgın karınca gibi beyninin her noktasına yayılmıştı. </p>
<p class="calibre1">“Eee... Üzgünüm ama elinizde yaklaşık on dört kırık var ve birçok sinirde kopmuş. En kötüsü de...” </p>
<p class="calibre1">Mert Külüç eğer ayağa kalkabilseydi adamın gırtlağına saldıracaktı. </p>
<p class="calibre1">“...Elinizdeki hareketi sağlayan lifler kötü ezilmiş.” </p>
<p class="calibre1">Adam şiştikçe şişti. Her an ağzından köpükler saçarak patlayacaktı. </p>
<p class="calibre1">“Ama  üzülmeyin,  sağ  elinizi  çay  içebilecek  hale  getirecek  tıp  teknolojisi  mevcut  ve gerekeni yapacağımıza emin olabilirsiniz.” </p>
<p class="calibre1">Doktorun her konuştuğu kelime kendisine, kırık cam parçaları gibi batıyordu. Neymiş </p>
<p class="calibre1">çay içebilecekmişim. Allah belanı versin doktor. </p>
<p class="calibre1">“Elinize bunu her kim yaptıysa anlaşılan oldukça öfkeliymiş.” </p>
<p class="calibre1">Asıl sen benim nasıl sinirli olduğumu öğrenmek ister misin? </p>
<p class="calibre1">“Doktor  şimdi  bana  bir  daha  yazamayacağımı  mı  söylemek  istiyorsun.”  Elinden geldiği kadar sakin olmaya çalışıyordu. Bir taraftan da  buna  hiç gerek olmadığını  düşündü. </p>
<p class="calibre1">Ağzı çamur gibi olmuştu. </p>
<p class="calibre1">“Belki  isminizi  yazabilirsiniz  ama  eskisi  kadar  hızlı  olmanız  imkânsız  görünüyor.” </p>
<p class="calibre1">Kayan  gözlüğünü  tekrar  düzeltme  ihtiyacı  duydu.  Karşısındakinin  delirmek  üzere  olduğunu çok iyi görebiliyordu. </p>
<p class="calibre1">Mert  Külüç,  beynindeki  tilkilerin  kendisine  güldüğünü  hissetti.  Demek  ki  dünyanın sonu böyle bir şeydi. </p>
<p class="calibre1">Bir  buçuk  saat  sonra  uykuya  dalarken  hala  beynindeki  tilkileri  kovalıyordu.  En azından  onlardan  birini  yakalayıp  boynunu  kırmalıydı.  Belki  rüyasında  onlardan  birini yakaladı ve sabaha kadar hayvanın parçalamadık yerini bırakmadı. </p>
<p class="calibre1">Kim bilir. </p>
<p class="calibre1"/>
<p class="calibre1"/>
<p class="calibre1"/>
<p class="calibre1"><b class="calibre2">(   III   ) </b></p>
<p class="calibre1"/>
<p class="calibre1"/>
<p class="calibre1"/>
<p class="calibre1">Aradan on beş gün geçmişti. Mert Külüç hastaneden taburcu olalı on bir gün olmuş, bu süre içinde evinden dışarı hiç çıkmamıştı. Kafası öylesine yoğundu, canı öylesine sıkılıyordu ki, öfkesi bütün bunlarla birleşiyor ve ortaya dayanılmaz bunalımlar çıkıyordu. </p>
<p class="calibre1">En kötüsü kendini rahatlatmak için imza atamıyordu. </p>
<p class="calibre1">Çalışma masasının üzerine kurulmuş, önündeki beyaz kâğıtlara bakıyordu. Sağ elinde birbirlerine  değişik  yerlerden  bağlanmış  tellerden  oluşan  bir  iskele  vardı.  Güya  eline uygulanan bu sistem onun çay içmesini veya tavla oynamasını sağlamak için yapılmıştı. </p>
<p class="calibre1">Mert  külüç,  elindeki  iskeleye  baktı  ve  bütün  gücüyle  onu  sıkmaya  çalıştı.  Canı  çok yanmış, gözlerinden yaş akmaya başlamıştı. Amacı eliyle bir kalem tutmaya çalışmaktı. </p>
<p class="calibre1">İmza atmalıyım. </p>
<p class="calibre1">İşaret parmağı yasaklanmasına rağmen biraz hareket etti. Avazı çıktığı kadar bağırdı. </p>
<p class="calibre1">Çığlığın başlangıcında acı vardı ama bitimine doğru, acı yerini zafere bıraktı. </p>
<p class="calibre1">İmza atmalıydı. </p>
<p class="calibre1"/>
<p class="calibre1">9 </p>
<p class="calibre1"/>
<p class="calibre1"/>
<p class="calibre1"/>
<p class="calibre1"/>
<p class="calibre1"><b class="calibre2">(   IV   ) </b></p>
<p class="calibre1"/>
<p class="calibre1"/>
<p class="calibre1">Denizin  derinliklerinden  kumsala  doğru  esen  tatlı  rüzgâr,  yavaş  yavaş  sertleşmeye başlamıştı  ve  gittikçe  kararan  hava  soğuyordu.  Kulağına  şimdi  dalga  sesleri  yerine,  nefret ettiği  şehir  gürültüsü  geliyordu.  Güneş  gözlüğünü  anlına  kaldırdığında  sahilde  artık  yalnız olmadığını  gördü.  Aslında  sahilde  yoktu  ortalıkta.  Kendisi  şehrin  tam  ortasında  çıplak  ve çaresizdi. Şezlongundan kalkamıyordu. </p>
<p class="calibre1">Şezlongundan kalkınca, kusuncaya kadar imza atacaktı. </p>
<p class="calibre1">Hastaneden  çıktıktan  bir  ay  sonra,  elindeki  iskeleyi  aldırmak  için  tekrar  doktoruna gitti. </p>
<p class="calibre1">“Tam  söylediğim  gibi.”  Doktorun  gözleri  başarısından  dolayı  parıldadı.  Yüzüne yayılan gülümseme, hastasının hiç hoşuna gitmemişti. </p>
<p class="calibre1">Mert Külüç, şekli bozulan eline baktı ve gerçekten dünyanın sonunun geldiğini inandı. </p>
<p class="calibre1">Böyle bir dünyada ne kadar aklını koruyabilirdi ki. </p>
<p class="calibre1">“Artık  elinizi  kullanabilirsiniz.”  Gözlerindeki  pırıltıya  birde  başarının  küstahlığı çökmüştü. </p>
<p class="calibre1">Eline  hala  bakmakta  olan  Mert  Külüç,  eğer  bir  dakika  içinde  susmazsa  bu  biçimsiz elimle onun suratını dağıtacağım diye düşündü. </p>
<p class="calibre1">“Gerçekten  çok  şanslısınız  Mert  Bey.  Bu  durumdaki  birçok  hasta  biliyorum,  onlar bırakın  çay  içmeyi,  çayın  sıcaklığını  bile  hissedemez  durumdalar.  O  yüzden  halinize şükredin.” Şimdide nasihatler veren bir bunak gibiydi. </p>
<p class="calibre1">Son on beş saniyen. </p>
<p class="calibre1">“Dünyanın hangi ülkesine giderseniz gidin...” </p>
<p class="calibre1">Süren doldu pislik. </p>
<p class="calibre1"><b class="calibre2">                    </b></p>
<p class="calibre1">Doktor  daha  neler  olduğunu  anlamamıştı  ki  yediği  yumrukla,  çalışma  masasının köşesine yığıldı. </p>
<p class="calibre1"/>
<p class="calibre1">Mert Külüç gırtlağı patlayana kadar bağırmaya başladı. Eline yediği sopanın acısı bile bununkinin  yanında solda  sıfır kalırdı. Parmaklarına tekrar zarar vermişti ama doktora daha fazla dayanamayacaktı. Sağ elinin içinde birkaç haşarı çocuk, ellerindeki meşalelerle hoplayıp zıplıyorlardı.  Gözlerini  ve  dişlerini  sıkması  acının  azalmasına  yardımcı  olmuyordu.  Sağ </p>
<p class="calibre1">bileğiyle  dirseği  arasında  bir  yeri,  sol  eliyle  olanca  kuvvetiyle  sıkıyordu.  Belki  acı  sıktığı bölgeden yukarı çıkmaz diye ümit ediyordu. </p>
<p class="calibre1"/>
<p class="calibre1">İmza atamazsam her şey mahvolacak. </p>
<p class="calibre1"/>
<p class="calibre1">Öfkesi yine kor kor tüm vücudunu sarıyordu. </p>
<p class="calibre1"/>
<p class="calibre1">Doktor  can  acısı  ve  şaşkınlık  içerisinde  doğruldu.  Gözünden  fırlayan  gözlüklerini ustaca buldu ve onlara ihtiyacı olduğunu belli eden bir çabuklukla taktı. </p>
<p class="calibre1"/>
<p class="calibre1">“Bana  yaklaşırsan  başını  çok  büyük  bir  belaya  sokarım  senin.”  Şakağını  ovuyordu. </p>
<p class="calibre1">Eğer o yumruğu, eli sağlam biri atsaydı ve birkaç santim daha yukarı isabet etseydi, büyük bir ihtimalle hayati fonksiyonlarından birçoğunu yitirirdi. Belki de ölürdü. </p>
<p class="calibre1"/>
<p class="calibre1">Mert Külüç  ayağa kalkan doktoru, sulu gözlerinin arasından zor fark ediyordu. Canı öylesine yanıyordu ki, diz üstü çökmek zorunda kalmıştı. Sağ elini pençe gibi tutuyor, içinden eline üflemek geliyordu. </p>
<p class="calibre1"/>
<p class="calibre1">“Eğer  rahat  durursan,  eline  bir  acil  müdahale  yapabilirim.”  Doktorun  sesi  titrek  ve acımasızdı. Cerrah acımasızlığı. Tıpkı bütün neşter kullanan doktorlar gibi soğuktu. </p>
<p class="calibre1"/>
<p class="calibre1">“İstemez!” Sesi en az gözleri kadar sulanmıştı. </p>
<p class="calibre1"/>
<p class="calibre1">10 </p>
<p class="calibre1"/>
<p class="calibre1"/>
<p class="calibre1">“Ama hemen müdahale edemezsek, sıcağı sıcağına yani, bir daha onu kullanamazsın.” </p>
<p class="calibre1">Hafifçe kapıya doğru kayıyordu. Karşısındakine yardım etmek niyetinde değildi ama yinede eski hastasının zaman kaybetmeden tedavi görmesi gerekiyordu. </p>
<p class="calibre1"/>
<p class="calibre1">“Bana kalem kâğıt ver. Hemen çabucak!” </p>
<p class="calibre1"/>
<p class="calibre1">“Ne?” Doktor kapıya iyice yaklaşmıştı. </p>
<p class="calibre1"/>
<p class="calibre1">“Kalem  kâğıt  geri  zekalı  herif!  Kalem  kâğıt!”  Artık  eli  iyice  kızarmıştı  ve  daha  da pençeleşmişti. </p>
<p class="calibre1"/>
<p class="calibre1">Doktor  kapıya  doğru  kaymaktan  vazgeçti.  Olduğu  yerde  kaykılarak  durdu.  Yüzüne uykulu  bir  öfke  oturmuştu.  Dizlerinin  üzerinde  can  çekişen  adam,  kendisiyle  dalgamı geçiyordu.  Yo  hayır.  Dalga  geçmek  için  insanın  bundan  daha  iyi  bir  ruh  halinde  olması gerekir, diye düşündü. </p>
<p class="calibre1"/>
<p class="calibre1">“Kalem kâğıt lütfen...” Mert Külüç, acıklı bir ağıtla yalvarıyordu. Kendi yaşantısının ağıtını. Çöküşünün, mahvoluşunun. </p>
<p class="calibre1">Doktor,  sağ  kolunu  olanca  kuvvetiyle  sıkan  adamın,  bakışlarından  rahatsız  olmuştu. </p>
<p class="calibre1">Nedense, içinde koskoca bir imparatorluğun yıkıldığına dair, ilginç bir duygu yaşadı. Evet, bir az önce öfkesiyle odada terör estiren adam şimdi yalvarırcasına bakıyordu. </p>
<p class="calibre1"/>
<p class="calibre1">“Kalem.... Kâğıt...” Ses ümitsizce tükeniyordu. </p>
<p class="calibre1"/>
<p class="calibre1">“Ne yapacaksın onlarla.” </p>
<p class="calibre1"/>
<p class="calibre1">“Ver!” </p>
<p class="calibre1"/>
<p class="calibre1">Doktor aklına gelen düşünceye güldü. Bu bir tuzak olamazdı. Amma da paranoyaksın. </p>
<p class="calibre1">Elinin acısından neredeyse çocuk gibi ağlayacak bir adam en fazla ne yapabilirdi ki. </p>
<p class="calibre1"/>
<p class="calibre1">Mert Külüç inledi. </p>
<p class="calibre1"/>
<p class="calibre1">Doktor  meraklandı  ve  yerdeki  adamın  önüne,  masasının  çekmecesinden  aldığı  bir kalemle,  ajandasından  yırttığı  bir  dal  yaprağı  attı.  Çok  fazla  korkmuyordu  ama  yinede temkinli olmaktan bir şey çıkmazdı. </p>
<p class="calibre1"/>
<p class="calibre1">Önüne kemik atılmış bir köpek kadar sevinse de, bunu belli edemedi Mert Külüç. Sağ </p>
<p class="calibre1">kolunu sıkmaktan vazgeçti ve yerdeki kalemi sol eliyle aldı. Kâğıt parçasını yine aynı eliyle yerde düzeltti. Sonra kalemi büyük bir dikkatle sağ eline, yani mahvolmuş eline verdi. İşte o andan  sonra  acılar  üç  kat  daha  arttı.  Fakat  buna  aldırmıyordu  artık.  Vücudundaki  adrenalin kolundan geçerek kalem tutan eline hücum etti. Beyni ise mutluluk hormonuyla doldu. </p>
<p class="calibre1"/>
<p class="calibre1">Doktor, inanamıyormuş gibi bakıyordu, yerde önündeki kâğıda eğilen adama. Onun ne yapmaya  çalıştığını  çözmüş,  fakat  anlam  verememişti.  Bir  şey  yazacaktı  kâğıda  kuşkusuz. </p>
<p class="calibre1">Meslek hayatında karşılaştığı bu ilk olayı, tıpkı hemşire gibi bütün meslektaşlarına anlatmak için  sabırsızlanıyordu.  Belki  ilerde  bir  anı  kitabı  yazardı  ve  bu  anıyı  da  kitabının  en  başına koyardı.  Hastasını  engellemek  aklına gelmemişti. Nede olsa o önce  insandı,  yani  merakının üzerinde hiçbir şey olamazdı. </p>
<p class="calibre1"/>
<p class="calibre1">Mert külüç, kalemi kavramak için, sağ elini her sıktığında, beynindeki bütün sinirlerin üzerine  sanki  çekiçle  vuruluyormuş  gibi  hissediyordu.  Ama  aldırmadı.  Elini  sıktı,  kalemi kavradı  ve  ucunu  kâğıda  değdirdi.  Bu  kadarı  bile  şişen  şakak  damarlarının  verdiği  acıyı dindirmişti. </p>
<p class="calibre1"/>
<p class="calibre1">Odanın  içinde  sadece  Mert  Külüç'ün  soluk  alıp  verme  sesleri  vardı.  Doktorsa  en  az düşünceleri kadar sessizdi. </p>
<p class="calibre1"/>
<p class="calibre1">Elini artık tam sıkmış, kalemi kavramıştı. Kâğıdın üzerinde gezinmeye başladı. </p>
<p class="calibre1"/>
<p class="calibre1">Doktor, acaba kaç harf yazabilecek diye düşünüyordu. </p>
<p class="calibre1"/>
<p class="calibre1">Mert külüç, ömrünün son üç imzasını attı. </p>
<p class="calibre1"/>
<p class="calibre1"/>
<p class="calibre1"/>
<p class="calibre1"><b class="calibre2">(   V   ) </b></p>
<p class="calibre1"/>
<p class="calibre1"/>
<p class="calibre1">11 </p>
<p class="calibre1"/>
<p class="calibre1"/>
<p class="calibre1"/>
<p class="calibre1"/>
<p class="calibre1">Tam  kırk  altı  gün  sonra  çıkarttılar  elindeki  yeni  iskeleyi.  Bu  sefer  ne  bir  doktor dövmüş,  nede  başını derde sokmuştu. Uslu  bir çocuk olup  iyileşmeyi  beklemişti.  Zaten  son attığı imzalar, kargacık burgacıkta olsa ona, kırk altı değil, herhalde üç ay yeterdi. Sonrasını düşünemiyordu.  Zaten  şu  son  kırk  altı  gün  nasıl  geçmişti  ki,  bütün  hepsi  sis  perdesi  altına sıkışmış birer anıydı sadece. </p>
<p class="calibre1"/>
<p class="calibre1">Eline  yapılan  ikinci  iskele,  başka  bir  doktor  tarafından  gerçekleştirilmişti.  Yeni doktoruna, eskisine ne yaptığını anlatmamışlardı. Eski doktor, o gün yaşadığı tecrübeyi asla unutmayacaktı. </p>
<p class="calibre1"/>
<p class="calibre1">Mert  Külüç,  şimdi  evinin  çalışma  odasında,  ayaklarını  masaya  uzatmış  bir  şekilde düşünüyordu.  Bir  yandan  sağ  elini  havaya  kaldırmış,  bakışlarıyla  onu  seyrediyordu,  bir yandan  da,  son  doktorunun  söylediği  kelimeleri  düşünüyordu.  Başka  hiçbir  şey  yoktu yenidünyasında. Masasının üzeri tomarlarca bembeyaz kâğıtla doluydu. Hatta odanın her yeri. </p>
<p class="calibre1"/>
<p class="calibre1">İkinci  doktoruna  yine  aynı  şeyi  sormuştu,  ama  bu  sefer  dünyanın  en  çaresiz  insanı olarak,  sakindi.  Sağ  elinle  asla  kalem  tutamazsın  cevabı,  bu  sefer  onu  yıkmamıştı.  Elin  hiç hareket  etmeyecek  değil  elbet,  diye  devam  etmişti  doktor.  Acil  durumlarda  telefonunuzun tuşlarına  basabileceksiniz.  Yaşlı  babacan  doktor  ona  hiç  sevmediği  dayısını  hatırlatıyordu. </p>
<p class="calibre1">Küçük  yaşlarda  sevdiği  dayısı  büyüdükçe  nefret  ettiği  bir  adama  dönüşmüş,  ölümüne  dahi üzülmemişti. </p>
<p class="calibre1"/>
<p class="calibre1">Aman ne güzel diye düşündü. </p>
<p class="calibre1"/>
<p class="calibre1">Sol eliyle masasının en alt çekmecesini açtı ve orada duran şeyi görünce içi rahatladı. </p>
<p class="calibre1">Başını kaldırıp masanın üzerine bakınca, morali tekrar sarsıldı. </p>
<p class="calibre1"/>
<p class="calibre1">Telefonun tuşlarına basabileceksin. </p>
<p class="calibre1"/>
<p class="calibre1">Peki, başka ne yapabilirim. </p>
<p class="calibre1"/>
<p class="calibre1">Mert  külüç  anlını  fetheden  terleri  sol  eliyle  sildi.  Yapacağı  şey  gerçekten  her  şeyi kurtaracaktı. Hiçbir doktorun bulamayacağı tedaviyi keşfetmişti. </p>
<p class="calibre1"/>
<p class="calibre1">İmza atma isteği öylesine yoğundu ki, kalbi sanki çaresiz âşıklar gibi sızlıyordu. Artık bütün  akşamlar  zor  geçiyordu.  Kesinlikle  bu  yaşayan  kendisi  değildi.  İmzasız  yaşamayı düşündüğünde her yerini karabasanlar basıyor, sayfalarca imza atmak istiyordu. </p>
<p class="calibre1"/>
<p class="calibre1">İmza atmak istiyorum. </p>
<p class="calibre1"/>
<p class="calibre1">Sol  elini  düşündü  sonra.  O  aynı  işi  yapabilir  miydi?  Asla  diye  düşündü.  Asla  sağ </p>
<p class="calibre1">elimle yaptığım karakterleri sol elimle yapamam, çünkü bunu denedim ve olmadı. </p>
<p class="calibre1"/>
<p class="calibre1">Eğildi. Masanın en alt çekmecesini açtı tekrar. Gümüş rengindeki cismi sol eline aldı. </p>
<p class="calibre1">Oturduğu  yerde  doğruldu.  Cismin,  sağlam  elinde  ne  kadarda  güvensiz  durduğunu  düşündü. </p>
<p class="calibre1">Oysa şimdi bu lanet olası sağ elimde olsaydı. </p>
<p class="calibre1"/>
<p class="calibre1">Telefonunuzun tuşlarına basabilirsiniz. </p>
<p class="calibre1"/>
<p class="calibre1">Dünyanın sonu geldi. </p>
<p class="calibre1"/>
<p class="calibre1">Mert  Külüç,  kalbinin  sıkıştığını  hissediyordu.  Çaresizlik  kurtulamadığı  bir  hastalık gibiydi. Kurtulamıyor ve asla da kurtulamayacaktı. </p>
<p class="calibre1"/>
<p class="calibre1">Sağ elime son bir kez şans vermeliyim diye düşündü. Öyle bir şans olmalı ki her şeyi mükemmelleştirmeli. </p>
<p class="calibre1"/>
<p class="calibre1">Telefonunuzun tuşlarına basabilirsiniz. </p>
<p class="calibre1"/>
<p class="calibre1">Soğuk  cismi  tuttuğu  sol  elinin  üstüyle,  alnındaki  terleri  tekrar  sildi.  Ağzı  yanık patlıcan  yemiş  gibi  acıydı.  Kulakları  uğulduyor,  damarlarındaki  kanın  artık  kendine  acı verdiğini düşünüyordu. </p>
<p class="calibre1"/>
<p class="calibre1">Telefonunuzun tuşlarına basabilirsiniz. </p>
<p class="calibre1"/>
<p class="calibre1">Sağ elime son bir şans vermeliyim. </p>
<p class="calibre1"/>
<p class="calibre1">Beyninde bir sarsıntı başlamıştı, bütün düşünceleri birbirine giriyordu. </p>
<p class="calibre1"/>
<p class="calibre1">İmza atmak istiyordu. </p>
<p class="calibre1"/>
<p class="calibre1">12 </p>
<p class="calibre1"/>
<p class="calibre1"/>
<p class="calibre1">Sağ eline son bir şans vermek istiyordu. </p>
<p class="calibre1"/>
<p class="calibre1">Telefonun tuşlarına basabilirsiniz. </p>
<p class="calibre1"/>
<p class="calibre1">Tetiğe de basabilir miyim? </p>
<p class="calibre1"/>
<p class="calibre1"/>
<p class="calibre1"/>
<p class="calibre1"><b class="calibre2">(   VI   ) </b></p>
<p class="calibre1"/>
<p class="calibre1"/>
<p class="calibre1"/>
<p class="calibre1">Artık şezlongunu terk etmişti. Yağmur yağıyordu. </p>
<p class="calibre1">Mert Külüç"ün cesedini, iki gün sonra, abone olduğu bir derginin dağıtıcısı, kokudan fark etmişti. Zili dakikalarca çalmış ve telaşlanıp polise haber vermişti. </p>
<p class="calibre1"/>
<p class="calibre1">Polisler  çalışma  odasına  girdiğinde  adamın  intihar  ettiğini  anlamışlardı.  Mert  Külüç, onlarında meslek yaşantılarında unutamayacakları bir olaya imza atmıştı. Polislerin sonradan öğrendiklerine göre, adamın sağ eli çalışmıyordu ve tetiği çeken parmak sağ eldeydi. Korkunç bir intihar inadıydı bu. </p>
<p class="calibre1"/>
<p class="calibre1">Cesedi  kaldırdılar.  Masadaki,  üzerleri  kanla  sıvanmış  kâğıtları  toparladılar.  Evi boşaltıp tahliye ettiler. </p>
<p class="calibre1">Asla Mert Külüç"ün neden intihar ettiği anlaşılamadı. </p>
<p class="calibre1"/>
<p class="calibre1"/>
</body>
</html>
