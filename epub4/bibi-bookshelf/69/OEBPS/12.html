<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>12</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="calibre1"> <span>Bu sırada, yeryüzündeki ülkelerin, casus uyduları, tarım küresinin yerini saptadılar, ileri görüşlü başkan, </span>
      <span>hemen her gün, Çeşitli ülkelerden sert bildiriler alıyordu. Yabancı başkanlar, dünya ile mars arasına yerleştirilen </span>
      <span>yapay gezegeni, dünya barışını yok etmeye yönelik tehlikeli bir silah deposu olarak görüyorlardı. Sonunda, ileri </span>
      <span>görüşlü başkan, bu baskılara</span>
      <span>dayanamadı.</span></p>
<p class="calibre1"> <span>Yapay gezegenin, gelecekte, insanlığı açlıktan kurtarma çalışmaları yapan, yararlı bir tarım gezegeni olduğunu </span>
      <span>açıkladı.</span></p>
<p class="calibre1"> <span>Yabancı ulusların başkanları, kendisine inanmadılar. İleri Görüşlüler Ülkesi'nin dâhi başkanı, buna da bir </span>
      <span>çözüm</span>
      <span>buldu: Her ülkeden birer bilim adamının katılmasıyla oluşacak bir bilim kurulunun, tarım gezegenini </span>
      <span>inceleyebileceğini açıkladı. Bu çağrı, dünya uluslarınca hoşnutlukla karşılandı. Hemen «uluslararası gözleyici </span>
      <span>bilginler kurulu» oluşturuldu. Kurul, «Nuhun</span>
      <span>gemisi» adlı uzay aracıyla tarım küresine yollandı.</span></p>
<p class="calibre1"> <span>O sırada, doygu tohumları, yenice filizlenmeye başlamıştı. Gözleyici bilginler soluma başlıklarıyla </span></p>
<p class="calibre1"><span>donanmışlardı. Tarım küresinin güney kutbundaki kapıdan, içeriye alındılar. Önce uzay tarlalarını gezdiler, sonra </span>
      <span>çekirdeğe girdiler. Orayı da iyice incelediler. Tarım küresinde tek bir silah bile bulunmadığını görünce pek </span>
      <span>sevindiler, İleri Görüşlüler Ülkesi'nin ileri görüşlü başkanı, bu geziyi önerirken, gözleyici bilginlerin, tarım </span>
      <span>küresindeki bilginlere hiçbir konuda soru sormamaları koşulunu koymuştu. Bilginleri de bu koşulu saygıyla </span>
      <span>karşılamışlardı. Tarım küresinde süren incelemeler sırasında, tek bir soru soran olmadı. Böylece gezi, olaysız </span>
      <span>biçimde sona erdi.</span></p>
<p class="calibre1"> <span>Uluslararası gözleyici bilginler kurulu üyeleri, yeryüzüne döndüklerinde, gördüklerini uluslarına anlattılar. </span>
      <span>Onları en çok şaşırtan şey, tarım küresinde görev yapan bilim adamlarının, yaşları oldu. Çünkü, en yaşlı bilgin </span>
      <span>yirmi, en genci ise henüz on beş yaşındaydı. İşte bu haber, dünyaya</span>
      <span>parmak ısırttı. Bu yüzden, uzun süre, ileri </span>
      <span>görüşlü başkana, dünyanın dört bir yanından kutlamalar yağdı.</span></p>
<p class="calibre1"> <span>Aslında gözleyici bilginlere, tarım gezegeninde yapılan çalışmaların pek azı anlatıldı. Doygu bitkisinin </span>
      <span>özelliklerinden hiç söz edilmedi. Yapılan çalışmaların, kesin sonuç vereceği de bildirilmedi. Genç bilginler, </span>
      <span>başkanın buyruğuyla sadece, doygunun deneme aşamasında olduğunu söylediler.</span></p>
<p class="calibre1"> <span>Dünya ulusları, kafalarını savaşa ve silahlanmaya taktıklarından bilim adamlarının çoğu, tarım gezegenini hep </span>
      <span>bu gözle taramışlardı. Tek amaçları, bu yapay gezegenin, silah üssü olup olmadığını saptamaktı. Bu nedenle </span>
      <span>doygu üstünde pek fazla duran olmamıştı.</span></p>
<p class="calibre1"> <span>İleri görüşlü başkan, kafasını kullanarak, hem dünya uluslarının öfkesini üstünden atmış, hem de soru sormayı </span>
      <span>yasaklayarak, genç dâhilerin gizini koruyabilmişti.</span></p>
<p class="calibre1"> <span>Tarım küresinde doygu bitkisinin ilk ürünleri toplanırken, yeryüzünde esen savaş yelleri, giderek fırtınaya </span>
      <span>dönüşmekteydi. İnsanoğlu atom çağına erişmenin verdiği başdönmesiyle ne yaptığını bilmez duruma gelmişti. </span>
      <span>Atomu parçalamış, aya ulaşmış, uzayda iyiden iyiye boy göstermeye başlamıştı. Bu gelişmeler, insanın </span>
      <span>doğasında var olan böbürlenme, kendini beğenmişlik, kıskançlık, bencillik, acımasızlık... duygularıyla sonu </span>
      <span>gelmez isteklerini şaha kaldırmıştı.</span></p>
<p class="calibre1"> <span>Yeryüzünde, artık kimse kimseyi beğenmiyordu. Herkes herkese tepeden bakıyordu. Kişiler böyle olunca, </span>
      <span>toplumlar da birbirlerini horluyor, birbirlerine üstünlük taslıyordu. Bu gidişin sonunda ortaya çıkan, uluslararası </span>
      <span>üstünlük çekişmeleri, akıl almaz boyutlara ulaşıyordu.</span></p>
<p class="calibre1"> <span>«Bu didişmelerin, sürtüşmelerin sonu iyiye varmayacak. Birbirimize diş bilemekten vazgeçelim. El ele verip </span>
      <span>insanlık için yaşanası bir dünya oluşturalım!» diyen bilinçli insanlar yok değildi. Ama, onlara kulak veren </span>
      <span>olmuyordu. Tersine: ben -</span>
      <span>biz -</span>
      <span>sen -</span>
      <span>siz'le başlayan, karşılıklı öğünme, böbürlenme yanında, sövgü ve </span></p>

  </body>

</html>
