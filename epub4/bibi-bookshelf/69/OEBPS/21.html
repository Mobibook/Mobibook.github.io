<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>21</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span>kadardı. Doygu taneleriyse, badem büyüklüğüne ulaşamadılar.</span></p>
<p class="calibre1"> <span>İlk ürünler toplandıktan bir süre sonra, A.T.K.'daki yüz bilim adamı, tepeden tırnağa bembeyaz kesildiler. </span>
      <span>Ağaran saçları, sakalları, kaşları, derilerini kaplayan tüyleri ve süt beyaza dönüşen derileriyle kardan adamlara </span>
      <span>döndüler. Bu sonuca kendilerini hazırladıkları için duruma üzülmediler. Ama, doygu bitkisinin yetersiz gelişmesi, </span>
      <span>ilgililere üzüntü kaynağı oldu.</span></p>
<p class="calibre1"> <span>Sadece başkan, bu duruma fazla üzülmedi. Yüzbinlerce mil ötedeki uzay tarım küresinden, ancak yılda bir </span>
      <span>ürün geliyordu. Artık bu süreyi beklemekten kurtulunmuştu. Her üç ayda bir: atmosferdeki tarım kürelerinden </span>
      <span>alınacak ürünler, hem bolluk sağlayacak, hem de insanlara güven verecekti.</span></p>
<p class="calibre1"> <span>Başkanın, A.T.K.'lara değgin planları vardı. İlk uygulama başarıyla sonuçlanınca, A.T.K.'ların çoğaltılmasını </span>
      <span>buyurdu. Öncelikle yabancı ülkelerin yeraltı kaynaklarından elde edilen enerji ve madenlerle gerekli birikim </span>
      <span>sağlandı. Sonra A.T.K. oluşturma üsleri kuruldu. Buralar gerekli aygıt ve düzeneklerle donatıldı. Seçkin uzman ve </span>
      <span>bilim adamları yetiştirildi...</span></p>
<p class="calibre1"> <span>Her şey hazır olunca, ileri görüşlü başkan, yeryüzündeki ülke başkanlarını, sarayına buyur etti. Onlara, </span>
      <span>atmosfer tarım kürelerini açıkladı. Ülkelerinin semalarına, bu tür «Gök tarlaları» yerleştirmeyi düşünüp </span>
      <span>düşünmediklerini sordu. Tüm başkanlar, ölçüsüz bir istekle yerlerinden fırladılar.</span></p>
<p class="calibre1"> <span>-</span>
      <span>İstiyoruz!..</span></p>
<p class="calibre1"> <span>-</span>
      <span>İstiyoruz!..</span></p>
<p class="calibre1"> <span>-</span>
      <span>istiyoruz!........</span></p>
<p class="calibre1"> <span>İleri görüşlü başkan, sevinçle ellerini oğuşturdu.</span></p>
<p class="calibre1"> <span>-</span>
      <span>Ben de bu konuya böylesine yürekten ilgi göstereceğinizi düşünmüştüm, yanılmamışım. Her ülkede, nüfusa </span>
      <span>göre, Atmosfer Tarım Küresi kurabiliriz. Oralarda çalışacak uzmanları yetiştirebiliriz. İlk ürün alıncaya dek sizlere </span>
      <span>sürekli yardım ederiz. Ondan sonra artık kendi insanlarınızı kendiniz doyurursunuz. Yalnız, bunların </span></p>
<p class="calibre1"><span>gerçekleşebilmesi için bir koşulum var.</span></p>
<p class="calibre1"> <span>Konuk başkanların yüzlerindeki sevinç bir anda söndü gitti.</span></p>
<p class="calibre1"> <span>Kuşkuyla birbirlerine baktılar. İleri görüşlü başkan sözlerini sürdürdü:</span></p>
<p class="calibre1"> <span>-</span>
      <span>Arkadaşlar, biliyorsunuz, son savaş, dünyamızı yaşanmaz duruma getirdi. Az kaldı, insanoğlunun </span>
      <span>yeryüzünden kökü kazınacaktı. Biz, doygu bulmasaydık, bu kötü son kaçınılmaz olacaktı.</span></p>
<p class="calibre1"> <span>Beslenme sorunu sona erince, uluslar, yeniden</span>
      <span>silahlanıp birbirlerine saldırma planları yapmaya </span>
      <span>girişeceklerdir. Bundan hiç kuşkum yok. Tarih en güvenilir tanıktır, insanlar, yüz binlerce yıldır, birbirleriyle </span>
      <span>savaşıp durmuşlardır. Durumun, bundan sonra da süreceğine inanıyorum.</span></p>
<p class="calibre1"> <span>Oysa, yaşam ve dünya çok güzel. Etele verip dünyayı yeniden yaşanır duruma getirmeliyiz. Bu erek uğruna, </span>
      <span>gecemizi gündüzümüze katarak çalışmalıyız. Ben, yepyeni bir dünyanın kurulmasına öncülük etmek istiyorum. </span>
      <span>Yeryüzündeki tüm ülkelerin, benim buyruğumda yeni dünyanın kurulmasına katkıda bulunmasını gerekli </span>
      <span>görüyorum.</span></p>
<p class="calibre1"> <span>Öncelikle savaş olgusunu aklımızdan çıkaracağız. Sonra, silahlarımızı tümden yok edeceğiz...</span></p>

  </body>

</html>
