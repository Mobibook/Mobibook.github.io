<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>35</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="calibre1"> <span>Başkan, genç bilginler kurulu sözcüsünden, yeni silahın Özelliklerini öğrenince, sevinçten uçacak gibi oldu. Her </span>
      <span>birini binbir çeşit övgü ve teşekkürle kutladı. Sonra aklına takılan soruları sormaya girişti.</span></p>
<p class="calibre1"> <span>-</span>
      <span>Işın bombasıyla ışınlanmış insanlar, tüm buyruklarıma uyacaklar m?</span></p>
<p class="calibre1"> <span>Genç bilginler kurulunun sözcüsü, hiç duraklamadan yanıtladı.</span></p>
<p class="calibre1"> <span>-</span>
      <span>Elbette efendim. Düşünme yetenekleri bulunmadığı için siz ne derseniz, onu hemen yapacaklar. Yaptıkları </span>
      <span>işin iyi, kötü. yorucu ya da tehlikeli olup olmadığının bilincine varamayacaklar.</span></p>
<p class="calibre1"> <span>Başkan, sorularını sürdürdü.</span></p>
<p class="calibre1"> <span>-</span>
      <span>Peki, doktor, öğretmen, mühendis, avukat, yargıç... gibi toplum ve kamu görevi üstlenen kişilerle, sanatçı ve </span>
      <span>zanaatçı kesimi mesleklerini düşünmeden yürütebilecekler mi?</span></p>
<p class="calibre1"> <span>-</span>
      <span>Öğretmen, doktor, mühendislerle zanaat ve sanatçılar işlerini kalıplaşmış bilgi birikimlerine dayanarak </span>
      <span>yürütecekler. Avukat ve yargıçlara, zaten gerek kalmayacak...</span></p>
<p class="calibre1"> <span>-</span>
      <span>Neden?</span></p>
<p class="calibre1"> <span>-</span>
      <span>Çünkü efendim, düşünceden yoksun insanlar, özgürlük, eşitlik, kişisel ya da toplumsal onur, hak, adalet... </span>
      <span>gibi ilkeleri kavrayıp değerlendiremeyecekler. Bu durumda, hak dağıtan yargıçlara ve hak arayan avukatlara iş </span>
      <span>düşmeyecek.</span></p>
<p class="calibre1"> <span>-</span>
      <span>Anlaşıldı. Yanılmıyorsam, bu silahla ışınlanan tüm insanlar köle niteliği taşıyacak.</span></p>
<p class="calibre1"> <span>-</span>
      <span>Evet, bir bakıma öyle... Işınlanan insanlar, meslekleri ve yaşam düzeyleri ne olursa olsun, buyruklarınızdan </span>
      <span>çıkamayan bir tür köle olacaklar.</span></p>
<p class="calibre1"> <span>Başkan, gözlerini kısarak, bakışlarını boşluğa dikti.</span></p>
<p class="calibre1"> <span>-</span>
      <span>Göreceksiniz sevgili bilginler, ışınlanmış kölelerle yepyeni bir çağ açacağım. Ve bu yeni çağa uygun, yepyeni </span>
      <span>bir dünya yaratacağım.</span></p>
<p class="calibre1"> <span>Sözcü bilgin, başkan kadar coşkulu değildi.</span></p>
<p class="calibre1"> <span>-</span>
      <span>Işınlanmış insanları insanca bir planla yönlendirebilirseniz, düşleriniz gerçekleşir.</span></p>
<p class="calibre1"> <span>-</span>
      <span>Düşleriniz değil, düşlerimiz demelisiniz sayın sözcü. Bu atılımda, ben değil biz varız. Her şeye birlikte </span>
      <span>başladık. Yeni çağı da birlikte oluşturacağız. Benim adımla birlikte, sizlerin adlarınız da insanlık tarihinde altın </span>
      <span>sayfalar oluşturacak. Işın bombasını siz buldunuz. Işınlanan insanları yönetme ve yönlendirme planlarını da </span>
      <span>sizler yapacaksınız. Ben uygulayıcı olacağım...</span></p>
<p class="calibre1"> <span>Başkan birden durakladı, sonra kuşkuyla şu soruyu sordu.</span></p>
<p class="calibre1"> <span>-</span>
      <span>Dünya ışınlanırken, bizler ne olacağız? Sözcü bilgin bu soruyu gülümseyerek yanıtladı.</span></p>
<p class="calibre1"> <span>-</span>
      <span>Işınlar sizi ve bizleri etkileyemeyecek.</span></p>

  </body>

</html>
