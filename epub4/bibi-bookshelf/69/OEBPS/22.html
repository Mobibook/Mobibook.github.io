<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>22</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="calibre1"> <span>Başkanlardan biri atıldı.</span></p>
<p class="calibre1"> <span>-</span>
      <span>Sayın başkan, nükleer savaştan sonra, ülkemde silah diye bir şey kalmadı ki!..</span></p>
<p class="calibre1"> <span>Onun ardından öteki başkanlar söz aldılar.</span></p>
<p class="calibre1"> <span>-</span>
      <span>Benim ülkemde de tüm silahlar savaşta yok oldu...</span></p>
<p class="calibre1"> <span>-</span>
      <span>Bizim de öyle.</span></p>
<p class="calibre1"> <span>-</span>
      <span>Bizim de silahımız yok...</span></p>
<p class="calibre1"> <span>İleri Görüşlüler Ülkesi'nin ileri görüşlü başkanı, bu açıklamaları bekliyordu. Konuk başkanların yanıtları onu </span>
      <span>pek sevindirdi. Ama, yine de bazı başkanların sözlerinden kuşkuluydu.</span></p>
<p class="calibre1"> <span>-</span>
      <span>Biz de de silah kalmadı. Çoğunuza inanıyorum. Ama, bazı büyük ülkelerin başkanlarının, doğruyu </span>
      <span>söylemediklerini biliyorum. Şimdi ülkelerinize dönün. Silah durumlarınızı iyice araştırın. Sonuçları bize yazılı </span>
      <span>olarak bildirin. Biz de ülkelerinizde gerekli araştırmaları yapalım. Daha sonra toplanıp A.T.K. anlaşmalarını </span>
      <span>gerçekleştiririz.</span></p>
<p class="calibre1"> <span>Büyük ülke başkanları, telaşla ayağa kalktılar, içlerinden birini sözcü seçtiler. Sözcü şunları söyledi.</span></p>
<p class="calibre1"> <span>-</span>
      <span>Sayın başkan, ülkemiz için A.T.K. edinmeyi geciktirirsek, açlık korkusuyla titreşip durmakta olan </span>
      <span>yurttaşlarımız, bizleri başkanlıktan kovar. O nedenle anlaşmayı şimdi yapalım. Size söz veriyoruz. Ülkelerimizde</span>
      <span>bilgimiz dışında silah varsa, tümünü de yok edeceğiz.</span></p>
<p class="calibre1"> <span>İleri görüşlü başkan direndi.</span></p>
<p class="calibre1"> <span>-</span>
      <span>Hâlâ doğru konuşmuyorsunuz. Bazı büyük ülkelerde savaşta kullanılmamış çok gelişmiş silahlar var. Bunu </span>
      <span>kesinlikle biliyorum.</span></p>
<p class="calibre1"><span>Büyük ülkelerin büyük başkanları, sessizce başlarını öne eğdiler. Sözcüleri ayağa kalktı.</span></p>
<p class="calibre1"> <span>-</span>
      <span>Sayın başkan, haklısınız. O silahları, sizden gelen gözlemciler önünde yok edeceğiz.</span></p>
<p class="calibre1"> <span>İleri görüşlü başkan, bu sözleri coşkuyla alkışladı. Sonra konuk başkanlarının ellerini sıkarak, A.T.K.</span>
      <span>anlaşmalarını imzalamaya girişti.</span></p>
<p class="calibre1"> <span>-</span>
      <span>Kısa sürede semalarınız, tarım küreleriyle donanacak. Bundan böyle azığınız, başınızın üstünde, gözünüzün </span>
      <span>önünde olacak. Halkınız da mutlu ve güvenli bir topluluk durumuna gelecek. Bu başarınızla onları, dilediğiniz </span>
      <span>gibi yönetebileceksiniz. Uluslarınızı doyurduktan sonra, önderliğimde yeni bir dünya kurmaya girişeceksiniz. </span>
      <span>Buyruklarıma uyduğunuz sürece, halkınız doyacak. Sizleri de baştacı edecekler...</span></p>
<p class="calibre1"> <span>İleri görüşlü başkanın sözleri sona erince, konuk başkanlar, ellerine tutuşturulan A.T.K. anlaşmasını </span>
      <span>incelediler. Belgeler, çok ağır koşullar içermekteydi. Ama, başka seçenekleri bulunmadığından, hemen </span>
      <span>imzaladılar. Açlıktan gözü dönmüş insanlara, başkanlık yapmanın, ne denli anlamsız, hatta tehlikeli bir iş </span>
      <span>olduğunun bilincindeydiler.</span></p>
<p class="calibre1"> <span>Onların hoşnutsuzluklarını sezen ileri görüşlü başkan, iyice köşeye sıkıştıklarını vurgulamak için şu açıklamayı </span></p>

  </body>

</html>
