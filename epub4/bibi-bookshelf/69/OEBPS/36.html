<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>36</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="calibre1"> <span>Başkan merakla atıldı.</span></p>
<p class="calibre1"> <span>-</span>
      <span>Bunu nasıl sağlayacaksınız?</span></p>
<p class="calibre1"> <span>-</span>
      <span>Pek zor olmayacak efendim. Kafatasıyla kafaderisi arasına yerleştirilecek, el kadar bir ışın yansıtıcıyla </span>
      <span>ışınlardan korunacağız.</span></p>
<p class="calibre1"> <span>-</span>
      <span>İşte bu çok iyi... Benden ve sizlerden başka, ışınlanmasını istemediğim bazı kişiler var. Eşim, çocuklarım, </span>
      <span>yakın hısımlarim... Işın yansıtıcı onlara da konsun.</span></p>
<p class="calibre1"> <span>-</span>
      <span>Elbette efendim. Siz ışın bombası uygulamasından önce, bu kişilerin adlarını bildirirsiniz...</span></p>
<p class="calibre1"> <span>-</span>
      <span>Peki, ışınlama uydusu, insanları sürekli olarak ışınlayacak mı, yoksa, görevi kısa sürede sona mı erecek?..</span></p>
<p class="calibre1"> <span>-</span>
      <span>Işınlama uydusu insanları sürekli olarak ışınlayacak. Uydudaki ışınların gücü, yıllarla ölçülemeyecek boyutta. </span>
      <span>Siz istediğiniz ya da sizden sonrakilerin isteyecekleri sürece, ışınlama olacak.</span></p>
<p class="calibre1"> <span>-</span>
      <span>Işınlama sona erince, insanlar eski durumlarına dönebilecekler mi?</span></p>
<p class="calibre1"> <span>-</span>
      <span>Evet efendim. Beyinleri yine eskiden olduğu gibi işlevlerini tam olarak yapmaya başlayacak. Yalnız, </span>
      <span>düşünmeye başlayan insanların, birbirlerine ve toplumsal yaşama uyum göstermeleri, biraz zor olacak. Bilinçleri </span>
      <span>geri gelen insanlar, içinde bulundukları koşulları kavrayınca, tedirgin olacaklar. Korkarım o zaman, her biri, birer </span>
      <span>barut fıçısına dönecek. Dünya bugünkünden daha kötü duruma gelecek. Elbet bu karışıklık, bir süre, yaşamın ve </span>
      <span>dünyanın tadını kaçıracak...</span></p>
<p class="calibre1"> <span>-</span>
      <span>Biz de böyle bir kargaşaya izin vermeyiz... insanlar, yüz binlerce yıldır, düşünüp durdular da ne oldu? Bundan </span>
      <span>sonra da düşünmeden yaşasınlar. Onlar adına bizler düşünebiliriz. Dünyamıza bir avuç düşünen beyin yeter de </span>
      <span>artar bile... Keşke, bu ışınlar, insanların düşünce merkezlerini tümden kurutabilseydi...</span></p>
<p class="calibre1"> <span>Sözcü bilgin sert bir sesle başkana karşı durdu.</span></p>
<p class="calibre1"> <span>-</span>
      <span>Bu olamaz efendim. Genç bilginler kurulu olarak, bu silahı bile uzun tartışmalarla oluşturduk, içimizde, </span>
      <span>insanları ışın bombasıyla ışınlama olayına karşı çıkanlar çok. İnsanın, yaşamı anlama, çevresinde olup bitenleri </span>
      <span>kavrama ve düşünme yetilerinin durdurulması, insan olarak, çoğumuza ters düştü. Ama, yeryüzündeki tüm </span>
      <span>ulusların, elbirliğiyle ülkemizi yok etmeye hazırlandıklarını biliyoruz. Hem de bu düşmanlığı, onlara doygu </span>
      <span>vererek, insanca davranmamıza karşın yapıyorlar... Onların, doygu</span>
      <span>üretimini ve tarım küresini ellerine geçirince, </span>
      <span>bizleri acımasızca yok edebileceklerine inanıyoruz. Işın bombasına karşı çıkanlar, bu görüşlerin etkisiyle </span>
      <span>çalışmalarımıza katılma kararına vardılar. Bilginler kurulunun amacı, varlığımızı ve ulusumuzu, saldırılardan </span>
      <span>korumaktır. İnsanların beyinlerini bütünüyle sakat bırakmaya hiçbirimiz razı olamayız.</span></p>
<p class="calibre1"> <span>Sözcü bilginin bu kesin çıkışı karşısında, başkan, kaşlarını çatarak başını öne eğdi. O sırada: «Dehâlarına ve </span>
      <span>hizmetlerine gereksinim duymasam herkesten önce bilginler kurulunu ışınlatırdım.» Düşüncesini içinden </span>
      <span>geçiriyordu. Ama, düşüncelerini ustaca saklamayı başardı.</span></p>
<p class="calibre1"> <span>-</span>
      <span>Haklısınız. Ben de düşmanlarımızın nankörlüğü karşısında öfkeye kapılarak, o denli katı düşündüm. Aslında </span>
      <span>çok zorunlu olmasak, bu silahı bile kullanmaktan kaçınırdım. Ama, ulusal varlığımızın sürmesi ya da yok olması </span>
      <span>sözkonusu. Düşmanlar kapıda... Göz göre göre, onlara boynumuzu uzatacak değiliz elbet... içiniz rahat olsun, bu </span>
      <span>dünya nice savaşlar gördü. En son nükleer savaşa, sizler de</span>
      <span>tanık oldunuz, insanlar birbirleriyle boğazlaşırken, </span>
      <span>güzelim dünyayı da yaşanmaz duruma getirdiler.</span></p>

  </body>

</html>
