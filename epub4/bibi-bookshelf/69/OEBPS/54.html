<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>54</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span>üzüyordu. Bizim gibi dâhilerin, hiçliğe böylesine kolaylıkla teslim olması, insanlık onuruna kara çalacak. Yıllarca </span>
      <span>bu doğrultuda düşündüm Sonunda, adımızı temize çıkaracak bir çözüm buldum. Başarabilirsek, ne mutlu bize. </span>
      <span>Bu yolla hem «iyi insan»ların yeryüzünde oluşturdukları yeni yaşam düzenini görebileceğiz, hem de onurumuz </span>
      <span>kurtulacak.</span></p>
<p class="calibre1"> <span>Elli arkadaşı, kendisini coşkuyla alkışladılar. On dokuz numaralı kimya bilgini söz istedi.</span></p>
<p class="calibre1"> <span>-</span>
      <span>Sayın Sekiz, bizler de benzer duygu ve düşüncelerle dopdoluyuz. Burada, elimizi kolumuzu kavuşturarak, </span>
      <span>ölümü beklemek, bizim de ağrımıza gidiyor. Ayrıca ben de iyi insanların iyi dünyasını çok merak ediyorum...</span></p>
<p class="calibre1"> <span>Öteki bilginler bir ağızdan on dokuzun sözlerini desteklediler.</span></p>
<p class="calibre1"> <span>-</span>
      <span>Biz de</span></p>
<p class="calibre1"> <span>-</span>
      <span>Bizde...</span></p>
<p class="calibre1"> <span>Sekiz, arkadaşlarının sabırsızlandıklarını görünce, planını kısaca anlattı.</span></p>
<p class="calibre1"> <span>-</span>
      <span>Derin dondurucu niteliğinde bir aygıt yapıp onun içine gireceğiz. Canlılığımızı sağlayan organlarımız, bu aygıt </span>
      <span>içinde çok düşük düzeyde, görevlerini sürdürecekler. Yaşlanma duracak. İstediğimiz bekleme süresi dolunca, </span>
      <span>aygıttan çıkacağız. Aygıta girdiğimiz günkü yaş ve sağlık durumumuzla yaşama yeniden başlayacağız. Ne güzel </span>
      <span>değil mi?</span></p>
<p class="calibre1"> <span>Elli bilgin bir ağızdan yanıtladı.</span></p>
<p class="calibre1"> <span>-</span>
      <span>Evet, gerçekten çok güzel bir buluş!..</span></p>
<p class="calibre1"> <span>Sonra,</span>
      <span>Sekizin çevresini alıp kendisini coşkuyla kutladılar, iş bölümü yapıldı. Dondurucu aygıtın yapımına </span>
      <span>başlandı.</span></p>
<p class="calibre1"> <span>Bilginler, aygıta girmeden önce Sekiz, bilgisayara şu bildiriyi işledi.</span></p>
<p class="calibre1"> <span>«Ben, Sekiz numaralı fizik bilginiyim. Atom çağında, İleri Görüşlüler Ülkesi'nde, özel olarak yetiştirilmiş, bin </span>
      <span>dâhiden biriyim. Arkadaşlarımla birlikte, insanlığı açlıktan kurtarmak için doyguyu oluşturduk. Tarım küresini </span>
      <span>gerçekleştirdik. Burada bir küre, doygu üretip insanlığa hizmet ettik.</span></p>
<p class="calibre1"> <span>Daha sonra, dünya ile bağlantıyı yitirip tarım küresinde tutsak kaldık. Elli arkadaşımla birlikte bu dondurucuya </span>
      <span>giriyoruz. Yüz yıl sonra, yeniden yaşama döneceğiz. Bizi bulan olursa, dondurucuların dünyaya taşınmasını rica </span>
      <span>ediyoruz. Buradaki tutsaklık dönemi yaşamımızla buluşlarımız, ayrıntılı olarak, bantlara işlenmiştir. Bu bantları </span>
      <span>ana bilgisayarın bilgi kasasında bulabilirsiniz.»</span></p>
<p class="calibre1"> <span>Sekiz, donma aygıtına giriş tarihini, saati, dakikası ve saniyesiyle belirttikten sonra, bilgisayarı kapattı. Elli bir </span>
      <span>dâhi, saydam cisimden oluşturulmuş, basit birer sandığı andıran, donma aygıtlarına yerleştiler.</span></p>
<p class="calibre1"> <span>Sekiz, aygıta girerken-, annesinin tarağını, göğüs cebine koydu. Sonra ölçüsüz bir iç rahatlığıyla aygıtın </span>
      <span>kapağını kapadı. Dondurucuda, kış uykusuna yatan hayvanlarınki gibi</span>
      <span>yaşamları sürecekti.</span></p>
<p class="calibre1"> <span>Çekirdekteki tüm düzenekler, çalışır durumdaydı. Isı, nem, hava sağlayan aygıtlar da görevlerini en az </span>
      <span>düzeyde sürdüreceklerdi. Uzun yıllar, uzayın gizemli boşluğunda dönüp duran, tarım küresiyle içindeki yarı ölü </span>
      <span>dâhilerden, hiç</span>
      <span>kimsenin haberi olmadı.</span></p>

  </body>

</html>
