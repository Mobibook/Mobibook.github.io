<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>30</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="calibre1"> <span>-</span>
      <span>Evet, dedi, ben de şuralarda bir yerde, öyle bir ışıltı gördüm. Sanırım, bu çekirdekteki aygıtlardan </span>
      <span>kaynaklanan bir yansıma. Önce düşünce evine doğru aktı. Sonra bu yana kaydı ve yok oldu. Ben sizler gibi ışın </span>
      <span>selinin etki alanına girmedim.</span></p>
<p class="calibre1"> <span>Bilginler bir ağızdan acındılar.</span></p>
<p class="calibre1"> <span>-</span>
      <span>Çok yazık. Senin için ne büyük kayıp bir bilsen!..</span></p>
<p class="calibre1"> <span>Bunları söyledikten sonra, koşarak, düşünce evine doğru uzaklaştılar.</span></p>
<p class="calibre1"> <span>Sekiz, onlar gözden yitince, olduğu yere çömelip bir süre düşündü. Birkaç dakika içinde olanlar, inceleme </span>
      <span>planlarıyla birlikte zihnini de alt üst etmişti. Kendini topladıktan sonra, aygıtlarını uzay topacına yükledi. </span>
      <span>Laboratuvarına döndü. Altın ışınlar için yeni bir inceleme planı yapmaya girişti...</span></p>
<p class="calibre1"> <span>Bu kez, yapacağı araştırma ve deneyler, belirli bir amaca yönelik olacaktı. Ruhsal dengesizlik içinde kıvranan </span>
      <span>beş arkadaşının, sözlerine takılmıştı. «Gövdemiz, ruhumuz, zihnimiz, bugüne dek hiç tanımadığımız olağanüstü </span>
      <span>bir dirliğe erişti.» demişlerdi." Beşi de yeniden doğmuş gibiydi. Her biri tepeden tırnağa sevinç ve coşku </span>
      <span>kesilmişti.</span></p>
<p class="calibre1"> <span>Altın ışınlar, bu beş bilgine ne tür bir etki</span>
      <span>yapmıştı da bu duruma gelmişlerdi? Sekiz, çalışmalarını bu gizi </span>
      <span>çözmeye yöneltti. Laboratuvar çalışmaları dışında, beş bilgini gözlemeye çıkıyordu. Her birini tek tek izliyordu. </span>
      <span>Çeşitli ortam ve durumlardaki davranışlarını, tutumlarını inceden inceye irdeliyordu.</span></p>
<p class="calibre1"> <span>Beş bilginin olağanüstü iyi davranışları, uyumlu tutumları, kısa sürede tüm bilginlerin dikkatini çekti. Beşi de </span>
      <span>sanki, tarım küresinin peygamberi kesilmişlerdi. Olumlu, hoşgörülü, özverili, sevecen davranışları, dilden dile </span>
      <span>övgüyle anılıyordu. Bunalımlı günlerinde girdikleri her yerde gerginlik, tedirginlik yaratıyor, hatta kavga </span>
      <span>çıkarıyorlardı. Ama şimdilerde her anlaşmazlığı gideriyor, birbirleriyle kırıcı tartışmaya giren arkadaşlarını, kısa </span>
      <span>sürede yatıştırıp anlaştırıyorlardı. Bu davranışlarıyla olağanüstü bir saygınlık kazanmakta gecikmediler.</span></p>
<p class="calibre1"> <span>Doktorlar, beş bilginin durumunu, ilk günler, «Geçici bir iyilik dönemi» olarak değerlendirmişlerdi. Ama, </span>
      <span>zamanla onlar da kuşkulardan sıyrılıp beş bilginin hayranları arasına katıldılar.</span></p>
<p class="calibre1"> <span>Sekiz, olanları gördükçe, duydukça, sevinçten yere göğe sığamıyordu. Beş bilgin, düşünce evinin önündeki </span>
      <span>olaydan, birkaç kişiye söz etmişti. Ama, konunun üstünde duran olmamıştı. Kendileri, nereden geldiği belirsiz </span>
      <span>ışınların etkisiyle değişime uğradıklarının bilincindeydiler. Buna kimsenin inanmayacağını da biliyorlardı. Bu </span>
      <span>yüzden, ışın olayının üstüne varmıyorlardı. Nasıl olup da böylesine olumlu bir kişilik kazanabildiklerini soran, </span>
      <span>meraklı arkadaşlarını «düşünce hücrelerinde derin derin düşünerek» diye yanıtlıyorlardı.</span></p>
<p class="calibre1"> <span>Bu özendirici örnekten sonra, düşünce hücrelerine gösterilen ilgi olağanüstü düzeye erişti... Kendisiyle ya da </span>
      <span>çevresiyle barışık olmayan, bazı durumlara uyum göstermekte zorluk çeken, tedirgin ve mutsuz bilginler, soluğu </span>
      <span>düşünce evinde alıyorlardı. Hücrelere kapanıp özleriyle hesaplaşmaya girişiyorlardı.</span></p>
<p class="calibre1"> <span>Sekiz de altın ışınların etkisine inanmıştı. Ama, yine de bu konuyu açıklamanın erken olduğu kanısındaydı. </span>
      <span>Işınları insandan önce, maymunlar üzerinde deneme planını uygulamaya kararlıydı. Altın ışınların, hangi </span>
      <span>organları nasıl etkilediğini, ancak bu yolla saptayabilecekti. Kesin bulgular elde etmeden, olayı açıklamak, bilgin </span>
      <span>kişiliğine ters düşüyordu.</span></p>
<p class="calibre1"> <span>Deney planlarıyla yöntemlerini hazırladıktan sonra, maymunlarevine gitti. Arkadaşlarına, maymunlar üzerinde </span>
      <span>«ışınlama» deneyi yapacağını söyledi. O günlerde, maymunlarevinde çok yoğun bir çalışma sürmekteydi. Doygu </span></p>

  </body>

</html>
