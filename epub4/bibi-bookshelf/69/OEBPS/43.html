<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>43</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span>de yararlanabiliriz. Ayrıca, yeryüzündeki uygulama sonuçlarını çok merak ediyorum. Yeni insanı, yeni dünyayı </span>
      <span>tanımak için hemen yerle bağlantı kuralım. Işınlanmış insanlarla konuşalım. Kim bilir ne ilginç şeyler duyacağız!..</span></p>
<p class="calibre1"> <span>Sekiz açıklamalarını şöyle sürdürdü.</span></p>
<p class="calibre1"> <span>-</span>
      <span>Saygıdeğer arkadaşlarım. Özüme gösterdiğiniz ilgiye teşekkür ederim. Yeryüzündeki insanların, korkunç </span>
      <span>silahlarla ülkemize saldırmak üzere olduklarını öğrenince, ölçüsüz bir ürküye kapıldım. Kuşkusuz, bizimkiler de </span>
      <span>onlara karşı koyacaklardı. Hem de bunu, insanları aptallaştırarak, köleleştirmeye yönelik, iğrenç bir silahla </span>
      <span>yapacaklardı... Gerçeği öğrenince, gözüm bir şey görmez oldu. İyi ışın bombasını, yeryüzüne ulaştırmaktan </span>
      <span>başka, bir şey düşünemedim. Kendimi ve buradakileri unutarak, iyi ışınların tümünü dünyaya yolladım. Yazık ki </span>
      <span>biz, dünyadakilerin eriştiği o kutsal dirliğe, arılığa, olgunluğa ve insanca yüceliğe erişemeyeceğiz. Uzun süredir, </span>
      <span>altın ışınlarla deney yapıyorum. Hiçbir gün onlardan kendim adına yararlanmayı düşünmedim. Bu gizemli </span>
      <span>ışınlarla aramda hep deney aygıtları vardı. Bu yüzden ben de sizler gibi ışınlanmadan yoksun kaldım.</span></p>
<p class="calibre1"> <span>Tüm bilginler, üzüntüyle içlerini çektiler. Sekiz sözlerini sürdürdü.</span></p>
<p class="calibre1"> <span>-</span>
      <span>Yaptığım yanlış bununla da kalmıyor arkadaşlar. Bilmem beni bağışlayabilecek misiniz? Işın bombasını </span>
      <span>oluştururken, iyi ışın demetlerini, yoğun biçimde birbirine bağlayabilmek için manyetik bir bileşimden </span>
      <span>yararlanmıştım. Işınlar yere akınca, bu manyetik bileşim, dünya çevresini saran, gereksiz bir kabuk olarak </span>
      <span>kalakaldı...</span></p>
<p class="calibre1"> <span>Işınları ulaştırmak istediğim yer, dünya, kurtarmaya çabaladığım da insanlardı. Olanca dikkatimi bu </span>
      <span>doğrultuda yoğunlaştırmıştım, iyi ışınlar, yeryüzüne akıp gidince, bağlayıcı bileşimin dağılıp dağılmayacağını hiç </span>
      <span>düşünmedim... Bilginlerden biri söz istedi.</span></p>
<p class="calibre1"> <span>-</span>
      <span>Bu manyetik kabuk atmosferin bileşimini bozar mı acaba?</span></p>
<p class="calibre1"> <span>Sekiz,</span></p>
<p class="calibre1"> <span>-</span>
      <span>Hayır, dedi, böyle bir sakınca söz konusu değil. Tersine, altın ışınların etkisiyle atmosfer, geçmişteki nükleer </span>
      <span>savaş artıklarından bile arınacak. Manyetik kabuğun, atmosfer ve atmosfer olaylarına olumsuz bir etkisi olamaz. </span>
      <span>Ama, bize çok zararı dokundu. Yazık ki, bu yüzden dünya ile haberleşemiyoruz. Ne bizden giden ses dalgaları </span>
      <span>dünyaya ulaşabiliyor, ne de dünyadan gelenleri biz alabiliyoruz..</span></p>
<p class="calibre1"> <span>Bu haber üzerine, bilginler, donakaldılar. İçlerinden üç yüz numaralı matematik bilgini, söz istedi.</span></p>
<p class="calibre1"> <span>-</span>
      <span>Bu zorunlu tutsaklık gerçekten can sıkıcı. Acaba bu durum ne kadar sürer?</span></p>
<p class="calibre1"> <span>Sekiz, kararsızlıkla yanıtladı.</span></p>
<p class="calibre1"> <span>-</span>
      <span>Bu konuda henüz bir inceleme yapmış değilim. Manyetik kabuk belki bir süre sonra çözülüp dağılabilir. Uzun </span>
      <span>yıllar dağılmayabilir de... Laboratuarıma döner dönmez hemen, bağlayıcı bileşiğin özelliklerini incelemeye </span>
      <span>girişeceğim, inanın, yaşamım boyunca, hiçbir konuda bu denli derin üzüntüye kapılmamıştım. Yaptığım yanlış ve </span>
      <span>eksik iş, kişiliğime ters düşen nitelikte. Bu olayla birden, özgüvenimi yitirdim.</span></p>
<p class="calibre1"> <span>Bilginler, Sekizin bu konuşmasından çok etkilenmişlerdi. Dört yüz numaralı bilgin söz istedi.</span></p>
<p class="calibre1"> <span>-</span>
      <span>Sayın Sekiz, bu denli dertlenmeyin. Unutmayın ki, insanüstü bir buluşla insanlığı yeni bir savaşın eşiğinden </span>
      <span>kurtardınız. Kanımca, kendinize haksızlık ediyorsunuz. Bu tür yanlışları hepimiz yapabiliriz.</span></p>

  </body>

</html>
