<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>63</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="calibre1"> <span>Kuşkusuz, ışın çağının görkemi de onların gözlerini kamaştıracaktır.</span></p>
<p class="calibre1"> <span>Işın çağının temeli olan enerjiyi, tarım küresinden gönderilen gümüş ışınlar sağlamıştı. Bunu herkes biliyor. </span>
      <span>Gümüş ışınların, uzayda tarım küresine düşen bir ışın yumağından elde edildiği de biliniyor.</span></p>
<p class="calibre1"> <span>Gümüş ışınları, ışın yumağından ayrıştırıp dünyaya gönderen kişinin, şu en baştaki dondurucuda yatan, Sekiz </span>
      <span>numaralı fizik bilgini olduğunu biliyor musunuz?...</span></p>
<p class="calibre1"> <span>Vericiler, Sekizin bulunduğu saydam sandığa yöneldi, insanlar, ekranlarda beliren görüntüye saygı, sevgi ve </span>
      <span>biraz da ürkü ve korkuyla gözlerini diktiler.</span></p>
<p class="calibre1"> <span>İşte o anda, geriye sayma başladı: Dokuz... sekiz... yedi... altı... beş... dört... üç... iki... bir... sıfır!...</span></p>
<p class="calibre1"> <span>Uyumlu sesler çıkararak, çalışmakta olan dondurucular, garip bir uğultuyla sarsılarak durdular. Çevredeki </span>
      <span>görevliler, hemen kapakları açtılar. Bilginlere, soluma başlıklarını giydirdiler. Gözlerini onlardan ayırmadan, </span>
      <span>beklemeye başladılar...</span></p>
<p class="calibre1"> <span>Dünyadaki insanlar da, gözlerini ekranlara dikmiş, soluk almaktan çekinerek, bekleyişe geçmişlerdi. Soluma </span>
      <span>aygıtlarının ibreleri, yavaş yavaş oynamaya başladı. Bilginler kısa aralıklarla soluk alıp veriyorlardı. Bir süre </span>
      <span>böyle geçti. Sonra, yarı ölü adamlar, gözlerini açtılar. Çevrelerine bilinçsiz bakışlarla göz gezdirmeye giriştiler. </span>
      <span>Giderek, soluma ibresi de hızlanıyor, soluma doğal düzeye geliyordu...</span></p>
<p class="calibre1"> <span>Böylece bir saat geçti. Bilginler, bu süre sonunda, ellerini kollarını kıpırdatmaya başladılar. Bu devinimler, </span>
      <span>önceleri pek ağırdı, ama, giderek belirginleşip hızlandı. Ve elli bir bilgin, hep birlikte doğrulup oturma durumuna </span>
      <span>geçti. Görevliler hiç ses çıkarmadan onları izlemekteydiler. Bilginler, dondurucudan çıkmaya kalkışınca, onlara </span>
      <span>ellerini uzatarak, yardıma giriştiler.</span></p>
<p class="calibre1"> <span>Atom çağı insanının özelliklerini taşıyan elli bir dâhi, böylece ışın çağı dünyasına ayak basmış oldu. Soluma </span>
      <span>başlıklarını çıkardıktan sonra bir süre, oldukları yerde kollarını yana açarak dikildiler, eğilip doğruldular. </span>
      <span>Çömelip ayağa kalktılar. Bunları yaparken yapay robotları andırıyorlardı.</span></p>
<p class="calibre1"> <span>Birkaç adım yürüyüp, durdular. Çevredeki insanlara gülümseyerek, selam verdiler. Derilerinin süt beyazlığı, </span>
      <span>ürkütücü bir görünüm veriyordu. Ama, bakışları sıcak ve sevecendi. O ana dek hiçbirinin ağzından tek bir </span>
      <span>sözcük çıkmamıştı. Bilginler sustukça, görevliler de konuşmaktan kaçınıyorlardı. Sekiz, konuşmaya başlayınca </span>
      <span>gözler ona çevrildi.</span></p>
<p class="calibre1"> <span>-</span>
      <span>Sevgili dünyamıza ve insan kardeşlerimize kavuşmak ne güzel!... Doğrusu yüz yıl önce dondurucuya </span>
      <span>girerken, şu anı yaşayabileceğimden pek fazla umutlu değildim...</span></p>
<p class="calibre1"> <span>O bunları söylerken, uluslararası dâhiler kurulu başkanı, Sekize, dostça elini uzattı. Öteki dâhiler de Sekizin </span>
      <span>arkadaşlarıyla tokalaşmaya başladılar.</span></p>
<p class="calibre1"> <span>Dâhiler kurulu başkanı:</span></p>
<p class="calibre1"> <span>-</span>
      <span>Sevgili dünyamıza ve ışın çağı insanlarının arasına, hoş geldiniz, dedi. Sekiz, dikkatle gözlerini </span>
      <span>karşısındakinin gözlerine dikerek sordu.</span></p>
<p class="calibre1"> <span>-</span>
      <span>Işın çağı mı dediniz?</span></p>
<p class="calibre1"> <span>-</span>
      <span>Evet efendim, sizin yaşamış olduğunuz atom çağı, yıllar önce sona erdi. Şimdilerde bizler, ışın çağını </span>
      <span>yaşıyoruz.</span></p>
<p class="calibre1"> <span>Sekizin gözleri parladı. Geçmişte olanları anımsamaya başlamıştı.</span></p>
<p class="calibre1"> <span>-</span>
      <span>Atom çağının son buluşu nasıl oldu?</span></p>
<p class="calibre1"> <span>Dâhiler kurulu başkanı o anda böyle bir soru beklemiyordu. Biraz durakladı. Sonra hemen açıklamaya başladı.</span></p>
<p class="calibre1"> <span>-</span>
      <span>Bu sorunuzu, belgeliklerden edindiğimiz bilgilere dayanarak, yanıtlayacağım. Bir gün, dünyamızın </span></p>

  </body>

</html>
