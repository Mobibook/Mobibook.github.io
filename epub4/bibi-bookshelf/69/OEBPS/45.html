<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>45</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="calibre1"> <span>-</span>
      <span>Asıl sen söyle neler olduğunu. Hastalığından hiç söz etmemiştin.</span></p>
<p class="calibre1"> <span>Sekiz, şaşkın şaşkın bakındı.</span></p>
<p class="calibre1"> <span>-</span>
      <span>Hasta değilim ki!.. Sadece çok yorgundum. Toplantıdan dönünce, dinlenmek için yatağıma uzandım. Dalıp </span>
      <span>gitmişim. Öyle güzel bir düş gördüm ki!..</span></p>
<p class="calibre1"> <span>Yüz üç numaralı tıp bilgini gülümseyerek söze karıştı.</span></p>
<p class="calibre1"> <span>-</span>
      <span>Beş gün süren bu güzel düşü, hepimiz merak ediyoruz doğrusu...</span></p>
<p class="calibre1"> <span>-</span>
      <span>Beş gün mü dedin?</span></p>
<p class="calibre1"> <span>-</span>
      <span>Elbette, genel toplantıdan bu yana beş gün geçti. Sen o günden beri dalgın yatıyorsun. Yürek atışların, kan </span>
      <span>basıncın öylesine düştü ki!., ölmekte olduğunu sandık. Şimdi bize, yarı ölü durumdayken gördüğün, o çok güzel </span>
      <span>düşü anlat bakalım da yaşama dönmüş olduğuna iyice inanalım...</span></p>
<p class="calibre1"> <span>Sekizin yüzü apaydınlık oldu. Mutlu bir gülümseme belirdi dudaklarında.</span></p>
<p class="calibre1"> <span>-</span>
      <span>Anlatırım, dedi, gerçekten çok güzel, çok görkemli bir düşdü bu. Ve anlatmaya başladı...</span></p>
<p class="calibre1"> <span>Yeryüzünde, ışınlanan insanlar da birbirlerine çok güzel, çok görkemli bir düş gördüklerini söylüyorlardı.</span></p>
<p class="calibre1"> <span>-</span>
      <span>Güpegündüzdü. Uyanıktım. Ama, gördüklerim, ancak düş olabilirdi. Birden her yer, ışığa boğuldu. Tepeden </span>
      <span>tırnağa, öylesine görkemli bir ışın seline kapıldım ki!.. Bir an elektrik akımına tutulmuş gibi oldum. Her yanımı, </span>
      <span>derinden bir titreme sardı. Damarlarımda tatlı bir sızı belirdi. Sonra her şey bitti. Işık seli yok oldu. Varlığımı, hiç </span>
      <span>tatmadığım bir huzur kapladı. Yeniden doğmuşa döndüm...</span></p>
<p class="calibre1"> <span>-</span>
      <span>Ben de gördüm bu düşü...</span></p>
<p class="calibre1"> <span>-</span>
      <span>Ben de...</span></p>
<p class="calibre1"> <span>-</span>
      <span>Ben de...</span></p>
<p class="calibre1"> <span>-</span>
      <span>Ben de...</span></p>
<p class="calibre1"> <span>İnsanlar, gördükleri bu düşü birbirlerine anlatırken, öylesine</span>
      <span>coşup taşıyorlardı ki!.. Sanki müjdeleşir </span>
      <span>gibiydiler. Bu coşkulu söyleşiler, günlerce sürdü... Sonra herkesin başından geçmiş olduğu için «düş olayı» </span>
      <span>kanıksandı. Doğal bir olguymuş gibi benimsenerek, söz konusu edilmez oldu...</span></p>
<p class="calibre1"> <span>İleri Görüşlüler Ülkesi'nin, ileri görüşlü başkanıyla bilim kurulu üyeleri, ışın seline, gök gözlem odasında </span>
      <span>kapılmışlardı. Görkemli düşten ayılıp da kendilerine geldiklerinde, ilk iş olarak, birbirlerine şu soruyu sordular.</span></p>
<p class="calibre1"> <span>-</span>
      <span>Ben olağanüstü bir düş gördüm. Sen de gördün mü?..</span></p>
<p class="calibre1"> <span>Sonra herkes birbiriyle yarışırcasına gördüğü düşü anlatmaya girişti. Ne var ki, dâhiler ve ileri görüşlü başkan, </span>
      <span>kendilerini tez topladılar. Hemen Sekizin ışın bombasını anımsadılar. Bakışlarını, uzay gözlem aygıtlarının </span>
      <span>ekranlarına çevirdiler.</span></p>
<p class="calibre1"> <span>En son olarak, ışın bombası taşıyan uydunun, yörüngesine oturup dünya çevresinde dönmeye başladığı </span></p>

  </body>

</html>
