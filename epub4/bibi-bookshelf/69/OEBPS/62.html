<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>62</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="calibre1"> <span>Bilginler bu nedenle geleceğe yönelik başka planlar yapmaya giriştiler. Atmosfer içinde, insanların </span>
      <span>yaşayabileceği türde, uydu kentler kurmayı düşünüyorlardı. Dünyadaki nüfus yoğunluğu, tedirgin edici boyutlara </span>
      <span>ulaşınca, düşledikleri uydu kentlerle sorunu çözeceklerdi.</span></p>
<p class="calibre1"> <span>Işın çağında, dünya böylesine düzenli, uyumlu, doya doya yaşanası bir gezegen olmuştu.</span></p>
<p class="calibre1"> <span>Bu gelişmeler sürerken yıllar da su gibi akıp gitmişti. Sekizle arkadaşlarının, dondurucudan çıkmalarına </span>
      <span>sadece yirmi dört saat kalmıştı...</span></p>
<p class="calibre1"> <span>Işın çağı insanları, merakın ve coşkunun doruğunda, sabırsızlıkla saatleri sayıyorlardı. Atom çağı bilginlerinin, </span>
      <span>dondurucudan çıkışlarını kutlamak için yapılacak törenler, şenlikler, gösteriler de hazırdı...</span></p>
<p class="calibre1"> <span>Dondurucuların durmasına altı saat kala, tüm insanlar, işlerini bırakarak, televizyonların çevresine doluştular.</span></p>
<p class="calibre1"> <span>Dondurucuların çevresine de verici aygıtlar yerleştirilmişti. Elli bir bilginin, yarı ölü durumdan, yaşama </span>
      <span>geçişleri, en ince ayrıntılarına değin görüntülenerek, dünyaya yansıtılacaktı.</span></p>
<p class="calibre1"> <span>Tarım küresinden getirilen belgeler yardımıyla bilginlerin kimlikleri saptanmıştı. Vericilerdeki görevliler, </span>
      <span>sürekli olarak, izleyicilere bu bilgileri aktarıyorlardı.</span></p>
<p class="calibre1"> <span>Süre dolunca, dondurucuların işlevi sona erecekti. O zaman, çevredeki görevliler, saydam sandıkların </span>
      <span>kapaklarını açacaklardı. O an, en önemli andı. Kapakları açılır açılmaz, bilginlerin ayak uçlarında bulunan, </span>
      <span>soluma başlıkları giydirilecekti. Başlıklar, salondaki doğal havayı, önce çok hafif sonra giderek artan bir</span>
      <span>basınçla </span>
      <span>bilginlerin ciğerlerine verecekti.</span></p>
<p class="calibre1"> <span>Bilginler, uzun yıllar, tarım küresindeki yapay havayı solumaya alışmışlardı. O zamanlar, dünyanın doğal </span>
      <span>havası kendileri için tehlike kaynağıydı.</span></p>
<p class="calibre1"> <span>Fakat, dondurucudaki yarı ölü yaşam sırasında, ciğerlerindeki, tarım küresinin yapay havası, en az düzeye </span>
      <span>inmişti. Yüz yıl süreyle bu durumda kalan ciğerlere, dünyanın doğal havası artık zarar veremeyecekti.</span></p>
<p class="calibre1"> <span>Bilginlerin, yıllarca, soluma odalarında kapanıp doğal havaya uyum gösterme işlemlerine katlanmaları </span>
      <span>gerekmiyordu.</span></p>
<p class="calibre1"> <span>Sekiz, dondurucuların üzerinde bulunan açıklama yazılarında, bu durumu da ayrıntılarıyla belirtmişti...</span></p>
<p class="calibre1"> <span>Bilginler, soluma hızları, doğal duruma gelince, dondurucudan ayrılacaklardı. Soluma başlıklarını çıkarıp </span>
      <span>dengede durabilme ve yürüme alıştırmalarına başlayacaklardı. Bunlar da başarıyla sona erince, elli bir bilgin, </span>
      <span>bulundukları salondan alınarak, konutlarına götürülecekti...</span></p>
<p class="calibre1"> <span>Görevliler, açıklamaların bu aşamasına gelince, bilginler için özel olarak yapılan konuttaki, vericilere </span>
      <span>bağlandılar...</span></p>
<p class="calibre1"> <span>Ekranlarda bu kez, bilginlerin yaşayacağı görkemli konut belirdi. Evin içi, dışı, ışın çağının olağanüstü </span>
      <span>olanaklarıyla düzenlenip donatılmıştı.</span></p>
<p class="calibre1"> <span>Öyle ki, bilginler, haberleşme salonundaki aygıtla dünyadaki tüm insanlarla görüşebileceklerdi. Televizyon </span>
      <span>görünümündeki bu aygıt, dünyanın en uzak köşelerindeki vericilerle bile, bağlantı kurabilecek güçteydi.</span></p>
<p class="calibre1"> <span>Işın çağının iyi insanları, dünyayı, atom çağı bilginlerinin önüne sermeye hazırdılar...</span></p>
<p class="calibre1"> <span>Hiçbiri de elli bir dâhiden, kendilerine bir kötülük gelebileceğini düşünmüyordu...</span></p>
<p class="calibre1"> <span>Dünyadaki televizyon ekranlarında, yeniden dondurucular belirdiğinde, geriye sayma başlamak üzereydi. </span>
      <span>Görevliler, durumu şöyle açıkladılar.</span></p>
<p class="calibre1"> <span>«Atom çağı bilginlerinin dondurucuya girmelerinden bu yana, tam yüz yıl geçti. Bir kaç dakika sonra, geriye </span>
      <span>sayma başlayacak. Her şey yolunda giderse, yarı ölü bilginler, kısa bir süre sonra, aramıza katılacaklar. Atom </span>
      <span>çağını onlardan dinlemek, kim bilir ne denli ilginç olacak!...</span></p>

  </body>

</html>
