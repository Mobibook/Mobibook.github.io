<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>65</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span>erişebileceklerinin bilincine varamadılar.</span></p>
<p class="calibre1"> <span>Atom çağının insanı, eğer, bu gerçeğin bilincine varabilseydi, aklı, zekâsı ve düşünme</span>
      <span>yetisiyle ışın </span>
      <span>bombasına gerek kalmadan da benliğini, kötülüklerden arıtabilirdi.</span></p>
<p class="calibre1"> <span>Kısacası, atom çağı insanları, birbirleriyle didişmekten, kendi özvarlıklarına eğilemediler. Benliklerini </span>
      <span>soysuzlaştıran, kötü kavramlardan, arınmayı akıl edemediler.</span></p>
<p class="calibre1"> <span>Ya bizler, benliğimize yerleşmiş olan kötü niteliklerin etkisiyle onlara zarar vermeye kalkışırsak!... Keşke, </span>
      <span>dünyaya dönme ve yüzyıl sonrasını görme tutkusuna kapılmasaydık! Yaşamımız, tarım küresinde son bulsaydı. </span>
      <span>Acaba, ışın çağına ve ışın çağı insanlarına uyum gösterebilecek miyiz.»</span></p>
<p class="calibre1"> <span>Sekiz, bunları kurarken, çıkışa gelmişlerdi. Kapının önünde, bir süre durdular. Sekiz, dâhi başkana sordu.</span></p>
<p class="calibre1"> <span>-</span>
      <span>Oldukça yorulduk. Bizi konutumuza götürecek olan taşıtlar nerede?</span></p>
<p class="calibre1"> <span>Dâhiler kurulu başkanı, bir an</span>
      <span>şaşırdı. Sonra Sekizi gülümseyerek yanıtladı.</span></p>
<p class="calibre1"> <span>-</span>
      <span>Artık, taşıt filan yok. Gideceğimiz yere, ışın yoluyla ulaşacağız.</span></p>
<p class="calibre1"> <span>Başkan bu açıklamayı yaparken, görevliler, konuk bilginlerin bellerine ışın yolu kemerlerini takmaya </span>
      <span>başladılar, Sekizin kemerini,</span>
      <span>dâhiler kurulu başkanı taktı.</span></p>
<p class="calibre1"> <span>-</span>
      <span>Sevgili Sekiz, size gösterecek o denli çok buluşumuz var ki!... Tüm dünyanın bilim adamları, işbirliği </span>
      <span>içindeler. Tek amaç, insanlara, sağlıklı rahat ve mutlu bir yaşam sağlamak. Atom çağında kullanılan taşıtlar, </span>
      <span>sürekli olarak havayı kirletiyordu. Onları kaldırdık. Güçlü enerji kaynaklarından elde ettiğimiz ışınlarla ışın </span>
      <span>yolları oluşturduk. Bu yollar dünyayı ağ gibi sarıyor.</span></p>
<p class="calibre1"> <span>Sekiz coşkuyla sordu.</span></p>
<p class="calibre1"> <span>-</span>
      <span>Bunca güçlü enerjiyi nereden elde ediyorsunuz?</span></p>
<p class="calibre1"> <span>-</span>
      <span>Uzun yıllar, atalarımız, sizin tarım küresinden gönderdiğiniz gümüş ışınlardan yararlanmışlar. Bir süre de, </span>
      <span>dünyanın merkezindeki magmadan enerji sağlanmış. Şimdilerde «Uzay Kirpisi» adlı görkemli gemi, uzaydaki </span>
      <span>bir nebuladan parçalar koparıp geliyor. O parçaları enerji kaynağı olarak kullanıyoruz. Uzay kirpisi, aynı </span>
      <span>zamanda, tarım küresini ve sizleri bulan gemidir.</span></p>
<p class="calibre1"> <span>Sekiz şaşkınlığını saklayamadı.</span></p>
<p class="calibre1"> <span>-</span>
      <span>Siz ne diyorsunuz? Uzayda kaynayıp durmakta olan kızgın kütlelerden, parça koparacak güçte araçlarınız mı</span>
      <span>var?</span></p>
<p class="calibre1"> <span>-</span>
      <span>Elbette, dedi, dâhiler kurulu başkanı, uzay kirpisi belli zamanlarda uzaya açılır. Nükleer enerji kaynaklarıyla </span>
      <span>yüklenip geri döner. Bunlardan başka, meteor avcısı araçlar da geliştirdik. Bazı meteorlar çok güçlü enerji </span>
      <span>veriyorlar, dünyamızda tüm araçlar nükleer enerjiyle çalışır. Hele biraz dinlenin de sizlere, ışın çağını olanca </span>
      <span>görkemiyle tanıtalım.</span></p>
<p class="calibre1"> <span>Sekiz:</span></p>
<p class="calibre1"> <span>-</span>
      <span>Bir şeyi çok merak ediyorum, dedi, ışın çağında uluslar birbirleriyle hiç savaştılar mı?</span></p>
<p class="calibre1"> <span>Dâhiler kurulu başkanı bu soruyu da gülümseyerek yanıtladı.</span></p>
<p class="calibre1"> <span>-</span>
      <span>Hayır, sayın Sekiz. Işın çağı başlayalı beri, dünyamızda hiçbir savaş olmadı. O günden bu yana, tek bir insan </span>
      <span>bile bir başka insanı öldürmedi. Herkes birbirini öylesine seviyor, sayıyor ki!...... bu ortamda, insanların </span>
      <span>birbirlerini öldürmeleri, düşünülemez bile... Geçmişteki savaşlar, zaman zaman, tiyatro sahnelerinde </span>
      <span>canlandırılıyor. Bu oyunları izleyenler, öyle bir şaşırıyor, öyle bir dertleniyorlar ki!...</span></p>
<p class="calibre1"> <span>Savaşlar ortadan kalkalı, bilginler, dâhiler, silah yerine,</span>
      <span>insanı sağlıklı, rahat ve mutlu kılacak buluşların </span>
      <span>peşine düştüler... Dünyamızı yakından tanıyınca, gerçekten çok şaşıracaksınız...</span></p>

  </body>

</html>
