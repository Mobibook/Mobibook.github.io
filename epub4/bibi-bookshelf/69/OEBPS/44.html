<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>44</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="calibre1"> <span>Biz zaten, insanlık adına, her şeyimizden vazgeçerek buraya geldik. Dünya ile haberleşemesek bile, burada </span>
      <span>yaşamımızı sürdürebiliriz. Besinimiz var. Çalışma, araştırma olanaklarımız var. Benim için bu sonuç hiç de üzüntü </span>
      <span>konusu değil. Bizim dünyamız burası. Korkuya, ürküye kapılmadan, doğal yaşamımızı</span>
      <span>sürdürelim. Bakarsınız bir </span>
      <span>gün, dünya ile haberleşme yeniden sağlanabilir.</span></p>
<p class="calibre1"> <span>Öteki bilginler de dört yüz gibi düşünüyorlardı. Bir ağızdan,</span></p>
<p class="calibre1"> <span>-</span>
      <span>Bu görüşe biz de katılıyoruz. Tarım küresi, bizim yurdumuz, evimiz, ailemiz her şeyimiz. Dünya ile </span>
      <span>haberleşemesek de burada hep birlikte mutlu bir yaşam süreceğimize inanıyoruz... dediler.</span></p>
<p class="calibre1"> <span>Sekiz, derin bir soluk aldı. Kendisini bağışlayan arkadaşlarına, yürekten teşekkür etti.</span></p>
<p class="calibre1"> <span>-</span>
      <span>Sağolun değerli arkadaşlarım. Yaptığım yanlışı bağışlamış olmanız beni çok mutlu kıldı. Haberleşme aygıtını </span>
      <span>sürekli olarak açık tutalım. Belki de bir gün, yolladığımız işaretler dünyaya ulaşabilir. Sanırım dünyadakiler, tarım </span>
      <span>küresinden haber alamayınca, Nuhun gemisiyle bizi aramaya gelirler. Dilerim ki, manyetik kabuk, geminin </span>
      <span>güdümünü bozmasın!.. Biz de küçük bir uydu yapıp dünyaya haber ulaştırabiliriz. Ama, bu, sakıncalı olur. Uydu, </span>
      <span>manyetik kabuğu aşabilse bile, dünyada insanların üstüne düşebilir. Bunu göze alamayız. Bu durumda </span>
      <span>beklemekten başka çıkar yol yok.</span></p>
<p class="calibre1"> <span>Işın bombasını oluştururken hep ışınlanmış insanların kuracağı yaşam düzenini düşlüyordum. İyi insanların iyi </span>
      <span>dünyasından gelecek, barış, sevgi, kardeşlik... haberleriyle mutlu olmayı, gönenmeyi kuruyordum. Ama olmadı...</span></p>
<p class="calibre1"> <span>Sekizin sözleri sona erince, toplantı dağıldı. Herkes sanki hiçbir şey olmamış gibi görevlerinin başına döndüler.</span></p>
<p class="calibre1"> <span>Sekiz, kendi bölümüne vardığında, bacakları gövdesini taşımayacak duruma gelmişti. Olanlardan ötürü bir </span>
      <span>türlü kendini bağışlayamıyordu. insanlığa yaptığı hizmetten kaynaklanan ölçüsüz coşku, içini kaplayan kapkara </span>
      <span>kaygılar arasında, eriyip gitmişti. «Benim yüzümden, arkadaşlarım uzayda tutsak kaldı.» diye söylenerek, gidip </span>
      <span>yatağına uzandı. Hemen gözleri kapandı. Varlığı, pırıl pırıl yıldızlarla dolu sonsuz bir boşluğa doğru kaydı gitti.</span></p>
<p class="calibre1"><span>Bir süre, yıldızlardan oluşan coşkun bir nehirde, akıntıya kapılmışçasına ilerledi. Sonra, üstünde renk renk ışın </span>
      <span>demetleri belirdi. Yüzlerce, görkemli ebem kuşağı sardı çevresini. Ellerine, kollarına, ayaklarına, bacaklarına </span>
      <span>dolanarak, onu sımsıkı bağladılar...</span></p>
<p class="calibre1"> <span>Sekiz, hiç karşı koymadı. Işın demetlerine tutsak olmak ve ebem kuşağına dolanıp göğe ağmak, çok hoşuna </span>
      <span>gitmişti. Kendini, öylece, uzayın derinliklerine salıverdi.</span></p>
<p class="calibre1"> <span>Uzayın görkemli dingiliği içinde yol alırken, birden, garip sesler doldu kulaklarına. Beyaz bulutlara bürünmüş </span>
      <span>birkaç kişi, uçarak kendisine yaklaşmaktaydı. Gelenlere dikkatle bakınca, annesini tanıdı. Yanında kendine </span>
      <span>benzer bir adam vardı. «O da babam olmalı» dedi içinden. Sonra, ileri görüşlü başkan girdi araya. Üçü</span>
      <span>de </span>
      <span>kendisini, tutsak olduğu ışın demetlerinden kurtarmaya giriştiler. Bir yandan da, «İşte. Kurtuldu, açılıyor... </span>
      <span>Kurtuldu!..» diyorlardı...</span></p>
<p class="calibre1"> <span>Sekiz, yavaş yavaş göz kapaklarını araladı. Çevresini almış olan insanlara baktı. Aralarında annesinin de olması </span>
      <span>gerekiyordu, ama yoktu. Dikkatle bir kez daha süzdü oradakileri. Arkadaşlarının, merakla kendisine bakmakta </span>
      <span>olduğunu görünce, şaşırdı.</span></p>
<p class="calibre1"> <span>-</span>
      <span>N'oldu, neden yatağımın çevresine toplandınız?</span></p>
<p class="calibre1"> <span>Sekizi, yüz yetmiş beş numaralı tıp bilgini yanıtladı.</span></p>

  </body>

</html>
