<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>23</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span>yaptı:</span></p>
<p class="calibre1"> <span>-</span>
      <span>Sayın başkanlar, değerli konuklarım! Atmosfer Tarım Küreleri, en kısa sürede buyruğunuzda olacak. Sizlere </span>
      <span>tohum da vereceğiz. Yalnız, önemli bir ayrıntıyı bilmenizde yarar var. Vereceğimiz tohumlar, sadece bir yıl </span>
      <span>içindir, ikinci yıl bizden yeniden tohum isteyeceksiniz.</span></p>
<p class="calibre1"> <span>Konuk başkanlardan biri söz istedi.</span></p>
<p class="calibre1"> <span>-</span>
      <span>Sayın başkan, elde edeceğimiz ürünü ölçülü kullanarak, bir bölüğünü tohumluk olarak ayırırız. Sizleri her yıl, </span>
      <span>tohumluk için tedirgin etmek istemeyiz.</span></p>
<p class="calibre1"> <span>İleri görüşlü başkan, konuk başkanın suratına tükürür gibi güldü.</span></p>
<p class="calibre1"> <span>-</span>
      <span>Gerçekten çok düşüncelisiniz. Dediğiniz gibi bir uygulama sağlanabilseydi, bizim için de iyi olurdu. Ama, yazık </span>
      <span>ki, bu olanaksız. Doygu tohumları bir kez ekiliyor. Yeni ürünü tohum olarak kullandığınızda, sadece bitki veriyor. </span>
      <span>Başak bağlamıyor. Bunu pek çok kez denedik. Ama, çare bulamadık. Uzaydaki tarım küresinde de uygulama </span>
      <span>böyle. Tohumluk doygu taneleri, her yıl laboratuvarlarda yeniden aşılanıp güçlendiriliyor. Bu nedenle yılda bir, </span>
      <span>bizden tohumluk doygu almak zorundasınız.</span></p>
<p class="calibre1"> <span>Konuk başkanlar, çaresizlik içinde yine başlarını öne eğdiler.</span></p>
<p class="calibre1"> <span>Böylece, ileri görüşlü ülkenin bilim adamlarıyla uzmanları dünyanın dört bir yanına dağıldılar. Yabancı </span>
      <span>ülkelerin hava sınırları içinde Atmosfer Tarım Küreleri oluşturmaya giriştiler. Bu arada ülkelerin, birbirlerinin </span>
      <span>tarım kürelerine zarar vermelerini önlemek için ulusal gök</span>
      <span>sınırları saptandı. Bilgisayarla sınır denetimine </span>
      <span>başlandı.</span></p>
<p class="calibre1"> <span>Yeryüzünde bu düzenekler kurulurken, uzay tarım küresindeki bilginler de çok önemli.bir konu üzerinde </span>
      <span>çalışmaktaydılar. Nükleer silahlar kadınların süt damarlarını kuruttuğu için bebekler kısa sürede açlıktan ölüp </span>
      <span>gidiyorlardı. Bazı analar, doyguyu ezerek kaynatıp bebeklerine vermeye kalkıştılar. Ama bebekler, doyguyu bu </span>
      <span>yolla özümseyemediler. Doygu bulamaçları, karınlarında taş kesildi... Böylece insanoğlunun soyunu sürdürmesi, </span>
      <span>olanaksızlaştı.</span></p>
<p class="calibre1"> <span>Bu sorunun çözümünü de uzay tarım gezegenindeki bilginler üstlenmişti. Gecelerini gündüzlerine katarak, </span>
      <span>doygudan, bebeklere yarar nitelikte bir mama geliştirmeye çabalıyorlardı.</span></p>
<p class="calibre1"> <span>Bir sabah, yine herkes bu doğrultuda yoğun çalışmalara koyulmuştu.</span>
      <span>Birden, ana bilgisayar, alarm vermeye </span>
      <span>başladı. Bilginler, alarm planında üstlendikleri görevlere koştular. Bir bölük bilgin de ana bilgisayarın alarma </span>
      <span>geçiş nedenini saptamaya girişti.</span></p>
<p class="calibre1"> <span>Alarm nedeni, kısa sürede saptandı. Bir süre önce, uzayın derinliklerinde çok büyük bir yıldız parçalanmıştı. O </span>
      <span>yıldızdan kopan ateş kümeleri, evrenin dört bir yanına saçılmaktaydı.</span></p>
<p class="calibre1"> <span>Tarım küresi de bu ateş parçalarından bazılarının, yolu üzerinde bulunuyordu...</span></p>
<p class="calibre1"> <span>Gökbilimciler, bilgisayardaki verilere dayanarak,</span>
      <span>yıldız parçalarının kendilerine ulaşacağı süreyi, yaklaşık </span>
      <span>olarak hesapladılar. Zaman çok azdı. Bilginler, üstlerine çöken ürküden, kısa sürede sıyrıldılar. Ateş parçalarının </span>
      <span>yapacağı zararı, en aza indirme çalışmalarına başladılar.</span></p>
<p class="calibre1"> <span>Önce, varsayımlar</span>
      <span>ortaya kondu. Hızla gelip tarım küresine çarpan ateş kümeleri, onu, yörüngeden </span>
      <span>çıkarabilirdi. Sonuçta küre, uzay boşluğunda yok olurdu.</span></p>

  </body>

</html>
