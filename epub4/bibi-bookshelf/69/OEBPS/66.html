<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>66</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="calibre1"> <span>-</span>
      <span>Doğrusu sabırsızlanmaya başladım...</span></p>
<p class="calibre1"> <span>-</span>
      <span>O halde hemen yola çıkalım. Sizleri bir ayak önce konutunuza ulaştıralım...</span></p>
<p class="calibre1"> <span>Dâhiler kurulu başkanı, Sekize, ulaşım kemerinin, kullanışını anlatmaya girişti.</span></p>
<p class="calibre1"> <span>-</span>
      <span>Gördüğünüz gibi kemer tokasını andıran şu aygıt üzerinde, üç düğme ile minik iki kol var. Önce gideceğiniz </span>
      <span>yeri programlayacaksınız. Sonra, kemerin iki ucunu birbirine kenetleyip ışın yoluna gireceksiniz. İstediğiniz yere </span>
      <span>gelince, kendinizi yolun dışında bulacaksınız. Programlama ise şöyle olacak...</span></p>
<p class="calibre1"> <span>Sekiz ile arkadaşları, kemerleri programlandıktan sonra, dışarıya çıkarıldılar. Elli bir bilgin, yolculuk yapan </span>
      <span>yüzlerce insanın, ışın yolları üzerinde, uçarcasına ilerlediğini görünce, donakaldı... Sekiz, gözlerini yolculardan </span>
      <span>ayıramıyordu, insanlık adına, tepeden tırnağa sevinç ve onur kesilmişti...</span></p>
<p class="calibre1"> <span>Yüreği çatiarcasına çırpınmaya başladı. Başı dönüyor, gözleri kararıyor, kulakları uğulduyordu...</span></p>
<p class="calibre1"> <span>Görevliler, ışın yoluna doğru ilerlemelerini rica ettiler. Ne olduysa o anda oldu. Elli bir bilgin, üç dört adım </span>
      <span>attıktan sonra birden, boş çuvallar gibi oldukları yere yığılakaldılar...</span></p>
<p class="calibre1"> <span>Görevliler, hemen, onları kucaklayıp yerden kaldırdılar. Elli biri de boğulurcasına soluyarak, ölüme </span>
      <span>yaklaşmaktaydı. O anda, dâhiler kurulu başkanının kollarında can çekişmekte olan Sekiz, sağ elini giysisinin </span>
      <span>göğüs cebine soktu. Oradan, annesinin tarağını çıkardı. Giderek ölgünleşmekte olan gözlerine yaklaştırdı. Olanca </span>
      <span>dikkatiyle baktı. Sonra, dudaklarına götürüp öptü... öptü... öptü... Tükendi gitti...</span></p>
<p class="calibre1"> <span>Elli bir bilginin, soluklarının kesildiği anlaşılınca, dünya acıya boğuldu. Cesetler, ölüm nedenini saptama </span>
      <span>aygıtlarında incelendi. Ölü inceleme aygıtına bağlı bilgisayar, ölüm nedeni olarak, hava uyumsuzluğundan </span>
      <span>kaynaklanan, «Solunum zehirlenmesi» bulgusunu belirtti.</span></p>
<p class="calibre1"> <span>Işın çağı bilginleri, bilgisayarın, yanlış sonuç vermeyeceğine inandıklarından «Solunum zehirlenmesi» </span>
      <span>bulgusunu, yeterli buldular. Sonucu derinlemesine inceleme gereksinimi duymadılar.</span></p>
<p class="calibre1"> <span>Atom çağından kalma elli bir bilgin, ışın çağının gelişmiş yöntemleriyle mumyalanıp özel bir anıt müzeye </span>
      <span>yerleştirildi. Görevliler, mumyalama sırasında, nice uğraştılarsa, Sekizin sımsıkı kasılan parmakları arasından, </span>
      <span>annesinin tarağını alamadılar. Kendisini, avucundaki tarakla mumyalamak zorunda kaldılar.</span></p>
<p class="calibre1"> <span>İnsanlar, onların ardından, günlerce göz yaşı döktü. Onlar adına şarkılar yapıldı. Türküler yakıldı. Ağıtlar, </span>
      <span>destanlar düzüldü. Tiyatro oyunları, operalar oluşturuldu. Şiirler, öyküler, romanlar yazıldı. Yontu ustaları ve </span>
      <span>ressamlar, görkemli yontu ve resimlerle anılarını ölümsüzleştirmeye giriştiler...</span></p>
<p class="calibre1"> <span>En çok ilgi çekip en fazla işlenen konu da Sekizin son</span>
      <span>soluğunu verirken cebinden çıkararak öptüğü kadın </span>
      <span>tarağıydı... Yeryüzündeki tüm sanatçılar, bu gizemli tarak olayını, değişik yorumlarla ele aldılar. Hatta atom çağı </span>
      <span>belgeliklerinden, Sekizin yaşamına değgin bilgiler araştırarak, tarağın gizini çözmeye kalkışanlar bile oldu. Ama, </span>
      <span>hiç kimse bunu başaramadı...</span></p>
<p class="calibre1"> <span>Sekizle arkadaşları aslında, hava uyumsuzluğundan zehirlenerek ölmemişlerdi. Ölüm nedenleri ışın çağı </span>
      <span>insanlarının bilmediği, bambaşka bir giz taşıyordu.</span></p>
<p class="calibre1"> <span>Işın çağı insanlarının soludukları hava moleküllerinde «iyi ışın» zerreleri vardı. Elli bir bilginin solunum </span>
      <span>aygıtları, bu yabancı zerreciklere uyum gösterememişti. Başka bir deyişle havadaki iyi ışın zerrecikleri, </span>
      <span>bilginlerin solunum düzenlerini bozmuş, boğulup ölmelerine neden olmuştu...</span></p>
<p class="calibre1"> <span>Işın çağı insanları öldüklerinde, kan hücrelerinde bulunan iyi ışın zerrecikler, buharlaşma yoluyla topraktan </span>
      <span>havaya geçiyordu. Oradan da solunumla insanların kan hücrelerine karışıyordu.</span></p>
<p class="calibre1"> <span>Işın çağı insanları, geçmişte, kanlarına işleyen ışınlarla hücresel değişime uğramışlardı. Bu nedenle, soluma </span>
      <span>yoluyla ciğerlerine giren ışın zerrecikleri, onlara kötü etki yapmıyordu. Tersine, kan hücrelerindeki ışın zerreleri </span>
      <span>artıyordu. Bu yolla, iyi insan olma özellikleri, varlıklarını saran kutsal erinç ve birbirlerine karşı duydukları </span>
      <span>sevgi, saygı daha da yoğunlaşıyordu.</span></p>

  </body>

</html>
