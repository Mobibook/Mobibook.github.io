<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>39</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="calibre1"> <span>Haberleşmeyi sağlayan görevli bilgin, hemen bir genel toplantı yaparak, yeryüzünden gelen haberi </span>
      <span>arkadaşlarına açıkladı. Sekiz, gümüş ışınların, insanları aptallaştırarak, köleleştirme yolunda kullanılacağını </span>
      <span>öğrenince, beyninden vurulmuşa döndü.</span></p>
<p class="calibre1"><span>Oysa o gün, altın ışınlarla ışınlanmış beş bilginin kan sonuçlarını almıştı. Onların kan hücrelerinin, renksiz </span>
      <span>saydam görünüşleri de pembeye dönüşmüştü. Hücre çekirdeklerinde ise altın ışıltılı cisimcikler belirmişti. Sekiz </span>
      <span>uzayın gizemli sonsuzluğundan kopup gelen altın ışınları, artık, insanlığın yararına sunmaya karar vermişti... </span>
      <span>Sürekli olarak, bunu nasıl gerçekleştirebileceğini düşünüyordu. Yeryüzünden gelen haberle tüm sevinci ve </span>
      <span>coşkusu söndü. Toplantı sona erince, hemen laboratuarına</span>
      <span>kapandı. Yeryüzündeki arkadaşlarının insanları </span>
      <span>ışınlamak için buldukları yöntem, ona ilginç gelmişti. O yöntemden yararlanarak, dünyadaki tüm insanları «iyi </span>
      <span>ışınlarla ışınlama» planı yapmaya girişti.</span></p>
<p class="calibre1"> <span>Yeryüzündekilerden önce davranmak zorunda olduğundan, fazla zamanı yoktu. Öncekilerle başkana şöyle bir </span>
      <span>bildiri yolladı.</span></p>
<p class="calibre1"> <span>«Sayın başkan, değerli arkadaşlarımın gümüş ışınların gücüyle olağanüstü bir silah oluşturduklarını öğrendim. </span>
      <span>Düşmanların ülkemize göz dikmesi karşısında, başka seçeneğimizin kalmadığını anladım. Uzun süreden beri, ben </span>
      <span>de çok etkin bir ışın bombası üzerinde çalışmaktayım. Mademki ülkem, bu denli tehlikededir, çalışmalarımı </span>
      <span>yoğunlaştırarak, ışın bombasını, kısa sürede kullanılır duruma getirebilirim.</span></p>
<p class="calibre1"> <span>Bence, insanların beyinlerinin bazı işlevlerini bozmaya yönelik olan ışın bombası, umduğunuz sonuçları </span>
      <span>vermeyebilir. En azından, insanları sürekli olarak ışınlayacak olan uydu, atmosfer olaylarından etkilenip görevini </span>
      <span>aksatabilir. Ya da yörüngeden çıkabilir. Belki de zamanla ışınlama dışında kalacak olan insanlar, gizinizi </span>
      <span>öğrenebilirler, içlerinden bazıları, aptal kölelerle dolu bir dünyadan sıkılıp uyduyu yok etmeye kalkışabilir ya da </span>
      <span>başınızdaki yansıtıcıları çıkararak, sizleri de ışınlayabilirler. Bu varsayımları daha da çoğaltabilirim...</span></p>
<p class="calibre1"> <span>Oysa, benim üzerimde çalıştığım ışın bombası, dünyaya bir kez uygulanacak. Tüm dünya bir an ışıktan bir </span>
      <span>kabuk içinde kalacak. Sonra... Sonrasını şimdi açıklamak istemiyorum. Ama, bana güveninizin sonsuz olduğunu </span>
      <span>biliyorum. Benim buluşum olan ışın bombası uygulamasından sonra, kendinizi, düşleyemeyeceğiniz nitelikte bir </span>
      <span>dünyada bulacaksınız. İnsanoğlu, bu olayla yeni bir yaşam evresine adım atacak. Eğer dediklerim </span></p>
<p class="calibre1"><span>gerçekleşmezse, siz yine, elinizdeki bombayla insanları ışınlayabilirsiniz, izin verin, önce, benim önerdiğim ışın </span>
      <span>bombası uygulansın. Bunu sizden rica ediyorum.»</span></p>
<p class="calibre1"> <span>Başkan bu haberi alınca, tepeden tırnağa coşku kesildi. Bilim kurulu</span>
      <span>üyelerini toplayıp Sekizin bildirisini </span>
      <span>okudu. Ve görüşünü açıkladı.</span></p>
<p class="calibre1"> <span>«Ben, önce Sekizin ışın bombasının denenmesinden yanayım. Sizler de bu konudaki görüşlerinizi hemen </span>
      <span>bildiriniz.» diyerek, Sekizin önerisini oylamaya koydu.</span></p>
<p class="calibre1"> <span>Bilim kurulu üyeleri,</span>
      <span>pek fazla düşünmediler. Tümü de Sekize sonsuz güven ve hayranlık duyuyorlardı. Bu </span>
      <span>nedenle hemen, başkanın görüşüne katıldıklarını bildirdiler.</span></p>
<p class="calibre1"> <span>Sekiz, önerisinin kabul edildiğini öğrenince, rahat bir soluk aldı. iyi ışınlar, özel tüpte kullanıma hazır </span>
      <span>durumdaydı. Ama, bu ışınlarla yerkürenin çevresinde ışıktan bir kabuk oluşmasını sağlayacak düzenek ve bu </span>
      <span>düzeneği, dünyaya götürecek bir uydu gerekliydi.</span></p>
<p class="calibre1"> <span>Sekizin, ülkeyi düşmanlardan kurtarmak için olağanüstü bir ışın bombası oluşturmaya çabaladığını</span>
      <span>arkadaşları </span>
      <span>da öğrendiler. Tümü de onun çalışmalarına yardım etmeye hazırdılar. Tarım küresindeki bilginler, bu ulusal </span>
      <span>görev için birlik oldular. Tarımla uğraşan bilginler dışında kalanlar, Sekizin çevresinde toplandılar. Uzun ve </span>
      <span>yorucu çalışmalardan sonra, dünyayı, iyi ışınlarla saracak olan düzenek, ortaya çıktı. Durum, yeryüzüne bildirildi. </span></p>

  </body>

</html>
