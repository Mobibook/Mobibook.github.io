<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>58</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span>fırlatıldı. «Nuhun gemisi II» adı verilen bu araçta, on bilgin vardı. Üç yaşlı dâhi de gözlemci olarak yolculuğa </span>
      <span>katıldılar. Üçü de tarım küresinde arkadaşlarını görebileceklerini umuyordu. Dâhi dostlarının, ne yapıp ederek, o </span>
      <span>güne dek, varlıklarını sürdürmeyi başardıklarına inanıyorlardı. Bu nedenle yolculuk uzadıkça, sabırsızlıkları </span>
      <span>artıyordu.</span></p>
<p class="calibre1"> <span>Bu arada, yorgun</span>
      <span>ve sisli belleklerinde, geçmişe değgin anılar dinliyordu. En çok da bebekler çiftliğindeki </span>
      <span>anılar belirginleşiyordu. Bin çocuk, birlikte beslenip, birlikte uyumuş, birlikte ağlayıp gülmüş, birlikte emeklemiş, </span>
      <span>birlikte öğrenim görmüşlerdi. Sanki bin kardeş</span>
      <span>gibiydiler...</span></p>
<p class="calibre1"> <span>Kendilerine verilen, olağanüstü nitelikteki oyuncaklarla oynadıkları oyunlar, geliyordu gözlerinin önüne. O </span>
      <span>günlerde duydukları, çocukça coşku, gönüllerini ve yüreklerini yeniden sarıyordu.</span></p>
<p class="calibre1"> <span>Ana babalarıyla buluştukları gün de belleklerinin baş köşesinde dipdiri durmaktaydı. O günkü anılar dirilince, </span>
      <span>üçü de nitelendiremedikleri duygularla dolup taşıyorlardı.</span></p>
<p class="calibre1"> <span>Doyguyu buluşları, tarım küresini planlayışları, orada yaşayacak gönüllü görevlilerin seçilişi, tarım küresini </span>
      <span>oluşturacak</span>
      <span>çekirdeğin, arkadaşlarıyla birlikte uzaya fırlatılışı... Her şey bir bir gelip geçiyordu gözlerinin </span>
      <span>önünden...</span></p>
<p class="calibre1"> <span>Yeryüzünde hemen herkes, Nuhun gemisi ll'nin tarım küresinden vereceği haber ve görüntüleri </span>
      <span>beklemekteydi. İnsanlar, tek vücut, tek yürek kesilmiş, sabırsızlık içinde bekleşip duruyordu.</span></p>
<p class="calibre1"> <span>Nuhun gemisi II tarım küresine kenetlendiğinde, bekleme gerilimi, daha da arttı. Artık insanlar, işi gücü </span>
      <span>bırakmış, televizyonların çevresine doluşmuşlardı.</span></p>
<p class="calibre1"> <span>Gemi kenetlenir kenetlenmez, tarım küresinin girişi açıldı. Bilim adamları, soluma başlıklarını takarak, dikkatle </span>
      <span>gemiden çıktılar. Kürenin içini, çürük doygu artıkları sarmıştı. Girişin yanında bulunan uzay topaçlarını, binbir </span>
      <span>zorlukla harekete geçirdiler. Kısa sürede çekirdeğe ulaştılar.</span></p>
<p class="calibre1"> <span>Çekirdeğin içi temiz ve aydınlıktı. Sadece havası biraz ağırlaşmıştı. Tüm aygıtlar en az düzeyde çalışmaktaydı. </span>
      <span>Bilginler, ellerindeki planlara göre, çekirdeği incelemeye giriştiler.</span></p>
<p class="calibre1"> <span>Laboratuarlar, yeni kuşak bilginlere göre, ilkel sayılabilecek araçlarla doluydu. Toplantı, yemek, spor, eğlence </span>
      <span>salonlarıyla yatak odaları, dünyadakilere benziyordu. Uzun süre buralarda dolaştıktan sonra, bilgisayar </span>
      <span>bölümüne ulaştılar. Yaşlı bilginler, bu araçları iyi tanıyorlardı. Hemen, çalıştırmaya giriştiler.</span></p>
<p class="calibre1"> <span>Bilgisayarlarda o denli çok formül, o denli çok yeni buluş planı, bilimsel yasalar, kuramlar, deney yöntemleri </span>
      <span>vardı ki!... Bunların incelenmesi aylar sürerdi. Bu bilgileri, gemideki bilgisayara aktardılar. Sonra, çekirdeğin </span>
      <span>öteki bölmelerine geçtiler. Hiçbir canlılık izine rastlamamış olmaları, onları şaşırtıyordu. Oysa, uzay kirpisinin, </span>
      <span>güçlü bilgisayarının yanılması olanaksızdı.</span></p>
<p class="calibre1"> <span>Sonunda, elli bir bilginin bulunduğu bölmeye ulaştılar. Üç yaşlı bilgin, derin donduruculardaki arkadaşlarını </span>
      <span>görünce, şaşkınlıktan donakaldılar. Kimin kim olduğunu tanımak olanaksızdı. Tümü de tepeden tırnağa </span>
      <span>bembeyaz bir görünümdeydiler. Oldukça yaşlanmışlardı. Bir de donma olgusu, yüzlerindeki anlamı silmişti. </span>
      <span>Beyaz mumdan yapılmış, insan yontularını andırıyorlardı. Bu görünüm, yeni kuşak bilginlerini de ürkütmüştü. </span>
      <span>Salon bir an ölüm sessizliğine büründü.</span></p>
<p class="calibre1"> <span>Ne var ki, bu sessizlik uzun sürmedi. Bilginler, karşı duvarda, sürekli olarak yanıp sönmekte olan kırmızı ışığı </span>
      <span>gördüler. Bunun özel bir bilgisayar olduğunu anlamakta gecikmediler. Yaşlı bilginler, sabırsızlıkla atılıp düzeneği </span>
      <span>işlettiler. Ve Sekizin sesiyle irkildiler.</span></p>

  </body>

</html>
