<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>40</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span>Başkan buyruk verir vermez, ışın bombasını taşıyan uydunun, tarım küresinden fırlatılacağı belirtildi.</span></p>
<p class="calibre1"> <span>Haberleşme aygıtının başında beklemekte olan başkan, öyle</span>
      <span>bir sevindi, öyle bir kıvrandı ki!., övgü ve sevgi </span>
      <span>sözcükleriyle yüklü, kutlamalar yağdırdı tarım küresindekilere. Sonra, bombaya değgin görüşünü bildirdi.</span></p>
<p class="calibre1"> <span>-</span>
      <span>Düşmanlar her an ülkemize saldırabilirler. Hiç zaman yitirmemeliyiz. Yalnız şu soruma açık seçik bir yanıt </span>
      <span>istiyorum, göndereceğiniz ışınlar, bana, aileme, buyruğumdaki saygılı görevlilere ve bilim kurulu üyelerine kötü </span>
      <span>bir etki yapar mı acaba?</span></p>
<p class="calibre1"> <span>Sekiz, bu soruyu hiç düşünmeden yanıtladı.</span></p>
<p class="calibre1"> <span>-</span>
      <span>Sayın Başkan, böylesine önemli bir konuyu gözardı edemeyeceğimi bilirsiniz. Söz konusu ışınları, burada </span>
      <span>maymunlar ve insanlar üzerinde denedim, insanoğlunu insanlaştırmaktan başka bir etki söz konusu değil.</span></p>
<p class="calibre1"> <span>Başkanın o denli acelesi vardı ki, insanın insanlaşmasının ne anlama geldiğini düşünmeye bile sabrı yoktu.</span></p>
<p class="calibre1"> <span>-</span>
      <span>Tamam! Uyduyu fırlatabilirsiniz!., buyruğunu verdi.</span></p>
<p class="calibre1"> <span>Uzayın derinliklerinden kopup gelen, iyi ışınlarla yüklü ışın bombası, tarım küresinin güney kapısındaki </span>
      <span>alandan, çok güçlü bir tepkiyle fırlatıldı...</span></p>
<p class="calibre1"> <span>Bu sırada, İleri Görüşlüler Ülkesi'ne düşman olan ülkeler de eylem birliğiyle oluşturdukları yakıcı, yıkıcı, </span>
      <span>boğucu, öldürücü, savaş silahlarını, en etkin konumlara yerleştirmişlerdi. Saldırı için son hazırlıkları yapıyorlardı.</span></p>
<p class="calibre1"> <span>Casuslar, bu haberi getirince, ileri görüşlü</span>
      <span>başkan, yaralı bir aslan gibi kükremeye başladı.</span></p>
<p class="calibre1"><span>-</span>
      <span>Uzaydan gelen uydu, düşman saldırılarından önce dünyaya ulaşamazsa, tüm emeklere yazık olacak!., yazık., </span>
      <span>yazık!..</span></p>
<p class="calibre1"> <span>Başkan, dayanılmaz korkular içinde kıvranarak, acınıp dururken, uydu atmosfere girdi. Uzay gözlemcileri, </span>
      <span>başkana müjdeyi verdiler. Başkan, soluğunu kesip gözlerini, uzay gözlem aygıtının ekranına dikti, dünyaya hızla </span>
      <span>yaklaşmakta olan uyduyu izlemeye koyuldu.</span></p>
<p class="calibre1"> <span>O sırada uyduyu, düşman ulusların, uzay gözlem aygıtları da yakalamıştı. Gözlemciler, niteliği bilinmeyen bu </span>
      <span>cismi, hemen yok etmeye karar verdiler. Uydu, nükleer silahların vuruş alanına girer girmez, yok edilecekti.</span></p>
<p class="calibre1"> <span>Fakat, uluslararası eylem birliğini üstlenen savaş önderi, bu karara karşı çıktı. Uzaydan gelen bu cisme, silahla </span>
      <span>saldırmanın, tehlikeli olacağı görüşündeydi. Söz konusu cismi, silahla yok etmek yerine manyetik güçlerle </span>
      <span>avlayarak, incelemeye almayı önerdi.</span></p>
<p class="calibre1"> <span>Hemen manyetik güçle donanmış aygıtlar, uyduya yönetildi. Beklemeye geçildi. Uydu giderek, bu çekici </span>
      <span>tuzaklara yaklaşmaktaydı ki, ileri Görüşlüler Ülkesi'nin casusları durumu öğrendiler.</span></p>
<p class="calibre1"> <span>İleri görüşlü başkan, tuzak olayını duyunca, çılgına döndü. Hemen özel haberleşme aygıtıyla düşmanların </span>
      <span>savaş önderini aradı. Haberleşme aygıtının ekranında, savaş önderini görür görmez şunları söyledi.</span></p>
<p class="calibre1"> <span>-</span>
      <span>Dünyamıza yaklaşmakta olan bir uyduya, tuzak kurduğunuzu öğrendim. Bu davranışınız, aramızdaki </span>
      <span>anlaşmalara aykırıdır.</span></p>
<p class="calibre1"> <span>Savaş önderi, İleri Görüşlüler Ülkesi'ne saldırmak üzere olduklarının, anlaşılmaması için başkana pek iyi </span></p>

  </body>

</html>
