<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="zh-CN">
  <head>
    <title>50</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p class="calibre1"><span>başladılar.</span></p>
<p class="calibre1"> <span>Bu olumlu koşullar, dünya nüfusunun hızla artmasına neden oldu. Toplumlar artık, savaşlarla ve hastalıklarla </span>
      <span>kırılıp eksilmiyordu. Tersine, insanlar, yaşamlarını uzun yıllar sürdürüyorlardı. Giderek, dünya insanlara dar </span>
      <span>gelmeye başladı.</span></p>
<p class="calibre1"> <span>Yer kürenin, buzullarla kaplı bölümleri henüz boştu. Oraların yerleşim alanları durumuna getirilmesine </span>
      <span>girişildi. Işın çağı buluşlarıyla donanmış buzul kentlerinde, insanlara rahat bir yaşam sağlandı. Eski, büyük </span>
      <span>kentlerden usananlar, akın akın, buzul kentlere taşındılar.</span></p>
<p class="calibre1"> <span>Nüfusun bunca artmış olmasına karşın, dünyada işsiz insan yoktu. Yeni buluşlar, yeni iş alanları </span>
      <span>oluşturuyordu, insanlar, birbirleriyle uyum içinde arı gibi çalışıp duruyorlardı.</span></p>
<p class="calibre1"> <span>Doygu taneleri, öylesine ucuzlamıştı ki, bazı ülkelerde halka parasız dağıtılıyordu, insanlar, doygudan başka </span>
      <span>bir besine ilgi duymuyorlardı. Üşüme ya da sıcaktan bunalma söz konusu olmadığı için ışın çağı insanları, </span>
      <span>giderek, yalın, gösterişsiz ve birbirine benzer giysilerle örtünmeye başladılar. Bu giysiler, bedenlerini ayak </span>
      <span>bileklerinden, boyunlarına dek saran, gövde kılıflarını andırıyordu. Kumaşlar, özel çiftliklerde yetiştirilen ipek </span>
      <span>böceklerinin salgılarından elde ediliyordu. Ayaklarına yarım çizmeler giyiyorlardı. Bunlar da yeni gelişen </span>
      <span>ormanlardan elde edilen, doğal kauçukla ipek karışımından yapılıyordu.</span></p>
<p class="calibre1"><span>Evlerde artık, besin hazırlanan mutfaklar yoktu. Onun yerine, «beyin mutfağı» denen odalar vardı. Ev halkı </span>
      <span>orada, özel bilgisayarlarla görüntülü olarak aktarılan kitapları izliyorlardı. Çocuklar yine bilgisayar düzenekleriyle </span>
      <span>oluşturulmuş, ders köşelerinde, derslerini yapıyorlardı. Evin bir başka köşesinde oyuncaklarla donatılmış, </span>
      <span>eğlence bölmesi bulunuyordu. Akıl almaz özellikler taşıyan bu ışın çağı oyuncakları, hem çocukları, hem de </span>
      <span>büyükleri eğlendiriyordu.</span></p>
<p class="calibre1"> <span>Bir başka yeni buluşla dünya, akıl almaz biçimde küçüldü. Bu buluş, televizyonla ilgiliydi. Televizyon artık tek </span>
      <span>yanlı bir iletişim aracı değildi. Evlerde hem verici, hem de alıcılar vardı. Birbirleriyle görüşmek ya da sevdikleriyle </span>
      <span>birlikte olmak isteyen kişiler, özel işaretlerle birbirlerini ekran başına çağırıyorlardı. Her iki yan da araçlarını </span>
      <span>açtığında bulundukları yaşam ortamıyla birlikte, birbirleriyle karşı karşıya geliyorlardı.</span></p>
<p class="calibre1"> <span>Kuzey, Güney kutbundaki buzul kentlerinde yaşayan aileler, yeni bulunan televizyon düzeneğiyle birbirleri ya </span>
      <span>da ekvatordaki yakınlarıyla aile toplantısı yapabiliyorlardı. Karşılıklı olarak istedikleri kadar söyleşiyor, gülüp </span>
      <span>eğleniyor, hatta ışın satrancı oynuyorlardı.</span></p>
<p class="calibre1"> <span>Işın çağı çocuklarının yaşamı da çağın olanaklarıyla olağanüstü düzeye erişmişti. Onlar da eğlenmek için atom </span>
      <span>çağı çocukları gibi salıncaklara biniyorlardı. Ama, onların salıncakları, urganlarla ağaçlara kurulmuyordu. </span>
      <span>Gökyüzüne uzanan renk renk ışın demetlerinden oluşuyordu. Bu salıncaklara binen çocuklar, boşlukta kuş gibi </span>
      <span>uçmanın verdiği coşkuyu duyuyorlardı...</span></p>
<p class="calibre1"> <span>Tüm dünyayı ağ gibi saran ışın yolları, kıtaları, komşu kentlermişçesine birbirine yakınlaştırmıştı. Çocuklar, </span>
      <span>dilediklerinde, ışın yollarına girip kıtalararası gezilere çıkabiliyorlardı. Bu gezilerde, onları korumak, gözetmek </span>
      <span>için başlarında bir büyük bulunması gerekmiyordu. Çünkü, çocukları herkes kollayıp gözetiyordu.</span></p>
<p class="calibre1"> <span>Işın çağında çocuklar, renk, dil, din, ırk ayrımı yapılmaksızın insanlığın en değerli varlığı durumundaydılar. Bu </span>
      <span>nedenle yeryüzünde, nereye giderlerse gitsinler, oranın insanları, kendilerine sevecenlikle sahip çıkıyorlardı. </span>
      <span>Konuk çocuklar için kıtaların</span>
      <span>özelliklerine göre geziler, oyunlar, eğlenceli gösteriler düzenleniyordu. Zenci, </span>
      <span>beyaz, sarı ya da siyah ırktan çocuklar, yan yana, can cana, coşku içinde eğleniyorlardı...</span></p>
<p class="calibre1"> <span>Eğitim-öğretim düzeninde her geçen gün, olağanüstü gelişmeler oluşmaktaydı. Okullarda dersler elektronik </span></p>

  </body>

</html>
