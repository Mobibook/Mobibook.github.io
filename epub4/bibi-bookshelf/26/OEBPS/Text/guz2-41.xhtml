<html xmlns="http://www.w3.org/1999/xhtml">
<head>
  <title>guz2-41</title>
  <link href="../Styles/guz2.css" rel="stylesheet" type="text/css"/>
</head>

<body id="guz2" xml:lang="tr-TR">
  <div class="Basic-Text-Frame">
     <p class="baslik" id="toc_marker-34"><span class="bold">34<br/>Bağışlama</span></p>

    <p class="Normal para-style-override-4"><span class="italik char-style-override-7"> </span></p>

    <p class="Normal para-style-override-4"><span class="italik char-style-override-7">River Run</span></p>

    <p class="Normal para-style-override-4"><span class="italik char-style-override-7"> Mayıs 1770</span></p>

    <p class="Normal para-style-override-5"><span class="bold char-style-override-9"> </span></p>

    <p class="Normal para-style-override-5"><span class="char-style-override-8">“Hayatımda tanıdığım en inatçı kadın!” Brianna adeta yelkenleri açık bir gemi gibi odada dolandı, sonra yatağın kenarındaki iki kişilik koltuğa oturdu.</span></p>

    <p class="Normal para-style-override-5"><span class="char-style-override-8">Lord John Grey sargıların altındaki kan çanağına dönmüş bir gözünü açtı. “Halanız mı?”</span></p>

    <p class="Normal para-style-override-5"><span class="char-style-override-8">“Başka kim olabilir?”</span></p>

    <p class="Normal para-style-override-5"><span class="char-style-override-8">“Hiç odanızdaki aynada kendinize baktınız mı?” Dudakları yukarıya doğru kıvrıldı ve Brianna da isteksizce gülümsedi.</span></p>

    <p class="Normal para-style-override-5"><span class="char-style-override-8">“Sorun, onun şu lanet olası vasiyeti. Ona River Run’ı ve köleleri istemediğimi söyledim ama o vasiyetini değiştirmiyor! Sanki ben öfke nöbeti geçiren altı yaşında bir çocukmuşum gibi gülümseyip, zamanla bunun için minnettar olacağımı söylüyor. Minnettar olmakmış!” Homurdandı ve öfkeyle yer değiştirdi. “Ne yapacağım ben?”</span></p>

    <p class="Normal para-style-override-5"><span class="char-style-override-8">“Hiçbir şey.”</span></p>

    <p class="Normal para-style-override-5"><span class="char-style-override-8">“Hiçbir şey mi?” Bütün sevimsizliğiyle ondan yana döndü. “Nasıl bir şey yapamam?”</span></p>

    <p class="Normal para-style-override-5"><span class="char-style-override-8">“İlk önce eğer halanız ölümsüz olmasaydı çok şaşırırdım, çünkü İskoç ırkının birçoğu ölümsüz gibi görünüyor. Ancak,” - boş ver dercesine bir el savurdu - “bunun doğru olmadığı kanıtlanır ve sizin River Run için iyi bir hanımefendi olacağınızda ısrar ederse- ”</span></p>

    <p class="Normal para-style-override-5"><span class="char-style-override-8">“Size olamayacağımı düşündüren nedir?” dedi Brianna, gururu baskın gelmişti.</span></p>

    <p class="Normal para-style-override-5"><span class="char-style-override-8">“Köle olmadan bu kadar büyük bir çiftliği yürütemezsiniz ve vicdanınız yüzünden onlara sahip olmak istemiyorsunuz ya da ben öyle anladım. Lakin karşımda da bir rahip görmüyorum.” Açık gözünü kısarak kızın giydiği mor elbiseye baktı. “Soruna ya da sorunlardan birine dönecek olursak, çok sayıda köleyi gönülsüzce almak isteyen birini bulup, onları serbest bıraktıracak düzenlemeleri yapabilecek misiniz?”</span></p>

    <p class="Normal para-style-override-5"><span class="char-style-override-8">“Kuzey Carolina’da değil. Kurul- ”</span></p>

    <p class="Normal para-style-override-5"><span class="char-style-override-8">“Hayır, Kuzey Carolina’da değil,” diye onayladı sabırlı bir şekilde. “Eğer öyle bir durum doğar ve kölelerin sahibi olursanız, o zaman onları bana satarsınız.”</span></p>

    <p class="Normal para-style-override-5"><span class="char-style-override-8">“Ama bu- ”</span></p>

    <p class="Normal para-style-override-5"><span class="char-style-override-8">“Ve ben de onları azat etmenin az çok kontrol edilebildiği Virginia’ya götürürüm. Onlar azat edildiler mi siz de benim paramı iade edersiniz. Böylece siz de toprakları işleyecek güçten mahrum kalırsınız ve âşık olduğunuz adamla evlenmeyerek mutluymuş gibi rol yapmayı da zaten garantilenmiş oluyorsunuz.”</span></p>

    <p class="Normal para-style-override-5"><span class="char-style-override-8">Brianna elbisesinin eteğini sıkarken elindeki parlak safir yüzüğe kaşlarını çatarak bakıyordu.</span></p>

    <p class="Normal para-style-override-5"><span class="char-style-override-8">“Önce onu dinleyeceğime söz verdim.” Lord John’a baktı. “Yine de bunun duygusal bir şantaj olduğunu söylüyorum.”</span></p>

    <p class="Normal para-style-override-5"><span class="char-style-override-8">“Bence çok daha fazlası,” diye onayladı Lord John. “Sonunda karşıma akıllı bir Fraser çıktı.”</span></p>

    <p class="Normal para-style-override-5"><span class="char-style-override-8">Brianna bunu önemsemedi.</span></p>

    <p class="Normal para-style-override-5"><span class="char-style-override-8">“Dinleyeceğimi söyledim sadece. Hâlâ da öyle düşünüyorum, her şeyi bile bile bunu yapamaz.” Elini koca karnına koydu. “Siz yapabilir misiniz? Yani… sizin olmayan bir çocuğa bakabilir misiniz?”</span></p>

    <p class="Normal para-style-override-5"><span class="char-style-override-8">Lord John, hafiften yüzünü ekşiterek yatakta biraz doğruldu. “Ailesi hatırına mı? Sanırım yapabilirim.” İki gözünü açtı ve gülümseyerek ona baktı. “Aslında bir süredir böyle bir şeyi yapıyorum.”</span></p>

    <p class="Normal para-style-override-5"><span class="char-style-override-8">Brianna bir müddet ona baktıktan sonra, hafif bir pembelik korsajından boynuna doğru tırmandı. Kızardığı zaman büyüleyici oluyordu. “Beni mi kastediyorsunuz? Şey, evet ama yani, ben bir bebek değilim ve siz de benim üzerimde hak iddia etmiyorsunuz.” Yanaklarının kızarmasına rağmen mavi gözlerini lorda dikti. “Umarım bu da babamın hatırına değildir.”</span></p>

    <p class="Normal para-style-override-5"><span class="char-style-override-8">Bir müddet sessizliğini koruyan Lord John, uzandı ve kızın elini sıktı. “Hayır, değil,” dedi kabaca. Kızın elini bırakıp hafiften inleyerek arkasına yaslandı.</span></p>

    <p class="Normal para-style-override-5"><span class="char-style-override-8">Brianna endişeyle, “İyi misiniz?” diye sordu. “Size bir şeyler getireyim mi? Çay? Lapa?”</span></p>

    <p class="Normal para-style-override-5"><span class="char-style-override-8">“Hayır, yalnız başım çatlıyor. Işık da başımın zonklamasına neden oluyor,” dedi ve gözlerini kapadı.</span></p>

    <p class="Normal para-style-override-5"><span class="char-style-override-8">“Söylesenize,” dedi gözlerini açmayarak, “neden bir erkeğin kendi soyundan olmayan bir çocuğa bakamayacağına inanıyorsunuz? Ve hayatım, böyle bir şeyi yapıyorum derken sizi kastetmiyordum. Benim oğlum - üvey oğlum - aslında en son eşimin ablasının çocuğu. Kötü bir kaza sonucu aynı gün oğlumun anne ve babası öldü. Eşim Isobel ve ailesi onu büyüttüler. Willie altı yaşlarındayken Isobel ile evlendim. Görüyorsunuz ya, aramızda hiçbir kan bağı yok ama kimse ona olan sevgimi inkâr edemez ve onun oğlum olmadığını söyleyemez. Onu oracıkta düelloya davet ederim.”</span></p>

    <p class="Normal para-style-override-5"><span class="char-style-override-8">Brianna bir müddet sonra, “Anlıyorum,” dedi. “Bunu bilmiyordum.” Lord gözlerini açtığında, kızın hâlâ düşünceli bir şekilde yüzükle oynadığını gördü.</span></p>

    <p class="Normal para-style-override-5"><span class="char-style-override-8">“Düşünüyorum da…” diye başladı ve ona baktı. “Roger ve bebek için artık çok endişelenmediğimi düşünüyorum. Dürüst olmak gerekirse- ”</span></p>

    <p class="Normal para-style-override-5"><span class="char-style-override-8">“Tanrı sizi aksini davranmaktan esirgesin,” diye mırıldandı lord.</span></p>

    <p class="Normal para-style-override-5"><span class="char-style-override-8">Brianna onu yiyecekmiş gibi bakarak, “Dürüst olmak gerekirse,” diye devam etti, “daha çok Roger ile aramızdaki ilişki için endişeleniyorum.” Sustu, sonra kararını vererek konuşmaya devam etti. “Ben Jamie Fraser’ın babam olduğunu bilmiyordum,” dedi. “Büyürken bile bilmiyordum. Ayaklanma’dan sonra anne ve babam ayrılmışlar, birbirlerinin öldüklerini düşünüyorlarmış. O nedenle annem yeniden evlenmiş. Ben Frank Randall’ın babam olduğunu sanıyordum. O ölene kadar gerçeği bilmiyordum.”</span></p>

    <p class="Normal para-style-override-5"><span class="char-style-override-8">“Ah.” Lord John’un ilgisi artmıştı. “Peki bu Randall size kaba mı davranıyordu?”</span></p>

    <p class="Normal para-style-override-5"><span class="char-style-override-8">“Hayır! O… harikaydı.” Sesi hafiften çatlayınca, utanarak boğazını temizledi. “Hayır. O sahip olduğum en iyi babaydı. Sorun şu ki ben ailemin iyi bir evlilikleri olduğunu sanıyordum. Birbirleriyle ilgileniyorlar ve saygı gösteriyorlardı. Her şey yolunda sanıyordum.”</span></p>

    <p class="Normal para-style-override-5"><span class="char-style-override-8">Lord John sargılarını kaşıdı. Doktor onun başını tıraşlamıştı ve bu da daha çok kaşındırıyordu.</span></p>

    <p class="Normal para-style-override-5"><span class="char-style-override-8">“Şu anki durumunuzla bunun ne alakası var tam olarak anlayamadım.”</span></p>

    <p class="Normal para-style-override-5"><span class="char-style-override-8">Brianna derin bir iç çekti.</span></p>

    <p class="Normal para-style-override-5"><span class="char-style-override-8">“Sonra babam öldü ve… Jamie Fraser’ın hâlâ hayatta olduğunu öğrendik. Annem onun yanına gitti, ben sonra geldim. Ve… durum farklıydı. Birbirlerine nasıl baktıklarını gördüm. Ben annemin Frank Randall’a veya onun anneme bu şekilde baktığını görmemiştim hiç.”</span></p>

    <p class="Normal para-style-override-5"><span class="char-style-override-8">“Ah, evet.” Küçük bir umutsuzluk dalgası sarmıştı lordun bedenini. Bir-iki kez o da bu bakışlara şahit olmuştu. İlkinde Claire Randall’ın kalbine bir bıçak batırmayı öyle çok istemişti ki.</span></p>

    <p class="Normal para-style-override-5"><span class="char-style-override-8">“Böyle şeylerin nadir olduğunu biliyor musunuz?” diye sordu usulca. “Bu kadar özel bir karşılıklı tutkunun?” Tek taraflı olanı yeterince yaygındı.</span></p>

    <p class="Normal para-style-override-5"><span class="char-style-override-8">“Evet.” Bir kolunu koltuğun başına atan Brianna, sırtını yarı ona dönmüştü ve Fransız kapılardan yeni filizlenen çiçek tarhlarına bakıyordu.</span></p>

    <p class="Normal para-style-override-5"><span class="char-style-override-8">“Ben… bunu yaşadığımı sanıyorum,” dedi usulca. “Bir süreliğine. Çok kısa süreliğine.” Başını çevirdi ve lorda baktı. Lord gözlerinden bunu anlayabiliyordu.</span></p>

    <p class="Normal para-style-override-5"><span class="char-style-override-8">“Eğer bunu kaybedip sonra geri kazanırsam, onunla veya onsuz yaşayabilirim. Ancak bunun bir benzeriyle yaşayamam. Buna katlanamam.”</span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">“Öyle görünüyor ki resmen beni isteyebilirsiniz.” Brianna kahvaltı tepsisini lordun kucağına koydu ve eklemleri çıtırdayarak ikili koltuğa yavaşça oturdu.</span></p>

    <p class="Normal para-style-override-5"><span class="char-style-override-8">“Hasta bir adamla bilmece gibi konuşmayın,” dedi lord ve bir parça kızarmış ekmek aldı. “Ne demek istiyorsunuz?”</span></p>

    <p class="Normal para-style-override-5"><span class="char-style-override-8">“Drusus koştura koştura mutfağa gelip iki atlının Campbell’ın arazilerinin oradan aşağıya doğru indiğini söyledi. İçlerinden birinin babam olduğuna eminmiş, çünkü iri ve kızıl saçlıymış. Tanrı biliyor ya onun gibi olan çok kişi yok.”</span></p>

    <p class="Normal para-style-override-5"><span class="char-style-override-8">“Çok değil, hayır.” Lord kızı süzerken hafiften gülümsedi. “İki atlı?”</span></p>

    <p class="Normal para-style-override-5"><span class="char-style-override-8">“Bab ve annem olmalı. Demek ki Roger’ı bulamadılar. Ya da buldular ve o… gelmek istemedi.” Parmağındaki iri safiri döndürdü. “Kaçmak iyi bir şey, değil mi?”</span></p>

    <p class="Normal para-style-override-5"><span class="char-style-override-8">Lord John gözlerini kırpıştırdı ve aceleyle lokmasını yuttu.</span></p>

    <p class="Normal para-style-override-5"><span class="char-style-override-8">“Eğer mecazi yollarla benimle gerçekten evlenmeye niyetli olduğunuzu söylüyorsanız, sizi temin ederim ki- ”</span></p>

    <p class="Normal para-style-override-5"><span class="char-style-override-8">“Hayır.” Gönülsüzce gülümsedi. “Sadece şaka yapıyorum.”</span></p>

    <p class="Normal para-style-override-5"><span class="char-style-override-8">“Ah, iyi.” Lord bir yudum çay alırken hoş kokusunun tadını çıkararak gözlerini kapattı. “İki atlı. Kuzeniniz onlarla gitmedi mi?”</span></p>

    <p class="Normal para-style-override-5"><span class="char-style-override-8">“Gitmişti,” dedi Brianna yavaşça. “Tanrım, umarım Ian’ın başına bir şey gelmemiştir.”</span></p>

    <p class="Normal para-style-override-5"><span class="char-style-override-8">“Yolda gelirken başlarına bir şey gelmiştir ve kuzeninizle MacKenzie, anne babanızın arkasından gelmek zorunda kalmışlardır.” </span></p>

    <p class="Normal para-style-override-5"><span class="char-style-override-8">“Sanırım haklısınız.” Brianna hâlâ bu ihtimalin düşük olduğunu düşünüyordu ve Lord John, onun haklı sebepleri olduğunu biliyordu. Rahatlatıcı ihtimaller, kısa süreliğine iyiydi fakat can sıkıcı ihtimaller uzun dönemde başarı kazanmış gibiydi. Jamie Fraser’a kim eşlik ediyorsa etsin, bütün soruların cevaplarıyla kısa sürede burada olacaklardı.</span></p>

    <p class="Normal para-style-override-5"><span class="char-style-override-8">Bitirmediği kahvaltısını geri itti ve yastıklara yaslandı. “Söyleyin bakalım, beni neredeyse ölü halde bulduğun için ne kadar zaman vicdan azabı çektiniz?”</span></p>

    <p class="Normal para-style-override-5"><span class="char-style-override-8">Brianna kızarmış ve huzursuz görünüyordu. “Ne demek istiyorsunuz?”</span></p>

    <p class="Normal para-style-override-5"><span class="char-style-override-8">“Sizden istemediğiniz bir şeyi yapmanızı isteseydim, bunu yapmaya mecbur kaldığınız için suçluluk mu yoksa sorumluluk mu hissederdiniz?”</span></p>

    <p class="Normal para-style-override-5"><span class="char-style-override-8">“Bu kulağa daha çok şantaj gibi geliyor.” diye sordu dikkatle. </span></p>

    <p class="Normal para-style-override-5"><span class="char-style-override-8">“Babanızı affedin. Ne olmuş olursa olsun.”</span></p>

    <p class="Normal para-style-override-5"><span class="char-style-override-8">Hamilelik kızın tenini daha bir hassaslaştırmıştı. Bütün hisleri kayısı rengindeki teninde belli oluyordu. Bir dokunuş onun kızarmasına yeterdi. Lord uzandı ve elini kızın yanağına koydu. “Sizin ve onun hatırı için.”</span></p>

    <p class="Normal para-style-override-5"><span class="char-style-override-8">“Zaten affettim.” Brianna aşağıya bakarken kirpikleri gözlerini gizliyordu. Elleri hâlâ kucağında parmağındaki parlak mavi taştaydı.</span></p>

    <p class="Normal para-style-override-5"><span class="char-style-override-8">Taş yolda tıkırdayan toynak sesleri Fransız kapılardan rahatlıkla duyulabiliyordu artık.</span></p>

    <p class="Normal para-style-override-5"><span class="char-style-override-8">“O zaman aşağı inip ona söylemeniz gerektiğini düşünüyorum, canım.”</span></p>

    <p class="Normal para-style-override-5"><span class="char-style-override-8">Brianna dudaklarını büzdü ve başını salladı. Hiçbir şey söylemeden ayağa kalkıp kapıya gitti ve ufukta görünen bir fırtına bulutu gibi gözden kayboldu.</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">“İki atlının geldiğini duyduğumuzda, birinin Jamie olduğunu tahmin ettik ve yeğeninizle MacKenzie’ye bir şey oldu diye korktuk. Ancak başınıza gelenlerin hiçbiri bizim düşündüğümüz gibi değilmiş.”</span></p>

    <p class="Normal para-style-override-5"><span class="char-style-override-8">Claire dikkatle lordun gözlerine bakarken, “Ben ölümsüzüm,” diye mırıldandı. “Bilmiyor musunuz?” Başparmaklarının lordun gözkapaklarından çekince lord gözlerini kırptı, hâlâ onun dokunuşunu hissedebiliyordu.</span></p>

    <p class="Normal para-style-override-5"><span class="char-style-override-8">“Bir gözbebeğinizde çok hafif bir büyüme var. Parmağımı tutun ve elinizden geldiğince sertçe sıkın.” Claire işaret parmağını uzattı ve lord kadının dediğini yapıp zayıflığını hissedince sinirlendi.</span></p>

    <p class="Normal para-style-override-5"><span class="char-style-override-8">“MacKenzie’yi buldunuz mu?” Merakına hâkim olamadığı için daha bir sinirlendi.</span></p>

    <p class="Normal para-style-override-5"><span class="char-style-override-8">Claire o şeri rengi gözleriyle tetikte bir bakış attı ve gözlerini adamın ellerine dikti. “Evet. O gelecek. Bir süre sonra.”</span></p>

    <p class="Normal para-style-override-5"><span class="char-style-override-8">“Gelecek mi?” </span></p>

    <p class="Normal para-style-override-5"><span class="char-style-override-8">Claire sesindeki tonu fark edip durdu ve doğrudan adama baktı. “Ne kadarını biliyorsunuz?”</span></p>

    <p class="Normal para-style-override-5"><span class="char-style-override-8">“Her şeyi,” diye yanıt verdi lord ve onun şaşkınlığını görünce bir an mutlu oldu. Sonra dudağının bir köşesi yukarı kıvrıldı.</span></p>

    <p class="Normal para-style-override-5"><span class="char-style-override-8">“Her şeyi mi?”</span></p>

    <p class="Normal para-style-override-5"><span class="char-style-override-8">“Yeteri kadar,” diye düzeltti alaylı bir ifadeyle. “Bay MacKenzie’nin döneceğini bildiğinizi veya öyle olmasını dilediğinizi sormaya yetecek kadar.”</span></p>

    <p class="Normal para-style-override-5"><span class="char-style-override-8">“Buna inanç diyelim.” Claire hiç izin almadan lordun geceliğinin bağacıklarını çözüp göğsünü açtı. Bir parşömen kâğıdı kıvırıp bir ucunu onun göğsüne yasladı ve diğer ucunu da kulağına dayadı.</span></p>

    <p class="Normal para-style-override-5"><span class="char-style-override-8">“Affederiniz, madam!”</span></p>

    <p class="Normal para-style-override-5"><span class="char-style-override-8">“Sessiz olun, duyamıyorum,” dedi Claire, bir eliyle sessiz olmasını işaret ederek. Tüpü göğsün çeşitli yerlerinde gezdiriyor, arada sırada ciğerleri dürtmek için duruyordu. “Bugün hiç tuvalete çıktınız mı?” diye sordu, karnına bastırarak.</span></p>

    <p class="Normal para-style-override-5"><span class="char-style-override-8">“Cevap vermeyi reddediyorum,” diyen lord, geceliğinin yakasını düzeltti.</span></p>

    <p class="Normal para-style-override-5"><span class="char-style-override-8">Claire her zamankinden daha güzel görünüyordu. Kadın en azından kırk yaşında olmalıydı ama yine de gözlerinin köşelerindeki hafif kırışıklıklar ve karışık saçlarının arasındaki aklar haricinde yaşını gösteren bir belirti yoktu.</span></p>

    <p class="Normal para-style-override-5"><span class="char-style-override-8">Kadın hatırladığından daha zayıftı, ancak Kızılderili gömleği ve pantolonu giyindiği için vücut yapısını kestirmek zordu. Bir süre güneşe ve açık havaya maruz kaldığı belliydi. Yüzü ve ellerinin rengi hafif kahverengiye dönmüştü ki bu, iri altın rengi gözlerini şaşırtıcı derecede daha da ortaya çıkarmıştı.</span></p>

    <p class="Normal para-style-override-5"><span class="char-style-override-8">“Brianna, Doktor Fentiman’ın kafatasınızı deldiğini söyledi.”</span></p>

    <p class="Normal para-style-override-5"><span class="char-style-override-8">Lord John nevresimin altında huzursuzca kıpırdandı. “Bana da söylenen o. Korkarım o sırada baygındım.”</span></p>

    <p class="Normal para-style-override-5"><span class="char-style-override-8">Kadının dudakları hafiften seğirmişti. “Peki öyleyse. Bir bakabilir miyim? Yalnızca meraktan,” diye devam etti alışılmadık bir kibarlıkla. “Muayene için değil. Ben hiç trepanasyon görmedim de.”</span></p>

    <p class="Normal para-style-override-5"><span class="char-style-override-8">Lord teslim olmuşçasına gözlerini kapattı. “Bağırsaklarımın durumu haricinde sizden saklayacak bir şeyim yok.” Başını eğip başındaki deliğin yerini gösterdi ve kadının soğuk parmaklarının sargıyı kaldırmasıyla yanan başını rahatlatan serin havayı hissetti.</span></p>

    <p class="Normal para-style-override-5"><span class="char-style-override-8">“Brianna babasının yanında mı?” diye sordu, gözleri hâlâ kapalıydı.</span></p>

    <p class="Normal para-style-override-5"><span class="char-style-override-8">“Evet.” Claire’in sesi daha bir yumuşaktı. “Bana biraz… sizin onun için yaptıklarınızdan bahsetti. Teşekkürler.”</span></p>

    <p class="Normal para-style-override-5"><span class="char-style-override-8">Parmaklar başını bırakınca lord da gözlerini açtı. “Delikli kafatasım ve her şeyimle ona hizmet etmek benim için büyük bir zevkti.”</span></p>

    <p class="Normal para-style-override-5"><span class="char-style-override-8">Claire hafiften gülümsedi. “Jamie birazdan sizin yanınıza gelecek. O… bahçede Brianna ile konuşuyor.”</span></p>

    <p class="Normal para-style-override-5"><span class="char-style-override-8">Lord biraz endişelendi. “Peki iyiler mi?”</span></p>

    <p class="Normal para-style-override-5"><span class="char-style-override-8">“Kendiniz bakın.”</span></p>

    <p class="Normal para-style-override-5"><span class="char-style-override-8">Claire, bir kadına göre oldukça şaşırtıcı bir güçle kolunu adamın sırtına koyarak onu doğrulttu. Lord John tırabzanların ötesinde iki figürün baş başa vermiş bahçede oturduklarını görebiliyordu. Onları izlerken, iki figür sarılıp sonra ayrıldılar; kahkaha atıyorlardı.</span></p>

    <p class="Normal para-style-override-5"><span class="char-style-override-8">“Buraya tam vaktinde geldiğimizi düşünüyorum,” diye mırıldandı Claire, uzman gözüyle kızını inceleyerek. “Fazla zamanı yok.”</span></p>

    <p class="Normal para-style-override-5"><span class="char-style-override-8">Lord, kadının arkasına yastık koymasına ve yatağını düzeltmesine izin vererek, “Zamanında geldiğiniz için sevindiğimi itiraf etmeliyim,” dedi. “Kızınızın bakıcısı olmayı zar zor başardım. Bir de ebesi olsaydım tamamen biterdim.”</span></p>

    <p class="Normal para-style-override-5"><span class="char-style-override-8">“Ah, neredeyse unutuyordum.” Claire boynundaki kötü görünüşlü kesesine uzandı. “Brianna bunu size vermemi istedi. Artık ihtiyacı yokmuş.”</span></p>

    <p class="Normal para-style-override-5"><span class="char-style-override-8">Lord John elini uzattı, avucunda parlak safir bir taş parlıyordu. “Tanrım, reddedildim!” diyerek sırıttı.</span></p>

    <p class="Normal para-style-override-6"><span class="char-style-override-8"> </span><span class="bold char-style-override-9"/></p>
  </div>
</body>
</html>