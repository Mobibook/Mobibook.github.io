<html xmlns="http://www.w3.org/1999/xhtml">
<head>
  <title>guz2-20</title>
  <link href="../Styles/guz2.css" rel="stylesheet" type="text/css"/>
</head>

<body id="guz2" xml:lang="tr-TR">
  <div class="Basic-Text-Frame">
     <p class="baslik" id="toc_marker-15"><span class="bold">15<br/>Üçlü Sohbet</span></p>

    <p class="Normal para-style-override-12"><span class="bold char-style-override-9"> </span></p>

    <p class="Normal para-style-override-12"><span class="bold char-style-override-9">Ekim 1769</span></p>

    <p class="Normal para-style-override-5"><span class="bold char-style-override-9"> </span></p>

    <p class="Normal para-style-override-5"><span class="char-style-override-8">Çarpmanın etkisiyle kolları titredi. Jamie alışkanlıkla baltayı sapladığı kütükten çekip geriye salladı ve sonra hızla oduna indirdi. Ayağını kütüğe koydu ve baltayı yeniden indirdi. Baltanın kütüğe inen bıçak kısmı, santimle ayak parmaklarını kaçırmıştı.</span></p>

    <p class="Normal para-style-override-5"><span class="char-style-override-8">Kütükleri doğrama işini Ian’a bırakıp Woolam’ın Yeri’ndeki değirmenden un getirmeye gitmiş olması gerekirdi. Ancak delikanlı, babalarıyla birlikte değirmende çalışan Woolam’ın üç bekâr kızını ziyaret etmek istemişti. Beyaz tenli, serçe gibi zayıf olan Kuvakır kızlarıydılar. Ian oraya gittiği zaman onu el üstünde tutuyorlar, bira ve etli börek vermek için yarışıyorlardı.</span></p>

    <p class="Normal para-style-override-5"><span class="char-style-override-8">Neyse ki delikanlı zalim diye düşündüğü Kızılderili kızlar yerine, erdemli Kuvakırlar’la flört ediyordu. Myers’in, Kızılderili kadınların erkekleri istedikleri şekilde yataklarına aldığı konuşmasını unutmamıştı delikanlı.</span></p>

    <p class="Normal para-style-override-5"><span class="char-style-override-8">Jamie, sonbahar havasının iyi geleceğini düşünerek küçük hizmetçi kızı da Ian’la birlikte yollamıştı. Claire’inki kadar beyaz olan kızın teni, daha çok yağsız süt gibiydi. </span></p>

    <p class="Normal para-style-override-5"><span class="char-style-override-8">Neredeyse yarılan kütük, bir balta darbesiyle artık şömine için hazırdı. Jamie kırdığı kütük parçalarını kilerin yanındaki odun yığınlarının üzerine yerleştirdi ve ayağının altına başka bir kütük aldı.</span></p>

    <p class="Normal para-style-override-5"><span class="char-style-override-8">Odun kırmayı sevdiği bir gerçekti. Ayak donduran turba kesme işinden biraz farklıydı ama ince kıyafetlerle kışı geçirenlerin bileceği aynı hazzı veriyordu size. Odun yığını daha şimdiden evin saçaklarına değiyordu neredeyse. Çam, meşe, akça ağaç odunları, tenini ısıtan odun kadar kalbini de ısıtıyordu.</span></p>

    <p class="Normal para-style-override-5"><span class="char-style-override-8">Sıcaklıktan bahsetmişken Ekim’in sonuydu ve üzerindeki gömlek tenine yapışıyordu. Bir koluyla yüzünü silip gömlekten çıkan lekeyi inceledi.</span></p>

    <p class="Normal para-style-override-5"><span class="char-style-override-8">Jamie böyle yaptığında Brianna onu yıkamada ısrar eder, o da terinin temiz olduğunu söylerdi. Brianna da bir sıçan gibi yüzünü ekşiterek “Iıyy,” derdi. Jamie bu hareketi ilk gördüğünde çok gülmüştü. Gülüşü hem şaşkınlıktan hem de keyiftendi.</span></p>

    <p class="Normal para-style-override-5"><span class="char-style-override-8">Jamie’nin annesi uzun zaman önce o daha çocukken ölmüştü. Arada sırada onu rüyalarında görse de onunla ilgili anılar belli belirsiz canlanıyordu zihninde. Eve pis geldiğinde annesi de yüzünü ekşiterek, “Iıyy,” derdi. Tıpkı Brianna’nın yaptığı gibi.</span></p>

    <p class="Normal para-style-override-5"><span class="char-style-override-8">Kan nasıl bir şeydi de küçük bir hareket, bir ses tonu nesillerle aktarılabiliyordu? Yeğenleri büyürken buna defalarca şahit olmuş, yıllarca bir yüzün gölgesinde beliren ve yine aynı yüzde kaybolan büyükanne ve babaların yankılarını hiç düşünmeden kabul etmişti.</span></p>

    <p class="Normal para-style-override-5"><span class="char-style-override-8">Şimdi de bunu Brianna da görüyordu… Saatlerce onu izleyebilirim, diye düşünüyordu. Bu ona yeni doğan bebeklerine hayranlıkla bakan ablasını hatırlatmıştı. Belki de bu yüzden ebeveynler büyülenmişçesine yavrularını izliyorlar, diye düşündü. Aralarındaki bağı, nesilden nesle aktarılacak hayat zincirini görüyorlardı.</span></p>

    <p class="Normal para-style-override-5"><span class="char-style-override-8">Jamie omuz silkip gömleğini çıkardı. Ne de olsa burası kendi yeriydi. Sırtındaki izleri kimse görmezdi, görseler bile bu onları ilgilendirmezdi. Hava serindi ama birkaç balta sallamasıyla teni ısındı.</span></p>

    <p class="Normal para-style-override-5"><span class="char-style-override-8">Jenny’nin çocuklarını gerçekten çok seviyordu, özellikle Ian’ı. Çocuğun deli cesareti o yaşlardaki halini anımsatıyordu ona. Ne de olsa o çocuklar onun kanındandı. Fakat Brianna…</span></p>

    <p class="Normal para-style-override-5"><span class="char-style-override-8">Brianna hem onun kanı hem onun etindendi. Anne babasına dile getiremediği sözü, Claire’e hediyesi, aynı zamanda Claire’in de ona hediyesiydi.</span></p>

    <p class="Normal para-style-override-5"><span class="char-style-override-8">Frank Randall’ı düşünmesi ilk değildi. Randall başka bir adamın çocuğunu sahiplenerek ne düşünmüştü?</span></p>

    <p class="Normal para-style-override-5"><span class="char-style-override-8">Randall, sırf annesi uğruna başka bir adamın çocuğuna babalık yaptığı için iyi bir adam olabilirdi. Kendi yüzünü yansıtmayan yüze sevecenlikle bakmıştı. Jamie utandığını hissedip bu histen kurtulmaya çalıştı.</span></p>

    <p class="Normal para-style-override-5"><span class="char-style-override-8">Zihni yaptığı işle değil düşüncelerle meşguldü. Baltayı kullanmasına rağmen kolları onu bedeninin bir parçasıymış gibi sallıyordu. Ancak baltayı yeniden salladığı sırada birden elindeki ağırlık boşaldı ve baltanın başı bahçeye düştü. Çok şükür ki açıktaki ayağına saplanmamıştı.</span></p>

    <p class="Normal para-style-override-5"><span class="char-style-override-8">“</span><span class="italik char-style-override-7">Deo gratias</span><span class="char-style-override-8">,</span><span class="char-style-override-10"><a class="footnote-link" href="#footnote-7589-7" id="footnote-7589-7-backlink">7</a></span><span class="Dipnot-Ba-vurusu char-style-override-16">*</span><span class="char-style-override-8">” diye mırıldandı şükrederek. Bir istavroz çıkarıp baltanın başını almaya gitti. Kuru havaya lanet olsun, diye geçirdi içinden. Neredeyse bir aydır yağmur yağmamıştı ve baltasının yarı kurumuş sapının yanında, evin yanındaki Claire’in bahçesindeki boynu bükük sebzeleri büyük endişe yaratıyordu.</span></p>

    <p class="Basic-Paragraph" xml:lang="en-US"><span class="dip char-style-override-11">7</span><span class="dip char-style-override-11" xml:lang="tr-TR">* (Lat.) Tanrı’ya şükürler olsun. (ç.n.)</span><span class="char-style-override-12"/></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Sinirden ürpererek yarı kazılmış kuyuya bir göz attı. Başka bir çözüm bulunmalıydı ama bunu yapacak zaman yoktu. Kuyu biraz daha bekleyebilirdi. Suyu nehirden veya erimiş kardan taşıyabilirlerdi fakat yakacak odunları olmadan hem açlıktan hem de donmaktan ölürlerdi.</span></p>

    <p class="Normal para-style-override-5"><span class="char-style-override-8">Kapı açıldı ve güz havasına karşın omuzlarında pelerini, kolunda sepetiyle Claire dışarı çıktı. Brianna da hemen arkasındaydı. Jamie onları görünce sıkıntısını unuttu.</span></p>

    <p class="Normal para-style-override-5"><span class="char-style-override-8">Claire, onu bir elinde balta başıyla görünce, “Ne oldu?” diye sordu. Gözleri, yaralandı mı diye onu inceliyordu. </span></p>

    <p class="Normal para-style-override-5"><span class="char-style-override-8">“Bir şeyim yok, sağlamım. Yalnızca balta sapını onarmam gerek. Siz ot toplamaya mı?” diyen Jamie, Claire’in kolundaki sepeti işaret etti. </span></p>

    <p class="Normal para-style-override-5"><span class="char-style-override-8">“Ağaç mantarı için nehrin yukarısına gidiyoruz.”</span></p>

    <p class="Normal para-style-override-5"><span class="char-style-override-8">“Fazla uzağa gitmeyin tamam mı? Kızılderililer dağlarda avlanıyorlar. Bu sabah tepeden onların kokusunu aldım.”</span></p>

    <p class="Normal para-style-override-5"><span class="char-style-override-8">“Kokusunu mu aldın?” diye sordu Brianna. Bir kızıl kaşını merakla kaldırdı. </span></p>

    <p class="Normal para-style-override-5"><span class="char-style-override-8">Jamie, Claire’in bir ona bir Brianna’ya bakıp hafiften gülümsediğini gördü. Kızın yaptığı bu hareket Jamie’nin hareketiydi. Jamie de Claire’e bakarak bir kaşını kaldırdığında onun daha fazla güldüğünü gördü.</span></p>

    <p class="Normal para-style-override-5"><span class="char-style-override-8">“Sonbahardayız ve onlar da av etini kurutuyorlar,” diye açıkladı Brianna’ya. “Eğer rüzgâr doğru yerden eserse uzaktan ateşin kokusunu alabilirsin.”</span></p>

    <p class="Normal para-style-override-5"><span class="char-style-override-8">“Çok uzaklaşmayacağız,” dedi Claire ona. “Hemen alabalık havuzunun yukarısında olacağız.”</span></p>

    <p class="Normal para-style-override-5"><span class="char-style-override-8">“İyi peki. Bu kadarı kâfi.” Jamie gidecekleri için biraz huzursuzdu ama kendisi gibi kış hazırlığı yapan barbar Kızılderililer var diye onları eve hapsedemezdi.</span></p>

    <p class="Normal para-style-override-5"><span class="char-style-override-8">Nacognaweto’nun halkı olduğunu bilseydi endişelenmezdi, fakat durum böyle olunca av ekibi çoğunlukla arazilerde dolaşıyorlardı ve Cherokeeler’e veya kendilerine Köpek İnsan diyen tuhaf küçük bir kabileye rastlamak çok kolaydı.</span></p>

    <p class="Normal para-style-override-5"><span class="char-style-override-8">Brianna’nın gözleri, bir an babasının göğsündeki küçük yara izlerine takıldı ama ifadesinde ne iğrenme ne de merak vardı. Aksine babasıyla vedalaşmak için elini onun omzuna koyup yanağına bir öpücük kondurdu. Jamie kızın iyileşmiş kamçı izlerini hissettiğini biliyordu.</span></p>

    <p class="Normal para-style-override-5"><span class="char-style-override-8">Claire ona anlatmış olmalı, diye düşündü Jamie. Jack Randall’ı ve Ayaklanma’dan önceki günleri… Belki de o kadarını anlatmamıştı. Soğukla alakası olmayan bir ürperti sardı bedenini ve hâlâ Claire’e gülümsemesine rağmen onun dokunuşundan kaçtı.</span></p>

    <p class="Normal para-style-override-5"><span class="char-style-override-8">“Ian, Lizzie ve senin için dolapta ekmek, tencerede de biraz güveç var,” diyen Claire, uzanıp onun saçındaki kıymığı aldı. “Kilerdeki pudingi yemeyin. O akşam yemeğine.”</span></p>

    <p class="Normal para-style-override-5"><span class="char-style-override-8">Jamie, onun elini tutup parmaklarını öptü. Claire şaşkındı ama sonra belirsiz bir sıcaklık yayıldı bedenine. Parmak uçlarına yükselip onu dudaklarından öptü, sonra çoktan bahçeyi geçen Brianna’nın peşinden koştu.</span></p>

    <p class="Normal para-style-override-5"><span class="char-style-override-8">Jamie, “Dikkat edin!” diye seslendi arkalarından. Bayanlar da ona el sallayıp ormanda kayboldular. Jamie’yi iki öpücükle yalnız bırakmışlardı.</span></p>

    <p class="Normal para-style-override-5"><span class="char-style-override-8">“</span><span class="italik char-style-override-7">Deo gratias</span><span class="char-style-override-8">,” diye mırıldandı yeniden onları izlerken. Bu sefer büyük bir minnetle söylemişti sözlerini. İşine dönmeden önce Brianna’nın pelerininin tamamen gözden kaybolmasını bekledi.</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">Jamie bir kütüğün üzerine oturmuş, yerdeki bir avuç çivi ve küçük bir çekiçle baltanın sapını dikkatle çakıyordu. Kurumuş odun yarılıyor ama balta başı onu tutuyordu.</span></p>

    <p class="Normal para-style-override-5"><span class="char-style-override-8">Balta başını iyice sapına yerleştirip ayağa kalktı ve baltayı deneme amaçlı kuvvetlice kütüğe vurdu. Balta sağlamdı.</span></p>

    <p class="Normal para-style-override-5"><span class="char-style-override-8">Jamie oturmaktan üşümüş, artık gömleğini giymişti. Acıkmıştı da ama diğerlerini beklemeliydi. Her ne kadar onlar karınlarını doyurmuş olsa da, diye düşündü eleştirircesine. Sarah Woolain’in pişirdiği etli böreğin yoğun kokusunu, kurumuş yaprak ve nemli toprağıyla güz kokusunun arasından aldığını canlandırıyordu zihninde.</span></p>

    <p class="Normal para-style-override-5"><span class="char-style-override-8">İşine devam ederken etli böreğin yanı sıra kış düşüncesi de zihnini meşgul etmeye devam etti. Kızılderililer bu kışın çok daha sert geçeceğini söylüyordu. Kara kışta ava nasıl çıkacaktı? Elbette İskoçya’ya da kar yağardı ama genelde toprağı örterdi ve alageyiklerin izleri dağ eteklerinde belli olurdu.</span></p>

    <p class="Normal para-style-override-5"><span class="char-style-override-8">Geçen kış, bunun gibi olmuştu. Ancak arazilerde sert geçmişti. Vadilerdeki karın neredeyse bir adamın boyuna geldiği, nehirlerin bir ayının üzerinde yürüyebileceği kadar buz tuttuğuyla ilgili hikâyeleri duymuştu. Ayıları düşününce hafiften gülümsedi. Eğer bir tane vurabilirse bütün kışı onunla geçirebilir, kürkü de işlerine yarardı.</span></p>

    <p class="Normal para-style-override-5"><span class="char-style-override-8">Düşünceleri yavaşça işine kaydı. Zihninin bir kısmı “Babam Ava Gitti,” kelimeleriyle, diğer kısmı ise Claire’in beyaz teninin Ren şarabı rengindeki ayı postuna sarılı haliyle meşguldü.</span></p>

    <p class="Normal para-style-override-5"><span class="char-style-override-8">“Babam kürk getirmeye gitti / Bebeğini sarmaya gitti,” diye mırıldandı.</span></p>

    <p class="Normal para-style-override-5"><span class="char-style-override-8">Claire’in Brianna’ya ne kadarını anlattığını merak ediyordu Jamie. Üçlü konuşmaları oldukça tuhaf ama hoştu. O ve kızı birbirlerine karşı utangaçlardı, bu nedenle Claire onlara tercüman oluyordu.</span></p>

    <p class="Normal para-style-override-5"><span class="char-style-override-8">Kızını gördüğüne şükrediyordu ama karısıyla yeniden sevişmek istiyordu. Bitki tarhlarında veya ormanda bunu yapmak üşütüyordu, fakat şunu da kabul etmeliydi ki her ne kadar itibardan yoksun olsa da kestane ağacının büyük sarı yapraklarında çıplak yatmak cezbediciydi.</span></p>

    <p class="Normal para-style-override-5"><span class="char-style-override-8">“Evet, şey,” diye mırıldandı kendi kendine gülerek. “Bunu yapan bir adam ne zaman kendi itibarını düşünmüş ki?”</span></p>

    <p class="Normal para-style-override-5"><span class="char-style-override-8">Jamie düşünceli bir tavırla açıklıktaki uzun çam kütüklerine sonra da güneşe bir göz attı. Eğer Ian hemen dönerse güneş batmadan neredeyse bir düzinesini halledebilirlerdi.</span></p>

    <p class="Normal para-style-override-5"><span class="char-style-override-8">Bir dakikalığına baltayı bırakan Jamie, eve doğru yürüyüp büyük evin inşası sürerken yapmayı düşündüğü yeni odanın boyunu ölçmeye başladı. Brianna yetişkin bir bayandı. Onun ve hizmetçisinin ayrı bir odası olmalıydı. Elbette bu sayede Claire ile birlikte yalnız kalabilecekti.</span></p>

    <p class="Normal para-style-override-5"><span class="char-style-override-8">Avludaki kurumuş yaprakların çıtırdadığını duydu ama arkasına dönmedi. Adeta sincap hapşırır gibi bir öksürük sesi geldi arkasından.</span></p>

    <p class="Normal para-style-override-5"><span class="char-style-override-8">“Bayan Lizzie,” diyen Jamie’nin gözleri hâlâ yerdeydi. “Ata binmek hoşunuza gitti mi? Umarım Woolamlar da hoşunuza gitmiştir.” Peki Ian ve araba nerede, diye merak etti. Yoldan bir at arabasının geldiğini duymamıştı.</span></p>

    <p class="Normal para-style-override-5"><span class="char-style-override-8">Kız konuşmamış, yalnızca Jamie’nin şaşkınlık içerisinde ona doğru dönmesini sağlayacak kadar ses çıkarmıştı.</span></p>

    <p class="Normal para-style-override-5"><span class="char-style-override-8">Kız adeta korkmuş bir fare gibi bembeyazdı. Bu normal değildi. Jamie boyu ve derin sesiyle kızı korkuttuğunu biliyordu, bu nedenle kızla yavaş ve kibarca konuşmaya çalıştı. “Bir kaza mı geçirdiniz kızım? Araca veya atlara bir şey mi oldu?”</span></p>

    <p class="Normal para-style-override-5"><span class="char-style-override-8">Kız yalnızca başını iki yana salladı. Gözleri irileşmiş, yıkanmaktan solmuş elbisesi gibi griydiler ve burnunun ucu kırmızıydı.</span></p>

    <p class="Normal para-style-override-5"><span class="char-style-override-8">“Ian iyi mi?” Jamie kızı üzmek istemiyordu ama bu hali onu korkutuyordu. Kesinlikle bir şey olmuştu. </span></p>

    <p class="Normal para-style-override-5"><span class="char-style-override-8">“Ben iyiyim dayı. Atlar da öyle.” Ian, tıpkı bir Kızılderili gibi sessizce evin köşesinden çıkıvermiş, Lizzie’ye destek olmak için yanına gitmişti. Kız da onun kolunu sıktı.</span></p>

    <p class="Normal para-style-override-5"><span class="char-style-override-8">Jamie bir kıza bir Ian’a baktı. Delikanlının dıştan soğukkanlı görünmesine rağmen heyecanlı olduğu belliydi.</span></p>

    <p class="Normal para-style-override-5"><span class="char-style-override-8">Jamie, “Ne oldu?” diye biraz sert çıktı. Kız yerinden sıçramıştı.</span></p>

    <p class="Normal para-style-override-5"><span class="char-style-override-8">“Ona anlatsan iyi olur,” dedi Ian kıza. “Fazla zamanımız olmayabilir.” Cesaret verircesine kızın omzuna dokununca küçük kız bundan güç almış görünüyordu. Doğruldu ve başını kaldırdı.</span></p>

    <p class="Normal para-style-override-5"><span class="char-style-override-8">“Ben- ben bir adam gördüm. Değirmende efendim.”</span></p>

    <p class="Normal para-style-override-5"><span class="char-style-override-8">Lizzie biraz daha konuşmaya çalıştı ama sinirleri gerilmişti ve dili zorla dönüyordu. “Adamı tanıdı dayı,” diye atılan Ian, huzursuzdu ama korkmuyordu, daha çok heyecanlıydı. “Daha önce onu… Brianna ile görmüş.”</span></p>

    <p class="Normal para-style-override-5"><span class="char-style-override-8">“Öyle mi?” Jamie kızı teşvik etmeye çalışıyordu ama ensesindeki tüyler dikilmişlerdi.</span></p>

    <p class="Normal para-style-override-5"><span class="char-style-override-8">“Wilmington’da,” diye söyleyiverdi Lizzie. “Adı MacKenzie. Bir denizcinin ona böyle seslendiğini duydum.”</span></p>

    <p class="Normal para-style-override-5"><span class="char-style-override-8">Jamie hemen başını iki yana sallayan Ian’a baktı.</span></p>

    <p class="Normal para-style-override-5"><span class="char-style-override-8">“Adam nereli söylemedi ama onun gibi bir Leoch’lu birini hiç görmedim. Onu gördüm ve konuşmasını da duydum. Belki Kuzey İskoçyalı olabilir ama güneyde okumuş. Onun iyi eğitim almış olduğunu söyleyebilirim.”</span></p>

    <p class="Normal para-style-override-5"><span class="char-style-override-8">Jamie, “Peki bu MacKenzie kızımı tanıyor gibi miydi?” diye sorunca, Lizzie kaşlarını çatarak başıyla onu onayladı.</span></p>

    <p class="Normal para-style-override-5"><span class="char-style-override-8">“Ah, evet efendim! Brianna da onu tanıyor… ve ondan korkuyor.”</span></p>

    <p class="Normal para-style-override-5"><span class="char-style-override-8">“Korkmak mı? Neden?” dedi Jamie sertçe. Lizzie’nin rengi attı ama bir kere konuşmaya başlamıştı, kelimeleri yuvarlıyordu ama yine de konuşuyordu.</span></p>

    <p class="Normal para-style-override-5"><span class="char-style-override-8">“Bilmiyorum efendim. Ama Brianna onu gördüğünde rengi attı ve biraz bağırdı. Sonra yüzü kızardı ve yine beyazladı sonra yine kızardı. Sonra da çok üzüldü ve herkes de bunu gördü!”</span></p>

    <p class="Normal para-style-override-5"><span class="char-style-override-8">“O adam ne yaptı?”</span></p>

    <p class="Normal para-style-override-5"><span class="char-style-override-8">“Ee, hiçbir şey. O, Brianna’ya yanaşıp kollarından tuttu ve ona onunla birlikte gelmesi gerektiğini söyledi. Meyhanedeki herkes onlara bakıyordu. Brianna’nın yüzü elbisem kadar beyazdı ama bana iyi olduğunu ve onu beklememi söyledi. Sonra o adamla birlikte dışarı çıktı.”</span></p>

    <p class="Normal para-style-override-5"><span class="char-style-override-8">Lizzie hemen nefes alıp akmaya başlayan burnunu sildi.</span></p>

    <p class="Normal para-style-override-5"><span class="char-style-override-8">“Peki sen gitmesine izin verdin mi?”</span></p>

    <p class="Normal para-style-override-5"><span class="char-style-override-8">Küçük hizmetçi korkudan sinmişti. “Onun peşinden gitmeliydim, bunu yapmam gerekirdi efendim!” diye bağırırken, yüzüne acı hâkimdi. “Ama korktum efendim. Tanrı beni affetsin!” </span></p>

    <p class="Normal para-style-override-5"><span class="char-style-override-8">Jamie büyük bir çabayla hoşgörüyle konuşmaya çalıştı. “Peki, sonra ne oldu?”</span></p>

    <p class="Normal para-style-override-5"><span class="char-style-override-8">“Bana dediği gibi yukarı çıkıp yatağa oturdum ve en değer verdiğim şey üzerine dua ettim!”</span></p>

    <p class="Normal para-style-override-5"><span class="char-style-override-8">“Eminim bu çok işe yaramıştır!”</span></p>

    <p class="Normal para-style-override-5"><span class="char-style-override-8">“Dayı- ” Ian’ın sesi yumuşak ama çekingen değildi ve kahverengi gözleri Jamie’ninkilere bakıyordu. “O yalnızca küçük bir kız dayı. Elinden geleni yapmış.”</span></p>

    <p class="Normal para-style-override-5"><span class="char-style-override-8">Jamie bir eliyle başını sıvazladı ve, “Evet,” dedi. “Üzgünüm kızım, sana kızmak istememiştim. Ama anlatmaya devam eder misin?” </span></p>

    <p class="Normal para-style-override-5"><span class="char-style-override-8">Lizzie’nin yanakları kızarmıştı. “Br- Brianna şafak sökene kadar gelmedi. Ve- ve- ”</span></p>

    <p class="Normal para-style-override-5"><span class="char-style-override-8">Jamie’nin pek sabrı kalmamıştı ve bu yüzünden okunuyordu. “Adamın kokusu üzerine sinmişti,” diye fısıldadı Lizzie, sesi neredeyse duyulmuyordu. “Adamın… tohumunun kokusu.”</span></p>

    <p class="Normal para-style-override-5"><span class="char-style-override-8">Öfke nöbeti adeta akkor bir şimşek gibi bağrını yakıyordu. Jamie neredeyse boğulacağını hissediyordu ama bu histen kurtulmaya çalıştı.</span></p>

    <p class="Normal para-style-override-5"><span class="char-style-override-8">“Onunla yatmış mı? Emin misin?”</span></p>

    <p class="Normal para-style-override-5"><span class="char-style-override-8">Bu patavatsızlıktan utanan küçük hizmetçi, yalnızca başını sallayabildi. Lizzie parmaklarını elbisesinin kenarlarına dolamış, eteklerini kırıştırmıştı. Solgun yüzü ise kızarmıştı. Bu haliyle Claire’in domateslerine benziyordu. Jamie’ye bakmıyor, gözlerini yere dikiyordu.</span></p>

    <p class="Normal para-style-override-5"><span class="char-style-override-8">“Evet, efendim. Brianna hamile, anlamadınız mı? Çocuk o adamdan olmalı. Adam onu götürdüğünde bakireydi. Adam onun peşinden geldiğinde Brianna çok korkmuştu.”</span></p>

    <p class="Normal para-style-override-5"><span class="char-style-override-8">Birden olanları anlayan Jamie, tüylerinin diken diken olduğunu hissetti. Güz rüzgârı tenine işlerken, öfke yerini mide bulantısına bıraktı. Yarı anlayıp düşündüğü bütün küçük şeyler, mantıklı bir şekilde zihninde birleşti.</span></p>

    <p class="Normal para-style-override-5"><span class="char-style-override-8">Kızının bakışları, halleri… Bir an iyiyken hemen sonra kötüleşmesi. Yüzündeki parlaklık da yalnızca güneşten değildi. Hamile kalan bir kadının nasıl göründüğünü çok iyi biliyordu Jamie. Eğer onu daha önceden tanımış olsaydı, bu değişikliği hemen fark ederdi ama böyle olunca…</span></p>

    <p class="Normal para-style-override-5"><span class="char-style-override-8">Claire. Claire biliyordu. Bu soğuk düşünce aniden aklına geldi. Claire kızını tanıyordu ve bir hekimdi. Bunu biliyordu… ve ona söylememişti.</span></p>

    <p class="Normal para-style-override-5"><span class="char-style-override-8">“Bundan emin misin?” Öfkesini donduran soğuğun, göğsünü sıkıştırdığını hissedebiliyordu. Tehlikeli dişli bir şey batıyordu adeta.</span></p>

    <p class="Normal para-style-override-5"><span class="char-style-override-8">Lizzie yalnızca başını salladı ve mümkün olsa daha çok kızarırdı. “Ben onun hizmetçisiyim, efendim,” diye fısıldadı, gözleri yerdeydi.</span></p>

    <p class="Normal para-style-override-5"><span class="char-style-override-8">“Brianna’nın iki aydır adet görmediğini söylemeye çalışıyor,” dedi Ian soğukkanlı bir şekilde. Birkaç tane ablaya sahip olan ailenin en küçüğü Ian, Lizzie’nin kibarlığından yoksundu. “Elbette emin.”</span></p>

    <p class="Normal para-style-override-5"><span class="char-style-override-8">“Be- ben hiçbir şey söyleyemezdim efendim,” diye devam eden kız, perişan haldeydi. “Yalnızca o adamı gördüğümde…”</span></p>

    <p class="Normal para-style-override-5"><span class="char-style-override-8">Ian, “Sence Brianna’yı istemeye gelir mi dayı?” diye araya girdi. “Onu durdurmalıyız, değil mi?” Delikanlının heyecanı artık belliydi, öfkeden yanakları kızarmıştı.</span></p>

    <p class="Normal para-style-override-5"><span class="char-style-override-8">Jamie derin bir nefes aldı, anca o zaman nefesini tuttuğunu fark etti. “Bilmiyorum,” dedi, soğukkanlılığına o da şaşkındı. Sonuçlar bir yana daha haberleri yeni almıştı ama delikanlı haklıydı, bunu halletmesi gerekiyordu.</span></p>

    <p class="Normal para-style-override-5"><span class="char-style-override-8">Bu MacKenzie eğer isterse, doğacak çocuğun kendinden olduğunu iddia ederek yasal yolla Brianna’nın eşi olmasını isteyebilirdi. Mahkeme bir kadını bir ırz düşmanıyla evlenmeye zorlamazdı ama her hâkim bir adamın eşi ve çocuğu üzerindeki hakkını onaylardı, kadının ne hissettiği önemli değildi.</span></p>

    <p class="Normal para-style-override-5"><span class="char-style-override-8">Kendi anne babası da böyle bir hileyle evlenmişlerdi. Annesi hamile kalana kadar kaçıp Kuzey İskoçya’nın sarp kayalıklarında saklanmışlardı, sonra erkek kardeşleri istenmeyen bu evliliği onaylamak zorunda kalmışlardı. Bir çocuk, bir erkekle kadın arasındaki karşı konulamaz sürekli bir bağdı ve Jamie bunu çok iyi biliyordu.</span></p>

    <p class="Normal para-style-override-5"><span class="char-style-override-8">Aşağı ormana giden yola bir göz attı. “O herif peşinizden gelmeyecek mi? Woolamlar ona söyleyecektir.”</span></p>

    <p class="Normal para-style-override-5"><span class="char-style-override-8">“Hayır, sanmıyorum. Biz onun atını aldık,” diyen Ian, Lizzie’ye aniden sırıttı. </span></p>

    <p class="Normal para-style-override-5"><span class="char-style-override-8">“Öyle mi?”</span></p>

    <p class="Normal para-style-override-5"><span class="char-style-override-8">Ian’ın yüzündeki gülümseme büyüdü. “At arabasının arkasına Rollo’yu bıraktım. Onun bunu halledeceğini sanıyorum Jamie Dayı.”</span></p>

    <p class="Normal para-style-override-5"><span class="char-style-override-8">Jamie gülümsemek için kendini zorladı. “Çok hızlısın Ian.”</span></p>

    <p class="Normal para-style-override-5"><span class="char-style-override-8">Ian alçakgönüllü bir tavırla omuz silkti. “Piç kurusunun bizi hazırlıksız yakalamasını istemedim. Son zamanlarda kuzen Brianna’nın şu Wakefield’dan bahsettiğini de duymadım. Bu MacKenzie’yi görmek isteyeceğini de sanmıyorum. Özellikle…”</span></p>

    <p class="Normal para-style-override-5"><span class="char-style-override-8">“Bay Wakefield’ın uzun süre önce gelmekten vazgeçtiğini söyleyebilirim,” dedi Jamie. “Özellikle…” Hiç şüphe yok ki Brianna durumu fark ettiğinde, Wakefield’ı beklemekten vazgeçmişti. Sonuçta bir kadın, onu bakire bırakan bir adama şişen karnını nasıl anlatabilirdi ki?</span></p>

    <p class="Normal para-style-override-5"><span class="char-style-override-8">Jamie yavaşça ve bilinçli bir şekilde yumruklarını sıktı. Daha sonra bunlar için yeterince vakitleri olacaktı. Şu an halledilmesi gereken başka bir mesele vardı.</span></p>

    <p class="Normal para-style-override-5"><span class="char-style-override-8">“Evden benim silahımı getir,” dedi, Ian’a dönerek. “Sen kızım- ” Lizzie’ye gülümsemeye çalıştı ve odun yığının ucuna astığa ceketine uzandı.</span></p>

    <p class="Normal para-style-override-5"><span class="char-style-override-8">“Sen burada kal, hanımefendileri bekle. Karıma… baca için Fergus’a yardıma gittiğimizi söyle. Karıma veya kızıma sakın bundan bahsetme yoksa sana çok kızarım.” Bu son tehdit yarı şakayla söylenmişti ama bu bile kızın renginin atmasına yetmişti.</span></p>

    <p class="Normal para-style-override-5"><span class="char-style-override-8">Lizzie bir kütüğün üzerine oturup bacaklarını altına aldı. Huzur dilercesine boynundaki küçük madalyona dokundu. Bay Fraser’ın adeta koca kızıl bir kurt gibi yolda gidişini izledi. Gölgesi adamın önüne düşüyordu ve ikindi güneşiyle adeta parlıyordu.</span></p>

    <p class="Normal para-style-override-5"><span class="char-style-override-8">Kızın elindeki metal buz gibi soğuktu.</span></p>

    <p class="Normal para-style-override-6"><span class="char-style-override-8">“Ah, sevgili Meryem Ana,” diye mırıldandı defalarca. “Yüce Meryem Ana, ben ne yaptım?” </span><span class="char-style-override-8"/></p>

    <div class="footnotes">
       <div class="footnote">
         <p class="Basic-Paragraph" xml:lang="en-US"><a class="footnote-anchor" href="#footnote-7589-7-backlink" id="footnote-7589-7">7</a><span class="char-style-override-1" xml:lang="tr-TR"> </span></p>
      </div>
    </div>
  </div>
</body>
</html>