<html xmlns="http://www.w3.org/1999/xhtml">
<head>
  <title>guz2-47</title>
  <link href="../Styles/guz2.css" rel="stylesheet" type="text/css"/>
</head>

<body id="guz2" xml:lang="tr-TR">
  <div class="Basic-Text-Frame">
     <p class="baslik" id="toc_marker-40"><span class="bold">40<br/>Jeremiah</span></p>

    <p class="Normal para-style-override-5"><span class="bold char-style-override-9"> </span></p>

    <p class="Normal para-style-override-5"><span class="bold char-style-override-9">Ekim 1770</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Roger, Claire ve Fergus’la birlikte at arabasının yanında at sürüyordu. Torununun bulunduğu aracı sürme konusunda Brianna’ya güvenmeyen Jamie, onu sürmek için ısrar etmişti. Lizzie ve Marsali aracın arka kısmında, Brianna ise babasının yanında oturuyordu.</span></p>

    <p class="Normal para-style-override-5"><span class="char-style-override-8">Roger, onların yanına geldiğinden beri devam eden tartışmayı duyabiliyordu. “Tabii ki John,” diyordu Brianna, kaşlarını çatarak şalının altında hareket eden oğluna bakıyordu. “Fakat onun ilk ismi olması konusunda şüpheliyim. İlk ismi Ian mı olsa? Gaelcede ‘John’ demek ve ona bu ismi vermeyi de çok isterim ama Ian enişte ve Genç Ian’la karıştırılır mı ki?”</span></p>

    <p class="Normal para-style-override-5"><span class="char-style-override-8">“İkisi de burada olmadığına göre bunun sıkıntı yaratacağını sanmıyorum,” diye araya girdi Marsali ve üvey babasına baktı. “Bebeğe babamın isimlerinden birini vermek istediğini söylememiş miydin?”</span></p>

    <p class="Normal para-style-override-5"><span class="char-style-override-8">“Evet ama hangisi?” Brianna, Marsali ile konuşmak için arkasına dönmüştü. “James olmaz, bu çok kafa karıştırır. Malcolm’ı da sevdiğim pek söylenemez. Zaten MacKenzie adını taşıyor- ” Roger’ın gözlerine baktı ve gülümsedi.</span></p>

    <p class="Normal para-style-override-5"><span class="char-style-override-8">“Jeremiah’ya ne dersin?” </span></p>

    <p class="Normal para-style-override-5"><span class="char-style-override-8">“John Jeremiah Alexander Fraser MacKenzie…” Marsali deneme amaçlı ismi söylerken kaşlarını çattı.</span></p>

    <p class="Normal para-style-override-5"><span class="char-style-override-8">Claire, “Ben Jeremiah’yı tercih ederim,” diye lafa karıştı. “Senin isimlerinden biri değil mi Roger?” Ona gülümsedi ve Brianna ile konuşmak için iyice arabaya yanaştı.</span></p>

    <p class="Normal para-style-override-5"><span class="char-style-override-8">“Ayrıca Jeremiah kulağa çok resmi geliyorsa, Jemmy de diyebilirsin,” dedi. “Yoksa böyle de Jamie’ye mi çok benzedi?”</span></p>

    <p class="Normal para-style-override-5"><span class="char-style-override-8">Roger, annesinin ona Jemmy diye seslenmiş olduğu başka bir çocuğu hatırlayınca birden ürperdi. Babasının gözleri Roger’ınkiler gibi yeşil ve saçları sarı olan bir çocuğu…</span></p>

    <p class="Normal para-style-override-5"><span class="char-style-override-8">Brianna yaygara koparan bebeği bakması için Lizzie’ye verip çantasında temiz bez ararken, Roger hiçbir şey demedi. Sonra atını dürttü ve Claire’in kısrağına yanaştı.</span></p>

    <p class="Normal para-style-override-5"><span class="char-style-override-8">“Bir şey hatırladın mı?” dedi alçak sesle. “Brianna ile birlikte ilk kez yanıma geldiğinde önce benim soyağacımı araştırmıştın.”</span></p>

    <p class="Normal para-style-override-5"><span class="char-style-override-8">“Evet,” diyen Claire bir kaşını kaldırmıştı.</span></p>

    <p class="Normal para-style-override-5"><span class="char-style-override-8">“Uzun zaman oldu ve sen de bunu fark etmemiş olabilirsin…” Roger duraksadı ama bunu öğrenmek zorundaydı. “Soyağacımda yer değişiminin yapıldığı zamanı göstermiştin. Hani Dougal’dan olan Geillie Duncan’ın çocuğu, ölen başka bir çocuğun yerine evlatlık verilmişti.”</span></p>

    <p class="Normal para-style-override-5"><span class="char-style-override-8">“William Buccleig MacKenzie,” dedi hemen ve şaşkın bakışlarla ona gülümsedi. “O soyağacını çok inceledim. Muhtemelen üzerindeki her ismi sana söyleyebilirim.”</span></p>

    <p class="Normal para-style-override-5"><span class="char-style-override-8">Huzursuzluğu gittikçe artan Roger, derin bir nefes aldı. “Yapabilir misin? Benim merak ettiğim şey… bebeği evlat edinen kadını, altı nesil önceki büyük büyükannemin adını biliyor musun? William Buccleigh haricinde soyağacımda onun adı yoktu.”</span></p>

    <p class="Normal para-style-override-5"><span class="char-style-override-8">Claire bunu düşünürken yumuşak kirpikleri altın rengi gözlerini kapatmış, dudaklarını büzmüştü. “Evet,” dedi sonunda ve ona baktı. “Morag. Adı Morag Gunn. Ne oldu ki?”</span></p>

    <p class="Normal para-style-override-5"><span class="char-style-override-8">Roger başını iki yana salladı, cevap veremeyecek kadar sarsılmıştı. Brianna’ya bir göz attı (kolları arasındaki bebek yarı çıplaktı, kirli bez hemen onun yanındaydı) ve Jemmy adlı küçük çocuğun pürüzsüz ıslak tenini ve ıslak bezini hatırladı.</span></p>

    <p class="Normal para-style-override-5"><span class="char-style-override-8">“Ve oğullarının adı Jeremiah’dı,” dedi Roger sonunda, öyle kısık sesle söylemişti ki Claire bunu duymak için eğilmek zorunda kalmıştı.</span></p>

    <p class="Normal para-style-override-5"><span class="char-style-override-8">“Evet.” Dikkatle onu izleyen Claire, önlerinde kıvrılarak aşağıya doğru inen ve karaçamların arasında kaybolan yola çevirdi başını.</span></p>

    <p class="Normal para-style-override-5"><span class="char-style-override-8">“Geilie’ye sordum,” dedi Claire birden. “Ona nedenini sordum. Neden bunu yaptığımızı.”</span></p>

    <p class="Normal para-style-override-5"><span class="char-style-override-8">“Peki o ne cevap verdi?” Roger bileğindeki sineğe bakıyordu, aslında onun farkında bile değildi.</span></p>

    <p class="Normal para-style-override-5"><span class="char-style-override-8">“Olayları değiştirme amacıyla,” diyen Claire ona gülümsüyordu. “Bu bir cevap mı değil mi bilmiyorum.”</span></p>

    <p class="Normal para-style-override-6"><span class="char-style-override-9"> </span></p>
  </div>
</body>
</html>