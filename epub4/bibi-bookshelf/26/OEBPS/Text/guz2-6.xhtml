<html xmlns="http://www.w3.org/1999/xhtml">
<head>
  <title>guz2-6</title>
  <link href="../Styles/guz2.css" rel="stylesheet" type="text/css"/>
</head>

<body id="guz2" xml:lang="tr-TR">
  <div class="Basic-Text-Frame">
     <p class="baslik" id="toc_marker-3"><span class="bold">3<br/>Büyü Kitabı</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="italik char-style-override-7">Bu, Cadı Geillis’in büyü kitabıdır. Bu benim aldığım cadı ismim; doğduğumdaki ismim önemli değil, tek önemli olan ne yaptığım ve ne olacağım. </span></p>

    <p class="Normal para-style-override-5"><span class="italik char-style-override-7">Peki bu nedir? Henüz söyleyemem, çünkü ne yaptığımı ancak bunu yaparken anlayacağım. Benimki gücün yoludur. </span></p>

    <p class="Normal para-style-override-5"><span class="italik char-style-override-7">Mutlak güç mutlaka çürür, kesinlikle evet - peki nasıl? Neden, çünkü gücün mutlak olduğu düşünülür ama hiçbir zaman olamaz. Çünkü biz ölümlüyüzdür, siz ve ben. Etinin kemiklerinin etrafında büzülmesini izle, kafatasının hatlarının derini zorlamasını hisset, yumuşak dudaklarının ardındaki dişlerinin bilgelikle sırıttığını gör.</span></p>

    <p class="Normal para-style-override-5"><span class="italik char-style-override-7">Ve henüz insan vücudunun içindeyken, pek çok şey mümkündür. Bu vücudun dışındayken mümkün olan şeyler de olabilir, bunlar başkalarının diyarıdır, benim değil. Bu onlarla benim aramdaki farktır, daha önce Kara Krallık’ı keşfe çıkan diğerleriyle, büyüde ve iblislerin çağrısında güç arayanlarla.</span></p>

    <p class="Normal para-style-override-5"><span class="italik char-style-override-7">Ben vücuda bakarım, ruha değil. Ruhumu reddederek, kendi kontrolümün altında olanlar dışında hiçbir güce kudret vermem. Şeytandan yahut Tanrı’dan yardım istemem; onları yok sayarım. Üstüne düşünecek bir ruh, bir ölüm olmayınca, ne şeytan ne de Tanrı hüküm sürebilir - savaşları sonuçsuzdur, güç yalnızca vücudun içinde yaşayana aittir. </span></p>

    <p class="Normal para-style-override-5"><span class="italik char-style-override-7">Bir anlığına hükmederiz, yine de bu tüm zamanlar içindir. Hem dünyayı hem uzayı tuzağa düşürmek üzere narin bir ağ örülüdür. Bize verilen sadece bir hayat vardır-ne var ki buna ait yıllar pek çok zamanda geçirilebilir - kaç kez boyunca?</span></p>

    <p class="Normal para-style-override-5"><span class="italik char-style-override-7">Güç kullanacaksanız, hem zamanınızı hem de yerinizi seçmeniz gerekir; çünkü ancak taşın gölgesi ayaklarınıza düştüğü vakit yazgının kapısı gerçekten açıktır. </span></p>

    <p class="Normal para-style-override-5"><span class="italik char-style-override-7"> </span></p>

    <p class="Normal para-style-override-5"><span class="char-style-override-8">“Kesinlikle bir kaçık,” diye mırıldandı Roger. “Yazın tarzı da korkunç.” Mutfakta kimse yoktu; kendine güvenini tazelemek için konuşuyordu ama bu pek işe yaramıyordu. </span></p>

    <p class="Normal para-style-override-5"><span class="char-style-override-8">Sayfaları dikkatle çevirdi, okunaklı, yuvarlak hatlı yazıyı satır satır tarayarak ilerledi. </span></p>

    <p class="Normal para-style-override-5"><span class="char-style-override-8">İlk kısmın ardından “Güneş Bayramları ve Ateş Bayramları” başlıklı bir bölüm geliyordu. Onun peşinde de bir liste vardı: Imbolc, Alban Eilir, Beltane, Litha, Lughnassadh, Alban Elfed, Samhain, Alban Arthuan. Her ismin yanında bir paragraflık notlar ve onun yanına atılmış bir dizi küçük çarpı vardı. Acaba bunlar hangi lanet amaç içindi? </span></p>

    <p class="Normal para-style-override-5"><span class="char-style-override-8">Yanında altı tane çarpı olan Samhain’e gözü takıldı. </span></p>

    <p class="Normal para-style-override-5"><span class="char-style-override-8">Bu, ölüler bayramlarının ilkiydi. İsa’dan ve onun dirilişinden çok önce, Samhain gecesinde kahramanların ruhları mezarlarından kalkardı. Bunlar nadir kahramanlardı. Kim yıldızlar doğru hizadayken doğardı? Bunun için doğan herkes, hakları olan gücü almak için gereken cesarete sahip olamazdı.</span></p>

    <p class="Normal para-style-override-5"><span class="char-style-override-8">Bu katıksız çılgınlığın içinde bile belli bir düzeni ve tertibi vardı. Defterin ortasındaki kısmın adı “Vaka Analizleri” konmuştu ve eğer ilk kısım Roger’ın tüylerini diken diken ettiyse, ikincisi damarlarındaki kanı dondurmaya yetecek demekti. </span></p>

    <p class="Normal para-style-override-5"><span class="char-style-override-8">Bu, taş çemberlerin yakınında bulunan cesetlerin tarih ve mekân içeren, özenle çıkarılmış bir envanteriydi. Her bir olay kaydedilmiş, her tanımın altına da birkaç kelimelik görüşler eklenmişti. </span></p>

    <p class="Normal para-style-override-5"><span class="italik char-style-override-7">14 Ağustos 1931. Sur-le-Meine, Brötanya. Erkek cesedi, kimliği belirsiz. Yaş, 40’larının ortası. Taş çemberin kuzey ucunun yakınlarında bulunmuş. Belli bir ölüm nedeni yok, fakat kol ve bacaklarda yanıklar mevcut. Elbiseleri “paçavra” olarak tanımlanmış. Fotoğrafı yok.</span></p>

    <p class="Normal para-style-override-5"><span class="italik char-style-override-7">Olası başarısızlık sebebi: (1) erkek, (2) yanlış tarih - en yakın güneş bayramından 23 gün evvel.</span></p>

    <p class="Normal para-style-override-5"><span class="italik char-style-override-7">2 Nisan 1650. Castlerigg, İskoçya. Kadın cesedi, kimliği belirsiz. Yaş, 15 civarı. Çemberin dışında bulunmuş. Belirgin bozulma mevcut, çemberin dışına kurtlar tarafından sürüklenmiş olabilir. Giysileri tanımlanmamış. </span></p>

    <p class="Normal para-style-override-5"><span class="italik char-style-override-7">Olası başarısızlık nedeni: (1) yanlış tarih - ateş bayramından 28 gün önce. (2) yetersiz hazırlık.</span></p>

    <p class="Normal para-style-override-5"><span class="italik char-style-override-7">5 Şubat 1953. Callanish, Lewis Adası. Erkek cesedi, John MacLeod olarak teşhis edilmiş, ıstakoz avcısı, 26 yaşında. Ölüm nedeni beyin kanaması olarak belirlenmiş, adli makamlar cesedi bulduktan sonra soruşturma başlatmış - yüz ve uzuvların derisinde ikinci derece yanıklar, giysilerde dağlanmış gibi bir görünüm. Adli tıbbın kararı: Yıldırım çarpması sonucu ölüm. Olası ama muhtemelen yanlış. Olası başarısızlık nedeni: (1) erkek. (2) Imbolc’a çok yakın, ama belki de yeterince yakın değil? (3) yanlış hazırlık - kurban gazete fotoğrafında görünüyor, gömleği açık; göğsünde Bridhe Haçı’na benzer bir yanık izi var, ama kesin bir şey söylemek için fazlasıyla belirsiz. </span></p>

    <p class="Normal para-style-override-5"><span class="italik char-style-override-7">1 Mayıs 1963. Tomnahurich, İskoçya. Kadın cesedi, Mary Walker Willis olarak teşhis edilmiş. Adli tıp soruşturması, vücut ve giysilerde dağlanma izleri, kalp krizi nedeniyle ölüm - aort yırtılması. Yetkili makamlar Bayan Walker’ın “acayip” giysileri olduğunu belirtmiş, detay verilmemiş.</span></p>

    <p class="Normal para-style-override-5"><span class="italik char-style-override-7">Olası başarısızlık nedeni: Bu ne yaptığını biliyormuş, ama başaramamış. Başarısızlık sebebi büyük ihtimalle doğru şekilde kurban vermemektir.</span></p>

    <p class="Normal para-style-override-5"><span class="char-style-override-8">Liste devam ediyordu, her bir isimle Roger’ın kanı daha da donuyordu. Kadın, 1600’lerin ortalarından 1900’lerin ortalarına dek İskoçya, Kuzey İngiltere ve Brötanya’da toplam yirmi iki kişi bulmuştu, hepsinde tarih öncesi yapıların varlığına dair kanıtlar bulunuyordu. Bazıları açıkça kazaymış, diye düşündü-insanlar hiçbir şeyden habersiz bir çemberin içine girmiş ve kendilerine ne olduğunu anlamamışlardı bile. </span></p>

    <p class="Normal para-style-override-5"><span class="char-style-override-8">Birkaçı - yalnızca iki ya da üçü - biliyor gibiydi; onlar giysileriyle hazırlık yapmıştı. Belki de daha önce geçmiş ve yeniden denemişlerdi ama bu kez olmamıştı. Midesi büzüşüp kaldı. Claire haklıydı, döner kapıdan geçmeye benzemiyordu.</span></p>

    <p class="Normal para-style-override-5"><span class="char-style-override-8">Bir de ortadan yok olmalar vardı… bunlar ayrı bir bölümdeydi, tarih, cinsiyet ve yaşa göre düzgünce etiketlenmişlerdi, kayıtlarda olduğu kadarıyla çevresel şartlara da yer verilmişti. Demek çarpılar bu anlama geliyordu; her bayrama yakın kaç kişinin kaybolduğunu gösteriyorlardı. Ölenlerden çok ortadan kaybolan vardı, ama bunlar hakkında da haliyle daha az bilgi mevcuttu. Çoğu soru işaretleriyle doluydu - Roger, bunun çember civarındaki bir ortadan kaybolma olayının mutlaka çemberle ilintili olup olmadığını belirlemenin mümkün olmamasına bağladı.</span></p>

    <p class="Normal para-style-override-5"><span class="char-style-override-8">Bir sayfayı çevirince durdu, sanki karnına yumruk yemiş gibi hissediyordu. </span></p>

    <p class="Normal para-style-override-5"><span class="italik char-style-override-7">1 Mayıs 1945. Craigh na Dun, Inverness-shire, İskoçya. Claire Randall, 27 yaşında, ev hanımı. En son sabah erken saatte görülmüş, nadir rastlanan bitkileri görmek için çemberi izyaret etme niyetinde olduğunu açıklamış, hava karardığında geri dönmemiş. Arabası tepenin yamacında bulunmuş. Çemberde iz yok, mücadele belirtisi yok.</span></p>

    <p class="Normal para-style-override-5"><span class="char-style-override-8">Sanki elinde patlamasını beklermiş gibi, sayfayı hızla çevirdi. Demek Claire, Gillian Edgars’a onun kendi deneyine girişmesine yol açan kanıtın bir kısmını istemeyerek vermişti. Peki Geilie Claire’in üç yıl sonraki dönüşüne dair de bir rapor bulmuş muydu?</span></p>

    <p class="Normal para-style-override-5"><span class="char-style-override-8">Sayfaları ileri geri çevirip taradıktan sonra, hayır, belli ki bulmamış diye çıkarımda bulundu. Bulduysa da bunu buraya kaydetmemişti.</span></p>

    <p class="Normal para-style-override-5"><span class="char-style-override-8">Fiona, ona çay ve bir tabak zencefilli fındıklı bisküvi getirmişti, ama Roger okumaya başladığından beri bunlar el değmeden duruyordu. Açlıktan çok yükümlülük hissiyle tabaktan bir bisküvi alıp ısırdı, ama keskin tatlı kırıntılar boğazına kaçıp onu öksürttü. </span></p>

    <p class="Normal para-style-override-5"><span class="char-style-override-8">Kitabın son kısmı “Teknikler ve Hazırlıklar” adını taşıyordu. Şöyle başlıyordu:</span></p>

    <p class="Normal para-style-override-5"><span class="italik char-style-override-7">Burada bir şey yatar, insanlıktan daha eskidir ve taşlar onun gücünü korur. Eski büyüler “dünyanın çizgilerinden” ve onların arasında akan güçten bahseder. Taşların amacı o çizgilerle ilgili, bundan eminim. Ama taşlar güç çizgilerini eğiyor mu, yoksa bunlar sadece işaretler mi?</span></p>

    <p class="Normal para-style-override-5"><span class="char-style-override-8">Ne kadar çay içerse içsin, boğazındaki bisküviden kurtulamıyordu. Kendini daha hızlı okur, sayfaları tarar ve atlarken buldu ve sonunda arkasına yaslanıp defteri kapattı. Gerisini sonra okurdu - hem de birden fazla kez. Ama şimdi dışarı, temiz havaya çıkması gerekti. Defterin Fiona’yı altüst etmesine şaşmamalıydı. </span></p>

    <p class="Normal para-style-override-5"><span class="char-style-override-8">Caddeden aşağı, nehir kenarına doğru hızla, hafifçe yağan yağmura aldırmadan yürüdü. Saat geçti; kilisede akşamüstü çanı çalıyordu ve köprülerden birahanelere doğru ilerleyen yaya trafiği yoğunlaşmıştı. Ama çan ve ayak seslerinin üstünde, okuduğu son sözler sanki kadın doğrudan kendisiyle konuşurmuş gibi kulaklarında yankılandı. </span></p>

    <p class="Normal para-style-override-5"><span class="italik char-style-override-7">Öpebilir miyim seni çocuğum, öpebilir miyim seni erkeğim? Öperken dudaklarımın arasındaki dişlerimi hisset. Seni sevdiğim kadar kolayca öldürebilirim de. Gücün tadı kanın tadıdır - dilimde demir, elimde demir.</span></p>

    <p class="Normal para-style-override-5"><span class="char-style-override-8">Kurban etmek şarttı.</span></p>

    <p class="Normal para-style-override-6"><span class="char-style-override-9"> </span></p>
  </div>
</body>
</html>