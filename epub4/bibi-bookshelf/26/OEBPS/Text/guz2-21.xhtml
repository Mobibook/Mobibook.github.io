<html xmlns="http://www.w3.org/1999/xhtml">
<head>
  <title>guz2-21</title>
  <link href="../Styles/guz2.css" rel="stylesheet" type="text/css"/>
</head>

<body id="guz2" xml:lang="tr-TR">
  <div class="Basic-Text-Frame">
     <p class="baslik" id="toc_marker-16"><span class="bold">16<br/>Yarı Yarıya</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Kuru meşe yapraklar her adımlarında çıtırdıyordu ve toprağı ıslatan hafif bir yağmur çiseliyordu.</span></p>

    <p class="Normal para-style-override-5"><span class="char-style-override-8">“Kızılderililerin hiç ses çıkarmadan ormanda dolandıkları doğru mu?” Brianna küçük bir meşe yaprağı yığınını tekmeleyip havaya savurdu. Ağaçlara ve dallara takılan etek ve yağmurlukları giydiğimizden fil sürüsü gibi ses çıkarıyorduk.</span></p>

    <p class="Normal para-style-override-5"><span class="char-style-override-8">“Böyle havalarda yapabildiklerini sanmıyorum, tabii şempanze gibi ağaçtan ağaca atlamıyorlarsa. Yağışlı ilkbahar havası ayrı tabii, o zaman ben bile sessizce yürüyebiliyorum. Toprak sünger gibi oluyor.”</span></p>

    <p class="Normal para-style-override-5"><span class="char-style-override-8">Koca bir mürver dalına takılmasın diye eteğimi toplayıp meyvesine bakmak için durdum. Koyu kırmızıydı ama olgunlaştığını gösteren siyahlık daha belirmemişti.</span></p>

    <p class="Normal para-style-override-5"><span class="char-style-override-8">“İki gün daha,” dedim. “Eğer bunları ilaç için kullanacaksak şimdi toplamalıyız. Fakat ben şaraba kullanacağım için kuru üzüm gibi kurumasını istiyorum. Bu halleriyle çok fazla şeker gidiyor bu nedenle kendi dallarından düşmelerine yakın toplaman daha iyi.”</span></p>

    <p class="Normal para-style-override-5"><span class="char-style-override-8">“Peki burayı nasıl bulabiliyorsun?” diye soran Brianna etrafına bakınıp gülümsedi. “Dur, söyleme. Paskalya Adası’nın başına benzeyen şu büyük kayadan mı?”</span></p>

    <p class="Normal para-style-override-5"><span class="char-style-override-8">“Çok iyi. Doğru, çünkü kaya mevsimle değişmiyor.”</span></p>

    <p class="Normal para-style-override-5"><span class="char-style-override-8">Akarsuyun yanına geldiğimizde yavaşça işlerimize koyulduk. Ben ağaç mantarı ve diğer yenilebilir şeyleri ararken Brianna’ya tere toplamasını söylemiştim.</span></p>

    <p class="Normal para-style-override-5"><span class="char-style-override-8">Mantar toplarken bir gözüm yerde bir gözüm ondaydı. Brianna uzun kaslı bacaklarını açığa çıkaracak şekilde eteklerini sıyırıp suya girmiş tere arıyordu.</span></p>

    <p class="Normal para-style-override-5"><span class="char-style-override-8">Günlerdir ters giden bir şey vardı. İlk başta içinde bulunduğu durumdan dolayı böyle gergin olduğunu düşündüm. Ancak haftalar geçtikçe o ve Jamie her ne kadar çekingen olsalar da ilişkileri iyiye gitmişti. Birbirlerinden hoşlanıyorlardı ve onları böyle görmek beni mutlu ediyordu.</span></p>

    <p class="Normal para-style-override-5"><span class="char-style-override-8">Yine de Brianna’yı sıkan bir şey vardı. Ondan ayrılalı üç yıl, kendi başına okula gitmesini de sayarsak dört yıl oldu ama o değişmiş, tam bir kadın olmuştu. Onu önceki kadar rahatlıkla okuyamıyordum artık. Jamie’nin soğukkanlı tavrını o da kapmıştı. Bunu ikisinde de görebiliyordum.</span></p>

    <p class="Normal para-style-override-5"><span class="char-style-override-8">Aslında bu mantar toplama işini onunla yalnız konuşabilmek için bilerek ayarladım diyebiliriz. Jamie, Ian ve Lizzie evdeyken veya Jamie’yi ziyarete gelen kiracı ve misafirlerle bu imkânsızdı. Eğer şüphelendiğim şey doğruysa, bu herkesin önünde konuşabileceğim bir konu değildi.</span></p>

    <p class="Normal para-style-override-5"><span class="char-style-override-8">Sepetimi yarıya kadar turuncu ağaç mantarlarıyla doldurduğumda Brianna da ıslak, yeşil tere ve fitil yapmak için atkuyruğu dallarıyla dolu olan sepetiyle dereden çıkmıştı.</span></p>

    <p class="Normal para-style-override-5"><span class="char-style-override-8">Yağmurluğunun eteğiyle ayaklarını silip koca bir kestane ağacının altına, yanıma geldi. Ona elma suyu matarasını verip içmesini bekledim.</span></p>

    <p class="Normal para-style-override-5"><span class="char-style-override-8">“Bebek Roger’dan mı?” dedim açıkça.</span></p>

    <p class="Normal para-style-override-5"><span class="char-style-override-8">Brianna şaşkınlıkla bana baktığında gergin omuzlarının rahatladığını fark ettim.</span></p>

    <p class="Normal para-style-override-5"><span class="char-style-override-8">“Bunu hâlâ yapıp yapamadığını merak ediyordum.” </span></p>

    <p class="Normal para-style-override-5"><span class="char-style-override-8">“Neyi?”</span></p>

    <p class="Normal para-style-override-5"><span class="char-style-override-8">“Zihnimi okumayı. Yapabildiğini umuyordum.” Geniş ağzı gülümsemeye çalışarak hafiften seğirdi.</span></p>

    <p class="Normal para-style-override-5"><span class="char-style-override-8">“Sanırım bunda biraz tecrübeliyim ama bana biraz zaman ver,” deyip uzandım ve yüzündeki saçları geriye doğru ittim. Brianna bana bakmıyordu, çok utanıyordu. </span></p>

    <p class="Normal para-style-override-5"><span class="char-style-override-8">“Tamam bebeğim,” dedim usulca. “Ne kadar oldu?”</span></p>

    <p class="Normal para-style-override-5"><span class="char-style-override-8"> Bir iç çekti, yüz ifadesinden rahatladığı görülüyordu.</span></p>

    <p class="Normal para-style-override-5"><span class="char-style-override-8">“İki ay.”</span></p>

    <p class="Normal para-style-override-5"><span class="char-style-override-8">Nihayet gözlerime baktı. Onu ilk gördüğüm zamanki gibi şaşırdığımı hissediyordum. Rahatlaması bir çocuğunki gibiydi; bununla başa çıkabileceğini bildiğini gösteren korku ve iç rahatlaması karışımı. Fakat dayanılmaz bir sırrın verdiği bir rahatlama da vardı. Buna bir çare bulacağımı düşünmüyordu. Her hâlükârda </span><span class="italik char-style-override-7">bir şey</span><span class="char-style-override-8"> yapamayacağım bilgisi, benim mantıksız üzüntümü engellemiyordu.</span></p>

    <p class="Normal para-style-override-5"><span class="char-style-override-8">Brianna adeta </span><span class="italik char-style-override-7">beni</span><span class="char-style-override-8"> rahatlatmak istercesine elimi sıktı ve sırtını ağaca verip oturdu, sonra da bacaklarını uzattı. “Bunu biliyor muydun?”</span></p>

    <p class="Normal para-style-override-5"><span class="char-style-override-8">Ben de onun yanına oturdum.</span></p>

    <p class="Normal para-style-override-5"><span class="char-style-override-8">“Öyle sanıyordum ama bildiğimi bilmiyordum.” Şimdi ona bakınca ne hissettiğini rahatlıkla görebiliyordum. Teninin solgunluğunu, rengindeki küçük değişimi, içine kapanıklığını… Fark etmiştim ama bu değişiklikleri onun gerginliğine vermiştim. Beni bulması, Jamie ile tanışması, Lizzie için endişelenmesi ve Roger’ı merak etmesi… Bu endişe şimdi farklı bir boyut kazanmıştı.</span></p>

    <p class="Normal para-style-override-5"><span class="char-style-override-8">“Ah, Tanrım, Roger!”</span></p>

    <p class="Normal para-style-override-5"><span class="char-style-override-8">Brianna başını salladı, önyargılı ve endişesiz görünüyordu. “Neredeyse iki ay oldu. Şimdi burada olmalıydı… eğer bir şey olmadıysa.”</span></p>

    <p class="Normal para-style-override-5"><span class="char-style-override-8">Zihnim hesaplamalarla meşguldü. “İki ay, neredeyse Kasım ayındayız.” Birden kalbimin sıkıştığını hissettim. “Bree, geri dönmelisin.”</span></p>

    <p class="Normal para-style-override-5"><span class="char-style-override-8">“Ne?” Brianna birden başını kaldırdı. “Geriye nereye döneceğim?”</span></p>

    <p class="Normal para-style-override-5"><span class="char-style-override-8">“Taşlara,” diyerek sinirle elimi salladım. “İskoçya’ya, hemen!”</span></p>

    <p class="Normal para-style-override-5"><span class="char-style-override-8">Brianna kalın kaşlarının altından dik dik bana bakıyordu.</span></p>

    <p class="Normal para-style-override-5"><span class="char-style-override-8">“</span><span class="italik char-style-override-7">Şimdi mi? </span><span class="char-style-override-8">Neden?”</span></p>

    <p class="Normal para-style-override-5"><span class="char-style-override-8">Derin bir nefes aldım, kafam karmakarışıktı. Bree için endişeleniyor, Roger için korkuyor, çok yakında ondan vazgeçmek zorunda kalacak olan Jamie ve kendim için üzülüyordum.</span></p>

    <p class="Normal para-style-override-5"><span class="char-style-override-8">“Hamileyken taşlardan geçebilirsin. Bunu biliyoruz, çünkü ben yaptım. Ama tatlım bebek varken bunu… bunu… yapamazsın,” diye sonlandırdım cümlemi çaresizce. “Onun nasıl bir his olduğunu biliyorsun.” Taş halkadan geçeli üç sene olmuştu ama o tecrübeyi daha dün gibi hatırlıyordum.</span></p>

    <p class="Normal para-style-override-5"><span class="char-style-override-8">Yüzündeki azcık kan çekilirken gözleri karardı.</span></p>

    <p class="Normal para-style-override-5"><span class="char-style-override-8">“Çocukla geçemezsin,” diye tekrarladım, mantıklı bir şekilde düşünmeye çalışarak. “Kollarında bebekle Niagara Şelalesi’nden atlamak gibi bir şey olur bu. Bebek doğmadan önce gitmelisin ya da- ” Sustum, sonuçları hesaplıyordum.</span></p>

    <p class="Normal para-style-override-5"><span class="char-style-override-8">“Neredeyse Kasım ayındayız. Gemiler Kasım sonundan Mart başına kadar açılmıyorlar. Sen de Mart’a kadar bekleyemezsin. Bu da altı, yedi aylık hamileyken Atlantik’i iki ayda geçmen demek. Gemide doğurmazsan ki bu ya seni ya da bebeği öldürür, taş halkaya gitmek için otuz kilometre at sürmen gerek, sonra da geçmen ve bir de diğer tarafta işleri yoluna koyacaksın… Brianna bunu yapamazsın! Hemen gitmen lazım.”</span></p>

    <p class="Normal para-style-override-5"><span class="char-style-override-8">“Peki şimdi gidersem… doğru zamana gideceğimi nereden bileceğim?”</span></p>

    <p class="Normal para-style-override-5"><span class="char-style-override-8">Sessizce konuşurken parmakları eteğiyle oynuyordu.</span></p>

    <p class="Normal para-style-override-5"><span class="char-style-override-8">“Öyle sanıyorum. Ben yaptım,” dedim, panik mantıklı düşünmemi engelliyordu. </span></p>

    <p class="Normal para-style-override-5"><span class="char-style-override-8">“Gelecekte babam vardı.” Sert sert bana bakıyordu. “Ona gitmek istesen de istemesen de onun orada olduğunu biliyordun. Peki ben? Roger artık yok.” Yüz ifadesi ilk başta sertleşti, sonra yine rahatladı. “Roger biliyordu, yani nasıl olduğunu biliyor. Geillis Duncan’ın defteri koruma için taş kullanman gerektiğini söylüyor.”</span></p>

    <p class="Normal para-style-override-5"><span class="char-style-override-8">“Roger ve sen yalnızca tahmin ettiniz!” diye itiraz ettim. “Lanet olası Geillie Duncan! Ne taşlara </span><span class="italik char-style-override-7">ne de</span><span class="char-style-override-8"> bir bağa ihtiyacın var. Eski hikâyelerde insanlar taş halkadan geçip geldiklerinde arada her zaman iki yüzyıl olduğu söylenir. Eğer durum böyleyse…”</span></p>

    <p class="Normal para-style-override-5"><span class="char-style-override-8">“Olmama olasılığını riske mi atacaksın? Ya değilse… Geillie Duncan iki yüzyıldan </span><span class="italik char-style-override-7">öteye</span><span class="char-style-override-8"> gitti.” </span></p>

    <p class="Normal para-style-override-5"><span class="char-style-override-8">Brianna’nın bunları düşünmüş olduğunu sonradan anladım. Söylediklerim onu hiç şaşırtmıyordu. Ve bu onun çoktan bir karar verdiği anlamına geliyordu ki gemiyle İskoçya’ya dönme ihtimali bunların arasında yoktu. Sakin olmaya çabaladım. Geillie adı anılarımın canlanmasına neden olmuştu… zaten hiç unutmamıştım.</span></p>

    <p class="Normal para-style-override-5"><span class="char-style-override-8">“Başka bir yol daha var,” dedim sakince. “Yani başka bir geçit. Haiti’de, şimdi oraya Hispanyola diyorlar. Ormanın içinde bir tepede taş halka var ama geçit bir mağaranın içinde.”</span></p>

    <p class="Normal para-style-override-5"><span class="char-style-override-8">Orman havası soğuktu ama tüylerimi diken diken eden, gölgeler değildi. Ürpertim geçsin diye kollarımı ovaladım. Abandawe’deki mağara anılarımı silmeyi de çok isterdim. Bunu denedim ama orası kolayca silinecek bir yer değildi.</span></p>

    <p class="Normal para-style-override-5"><span class="char-style-override-8">“Sen oraya gittin mi?” diye soran Brianna, merakla öne eğildi.</span></p>

    <p class="Normal para-style-override-5"><span class="char-style-override-8">“Evet, korkunç bir yerdi. Hint Adaları, İskoçya’dan daha yakın, hem gemiler de yıl boyu Charlestone ve Jamaika arasında yolculuk yapıyorlar.” Kendimi biraz daha iyi hissederek derin bir nefes aldım. “Ormanın içinden gitmek kolay olmayacaktır ama Roger’ı bulmak bizim için daha zor olacak.” Eğer Roger hâlâ bulunabilirse, diye düşündüm, fakat bunu ona söylemedim. Bu korkuyla daha sonra yüzleşebilirdik.</span></p>

    <p class="Normal para-style-override-5"><span class="char-style-override-8">Bir kestane yaprağı Brianna’nın kucağına düştü. Evde dokunmuş, kahverengi eteğinin üzerinde sarı sarı duran yaprağı parmaklarının arasına aldı, sonra da bana baktı. Mavi gözleri istekliydi.</span></p>

    <p class="Normal para-style-override-5"><span class="char-style-override-8">“Bu yer de diğeri gibi mi çalışıyor?”</span></p>

    <p class="Normal para-style-override-5"><span class="char-style-override-8">“Nasıl çalıştıklarını nereden bileyim! Ses biraz farklıydı, zil gibiydi ama devamlı bir uğultu vardı. Ama bir geçitti işte.”</span></p>

    <p class="Normal para-style-override-5"><span class="char-style-override-8">Bana bakarak, “Sen oradaydın,” dedi usulca. “Neden? Geri mi dönmek istedin? O- onu bulduktan sonra?” Sesinde hâlâ bir tereddüt vardı. Jamie’ye bir türlü “baba” diyemiyordu.</span></p>

    <p class="Normal para-style-override-5"><span class="char-style-override-8">“Hayır. Geillis Duncan yüzündendi. O kadın orayı bulmuş.”</span></p>

    <p class="Normal para-style-override-5"><span class="char-style-override-8">Brianna’nın gözleri fal taşı gibi açıldı.</span></p>

    <p class="Normal para-style-override-5"><span class="char-style-override-8">“O </span><span class="italik char-style-override-7">burada</span><span class="char-style-override-8"> mı?”</span></p>

    <p class="Normal para-style-override-5"><span class="char-style-override-8">“Hayır, öldü.”</span></p>

    <p class="Normal para-style-override-5"><span class="char-style-override-8">Şoku ve baltanın elimden savruluşunu hatırlayarak derin bir nefes aldım. Ormanda yalnızken bazen Geillie’yi düşünüyordum. Bazen arkamda sesini duyuyor ve yavaşça arkama dönüyordum ama rüzgârda uğuldayan dallardan başka bir şey görmüyordum. Ancak bahar zamanında arada sırada o yeşil gözlerinin üzerimde olduğunu hissediyordum.</span></p>

    <p class="Normal para-style-override-5"><span class="char-style-override-8">“Öldü,” dedim kararlı bir şekilde ve konuyu değiştirdim. “Bu nasıl oldu?”</span></p>

    <p class="Normal para-style-override-5"><span class="char-style-override-8">Neden bahsettiğimi anlamazdan gelmesine gerek olmadığı için Brianna bir kaşını kaldırarak bana öylece baktı. “Sen doktorsun. Bunu yapmanın kaç tane yolu var?”</span></p>

    <p class="Normal para-style-override-5"><span class="char-style-override-8">Ben de ilgiyle ona baktım. “Önlem almayı hiç düşünmedin mi?”</span></p>

    <p class="Normal para-style-override-5"><span class="char-style-override-8">Kalın kaşlarını düşürdü. “Ben burada sevişmeyi </span><span class="italik char-style-override-7">planlamamıştım</span><span class="char-style-override-8">!”</span></p>

    <p class="Normal para-style-override-5"><span class="char-style-override-8">Çileden çıkmışçasına başımı tuttum. “İnsanların bunu </span><span class="italik char-style-override-7">planladığını</span><span class="char-style-override-8"> mı sanıyordun? Yüce Tanrım kaç kez okuluna gelip size ders ver- ”</span></p>

    <p class="Normal para-style-override-5"><span class="char-style-override-8">“Her zaman! Her sene! Benim annem bir seks ansiklopedisi! Annenin herkesin önünde durup tahtaya </span><span class="italik char-style-override-7">penis</span><span class="char-style-override-8"> çizmesinin nasıl bir his olduğunu biliyor musun?”</span></p>

    <p class="Normal para-style-override-5"><span class="char-style-override-8">Yüzü bu anılarla kızarmıştı.</span></p>

    <p class="Normal para-style-override-5"><span class="char-style-override-8">“Bunu pek becerememiştim sanırım,” dedim, “çünkü ilk gördüğünde onun ne olduğunu anlamamıştın.”</span></p>

    <p class="Normal para-style-override-5"><span class="char-style-override-8">Aniden bana döndü, gözleri kanlanmıştı ama şaka yaptığımı - yapmaya çalıştığımı - anlayınca rahatladı.</span></p>

    <p class="Normal para-style-override-5"><span class="char-style-override-8">“Doğru,” dedi. “Eh, üç boyutlu halleri biraz farklı.”</span></p>

    <p class="Normal para-style-override-5"><span class="char-style-override-8">Buna bir kahkaha patlattım. Bir müddet duraksadıktan sonra o da hafiften kıkırdadı.</span></p>

    <p class="Normal para-style-override-5"><span class="char-style-override-8">“Ne demek istediğimi biliyorsun. Gitmeden önce sana her şeyi anlatmıştım.”</span></p>

    <p class="Normal para-style-override-5"><span class="char-style-override-8">Brianna uzun, dik burnunu aşağıya eğerek bana baktı. “Evet, hayatımda hiç bu kadar şok olmamıştım! Gittiğin ilk dakikada hemen koşup gördüğüm ilk kişiyle yatacağımı mı sandın?”</span></p>

    <p class="Normal para-style-override-5"><span class="char-style-override-8">“Seni engelleyenin ben olduğumu mu ima etmeye çalışıyorsun?” Brianna’nın geniş ağzının köşesi hafiften seğirdi.</span></p>

    <p class="Normal para-style-override-5"><span class="char-style-override-8">“Şey, </span><span class="italik char-style-override-7">yalnızca</span><span class="char-style-override-8"> o değil,” dedi, “ama bunda senin de etkin vardı, sen ve babamın. Ben yani, sizi hayal kırıklığına uğratmak istememiştim.” Dudakları hafiften titreyince ona sıkıca sarıldım. Yumuşak, parlak saçları yanağıma değiyordu.</span></p>

    <p class="Normal para-style-override-5"><span class="char-style-override-8">“Hayal kırıklığına uğratmadın bebeğim,” diye mırıldandım. “Sen bizi asla hayal kırıklığına uğratmadın.”</span></p>

    <p class="Normal para-style-override-5"><span class="char-style-override-8">Ona sarılırken hem gergin hem de endişeli hissediyordum kendimi. Sonunda, Brianna derin bir nefes alıp beni bıraktı. “Belki seni veya babamı değil ama ya…?” Başıyla görünmeyen evi işaret etti.</span></p>

    <p class="Normal para-style-override-5"><span class="char-style-override-8">“Onu da- ” diye başladım ama sonra sustum. Aslında Jamie’nin ne yapacağını bilmiyordum. Jamie bir yandan Brianna’nın ayda yürüyeceğine inanırken, bir yandan da namus kavramına sıkı sıkı sarılıyordu.</span></p>

    <p class="Normal para-style-override-5"><span class="char-style-override-8">Jamie iyi eğitim almış, hoşgörülü, merhametli bir adamdı. Bu, onun modern duyarlılığı paylaşacağı veya anlayacağı anlamına gelebilirdi ama ben onun anlayamayacağını biliyordum. Ve Roger’a olan tutumunun ufacık da olsa hoşgörülü olacağını sanmıyordum.</span></p>

    <p class="Normal para-style-override-5"><span class="char-style-override-8">“Şey, Roger’ın burnuna yumruğu indirmek isteyeceğine şüphem yok. Ama endişelenme,” diye ekledim korktuğunu görünce. “O seni seviyor, engel olmayacaktır,” diyerek kızarmış yüzündeki saçları geriye doğru ittim. Ayağa kalkıp eteğimdeki yaprakları silkeledim.</span></p>

    <p class="Normal para-style-override-5"><span class="char-style-override-8">“Biraz daha vaktimiz var ama boşa harcamayalım. Jamie, Roger’a bakmaları için aşağıya haber salar. Hazır Roger’dan bahsetmişken…” Susup kolumdaki bir kuru yaprağı aldım. “Sanırım bebekten haberi yok, değil mi?”</span></p>

    <p class="Normal para-style-override-5"><span class="char-style-override-8">Brianna derin bir nefes alıp elindeki yaprağı yumruk yaparak ezdi. “Ee, bir problemimiz daha var,” deyip bana baktı. Yine benim küçük kızım olmuştu. “Bebek, Roger’dan değil.”</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">“Ne?” dedim safça.</span></p>

    <p class="Normal para-style-override-5"><span class="char-style-override-8">“Bebek, Roger’dan değil,” dedi dişlerini sıkarak.</span></p>

    <p class="Normal para-style-override-5"><span class="char-style-override-8">Bir kez daha yere çöktüm. Aniden Roger için endişesi farklı bir boyut kazanmıştı.</span></p>

    <p class="Normal para-style-override-5"><span class="char-style-override-8">“Kim? Buradan mı, yoksa oradan mı?” Konuşurken bile hesap yapıyordum. Burada geçmişte başka biri olmalıydı. Kendi zamanından biri olsaydı, hamilelikte iki ayı çoktan geçmiş olurdu. O zaman yalnız geçmişte değil aynı zamanda burada Kolonilerde olmuştu.</span></p>

    <p class="Normal para-style-override-5"><span class="italik char-style-override-7">Sevişmeyi planlamamıştım</span><span class="char-style-override-8">, demişti. Hayır, elbette değildi. Onu takip eder korkusuyla Roger’a söylememişti. Roger, onun limanıydı, gelecek anahtarıydı. Ama yine de…</span></p>

    <p class="Normal para-style-override-5"><span class="char-style-override-8">“Buradan,” dedi düşüncelerimi seslendirerek. Elini eteğinin cebine atıp bir şey çıkardı. Sonra bana uzatınca ben de hemen elimi açtım.</span></p>

    <p class="Normal para-style-override-5"><span class="char-style-override-8">“Yüce Tanrım.” Eski altın yüzüğüm güneşte parlayınca içgüdüsel olarak elim üzerine kapandı. Yüzük sıcaktı ama ben parmaklarımın donduğunu hissedebiliyordum.</span></p>

    <p class="Normal para-style-override-5"><span class="char-style-override-8">“Bonnet? Stephen </span><span class="italik char-style-override-7">Bonnet</span><span class="char-style-override-8">?” </span></p>

    <p class="Normal para-style-override-5"><span class="char-style-override-8">Brianna zorla yutkunup başıyla sözlerimi onayladı. “Sana söylemeyecektim… söyleyemezdim. Ian bana nehirde olanları anlattıktan sonra olmazdı. Babın ne yapacağını bilmiyordum. Onun beni suçlamasından korktum. Sonra onu biraz tanıyınca Bonnet’i bulmaya çalışacağını anladım. Her baba bunu yapardı. Onun bunu yapmasına izin veremezdim. Sen o adamla tanıştın, nasıl biri olduğunu biliyorsun.” Brianna güneşin altında oturmasına rağmen bedenini bir ürperti aldı. Sonra üşüyormuşçasına kollarını ovaladı.</span></p>

    <p class="Normal para-style-override-5"><span class="char-style-override-8">“Biliyorum,” diyen dudaklarım kaskatıydı. Sözleri kulaklarımda çınlıyordu.</span></p>

    <p class="Normal para-style-override-5"><span class="char-style-override-8"> “O sana ne yaptı?” diye sordum, sesimin bu kadar sakin çıkmasına şaşırmıştım. “Seni incitti mi bebeğim?”</span></p>

    <p class="Normal para-style-override-5"><span class="char-style-override-8">Brianna yüzünü ekşitip dizlerini kendine doğru çekti ve kollarını onlara doladı. “Bana böyle deme tamam mı? En azından şimdi.”</span></p>

    <p class="Normal para-style-override-5"><span class="char-style-override-8">Ona dokunmak için uzandım, fakat o kendini çekince elimi indirdim. “Bana anlatmak ister misin?” Bilmek istemiyordum. Hatta olmamış gibi davranmayı istiyordum.</span></p>

    <p class="Normal para-style-override-5"><span class="char-style-override-8">Brianna bana bakınca dudaklarını ince, beyaz bir çizgiye bürünecek kadar sıktığını fark ettim.</span></p>

    <p class="Normal para-style-override-5"><span class="char-style-override-8">“Hayır,” dedi. “Hayır, anlatmak istemiyorum. Ama iyi olacağım.”</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="italik char-style-override-7">Gloriana</span><span class="char-style-override-8">’ya gün ışığında dikkatlice ayak basmıştı. Etrafındaki işçi, denizci, tüccar ve güverte çalışanlarıyla güvende hissetmişti kendini. İstediği şeyi bir denizciye söylemişti. O da geminin içinde gözden kaybolmuş, bir dakika sonra Stephen Bonnet ortaya çıkmıştı.</span></p>

    <p class="Normal para-style-override-5"><span class="char-style-override-8">Üzerinde bir gece önceki kıyafetleri vardı. Brianna gün ışığında onun kıyafetlerinin kaliteli ama kirli ve kırışık olduğunu görebiliyordu. Yağlı balmumu, ceketinin manşetlerine damlamıştı.</span></p>

    <p class="Normal para-style-override-5"><span class="char-style-override-8">Bonnet’in kendisi ise kıyafetlerinden daha iyi görünüyordu. Yeni tıraş olmuştu ve yeşil gözleri tetikteydi. Gözleri büyük bir ilgiyle onu inceledi.</span></p>

    <p class="Normal para-style-override-5"><span class="char-style-override-8">“Dün gece gelirsin sanmıştım,” dedi kızın elini tutup dudaklarına götürerek. “Gerçi bir bayanı ay ışığından ziyade gün ışığında bulabilmek daha güzel.”</span></p>

    <p class="Normal para-style-override-5"><span class="char-style-override-8">Brianna nazikçe gülmeye çalışarak elini ondan kurtarmaya çalıştı.</span></p>

    <p class="Normal para-style-override-5"><span class="char-style-override-8">“Teşekkürler. Yüzük hâlâ siz de mi?” Kalbi güm güm atıyordu. Adam yüzükten, annesinden bahsedebilirdi, yüzüğü kumarda kaybetmiş olsa bile. Ancak Brianna onu elinde tutmayı çok istiyordu. Bütün gece peşini bırakmayan korkularını bastırdı. Belki de yüzük annesinden ona kalan tek şeydi. Gazetedeki haber doğru olsa bile, bu olamazdı. Ama…</span></p>

    <p class="Normal para-style-override-5"><span class="char-style-override-8">“Ah, elbette. Bütün gece benimleydi ve hâlâ da öyle.” Kıza göz kamaştırıcı bir gülümsemeyle bakarken hâlâ elini tutuyordu.</span></p>

    <p class="Normal para-style-override-5"><span class="char-style-override-8">“Ben… ee… merak ettim de acaba onu bana satabilir misiniz?” Elindeki bütün parasını yanında getirmişti, fakat altın bir yüzüğün ne kadar edeceği konusunda hiçbir fikri yoktu.</span></p>

    <p class="Normal para-style-override-5"><span class="char-style-override-8">“Neden?” Bu soruya karşı hazırlıksız olduğu için bir yanıt bulmaya çalıştı Brianna.</span></p>

    <p class="Normal para-style-override-5"><span class="char-style-override-8">“A-annemin yüzüğüne çok benziyor,” diye yanıt verdi, bir yalan uyduramamıştı. “Bunu nereden aldınız?”</span></p>

    <p class="Normal para-style-override-5"><span class="char-style-override-8">Bonnet ona gülmesine rağmen gözlerinin derinliklerinde bir şey belirmişti. Kıza karanlık koridoru gösterip elini koluna yerleştirdi. Boyu kızdan uzundu ve iri yapılıydı. Brianna dikkatle elini çekerken adam hemen elini tuttu.</span></p>

    <p class="Normal para-style-override-5"><span class="char-style-override-8">“Yüzüğü istiyor musun? Aşağı, kamarama gel canım, yatacak yerimiz var mı yok mu bir bakalım.”</span></p>

    <p class="Normal para-style-override-5"><span class="char-style-override-8">Kamarasına geldiklerinde Bonnet ona bir kanyak koydu. Brianna içkisinde küçük bir yudum alırken adam bir dikişte hepsini içip başka bir tane daha koydu.</span></p>

    <p class="Normal para-style-override-5"><span class="char-style-override-8">Bonnet onun ısrarlı, “Nereden buldunuz?” sorusuna pervasızca yanıt verdi: “Bir centilmen hikâyelerini hanımefendilere anlatmamalı değil mi? Yüzük, küçük bir aşk hatırası.” Sonra da ona göz kırptı.</span></p>

    <p class="Normal para-style-override-5"><span class="char-style-override-8">Brianna’nın yüzündeki gülümseme öylece kalırken, içtiği bir yudum kanyak midesini yakmıştı.</span></p>

    <p class="Normal para-style-override-5"><span class="char-style-override-8">“Size bunu veren hanımefendinin sağlığı yerinde mi?”</span></p>

    <p class="Normal para-style-override-5"><span class="char-style-override-8">Bonnet, hafiften ağzı açık kıza bakakalmıştı.</span></p>

    <p class="Normal para-style-override-5"><span class="char-style-override-8">“Şans,” dedi Brianna hemen. “Ö-ölmüş olan birinin yüzüğünü takmak kötü şanstır da.”</span></p>

    <p class="Normal para-style-override-5"><span class="char-style-override-8">“Öyle mi?” Adam yine gülümsüyordu. “Bu etkiyi fark ettiğimi söyleyemem,” diyerek bardağı masaya koydu ve hafifçe geğirdi. “Yine de şunu söyleyebilirim ki ben ayrıldığımda yüzüğü aldığım hanımefendi hem hayatta hem de çok iyiydi.”</span></p>

    <p class="Normal para-style-override-5"><span class="char-style-override-8">Brianna’nın midesindeki yanma az da olsa hafiflemişti. “Ah, bunu duyduğuma sevindim. Peki yüzüğü bana satacak mısınız?”</span></p>

    <p class="Normal para-style-override-5"><span class="char-style-override-8">Bonnet sandalyesine yaslanıp dudaklarında küçük bir gülümsemeyle onu incelemeye başladı. “Satmak… Peki karşılığında bana ne vereceksin sevgilim?”</span></p>

    <p class="Normal para-style-override-5"><span class="char-style-override-8">“On beş pound.” Bonnet ayağa kalkarken kızın kalbi hızla atıyordu. Demek adam anlaşmaya varacaktı! Acaba yüzüğü nerede saklıyordu?</span></p>

    <p class="Normal para-style-override-5"><span class="char-style-override-8">Bonnet kızın başında dikilip elini tuttu ve onu sandalyeden kaldırdı. “Benim yeterince param var, sevgilim. Bacaklarının arasındaki tüylerin ne renk?”</span></p>

    <p class="Normal para-style-override-5"><span class="char-style-override-8">Brianna hemen elini ondan kurtarıp hızlı bir şekilde geriledi ancak birkaç adım sonra kamaranın duvarına çarptı.</span></p>

    <p class="Normal para-style-override-5"><span class="char-style-override-8">“Beni yanlış anladınız. Benim niyetim- ”</span></p>

    <p class="Normal para-style-override-5"><span class="char-style-override-8">“Belki öyle,” diyen Bonnet, dişlerini göstererek gülümsüyordu. “Ama benim niyetim öyle ve belki de sen </span><span class="italik char-style-override-7">beni</span><span class="char-style-override-8"> yanlış anladın sevgilim.” </span></p>

    <p class="Normal para-style-override-5"><span class="char-style-override-8">Birkaç adımda kızın yanına ulaştı. Brianna masadan kanyak şişesini kapıp başına vurmaya çalıştı. Fakat adam ustalıkla başını eğip şişeyi onun elinden kaptı ve yüzüne sert bir tokat indirdi.</span></p>

    <p class="Normal para-style-override-5"><span class="char-style-override-8">Brianna ani acıdan kör olmuşçasına sendeledi. Bonnet, kızı omuzlarından tutup önünde diz çöktürdü. Parmaklarını kızın saçlarına dolayıp başını sertçe kaldırdı. Bir yandan kızın başını tutarken bir yandan da pantolonunun önünü açıyordu. Zevkten homurdanıp kalçalarını kıza doğru itti ve, “Leroi ile tanış,” dedi. </span></p>

    <p class="Normal para-style-override-5"><span class="char-style-override-8">Leroi hem sünnetsiz hem de yıkanmamıştı ve sidik kokuyordu. Brianna kusacağını hissedip başını yana çevirdi. Buna karşılık saçları sertçe çekilince bir çığlık attı.</span></p>

    <p class="Normal para-style-override-5"><span class="char-style-override-8">“O küçük dilini çıkar da bize bir öpücük ver, sevgilim.” Bonnet neşeli ve endişesiz konuşuyor, kızın saçını daha sert çekiyordu. Brianna ses çıkarmadan itiraz edercesine ellerini ona doğru kaldırdı. Bonnet bunu görünce kızın saçını daha da sert çekti. Gözleri dolan Brianna, dilini çıkarmak zorunda kaldı.</span></p>

    <p class="Normal para-style-override-5"><span class="char-style-override-8">“Fena değil, fena değil. Ağzını da aç bakalım.” Bonnet birden ellerini kızın başından çekince Brianna hemen kendini geriye çekti. Lakin uzaklaşamadan adam kulağını yakalayıp hafifçe büktü.</span></p>

    <p class="Normal para-style-override-5"><span class="char-style-override-8">“Hele beni bir ısır sevgilim, ben de senin o burnunu dümdüz edeyim.” Yumruğunu kızın burnuna dokundurdu. Sonra kızın diğer kulağını da tutarak başını sabitleştirdi.</span></p>

    <p class="Normal para-style-override-5"><span class="char-style-override-8">Brianna kesik dudağındaki kanın ve acının tadına odaklandı. Gözleri kapalıyken gözlerinin içinde parlayan, tuzlu metal tadındaki parlak bakırı görebiliyordu.</span></p>

    <p class="Normal para-style-override-5"><span class="char-style-override-8">Kusarsa boğulacaktı. Boğulursa adam farkında olmazdı. Brianna çırpınıp ölse bile o durmayacaktı. Bu nedenle kendini dengelemek için ellerini adamın kalçalarına dayadı ve parmaklarını ağır kasa batırıp adamın yumruğunu engellemek için onu elinden geldiğince sertçe çekmeye başladı. Bonnet zevkten mırıldanıyordu. Fırça gibi kılları kızın dudaklarına değiyordu.</span></p>

    <p class="Normal para-style-override-5"><span class="char-style-override-8">Sonra Leroi gitti. Bonnet kızın kulaklarını da bırakıp geri çekildi. Brianna aniden dengesini kaybedip ellerinin ve dizlerinin üzerine düştü ve öğürüp öksürürken ağzından kanla karışık tükürük geldi. Ağzındaki pisliği temizlemek için öğürüp defalarca tükürdü. Şişmiş dudakları, nabzıyla birlikte zonkluyordu.</span></p>

    <p class="Normal para-style-override-5"><span class="char-style-override-8">Bonnet zorlanmadan kızı kollarından tutup kaldırdı ve onu öpmeye başladı. Dilini çıkararak kızı öpüyor, bir yandan da eliyle kızın başını sabitliyordu. Bonnet çürümüş dişleriyle kanyak tadındaydı. Kızın beline dolanan diğer eli de kalçalarını okşuyordu.</span></p>

    <p class="Normal para-style-override-5"><span class="char-style-override-8">“Hımm,” diyerek zevkten bir iç çekti. “Yatak zamanı geldi sevgilim.”</span></p>

    <p class="Normal para-style-override-5"><span class="char-style-override-8">Brianna başını eğip adama bir kafa attı. Alnı bir kemiğe çarptığı için Bonnet şaşkınlıkla bağırıp kızı bıraktı. Bunu fırsat bilen Brianna hemen koşmaya başladı. Uçuşan eteği kapıya sıkışıp yırtıldı ama buna aldırmadan kendini karanlık koridora attı.</span></p>

    <p class="Normal para-style-override-5"><span class="char-style-override-8">Denizciler yemekteydi. Koridorun sonunda uzun bir masada topluca oturan yirmi adam, şaşkınlık ve şehvet ifadesiyle ona bakıyorlardı. Gemi mutfağını geçerken ona çelme takan aşçı oldu. Dizleri sert bir şekilde güverteye çarpmıştı.</span></p>

    <p class="Normal para-style-override-5"><span class="char-style-override-8">“Oyun oynamayı seviyor musun sevgilim?” Bonnet’in sesi kulaklarını dolduruyor, bir çift el kabaca onu yerden kaldırıyordu. Bonnet onu kendine doğru çevirip gülümsedi. Brianna onun burnuna yumruk atınca adamın burnu kanadı. Kan damlası dudağına akıp gülümseyişini takip etti, sonra çenesinden aşağıya aktı.</span></p>

    <p class="Normal para-style-override-5"><span class="char-style-override-8">Bonnet kızın kolunu sıkıca tutmasına rağmen yeşil gözleri hâlâ neşeyle parlıyordu.</span></p>

    <p class="Normal para-style-override-5"><span class="char-style-override-8">Bonnet, “Peki sevgilim. Leroi de oyunu sever. Değil mi Leroi?” diyerek aşağıya bir göz atınca Brianna da onun bakışlarını takip etti. Adam kamarasında pantolonunu çıkarmıştı ve şimdi koridorda yarı çıplak duruyor, Leroi de şehvetle gömleğinin altında titriyordu.</span></p>

    <p class="Normal para-style-override-5"><span class="char-style-override-8">Bonnet kızı dirseğinden tutup kamarayı işaret etti. Brianna da tükenmiş bir şekilde önden gitmeye başladı. Sonra kızın yanında yerini alan Bonnet, mürettebatının bakışlarına maruz kalan beyaz kalçalarını sergileyerek yürümeye başladı.</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">“Bundan sonrası… o kadar da kötü değildi,” diyen Brianna, sesinin adeta başkasına aitmiş gibi soğukkanlı çıktığını duyuyordu. “Ben- ben artık onunla savaşmadım.”</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">Bonnet kızı soymaya gerek duymadan yalnızca fularını çıkarmıştı. Elbisesi düşük, kare yaka olan klasik bir elbiseydi ve göğüsleri kalkık ve yuvarlaktı. Bonnet’in onları açığa çıkarmak için elbisesinin yakasını aşağıya çekmesi yetmişti ve kızın göğüsleri bir çift elma gibi ortadaydı.</span></p>

    <p class="Normal para-style-override-5"><span class="char-style-override-8">Bonnet bir müddet onları okşayıp göğüs uçlarını parmaklarının arasına alarak sıktı. Sonra kızı eski yatağına attı.</span></p>

    <p class="Normal para-style-override-5"><span class="char-style-override-8">Çarşaflarda likör, parfüm ve şarap lekesi vardı ve yatağa Bonnet’in kokusu sinmişti. Adam kızın eteklerini yukarı sıyırıp bacaklarını kendine göre ayarlarken nefes nefese de bir şarkı mırıldanıyordu. </span><span class="italik char-style-override-7">Hoşça kalın, hoşça kalın siz güzel İspanyol leydileri…</span><span class="char-style-override-8"/></p>

    <p class="Normal para-style-override-5"><span class="char-style-override-8">Brianna zihninde onu itip yataktan kalktığını ve kapıya koşup koridora çıktığını, sonra da güverte kapısından özgürlüğe kavuştuğunu görebiliyordu. Çıplak ayaklarının altında ahşap zemini ve parlak yaz güneşinin gözlerini yaktığını hissedebiliyordu. Neredeyse… Fakat o, loş kamarada bir gemi süsü gibi yatıyor, ağzındaki kanı tadıyordu.</span></p>

    <p class="Normal para-style-override-5"><span class="char-style-override-8">Bacaklarının arasında ısrarcı bir itiş olunca kız panikle bacaklarını kapadı. Ancak Bonnet hâlâ şarkısını mırıldanarak kendi kaslı bacağını onunkilerin arasına sokup açtı. Belden aşağısı çıplak olan Bonnet’in üstünde hâlâ gömleği ve fuları vardı. Dizlerinin üzerine yükselince gömleğinin uzun eteği Leroi’yi çevreledi.</span></p>

    <p class="Normal para-style-override-5"><span class="char-style-override-8">Bonnet avuçlarına bolca tükürdüğü için şarkı mırıldanmaya ara verdi. Kabaca ve sertçe erkekliğini okşayan Bonnet, hazırlığını yapıp işe koyuldu. Bir eliyle kızın göğsünü kavrayıp diğer eliyle de yataktan destek alarak Leroi’yi zevkle yerine yerleştirdi.</span></p>

    <p class="Normal para-style-override-5"><span class="char-style-override-8">İki veya üç dakika sonra her şey hallolmuştu. Bonnet, gömleği terden kırışmış, bir eli hâlâ kızın göğsünde öylece onun üstünde yatıyordu. Sarı saçları kızın yanağına değiyordu. Kızın boynundaki nefesi ise sıcak ve nemliydi. En azından şarkı mırıldanmayı kesmişti.</span></p>

    <p class="Normal para-style-override-5"><span class="char-style-override-8">Brianna, ışık huzmesine karşı dans eden suyun yansıdığı tavana bakarak uzun bir süre öylece yattı. Bonnet sonunda bir iç çekip yan tarafına yuvarlandı. Poposunu kaşıyarak kıza gülümsedi.</span></p>

    <p class="Normal para-style-override-5"><span class="char-style-override-8">“Fena değildi sevgilim ama ben daha ateşli sevişmeler de yaşadım. Gelecek sefer kalçalarını hareket ettir tamam mı?” Sonra yatakta doğrulup esnedi ve kıyafetlerini giymeye başladı. Brianna da yatağın kenarına kıvrıldı, Bonnet’in onu alıkoymayacağını anladığında birden yataktan kalktı. Başının döndüğünü ve sanki adam hâlâ üzerindeymiş gibi nefessiz kaldığını hissediyordu.</span></p>

    <p class="Normal para-style-override-5"><span class="char-style-override-8">Sersemlemiş bir halde kapıya gitti. Kapı kilitliydi. Titreyen elleriyle süngüyü kaldırmaya çalışırken Bonnet’in bir şey dediğini duydu ve şaşkınlıkla ondan yana döndü.</span></p>

    <p class="Normal para-style-override-5"><span class="char-style-override-8">“</span><span class="italik char-style-override-7">Ne</span><span class="char-style-override-8"> dedin?” </span></p>

    <p class="Normal para-style-override-5"><span class="char-style-override-8">“Yüzük masada dedim,” diyerek çıkardığı çoraplarını alıp doğruldu. Bonnet yatağa oturdu ve onları giymeye başladı, sonra da duvara dayalı masayı gösterdi. “Para da var. İstediğini al.”</span></p>

    <p class="Normal para-style-override-5"><span class="char-style-override-8">Masanın üzeri saksağan yuvası gibiydi. Hokkalar, süs eşyaları, mücevher parçaları, taşıma senetleri, bez parçaları, gümüşler, altınlar ve paralar…</span></p>

    <p class="Normal para-style-override-5"><span class="char-style-override-8">“Bana </span><span class="italik char-style-override-7">para</span><span class="char-style-override-8"> mı teklif ediyorsun?”</span></p>

    <p class="Normal para-style-override-5"><span class="char-style-override-8">Bonnet kaşlarını kaldırarak şaşkın şaşkın ona baktı. “Keyfimin bedelini ödüyorum. Sen ödemeyeceğimi mi sandın?”</span></p>

    <p class="Normal para-style-override-5"><span class="char-style-override-8">Kamaradaki her şey adeta bir rüyadaymış gibi canlı ve detaylı görünüyordu. Sanki bir uyansa hepsi yok olacaktı.</span></p>

    <p class="Normal para-style-override-5"><span class="char-style-override-8">“Ben düşünmemiştim,” dedi Brianna, sesi netti ama bir yabancı uzaktan konuşuyordu sanki. Bonnet’in attığı fuları yerde, masanın yanında duruyordu. Brianna bacaklarının arasındaki kayganlığı düşünmemeye çalışarak dikkatle oraya gitti.</span></p>

    <p class="Normal para-style-override-5"><span class="char-style-override-8">Bonnet, “Bir korsan olarak ben dürüst bir adamım,” dedi ve bir kahkaha patlattı. Ayakkabılarını giyip ayağa kalktı sonra da onun yanından geçip tek elle sürgüyü kaldırdı.</span></p>

    <p class="Normal para-style-override-5"><span class="char-style-override-8">Dışarı çıkarken, “Buyur sevgilim,” deyip masayı gösterdi. “Sen buna değersin.”</span></p>

    <p class="Normal para-style-override-5"><span class="char-style-override-8">Brianna, onun koridordan aşağıya yürüdüğünü, yolda biriyle karşılaşıp bir kahkaha attığını sonra yukarıda birine emirler verdiğini ve koşuşturmaları duydu. Hepsi işe koyulmuştu. </span></p>

    <p class="Normal para-style-override-5"><span class="char-style-override-8">Yüzük, diğer çöplerle birlikte inek boynuzundan yapılma bir kâsede duruyordu. Tıpkı onun gibi, diye düşündü Brianna. Ele geçirmenin zalim zevkine düşmüş, çaldığı şeyin değerinden habersiz bir adamdı.</span></p>

    <p class="Normal para-style-override-5"><span class="char-style-override-8">Brianna ellerinin titrediğini görünce şaşırdı. Yüzüğü tutmaya çalıştı ama başaramayınca kâseyi alıp içindekileri cebine boşalttı. Karanlık koridordan aşağıya yürürken, eli adeta bir tılsımmış gibi cebini kavramıştı. Her taraf, ona yalnızca bir göz atacak kadar boş olan denizcilerle doluydu. Brianna’nın ayakkabıları masanın diğer ucundaydı, tepedeki ızgaradan sızan ışıkla bağacıkları parlıyordu.</span></p>

    <p class="Normal para-style-override-5"><span class="char-style-override-8">Brianna ayakkabılarını giyip merdivenleri çıktı, sonra güverteye geçip güverte tahtasından iskeleye indi. Ağzında kan tadı vardı.</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">“İlk başta bu olmamış gibi davranabilirim sandım,” diyen Brianna derin bir nefes alıp bana baktı. Elleri adeta bebeği saklamak istercesine karnındaydı. “Ama işe yaramadı sanırım, değil mi?”</span></p>

    <p class="Normal para-style-override-5"><span class="char-style-override-8">Bir müddet sessiz kaldım, düşünüyordum. Nezakete ayıracak zaman yoktu.</span></p>

    <p class="Normal para-style-override-5"><span class="char-style-override-8">“Ne zaman?” diye sordum. “Ne kadar sonra… yani Roger’dan ne kadar sonra?”</span></p>

    <p class="Normal para-style-override-5"><span class="char-style-override-8">“İki gün.”</span></p>

    <p class="Normal para-style-override-5"><span class="char-style-override-8">Kaşlarımı kaldırdım.</span></p>

    <p class="Normal para-style-override-5"><span class="char-style-override-8">“Bebeğin Roger’dan olmadığına nasıl bu kadar eminsin? Senin hap kullanmadığın belli. Bahse girerim Roger da bu zamanda prezervatif yerine kullanacak şeyleri kullanmadı.”</span></p>

    <p class="Normal para-style-override-5"><span class="char-style-override-8">Brianna buna hafiften gülünce yanakları kızardı.</span></p>

    <p class="Normal para-style-override-5"><span class="char-style-override-8">“Hayır. O… şey… o…”</span></p>

    <p class="Normal para-style-override-5"><span class="char-style-override-8">“Ah, geri çekilme mi?”</span></p>

    <p class="Normal para-style-override-5"><span class="char-style-override-8">Başıyla beni onayladı.</span></p>

    <p class="Normal para-style-override-5"><span class="char-style-override-8">Derin bir nefes alıp verdim. “Bu doğum kontrol yöntemine güvenen çiftler için tek bir söz vardır.”</span></p>

    <p class="Normal para-style-override-5"><span class="char-style-override-8">“Neymiş o?” diye sordu ihtiyatla.</span></p>

    <p class="Normal para-style-override-5"><span class="char-style-override-8">“Anne baba olmak.”</span></p>

    <p class="Normal para-style-override-6"><span class="char-style-override-8"> </span></p>
  </div>
</body>
</html>