<html xmlns="http://www.w3.org/1999/xhtml">
<head>
  <title>guz2-10</title>
  <link href="../Styles/guz2.css" rel="stylesheet" type="text/css"/>
</head>

<body id="guz2" xml:lang="tr-TR">
  <div class="Basic-Text-Frame">
     <p class="baslik" id="toc_marker-7"><span class="bold">7<br/>Bir Daha Eve Gidemezsin</span></p>

    <p class="Normal para-style-override-5"><span class="bold char-style-override-9"> </span></p>

    <p class="Normal para-style-override-5"><span class="bold char-style-override-9">Inverness</span></p>

    <p class="Normal para-style-override-5"><span class="bold char-style-override-9">Temmuz 1769</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Roger, kent sokaklarını hayret ve keyif içinde yavaş yavaş gezdi. Inverness iki yüzü aşkın yılda çok az değişmişti. Burası fark edilir bir şekilde aynı kentti ama tabii ki daha küçüktü. Çamurlu sokaklarının yarısı topraktı. Roger yine de şu anda yürüdüğü sokağı tanımıştı; daha önce yüzlerce kez yürüdüğü bir sokaktı.</span></p>

    <p class="Normal para-style-override-5"><span class="char-style-override-8">Huntly Sokağı’ydı adı. Dükkânların çoğu ona yabancıydı ama işte nehrin diğer yakasındaki Eski Büyük Kilise’ydi. Gerçi şu anda kilise pek eski görünmüyordu ama olsun, kısa çan kulesi her zamanki pervasızlığıyla dikeliyordu. İçeri girse papazın karısı Bayan Dunvegan’ı pazar ayini için mihraba çiçekler dizerken bulacakmış gibi hissetti. Ama bulamazdı, çünkü Bayan Dunvegan henüz hayatta bile değildi. Yine de küçük taş kilise, vakur ve tanıdık bir ifadeyle ayaktaydı.</span></p>

    <p class="Normal para-style-override-5"><span class="char-style-override-8">Babasının kilisesi yoktu; o 1837’de inşa edilmişti ya da edilecekti. Aynı şekilde ona her zaman çok eski görünen papaz evi de henüz inşa edilmemişti; onun da 1900’lerin başında inşa edildiğini biliyordu. Evin bulunduğu araziden geçti. Şu anda arazide, küçük bir beşparmakotu ve katırtırnağı öbeğinin ve hafif esen rüzgârla yaprakları titreyip duran küçük bir üvez fidanının dışında hiçbir şey yoktu. </span></p>

    <p class="Normal para-style-override-5"><span class="char-style-override-8">Havanın insanda tazelik hissi bırakan nemli soğuğu bile aynıydı. Ortalığı kaplayan egzoz dumanından eser yoktu ama onun eksikliğini uzaktan gelen bir lağım kokusu dolduruyordu. En dikkat çeken farklılık kiliselerin azlığı idi. Nehrin iki yakasını dolduran soylu kule ve sivri külahların yerinde birkaç küçük binanın dışında hiçbir şey yoktu.</span></p>

    <p class="Normal para-style-override-5"><span class="char-style-override-8">Sadece bir tane yaya köprüsü vardı, taş bir köprüydü bu. Ama Ness Nehri doğal olarak nerdeyse aynıydı. Nehrin suyu şu anda azdı ve sanki kum tepeciklerinde dinlenen martılar aynı martılardı: Suyun derin olmadığı noktalardaki kayaların dibinden avladıkları küçük balıkları samimi çığlıklarla birbirlerine haber veriyorlardı.</span></p>

    <p class="Normal para-style-override-5"><span class="char-style-override-8">“Çok şanslısın dostum,” dedi köprüde duran şişman bir martıya ve sonra köprüden geçerek kente doğru yürüdü.</span></p>

    <p class="Normal para-style-override-5"><span class="char-style-override-8">Arada bir geniş topraklarla çevrelenmiş hoş konutlar göze çarpıyordu; tıpkı eteklerini açıp oturmuş yaşlı bir kadın gibi çevresindeki ayaktakımını yok sayarcasına dikiliyorlardı. Biraz ileride Mountgerald vardı. Büyük ev, tam da bildiği gibi yerinde duruyordu. Ama ileride evi çevreleyecek bakır rengi büyük Avrupa kayınlarının yerinde yeller esiyordu, henüz ekilmemişlerdi bile. Onların yerine bir sıra cılız Akdeniz selvisi, bahçe duvarına eğiliyor; güneşli anavatanlarından uzakta oldukları için sanki vatan özlemiyle biraz hastalanmış görünüyorlardı.</span></p>

    <p class="Normal para-style-override-5"><span class="char-style-override-8">Tüm zarafetine karşın Mountgerald, eski yöntemlerin en eskisiyle inşa edilmesiyle tanınırdı: Temeli bir insan kurbanın üzerine atılmıştı. Kaynaklara göre bir köle, şarap mahzeni için kazılan oyuğa girmiş, yeni inşa edilmeye başlanan duvardan üzerine büyük bir taş düşmüş ve adam orada ölmüş. Yerel tarihçilere göre adam oraya gömülmüş, kanı toprağın aç Tanrılarını yatıştırmış ve tatmin olan bu Tanrılar bu anıt binanın yıllar boyunca böylesine kutlu ve belasız bir şekilde varlığını sürdürmesine izin vermişler.</span></p>

    <p class="Normal para-style-override-5"><span class="char-style-override-8">Şu anda ev en fazla otuz yıllıktı. Roger kentte binanın inşasında çalışmış birkaç kişi bulabileceğini düşündü. Onlar büyük ihtimalle ona mahzende ne olduğunu, ölenin kim olduğunu ve niye öldüğünü anlatabilirlerdi.</span></p>

    <p class="Normal para-style-override-5"><span class="char-style-override-8">Ama yapması gereken başka şeyler vardı. Mountgerald ve onun hayaleti, gizemini korumaya devam edecekti. Küçük bir pişmanlık duygusuyla Roger evi geçip yolunu nehir kenarındaki iskelelere giden yola çevirdi.</span></p>

    <p class="Normal para-style-override-5"><span class="char-style-override-8">Sadece deja vu diyerek açıklayabileceği bir duyguyla bir birahaneye girdi. İri kaldırım taşlı giriş, tıpkı bir hafta önceki - ya da bundan 200 yıl sonra olacağı gibiydi ve havadaki tanıdık şerbetçiotu ve maya kokusu ona anında çok iyi geldi. İsmi değişmiş olabilirdi ama biranın kokusu aynıydı.</span></p>

    <p class="Normal para-style-override-5"><span class="char-style-override-8">Roger elindeki ahşap bira bardağından büyük bir yudum aldığı anda neredeyse boğuluyordu. “İyi misin dostum?” diye sordu elinde bir kova toprak olan barmen Roger’a bakarak.</span></p>

    <p class="Normal para-style-override-5"><span class="char-style-override-8">“İyiyim,” dedi Roger zorla. </span></p>

    <p class="Normal para-style-override-5"><span class="char-style-override-8">Barmen başını salladı ve yere kum serpmeye devam etti; bir yandan da göz ucuyla Roger’a bakıyordu. Belli ki yeni temizlediği ve kumladığı yerlere kusmasını istemiyordu.</span></p>

    <p class="Normal para-style-override-5"><span class="char-style-override-8">Roger öksürdü, boğazını temizledi ve birasından daha yavaş ve küçük bir yudum aldı. Tadı güzeldi, hatta çok güzeldi. Roger’a garip gelen içindeki alkoldü; bu şey Roger’ın bugüne kadar içtiği tüm modern biralardan çok daha güçlüydü. Claire alkolizmin çok yaygın olduğunu söylemişti; Roger şimdi nedenin daha iyi anlıyordu. Yine de eğer sarhoşluk burada başına gelebilecek en büyük tehlikeyse, Roger bununla baş edebileceğini düşündü.</span></p>

    <p class="Normal para-style-override-5"><span class="char-style-override-8">Ateşin başında sessizce oturdu, etrafı izleyip dinlerken koyu birasının acı rahiyasının tadını çıkardı.</span></p>

    <p class="Normal para-style-override-5"><span class="char-style-override-8">Birahane iskeledeydi ve epey kalabalıktı. Moray Körfezi’nin hemen dibinde olduğu için içeride limandaki gemilerin kaptanları, denizcileri ve tacirlerle liman işçileri ile yakındaki ambarlarda çalışan ameleler vardı. Birahanenin küçük, bira lekeli masalarında iş görüşmeleri, pazarlıklar yapılıyordu.</span></p>

    <p class="Normal para-style-override-5"><span class="char-style-override-8">Roger yan masaların birindeki bir anlaşmaya kulak kabarttı. Aberdeen’den gelen ve Koloniler’e gönderilecek üç yüz top ucuz keçe kumaşa karşılık, Güney ve Kuzey Carolina’dan gelecek pirinç ve çivitotu yüklenecekti. Yüz adet Galloway sığırı, altı yüz kilo çekme bakır, sülfür fıçıları, şekerkamışı ve şarap... Birahanenin uğultulu, ağır bira kokulu ve alçak tavanının altına yerleşmiş mavi bir tütün bulutuyla kaplı ortamında, her kafadan tutarlar ve miktarlara dair rakamlar, teslim tarihleri ve planları çıkıyordu. </span></p>

    <p class="Normal para-style-override-5"><span class="char-style-override-8">İçerde üzerine pazarlık yapılan sadece mallar değildi. Bir köşede uzun paltosunda büyük bir kesik olan ve üç köşeli şapkasını masaya, hemen kolunun yanına koymuş bir gemi kaptanı oturuyordu. Hemen yanında bir kâtip, büyük bir defter ve içinde para olan bir kutu vardı. Kaptan sürekli gelip giden insanlarla sırayla görüşüyordu; bunlar aileleriyle birlikte Kolonilere gitmenin yolunu arayan göçmenlerdi.</span></p>

    <p class="Normal para-style-override-5"><span class="char-style-override-8">Roger bu görüşmeleri gizlice izledi. Gemi Virginia’ya gidecekti. Bir süre dinledikten sonra Roger bir erkek yolcu - soylu bir beyse - için yolculuk ücretinin 10 paunt, 8 şilin olduğunu öğrendi. Kasara altında fıçılar ve sığırlarla yolculuk yapmayı kabul edenler, kişi başı 4 paunt, 2 şilin ödeyerek gemiye binebilirdi; ancak altı haftalık yiyeceklerini yanlarında getirmek şartıyla. Kaptan içme suyunu gemide bulabileceklerini ekliyordu.</span></p>

    <p class="Normal para-style-override-5"><span class="char-style-override-8">Gitmek isteyen ama parası olmayanlar için başka yollar da vardı.</span></p>

    <p class="Normal para-style-override-5"><span class="char-style-override-8">“Kendiniz, eşiniz ve iki yetişkin oğlunuz için senet mi istiyorsunuz?” Kaptan başını kaldırıp önünde duran aileye baktı. Roger’ın otuzlarının başında olduğunu tahmin ettiği ama çok daha yaşlı gösteren adam ufak tefek ve inceydi; çalışmaktan yıpranmış ve kamburlaşmıştı. Ondan belki biraz daha genç olan karısı, hemen adamın arkasında duruyor, iki küçük kızın ellerinden tutmuş gözlerini yerden ayırmıyordu. Küçük kızların biri, daha küçük, belki üç yaşlarında bir oğlan çocuğunun elini tutuyordu. Büyük oğulları babalarının iki yanında duruyor, ellerinden geldiği kadar erkek gibi görünmeye çalışıyorlardı. Roger iyi beslenmemekten kaynaklanan çelimsiz vücutlarına bakarak, onların da on-on iki yaşlarında olabileceklerine kanaat getirdi.</span></p>

    <p class="Normal para-style-override-5"><span class="char-style-override-8">“Siz ve çocuklar, öyle mi? Olur,” dedi kaptan. Başını hiç kaldırmamış kadına baktı. “Bu kadar çok çocuğu olan bir kadını kimse satın almaz. Bir tane olsa olurdu da... Kızları satmanız gerek.”</span></p>

    <p class="Normal para-style-override-5"><span class="char-style-override-8">Adam geri dönüp karısı ve çocuklarına baktı. Karısı hâlâ hiç kıpırdamadan yere bakmaya devam ediyordu. Kızlardan biri annesinin tuttuğu elini çekiştirdi ve sessizce annesinin elini çok sıktığından şikayet etti. Adam döndü.</span></p>

    <p class="Normal para-style-override-5"><span class="char-style-override-8">“Peki,” dedi alçak bir sesle. “Peki kızların bir arada gitmesi mümkün mü, bu olabilir mi?”</span></p>

    <p class="Normal para-style-override-5"><span class="char-style-override-8">Kaptan ağzını sildi ve kayıtsızca başıyla onayladı. “Büyük olasılıkla.”</span></p>

    <p class="Normal para-style-override-5"><span class="char-style-override-8">Roger anlaşmanın detaylarına daha fazla tanık olmak istemedi. Hızla yerinden kalktı ve birahaneden çıktı; artık koyu biranın tadı kalmamıştı.</span></p>

    <p class="Normal para-style-override-5"><span class="char-style-override-8">Sokakta bir süre durdu, cebindeki bozuk paralarla oynadı. Bunlar kendi zamanında bulabildiği tek geçerli paralardı. Yine de yeterli olabileceğini düşünmüştü. Roger iri ve kendi yeteneklerine güvenen bir adamdı. Yine de az önce gördükleri onu sarsmıştı.</span></p>

    <p class="Normal para-style-override-5"><span class="char-style-override-8">Roger İskoçya’nın tarihi ile büyümüştü. Aileleri kurtuluşun bedeli olarak böylesine sonsuz ayrılıkları ve yarı köleliği kabul etmeye iten umutsuzluğun nedenlerini iyi biliyordu. </span></p>

    <p class="Normal para-style-override-5"><span class="char-style-override-8">Toprakların satışının ardından küçük çiftçiler ve ailelerinin nasıl yüzlerce yıldır yaşadıkları toprakları terk etmeye itildiğini, berbat yaşam alanları olan şehirlerde insanların nasıl yokluk ve açlık sınırında yaşamak zorunda kaldığını, kısaca o yıllarda İskoçya’da hayatın ne kadar çekilmez olduğunu çok iyi biliyordu. Yine de belli ki bunca yıl bu konularda okumuş olmak onu yine de şahit olduklarına hazırlamamıştı. </span></p>

    <p class="Normal para-style-override-5"><span class="char-style-override-8">10 paunt, 8 şilin. Ya da 4 paunt, 2 şilin. Artı altı haftalık yemek parası. Cebinde 14 şilin ve 3 peni vardı. Biraz da bakır meteliklerle bir-iki çeyrek peni.</span></p>

    <p class="Normal para-style-override-5"><span class="char-style-override-8">Deniz kenarına doğru giden yolda yürümeye başladı ve ahşap iskelelere yanaşmış gemilere baktı. Balıkçı tekneleri, küçük kalyonlar ve brikler halice girip çıkıyor ya da Fransa’ya yolcu ve kargo götürmek için Kanal’ı geçmek üzere uzaklaşıyordu. Körfezde, Atlantik’in rüzgârlarına kafa tutmaya cesaret edebilecek büyüklükte sadece üç gemi demirliydi.</span></p>

    <p class="Normal para-style-override-5"><span class="char-style-override-8">Roger Fransa’ya geçebilir ve oradan bir gemiye binebilirdi. Ya da Inverness’tan çok daha büyük bir limanı olan Edinburgh’a gidebilirdi. Ama bunları yaparsa zaman kaybederdi ve okyanusu geçmek için uygun mevsimi kaçırabilirdi. Brianna şimdiden ondan altı hafta öndeydi; onu bulmak için kaybedecek vakti yok. Burada yalnız bir kadının başına kim bilir neler gelirdi...</span></p>

    <p class="Normal para-style-override-5"><span class="char-style-override-8">4 paunt ve 2 şilin. Aslında çalışabilirdi. Ne çocukları ne de karısı vardı; kazandıklarının çoğunu biriktirebilirdi. Ama ortalama bir kâtibin yılda 12 paunt gibi bir para kazandığı ve muhasebecilik işindense ahırda iş bulma ihtimalinin daha yüksek olduğu göz önüne alındığında, kabul edilebilir bir sürede ihtiyacı olan parayı biriktirmesi pek mümkün görünmüyordu.</span></p>

    <p class="Normal para-style-override-5"><span class="char-style-override-8">“Sırayla,” diye mırıldandı. “Başını belaya sokmadan önce Brianna’nın nereye gittiğini tam olarak öğren.”</span></p>

    <p class="Normal para-style-override-5"><span class="char-style-override-8">Ellerini cebinden çıkardı ve iki deponun arasındaki dar yola girdi. Sabahki enerjisi büyük oranda uçup gitmişti ama tam tahmin ettiği yerde olduğunu anlayınca biraz olsun yine heyecanlandı: Liman amirinin ofisi tam bildiği yerdeydi. Roger’ın zamanındakiyle aynı küçük taş binada. Roger gülümsedi; İskoçlar sadece değişiklik yapmış olmak için değişiklik yapmayı pek sevmiyorlar diye düşündü.</span></p>

    <p class="Normal para-style-override-5"><span class="char-style-override-8">İçerisi epey kalabalıktı. Tahta bankonun ardında dört kâtip çalışıyordu. Bir şeyler yazıyorlar, kâğıtları damgalıyorlar, kâğıt yığınlarını bir oraya bir buraya taşıyorlar, para tahsil edip dikkatlice içerideki ofise koyuyorlardı. Bir süre sonra lakeli ince tepsilerin üzerindeki makbuzları imzalıyorlardı.</span></p>

    <p class="Normal para-style-override-5"><span class="char-style-override-8">Bir grup sabırsız adam bankonun önüne yığılmıştı. Her biri sesi ve duruşuyla kendi işinin diğerlerinden daha acil olduğunu anlatma çabası içindeydi. Roger kâtiplerden birinin dikkatinin çektiğinde, artık Inverness’tan son birkaç aydır kalkan gemilerin kayıtlarını görmek epey kolaylaşmıştı.</span></p>

    <p class="Normal para-style-override-5"><span class="char-style-override-8">“Al, bekle,” dedi katip bankonun diğer tarafından ona büyük, deri kaplı bir defter uzatan genç adama.</span></p>

    <p class="Normal para-style-override-5"><span class="char-style-override-8">“Evet?” burnunda küçük bir mürekkep lekesi olan kâtip koşturmaktan kızarmıştı. Yine de durdu ve kibarca Roger’a baktı.</span></p>

    <p class="Normal para-style-override-5"><span class="char-style-override-8">Roger, “Burada ne kadar ücret alıyorsunuz?” diye sordu.</span></p>

    <p class="Normal para-style-override-5"><span class="char-style-override-8">Kâtip kaşlarını kaldırdı, ama bir soru soracak ya da bu soruya tepki gösterecek zamanı olmadığı için hemen cevap verdi.</span></p>

    <p class="Normal para-style-override-5"><span class="char-style-override-8">“Haftada 6 şilin,” dedi ve arkadaki ofisten biri sinir bozucu bir sesle ismini söyleyince hemen içeri koştu: “Munro!” </span></p>

    <p class="Normal para-style-override-5"><span class="char-style-override-8">“Hmm.” Roger kalabalığın dışına attı kendini ve kayıt defterini pencere kenarında, kalabalıktan uzakta duran bir masaya götürdü.</span></p>

    <p class="Normal para-style-override-5"><span class="char-style-override-8">Kâtibin çalışma koşullarını gördükten sonra defterdeki elyazısının nasıl bu kadar düzgün olduğuna inanamadı. Bir tarihçi olarak eski harflere ve garip noktalama işaretlerine alışkındı ama bunları hep sararmış, yıpranmış, neredeyse yok olmak üzere olan kâğıtlarda görmüştü hep. Bir an bu kâğıtların yepyeni, bembeyaz halini görmek onu ürpertti. Karşısındaki masada oturan ve sırtının odanın karmaşısına vermiş adamın, bir tüy kalemle nasıl bu kadar hızlı yazabildiği ise onda merak uyandırdı.</span></p>

    <p class="Normal para-style-override-5"><span class="char-style-override-8">Kafasının içinden bir ses “Vakit öldürüyorsun,” dedi. Brianna ya burada ya da değil</span><span class="italik char-style-override-7">, </span><span class="char-style-override-8">deftere bakmak gerçeği değiştirmeyecek. Hemen bak!</span></p>

    <p class="Normal para-style-override-5"><span class="char-style-override-8">Roger derin bir nefes aldı ve büyük kayıt defterini açtı. Gemilerin isimleri düzgün bir şekilde sayfaların en üstüne yazılmıştı. İsmin dışında geminin kaptanı ve ikinci kaptanının isimleri, ne taşıdığı ve sefere çıkış tarihi de not edilmişti. </span><span class="italik char-style-override-7">Arianna. Polyphemus. Merry Widow. Tiburon</span><span class="char-style-override-8">. Endişeli olmasına rağmen gemilerin isimlerine hayran olmaktan kendini alamadı.</span></p>

    <p class="Normal para-style-override-5"><span class="char-style-override-8">Yarım saat sonra kayıtların şiirselliği ve görselliği artık Roger’a o kadar da muhteşem görünmemeye başladı. Sayfayı her çevirdiğinde umutları tükeniyor, gemilerin adını fark etmiyordu bile. Yoktu, Brianna burada yoktu!</span></p>

    <p class="Normal para-style-override-5"><span class="char-style-override-8">Ama buradan geçmiş olmalı, diye kendini ikna etmeye çalıştı. Koloniler’e giden bir gemiye binmiş olmalıydı, yoksa nerede olabilirdi ki? </span></p>

    <p class="Normal para-style-override-5"><span class="char-style-override-8">Derin bir nefes alıp sayfalarca el yazısı okumaktan acımaya başlayan gözlerini kapadı. Gözlerini açıp bir sonraki sayfayı çevirdi ve yeniden okumaya başladı. Her ismi mırıldanarak okuyor, hiçbir ismi atlamamaya çalışıyordu.</span></p>

    <p class="Normal para-style-override-5"><span class="italik char-style-override-7">Bay Phineas Forbes, beyefendi.</span></p>

    <p class="Normal para-style-override-5"><span class="italik char-style-override-7">Bayan Wilhelmina Forbes.</span></p>

    <p class="Normal para-style-override-5"><span class="italik char-style-override-7">Usta Joshua Forbes.</span></p>

    <p class="Normal para-style-override-5"><span class="italik char-style-override-7">Bayan Josephine Forbes.</span></p>

    <p class="Normal para-style-override-5"><span class="italik char-style-override-7">Bayan Eglantine Forbes.</span></p>

    <p class="Normal para-style-override-5"><span class="italik char-style-override-7">Bayan Charlotte Forbes…</span></p>

    <p class="Normal para-style-override-5"><span class="char-style-override-8">Bay Phineas Forbes’i ve beraberindeki kadınları düşünüp gülümsedi. O zamanlar beylerin soyadını metreslerinin de kullanabildiğini bildiğinden, bunların kızları değil de evlenmediği eşleri olabileceğini düşündü. İster istemez Phineas’ın dört karısının önünde yürüdüğüne dair bir görüntü gözünün önüne geldi; Usta Joshua da kesin en arkadan geliyordu.</span></p>

    <p class="Normal para-style-override-5"><span class="italik char-style-override-7">Bay William Talbot, tacir.</span></p>

    <p class="Normal para-style-override-5"><span class="italik char-style-override-7">Bay Peter Talbot, tacir.</span></p>

    <p class="Normal para-style-override-5"><span class="italik char-style-override-7">Bay Jonathan Bicknell, doktor.</span></p>

    <p class="Normal para-style-override-5"><span class="italik char-style-override-7">Bay Robert MacLeod, çiftçi.</span></p>

    <p class="Normal para-style-override-5"><span class="italik char-style-override-7">Bay Gordon MacLeod, çiftçi.</span></p>

    <p class="Normal para-style-override-5"><span class="italik char-style-override-7">Bay Martin MacLeod…</span></p>

    <p class="Normal para-style-override-5"><span class="char-style-override-8">Bu gemide de hiç Randall yoktu. </span><span class="italik char-style-override-7">Persephone</span><span class="char-style-override-8">’de, </span><span class="italik char-style-override-7">Queen’s Revenge</span><span class="char-style-override-8">’de ya da </span><span class="italik char-style-override-7">Phoebe</span><span class="char-style-override-8">’de de yoktu. Gözlerini ovuşturdu ve </span><span class="italik char-style-override-7">Phillip Alonzo</span><span class="char-style-override-8">’nun kayıtlarını incelemeye başladı. İspanyol isimli bir gemiydi ama bu İskoç olarak kaydedilmişti. Inverness’tan Kaptan Patrick O’Brian daresinde yola çıkmıştı.</span></p>

    <p class="Normal para-style-override-5"><span class="char-style-override-8">Henüz pes etmemişti ama Brianna’nın ismine rastlamazsa bir sonraki adımının ne olması gerektiğini düşünmeye başlamıştı. Lallybroch, tabii ki. Kendi zamanındayken terk edilmiş bu yerleşim yerini görmeye bir kere gitmişti; şimdi herhangi bir işaret ya da harita olmadan orayı bulabilir miydi?</span></p>

    <p class="Normal para-style-override-5"><span class="char-style-override-8">Parmağı sayfanın altına doğru bir sıraya geldiğinde birden durdu. Brianna Randall’a rastlamamıştı, bu aradığı bir isim değildi ama dikkatini çekecek bir isimdi. </span><span class="italik char-style-override-7">Fraser</span><span class="char-style-override-8"> diye okudu önce el yazısını. </span><span class="italik char-style-override-7">Bay Brian Fraser</span><span class="char-style-override-8">. Hayır, Brian yazmıyordu. Bay da yazmıyordu. Deftere iyice yakından baktı, neredeyse şaşı olacaktı.</span></p>

    <p class="Normal para-style-override-5"><span class="char-style-override-8">Gözlerini kapadı, kalbi yerinden fırlayacak gibi çarpıyordu. Rahatlama hissi, tıpkı birahanede içtiği bira gibi vücuduna yayıldı: </span><span class="italik char-style-override-7">Bayan</span><span class="char-style-override-8"> yazıyordu.</span></p>

    <p class="Normal para-style-override-5"><span class="char-style-override-8">Bu oydu, bu Brianna olmalıydı! Bu çok bilindik bir isim değildi. Koskoca defterde başka bir Brianna’ya ya da Briana’ya rastlamamıştı. Fraser da mantıklıydı; babasını bulmak için yola çıktığı için babasının soyadını kullanıyordu. Doğduğu anda alması gereken soyadını...</span></p>

    <p class="Normal para-style-override-5"><span class="char-style-override-8">Sanki Brianna defterin içinden çıkıp kaçacakmış gibi defteri hızla kapadı ve bir süre oturup nefes alıp verişinin tekrar düzene girmesini bekledi. Onu bulmuştu! Seyrek saçlı kâtibin bankonun diğer tarafından merakla onu izlediğini fark etti ve hemen defteri açtı.</span></p>

    <p class="Normal para-style-override-5"><span class="italik char-style-override-7">Phillip Alonzo</span><span class="char-style-override-8">. Inverness’tan 4 Temmuz, 1769’da yola çıkmış. Varış yeri Charleston, Güney Carolina.</span></p>

    <p class="Normal para-style-override-5"><span class="char-style-override-8">Birden kaşlarını çattı, emin olamamıştı. Güney Carolina. Burası asıl gitmek istediği yer miydi yoksa varabildiği yer mi? Hızla sayfaları karıştırdı ve Temmuz ayında Kuzey Carolina’ya giden bir gemi olmadığını gördü. Belki de bir an önce yola çıkmak için Koloniler’e giden ilk gemiye binmişti, asıl varış noktasına karadan devam etmeyi planlamıştı.</span></p>

    <p class="Normal para-style-override-5"><span class="char-style-override-8">Belki de yanılıyordu. Ürpermesinin nedeni hemen yanındaki pencereden giren nehirden esen soğuk rüzgârlar değildi. Tekrar sayfaya bakıp emin olmaya çalıştı. Hayır, yanılmıyordu. Burada bay, değil bayan yazıyordu. Bayan yazdığına göre isim Briana idi. Eğer isim “Briana” ise bu kesin onun Brianna’sıydı.</span></p>

    <p class="Normal para-style-override-5"><span class="char-style-override-8">Defteri alıp seyrek saçlı kâtibe teslim etti.</span></p>

    <p class="Normal para-style-override-5"><span class="char-style-override-8">“Teşekkürler,” dedi rahat bir sesle. “Bana yakınlarda Amerikan Kolonileri’ne gidecek bir gemi olup olmadığını şimdi söyleyemezsin herhalde, değil mi?”</span></p>

    <p class="Normal para-style-override-5"><span class="char-style-override-8">“Ah, tabii,” dedi kâtip. Ustaca bir eliyle kâğıdı onayladı, diğeriyle bir müşteriden evrakı aldı. “</span><span class="italik char-style-override-7">Gloriana </span><span class="char-style-override-8">yakında yola çıkacak. Yarından sonraki gün, Carolina’ya.” Roger’ı süzdü. “Göçmen misin denizci mi?” diye sordu.</span></p>

    <p class="Normal para-style-override-5"><span class="char-style-override-8">“Denizci,” dedi Roger hemen. Meraklı gözlerin ısrarlı bakışlarını görmezden gelerek dışarıdaki yelken ormanını gösterdi. “Kaydolmak için nereye gitmeliyim?”</span></p>

    <p class="Normal para-style-override-5"><span class="char-style-override-8">Kâtip başıyla kapıyı gösterdi. “Kaptanı limana geldiğinde Friars’ta çalışıyor. Şimdi oradadır. Kaptan Bonnet.” Şüpheli bir bakış attı; eğer Roger bir denizciyse o da Afrika papağanıydı.</span></p>

    <p class="Normal para-style-override-5"><span class="char-style-override-8">“Tamam dostum. Teşekkürler.” Bir selam verdi ve dönüp kapıya doğru yürüdü. Tam kapıya gelmişti ki arkasını döndü ve kâtibin sabırsız müşterilerin veryansınlarına aldırmadan hâlâ ona baktığını gördü.</span></p>

    <p class="Normal para-style-override-5"><span class="char-style-override-8">“Bana şans dile!” dedi Roger sırıtarak.</span></p>

    <p class="Normal para-style-override-5"><span class="char-style-override-8">Kâtip de cevaben gülümsedi. Bu gülüşte imrenme vardı.</span></p>

    <p class="Normal para-style-override-5"><span class="char-style-override-8">“Şans seninle olsun dostum!” dedi ve el salladı. Roger kapıyı kapatana kadar adam elindeki tüy kalem yazmaya hazır bir sonraki müşteriyle hararetle konuşmaya başlamıştı bile.</span></p>

    <p class="Normal para-style-override-5"><span class="char-style-override-8">Roger Kaptan Bonnet’i birahanede buldu ve ona söylendiği gibi Kaptan’ın yaprak sigarasından çıkan tütün dumanın altında bir köşeye oturdu.</span></p>

    <p class="Normal para-style-override-5"><span class="char-style-override-8">“İsmin?”</span></p>

    <p class="Normal para-style-override-5"><span class="char-style-override-8">“MacKenzie,” dedi Roger aniden. Eğer Brianna yapabiliyorsa o da yapabilirdi.</span></p>

    <p class="Normal para-style-override-5"><span class="char-style-override-8">“MacKenzie. Deneyim var mı Bay MacKenzie?”</span></p>

    <p class="Normal para-style-override-5"><span class="char-style-override-8">Günışığı huzmesi Kaptan’ın yüzünü tam ortadan kesiyor, adamın gözlerini kısmasına neden oluyordu. Bonnet başını biraz geriye çekerek gölgeye geldi ve rahatladı. Bu sayede delici gözleriyle Roger’ı süzmeye devam etti.</span></p>

    <p class="Normal para-style-override-5"><span class="char-style-override-8">“Minch’te ringa avcılığı yaptım.”</span></p>

    <p class="Normal para-style-override-5"><span class="char-style-override-8">Bu yalan değildi; çocukken birkaç yaz boyunca Papaz Efendi’nin yönetimindeki bir balıkçı teknesiyle ringa avlamaya gitmişti. Bu deneyim ona bol bol kas, Britanya Adaları’nın tekdüze ritmine duyarlılık ve ringa nefreti kazandırmıştı. Ama en azından gemi ipini tutmak ne demek biliyordu.</span></p>

    <p class="Normal para-style-override-5"><span class="char-style-override-8">“Hmm, boyutların uygun. Ama balıkçılar denizciler gibi olamaz tabii.” Adamın yumuşak, melodik İrlandalı aksanı, bu söylediğinin soru mu, yargı mı yoksa bir kışkırtma girişimi mi olduğunu anlamasını engelliyordu.</span></p>

    <p class="Normal para-style-override-5"><span class="char-style-override-8">“Ben bu mesleğin çok büyük yetenek gerektirdiğini düşünmemiştim.” Tanımlayamadığı bir nedenle Kaptan Bonnet başını kaldırdı. Yeşil gözleri dikkatle bakıyordu.</span></p>

    <p class="Normal para-style-override-5"><span class="char-style-override-8">“Sanırım sandığından daha çok yetenek gerektiriyor. Ama isteyen bir adamın öğrenemeyeceği bir şey değil. Ama senin gibi bir adamın denize birden bu kadar ilgi duymasının nedeni ne olabilir?”</span></p>

    <p class="Normal para-style-override-5"><span class="char-style-override-8">Birahanenin gölgelerinde gözleri parıldadı. </span><span class="italik char-style-override-7">Senin gibi bir adam</span><span class="char-style-override-8">. Bu ne demekti? Roger düşündü. Konuşması olamazdı. Oxford’lu bilim adamı aksanını gizlemeye ve yerine Adalar’ın argosunu kullanmaya aşırı özen gösteriyordu. Bir denizci için çok mu iyi giyimliydi acaba? Acaba nedeni armalı yakası ya da paltosundaki yanık izi miydi?</span></p>

    <p class="Normal para-style-override-5"><span class="char-style-override-8">“Bu sizi hiç ilgilendirmez diye düşünüyorum,” diye yanıtladı heyecansız bir sesle. Ellerini sakin bir şekilde iki yanında tutmaya gayret gösterdi.</span></p>

    <p class="Normal para-style-override-5"><span class="char-style-override-8">Kaptan, solgun yeşil gözlerini bir kere bile kırpmadan tarafsızca onu izledi. Roger bakışlarını, önünden geçen bir antilobu izleyen ve yakalamaya değip değmeyeceğini tartan bir leopara benzetti.</span></p>

    <p class="Normal para-style-override-5"><span class="char-style-override-8">Gözkapaklarını ağır ağır indirdi; avlamaya değer görmemişti onu, en azından şimdilik.</span></p>

    <p class="Normal para-style-override-5"><span class="char-style-override-8">“Günbatımında gemide ol,” dedi Bonnet. “Ayda 5 şilin. Et haftada üç kez, erik muhallebisi sadece pazarları verilir. Yatmak için bir hamak veriyoruz ama kıyafetlerini kendin bul. Yük boşaltıldıktan sonra gemiyi terk edebilirsin. Ondan önce değil. Sizin için uygun mu?”</span></p>

    <p class="Normal para-style-override-5"><span class="char-style-override-8">“Evet, uygun,” dedi Roger, ağzı kurumuştu. </span></p>

    <p class="Normal para-style-override-5"><span class="char-style-override-8">“Gemiye geldiğinde Bay Dixon’ı sor. Kasa o.” Bonnet geriye yaslandı, cebinden deri kaplı küçük bir kitap çıkarıp açtı. Görüşme bitmişti.</span></p>

    <p class="Normal para-style-override-5"><span class="char-style-override-8">Roger hızla döndü ve bir daha geriye bakmadan dışarı çıktı. Başının arkasında bir nokta soğumuştu. Biliyordu ki eğer dönüp arkasına baksaydı, şeffaf yeşil bir çift gözün kitabın üzerinden kendine baktığını ve adamın zaaflarını kaydettiğini görecekti.</span></p>

    <p class="Normal para-style-override-6"><span class="char-style-override-9"> </span></p>
  </div>
</body>
</html>