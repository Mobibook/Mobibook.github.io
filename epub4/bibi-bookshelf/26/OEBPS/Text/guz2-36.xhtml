<html xmlns="http://www.w3.org/1999/xhtml">
<head>
  <title>guz2-36</title>
  <link href="../Styles/guz2.css" rel="stylesheet" type="text/css"/>
</head>

<body id="guz2" xml:lang="tr-TR">
  <div class="Basic-Text-Frame">
     <p class="baslik" id="toc_marker-30"><span class="bold">30<br/>Şantaj</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Ceviz ağacından yapılmış lazımlık iskelesi, kullanışlı muhteşem bir parçaydı. Özellikle bunun gibi yağmurlu soğuk geceler için. Brianna uykulu bir halde camdan yansıyan ışıkla lazımlığın kapağını bulup açtı ve sonra oturdu. Mesanesini boşaltırken rahatlamayla bir iç çekti.</span></p>

    <p class="Normal para-style-override-5"><span class="char-style-override-8">Yer açıldığına oldukça sevinen Osbert ise uyuşuk bir şekilde taklalar atıyor, annesinin karnının beyaz geceliğinin altından adeta bir hayalet gibi dalgalanmasına neden oluyordu. Brianna yavaşça ayağa kalktı - ki son günlerde her şeyi yavaş yapmaya başlamıştı - yorgun hissediyordu.</span></p>

    <p class="Normal para-style-override-5"><span class="char-style-override-8">Kırışmış yatağın yanında durup tepelerin ve yağmurla kamçılanan ağaçların oluşturduğu güzelliğe baktı. Pencere camı dokunulamayacak kadar soğuk gibiydi ve bulutlar dağların tepelerine çökmüş gürlüyorlardı. Kar yağmıyordu, fakat berbat bir geceydi.</span></p>

    <p class="Normal para-style-override-5"><span class="char-style-override-8">Acaba hava dağların tepesinde nasıldı? Ailesi sığınabilecekleri bir köye ulaşmış mıydı? Roger’ı bulmuşlar mıydı? Şöminede köz olmasına ve odanın sıcak olmasına rağmen ürperdi. Korku ve suçluluk duygusundan uzaklaşabileceği büyüleyici rüyalar vaat eden yatağa karşı koyamadığını hissetti.</span></p>

    <p class="Normal para-style-override-5"><span class="char-style-override-8">Ancak kapıya döndü ve arkasındaki çividen pelerinini aldı. Hamileliği odasındaki lazımlığı kullanmasını gerektirebiliyordu ama kölelerin onun için lazımlığı taşımayacağını biliyordu -yürüyecek halde olduğu sürece. Pelerinine sıkıca sarınıp lazımlığın kapaklı teneke haznesini aldı ve sessizce koridora çıktı.</span></p>

    <p class="Normal para-style-override-5"><span class="char-style-override-8">Saat oldukça geçti. Bütün mumlar sönmüştü ve sönmüş ateşin bayat kokusu merdiven boşluğunu kaplamıştı. Ancak merdivenlerden aşağıya inerken çakan şimşekler sayesinde önünü görebiliyordu. Mutfak kapası kilitli değildi, bu yüzden aşçıya şükretti. Tek elle ağır sürgüyü kaldırırken gürültü yapmaya hiç gerek yoktu.</span></p>

    <p class="Normal para-style-override-5"><span class="char-style-override-8">Dondurucu rüzgâr yüzüne çarpıp geceliğinin yakasından içine girince iç çekti. İlk soğuk şok geçtikten sonra bu hoşuna gitti. Yağmur şiddetliydi ve rüzgâr pelerinini dalgalandıracak kadar kuvvetliydi ki aylardır ilk kez kendini uçuyor gibi hissediyordu.</span></p>

    <p class="Normal para-style-override-5"><span class="char-style-override-8">Sağanak yağmurun altında ihtiyaç evine gidip, oluklardan akan yağmur suyuyla hazneyi çalkaladı sonra taş döşeli yolda durup ferahlatıcı rüzgârın yağmurla yüzünü yalamasına ve yanaklarına çarpmasına izin verdi. Bunun kefaret mi yoksa iftihar mı olduğundan emin değildi; belki ailesinin yüzleşebileceği sıkıntıları paylaşma veya yağmurun tadını çıkararak kendini kaybetme ihtiyacıydı. Her ikisi de önemli değildi. Brianna bir oluğun altına geçti ve suda saçlarını ve omuzlarını ıslattı.</span></p>

    <p class="Normal para-style-override-5"><span class="char-style-override-8">Adeta bir köpek gibi soluyup saçlarını iki yana savurarak sudan çıktı… ve öylece durdu. Birden bir ışığın yanıp söndüğünü görmüştü sanki. Bir şimşek değildi; bir anlığına bir ışık huzmesi parlamış, sonra sönmüştü.</span></p>

    <p class="Normal para-style-override-5"><span class="char-style-override-8">Bir an kölelerin odasının kapısı açıldı ve kapandı. Biri mi geliyordu? Biri geliyordu, evet. Brianna taşların üzerinde ayak sesleri duyunca hemen gölgelere karıştı. İstediği en son şey bu saatte dışarıda ne yapıyor olduğunu açıklamaktı.</span></p>

    <p class="Normal para-style-override-5"><span class="char-style-override-8">Şimşek çaktığı sırada adam da onun önünden geçiyordu ve Brianna hemen onu tanıdı. Lord John Grey gömleğinin koluyla uğraşıyordu ve başı açıktı, bağlı olmayan sarı saçları rüzgârda uçuşuyor, yağmura maruz kalıyordu. Brianna’yı görmeden geçip gitti ve mutfak verandasında gözden kayboldu.</span></p>

    <p class="Normal para-style-override-5"><span class="char-style-override-8">Brianna kapıda kalma korkusuyla hemen onun arkasından koştu. Lord tam kapıyı kapatıyordu ki Brianna kapıyı itince onun omzuna çarpmasına neden oldu. Sular içinde mutfağa dalınca Lord John gözlerine inanamayarak ona bakakaldı.</span></p>

    <p class="Normal para-style-override-5"><span class="char-style-override-8">“Yürüyüş için ne güzel bir gece,” dedi soluk soluğa. “Öyle değil mi?” Brianna ıslak saçlarını geriye atıp başıyla ona selam vererek hemen merdivenlerden yukarıya çıktı. Kendi odasına gelince arkasından gelen var mı diye etrafı dinledi ama ayak sesleri duymadı.</span></p>

    <p class="Normal para-style-override-5"><span class="char-style-override-8">Pelerinini çıkarıp kuruması için ateşin önüne serdi ve saçlarıyla yüzünü kurulayıp çıplak bir şekilde yatağına geçti. Titriyordu, fakat çıplak teninde pamuklu çarşafları hissetmek harikaydı. Ayak parmaklarını oynatarak gerindi, sonra da yan tarafına dönüp kıvrıldı ve sıcaklığın gittikçe onu sardığını hissetti.</span></p>

    <p class="Normal para-style-override-5"><span class="char-style-override-8">Taş yoldaki manzarayı bir kez daha gözünün önüne getirdi ve günlerdir zihnini meşgul etmiş olan şüpheli düşünceler yavaş yavaş yerine oturdu.</span></p>

    <p class="Normal para-style-override-5"><span class="char-style-override-8">Lord John her zaman ona ilgi ve saygı, çoğunlukla hayranlık ve şefkat gösterirdi, fakat bir şey eksikti. Bir türlü bunu adlandıramıyordu çünkü bunun farkında değildi. Ancak şimdi hiç şüphesiz bunun ne olduğunu biliyordu.</span></p>

    <p class="Normal para-style-override-5"><span class="char-style-override-8">Çekici kadınlar gibi Brianna da erkeklerin hayranlıklarına alışkındı ve bunu Lord John’da da görmüştü. Fakat böyle bir hayranlığın altında derin bir farkındalık vardı. Bir bakış ve hareketten daha narindi, çok hafif bir titreşim ve bir kadınsılık vardı. Lord John ile tanıştıklarında bunu hissetmişti ama sonraki görüşmelerinde yanıldığını varsaymıştı.</span></p>

    <p class="Normal para-style-override-5"><span class="char-style-override-8">Daha önceden tahmin etmeliydim, diye geçirdi aklından. Sıradan bir erkek arkadaşla odasını paylaştığında, bu ince farkı daha önceden tecrübe etmişti. Lakin Lord John bunu çok iyi saklıyordu. Eğer avluda onunla karşılaşmasaydı belki de bunu hiç fark etmeyecekti. Hayır, Lord John, ondan hoşlanmıyordu. Ancak hizmetlilerin odasından çıktığında adeta bir yangın zili gibi çalıyordu.</span></p>

    <p class="Normal para-style-override-5"><span class="char-style-override-8">Bir an babasının bunu bilip bilmediğini merak etti ama sonra bu ihtimali aklından çıkardı. Wenthworth Hapishanesi’ndeki yaşadıklarından sonra öyle bir adama saygıyla yaklaşması mümkün değildi ki Brianna babasının Lord John’a saygı gösterdiğini biliyordu.</span></p>

    <p class="Normal para-style-override-5"><span class="char-style-override-8">Sırtüstü yuvarlandı. Pamuklu çarşaf çıplak göğüslerini ve bacaklarını okşuyordu. Bu hissin pek farkında değildi ama refleksle bir göğsünü kavrayıp göğüs ucu sertleştiğinde zihninde Roger’ın iri sıcak elini ve onu nasıl istediğini hissetti. Sonra aklına daha kaba ellerin onu sıkıp hırpaladığı geldi ve isteği ani öfkeye dönüştü. Kollarını göğsünün altına kavuşturup yüzünü yastığa gömdü ve beyhude yere dişlerini sıktı.</span></p>

    <p class="Normal para-style-override-5"><span class="char-style-override-8">Bebek iri ve rahatsız ediciydi, bu şekilde yatmak imkânsızdı. İçinden söverek yan tarafına döndü ve çekici çarşafları kenara itip yataktan kalktı.</span></p>

    <p class="Normal para-style-override-5"><span class="char-style-override-8">Yarı aydınlık odada çıplak halde pencereye gitti ve dışarıdaki sağanak yağmura baktı. Islak saçları sırtına dökülüyordu ve camdan sızan soğuk, tüylerinin diken diken olmasına neden oluyordu. Ne üzerine bir şey almaya ne de yatağa gitmeye yeltendi, yalnızca orada durup eli karnında dışarıya baktı.</span></p>

    <p class="Normal para-style-override-5"><span class="char-style-override-8">Çok geç olacaktı. Çok geç olduğunu daha onlar gittiğinde biliyordu, annesi de öyle. Fakat hiçbiri bunu kabul etmek istememişti. Hepsi, Roger’ın zamanında geri gelip, Brianna ile Hispanyola’ya gideceklerini ve dikili taşların arasından geri döneceklerini varsaymıştı.</span></p>

    <p class="Normal para-style-override-5"><span class="char-style-override-8">Diğer elini cama yaslayınca buğu hemen elinin şeklini almıştı. Mart ayının başıydı, belki üç ay belki de daha az vardı. Sahile gitmek bir veya iki hafta sürerdi. Fakat hiçbir gemi Mart ayında Fırtına Limanı’nı riske alamazdı. En erken Nisan başında seyahate çıkılması gerekiyordu. Batı Hint Adaları ne kadar sürüyordu ki? İki ya da üç hafta mı?</span></p>

    <p class="Normal para-style-override-5"><span class="char-style-override-8">O zaman Nisan sonu oluyordu. Birkaç günde mağarayı bulmakla geçerdi. Yaklaşık dokuz aylık hamileyken ormanlarda yürümek oldukça güç olurdu. Ve de tehlikeli, düşününce o kadar da önemli değildi gerçi.</span></p>

    <p class="Normal para-style-override-5"><span class="char-style-override-8">Eğer Roger şimdi burada olsaydı bunlar olacaktı. Fakat yoktu. Belki de gelmeyebilirdi ama bu düşünmek istemediği bir ihtimaldi. Onun öldüğü ihtimalini düşünmek istemiyorsa, o zaman Roger ölmemişti. Babasına gelince - ki yine öfkelenmişti, ne zaman onu ve Bonnet’i düşünse böyle oluyordu, o nedenle her ikisini de mümkün olduğunca düşünmemeye çalışıyordu.</span></p>

    <p class="Normal para-style-override-5"><span class="char-style-override-8">Elinden geldiğince sık sık dua ediyordu elbette, fakat o dua etmek ve beklemek için yaratılmamıştı, onun ruhu macerayı seviyordu. Keşke onlarla birlikte Roger’ı bulmaya gitseydi!</span></p>

    <p class="Normal para-style-override-5"><span class="char-style-override-8">Lakin bunu seçme şansı olmamıştı. Çenesini sıktı ve elini düz bir şekilde karnına yaydı. Birçok şeyde seçim şansı olmamıştı ki. Ancak bir tanesini seçebilmişti - çocuğu doğurmak - ve şimdi onun sonuçlarına katlanmak zorundaydı.</span></p>

    <p class="Normal para-style-override-5"><span class="char-style-override-8">Ürpermeye başlıyordu. Aniden sırtını fırtınaya döndü ve ateşin başına geçti. Küçük bir alev, dili kızarmış kütüğün kömürleşmiş kısmıyla oynaşıyordu.</span></p>

    <p class="Normal para-style-override-5"><span class="char-style-override-8">Ateşin sıcaklığı soğuk tenine dalgalar yayıp adeta bir el gibi onu okşarken kilimin ortasına oturup gözlerini kapadı. Bu kez tüm gayretiyle Bonnet’i aklından çıkarıp Roger’la yaşadığı birkaç kıymetli anıya odaklandı.</span></p>

    <p class="Normal para-style-override-5"><span class="char-style-override-8">Brianna yüksek sesle inledi, titriyordu ve zayıf hissediyordu kendini. Kalbi yavaş yavaş atıyordu. Karnı adeta bir davul gibi gergindi. Son kasılmalar da şişkin rahminden yavaşça çekiliyordu. Bedeninin bir yarısı ateşten yanarken, diğer yarısı soğuk ve karanlıktı.</span></p>

    <p class="Normal para-style-override-5"><span class="char-style-override-8">Bir müddet sonra ellerinin ve dizlerinin üzerine yükselip yatağına emekledi. Adeta yaralı bir hayvan gibi kendini yatağa attı, sıcak ve soğuğun onun üzerindeki oyunlarını önemsemeden yarı şaşkın bir şekilde yattı.</span></p>

    <p class="Normal para-style-override-5"><span class="char-style-override-8">Sonunda ürperdiğinde üzerine bir yorgan çekti ve ellerini bebeğinin üzerinde, gözleri duvara dikili öylece yattı. Evet, artık her şey için çok geçti. Aşkı ve öfkesiyle birlikte duygularını ve özlemini de bir kenara koymalıydı. Beden ve duyguların mantıksız çekimine karşı koymalıydı. Verilmesi gereken bir karar vardı.</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">Planının ahlaka uygun olduğuna kendini inandırması, vicdanını yenmesi ve sonunda yalnız yakalamak istediği kişi için uygun yer ve zamanı bulması tam üç gününü aldı. Ancak Brianna inatçıydı ve sabırlıydı; neredeyse üç aydır bu haldeydi.</span></p>

    <p class="Normal para-style-override-5"><span class="char-style-override-8">Salı günü beklediği fırsat ayağına geldi. Jocasta, Duncan Innes ve hesap defterleriyle birlikte çalışma odasındaydı, çalışma odasının kapalı kapısına esrarlı bir bakış atan Ulysses, lord hazretlerinin şerefine verilecek başka bir akşam yemeği için mutfağı denetlemeye gitmişti ve Brianna da Phaedre’yi, Jenny Ban Campbell’ın ona söz vermiş olduğu kitabı alması için at sırtında Barra Meadows’a göndermişti.</span></p>

    <p class="Normal para-style-override-5"><span class="char-style-override-8">Gözlerine uyan mavi ipekten yeni elbisesi ve göğsünde gümbürdeyen kalbiyle kurbanının yanına gitmeye koyuldu. Onu kütüphanede Fransız pencerelerinin yanında Marcus Aurelius’un </span><span class="italik char-style-override-7">Meditasyon</span><span class="char-style-override-8"> kitabını okurken bulmuştu. Sabah güneşi adeta tereyağlı şekerleme gibi yumuşak sarı saçlarında parlıyordu.</span></p>

    <p class="Normal para-style-override-5"><span class="char-style-override-8">Brianna içeri girip eteğini köşedeki bir masanın ucuna takıp zarif bir şekilde masayı çekince, bir suaygırı bile daha iyi bir giriş yapar, diye düşündü. Bunu gören Lord John Grey ise kitabı bırakıp ayağa fırlamış ve kıza selam vermişti.</span></p>

    <p class="Normal para-style-override-5"><span class="char-style-override-8">Lord oturması için ona yer gösterince, “Hayır, oturmak istemiyorum, teşekkürler,” diyerek başını iki yana salladı Brianna. “Ben merak ediyorum da… Ee, yürüyüş yapmak istemiştim. Acaba siz de bana eşlik eder misiniz?”</span></p>

    <p class="Normal para-style-override-5"><span class="char-style-override-8">Fransız kapıların alt tarafı buz tutmuştu. Rüzgâr dışarıda inlerken evin içi sıcaktı yumuşak koltuklar ve kanyak vardı. Ancak Lord John tam bir beyefendiydi.</span></p>

    <p class="Normal para-style-override-5"><span class="char-style-override-8">“Bundan daha iyisi olamazdı,” diye ona güvence verdi cesurca ve Marcus Aurelius’u elinden bıraktı.</span></p>

    <p class="Normal para-style-override-5"><span class="char-style-override-8">Güzel bir gündü ama soğuktu. Pelerinlerine sarılı bir halde mutfak bahçesine geçtiler. Oradaki yüksek duvarlar rüzgârdan korunmalarına yardımcı oluyordu. Günün güzelliği hakkında küçük yorumlar yapıp, hiç üşümedikleri konusunda birbirlerine güvence verdiler ve briket duvarlı sebze bahçesine giden küçük kemerli yola girdiler. Brianna etrafa bir göz attı. Tamamen yalnızlardı ve gelen birisi olursa da bulundukları yerden rahatlıkla görebilirdi. En iyisi vakit kaybetmemekti.</span></p>

    <p class="Normal para-style-override-5"><span class="char-style-override-8">“Size bir önerim var,” dedi.</span></p>

    <p class="Normal para-style-override-5"><span class="char-style-override-8">“Eminim belirtmek istediğiniz her fikir hoştur, tatlım,” dedi lord hafiften gülümseyerek.</span></p>

    <p class="Normal para-style-override-5"><span class="char-style-override-8">“Pek emin değilim,” dedi ve derin bir nefes aldı. “Neyse, başlıyorum. Benimle evlenmenizi istiyorum.”</span></p>

    <p class="Normal para-style-override-5"><span class="char-style-override-8">Lord hâlâ gülümsemeye devam ediyordu, şakanın son cümlesini beklediği ortadaydı.</span></p>

    <p class="Normal para-style-override-5"><span class="char-style-override-8">“Ben ciddiyim,” dedi Brianna.</span></p>

    <p class="Normal para-style-override-5"><span class="char-style-override-8">Gülümseme tamamen yok olmasa da değişti. Brianna bu kaba davranışından dolayı onun dehşete düştüğünden ya da kahkaha atmamaya çalıştığından emin değildi, fakat ikincisinden şüpheleniyordu.</span></p>

    <p class="Normal para-style-override-5"><span class="char-style-override-8">“Ben sizin paranızı istemiyorum,” diye ona güvence verdi. “Bunu belirtmek için belge de imzalarım. Hatta benimle birlikte yaşamanıza da gerek yok ama en azından bir süre Virginia’da, sizinle birlikte kalma fikri muhtemelen çok iyi olur. Sizin için yapabileceklerime gelince…” Pazarlığın bu kısmının çok zayıf olduğunu bilerek duraksadı. “Ben güçlüyümdür ama bu sizin için önemli değil çünkü hizmetçileriniz var. Fakat iyi bir idareciyimdir. Hesapları tutabilirim ve bir çiftliğin nasıl yürütüleceğini de biliyorum. Yapım işlerinin nasıl olduğunu biliyorum. Siz İngiltere’deyken Virginia’daki yerinizi çekip çevirebilirim. Ve… küçük bir oğlunuz var, değil mi? Ona bakarım. Ona iyi bir anne olurum.”</span></p>

    <p class="Normal para-style-override-5"><span class="char-style-override-8">Lord John bu konuşma sırasında yolun ortasında öylece duruyordu. Şimdi başını yavaşça duvara yaslamış, akıl istercesine dua ederek gözlerini yukarıya dikmişti. “Yüce Tanrım,” dedi, “böyle bir teklifi duymak için mi yaşadım ben!” Sonra başını aşağıya eğip delici bakışlarını kıza dikti. “Siz aklınızı mı kaçırdınız?”</span></p>

    <p class="Normal para-style-override-5"><span class="char-style-override-8">Brianna soğukkanlılığını korumaya çalışarak, “Hayır,” dedi. “Bu çok mantıklı bir öneri.”</span></p>

    <p class="Normal para-style-override-5"><span class="char-style-override-8">“Hamile kadınların durumlarına bağlı olarak… biraz heyecanlı olduklarını duymuştum,” dedi kızın karnına bir göz atarak. “Tecrübelerimin bu tarz konularda kısıtlı olduğunu itiraf ediyorum… ama Doktor Fentiman’ı çağırsak mı?”</span></p>

    <p class="Normal para-style-override-5"><span class="char-style-override-8">Brianna bütün heybetiyle doğrulup bir elini duvara koydu ve ona doğru eğildi. Aşağıya doğru bakarken boyuyla ona gözdağı vermeye çalışıyordu. “Hayır, çağırmanıza gerek yok,” dedi sakin bir sesle. “Beni dinleyin, Lord John. Ben deli değilim, hoppa ise hiç değilim. Böyle uygunsuz bir şekilde söylemek de istemezdim ama çok ciddiyim.”</span></p>

    <p class="Normal para-style-override-5"><span class="char-style-override-8">Soğuk, adamın beyaz teninin kızarmasına neden olmuştu ve burnunun ucundaki damla parlıyordu. Pelerinin ucuyla burnunu silerken hem ilgi hem korkuyla kızı inceliyordu. En azından artık gülmüyordu.</span></p>

    <p class="Normal para-style-override-5"><span class="char-style-override-8">Brianna hafiften midesinin bulandığını hissetti ama bunu yapmak zorundaydı. Bunu yapmaması gerekirdi ama başka yolu yoktu.</span></p>

    <p class="Normal para-style-override-5"><span class="char-style-override-8">“Eğer benimle evlenmeyi kabul etmezseniz,” dedi, “sizi herkese söylerim.”</span></p>

    <p class="Normal para-style-override-5"><span class="char-style-override-8">“Ne yaparsınız?” Lordun her zamanki kibarlık maskesi kaybolmuş, yerini şaşkınlık ve ihtiyat almıştı.</span></p>

    <p class="Normal para-style-override-5"><span class="char-style-override-8">Brianna eldiven takmış olmasına rağmen parmakları donuyordu. Uyuyan çocuğunun sıcaklığı için her şeyi yapardı.</span></p>

    <p class="Normal para-style-override-5"><span class="char-style-override-8">“Geçen gece kölelerin odasında ne yaptığınızı biliyorum. Bunu herkese söylerim, halama, Bay Cambell’a ve şerife de mektup yazarım,” dedi. Bu saçma tehdidi savururken dudaklarının uyuştuğunu hissediyordu. “Valiye ve Virginia Valisi’ne. Burada… oğlancıları rezil ederler. Bay Campbell bana öyle söyledi.”</span></p>

    <p class="Normal para-style-override-5"><span class="char-style-override-8">Lord hafiften kaşlarını çattı. Kaşları öyle sarıydı ki lord ciddi dururken bile pek görünmüyorlardı. Kaşları Lizzie’ninkileri hatırlatmıştı Brianna’ya.</span></p>

    <p class="Normal para-style-override-5"><span class="char-style-override-8">“Bana tezgâh kurmayı kesin, lütfen.”</span></p>

    <p class="Normal para-style-override-5"><span class="char-style-override-8">Lord John kızın bileğini kavrayıp onu şaşırtan bir güçle aşağıya çekti. Boyu kısa olmasına rağmen sandığından da kuvvetliydi ve Brianna ilk kez yaptığından korkuyordu.</span></p>

    <p class="Normal para-style-override-5"><span class="char-style-override-8">Lord kızın bileğini sıkıca tutup çekiştirerek onu evden uzaklaştırdı. Brianna belki de lordun onu nehre götürüp kimseler görmeden oracıkta boğacağını düşündü. Buna pek ihtimal vermiyordu, fakat adam onu mutfak bahçesinin yoluna götürürken bile aklının bir köşesinde kaldı.</span></p>

    <p class="Normal para-style-override-5"><span class="char-style-override-8">Lord, bir kez daha bir köşeyi dönüp soğan tarhlarına gelene kadar onunla konuşmadı.</span></p>

    <p class="Normal para-style-override-5"><span class="char-style-override-8">“Sizin bu acımasız teklifinize neredeyse boyun eğeceğim,” dedi sonunda. Konuşurken ağzının bir köşesi seğiriyordu, öfkeden mi yoksa keyiften mi bundan emin değildi Brianna.</span></p>

    <p class="Normal para-style-override-5"><span class="char-style-override-8">“Bu kesinlikle halanızı memnun edecektir. Annenizi deliye çevirecektir. Ve eminim size de ateşle nasıl oynanır öğretecektir.” Brianna lordun gözündeki parıltıyı yakalayınca onun tercihleri konusundaki yargısından şüphelenmeye başladı. Korkuyla biraz geriledi.</span></p>

    <p class="Normal para-style-override-5"><span class="char-style-override-8">“Ah, ben bunu düşünmemiştim. Yani siz… hem erkekle hem kadın, yani ikisi…”</span></p>

    <p class="Normal para-style-override-5"><span class="char-style-override-8">Lord John alaylı bir ifadeyle, “Ben evliydim,” diye dikkat çekti.</span></p>

    <p class="Normal para-style-override-5"><span class="char-style-override-8">“Evet ama ben bunun benim önerdiğim gibi, yani bir anlaşmalı evlilik olduğunu düşünmüştüm. Bundan dolayı aklıma bu düşünce geldi, yani sizi fark ettiğimde…” Brianna sabırsızca cümlesini yarıda kesti. “Yani siz bana kadınlarla da birlikte olduğunuzu mu söylüyorsunuz?”</span></p>

    <p class="Normal para-style-override-5"><span class="char-style-override-8">Lord tek kaşını kaldırdı. “Bu sizin planlarınızı değiştirir mi?”</span></p>

    <p class="Normal para-style-override-5"><span class="char-style-override-8">“Şey…” dedi belirsizce. “Evet, evet değiştirir. Bilseydim, bunu teklif etmezdim.”</span></p>

    <p class="Normal para-style-override-5"><span class="char-style-override-8">“Teklif’ diyor,” diye mırıldandı lord. “Halka açıklama? Rezil etme? Teklifmiş!”</span></p>

    <p class="Normal para-style-override-5"><span class="char-style-override-8">Brianna yanaklarının yandığını hissediyordu. “Üzgünüm,” dedi. “Bunu yapmamalıydım. İnanın bana gerçekten kimseye tek bir kelime etmeyecektim. Yalnızca siz gülünce ben düşündüm ki… neyse, önemli değil. Eğer benimle yatmak isterseniz ben sizinle evlenemem. Bu doğru olmaz.”</span></p>

    <p class="Normal para-style-override-5"><span class="char-style-override-8">Lord gözlerini yumup bir müddet öylece kaldı. Sonra bir mavi gözünü açtı ve ona baktı. “Neden?” diye sordu.</span></p>

    <p class="Normal para-style-override-5"><span class="char-style-override-8">“Roger yüzünden,” dedi ve sesinin çatlamasına sinirlendi. Dahası sıcak damlaların yanaklarından aşağıya süzülmesine çok daha öfkelendi. “Lanet olsun!” dedi. “Lanet olsun! Ben onu hiç düşünmeyecektim!”</span></p>

    <p class="Normal para-style-override-5"><span class="char-style-override-8">Brianna öfkeyle gözündeki yaşları silip dişlerini sıktı. “Belki de haklısınız,” dedi. “Belki de hamileliktendir. Durup dururken her şeye ağlıyorum.”</span></p>

    <p class="Normal para-style-override-5"><span class="char-style-override-8">Lord kuru bir sesle, “Bunun durup dururken olduğunu sanmıyorum,” dedi.</span></p>

    <p class="Normal para-style-override-5"><span class="char-style-override-8">Brianna derin bir nefes alınca soğuk havanın göğsünü deldiğini hissetti. O zaman oynayacak bir eli kalmıştı.</span></p>

    <p class="Normal para-style-override-5"><span class="char-style-override-8">“Eğer kadınlardan da hoşlanıyorsanız… ben yapamam, yani ben sizinle düzenli yatamam. Ve başka biriyle - kadın veya erkek - yatmanıza da karışmam.”</span></p>

    <p class="Normal para-style-override-5"><span class="char-style-override-8">“Teşekkür ederim,” diye mırıldandı lord ama Brianna bunu önemsemeyip içindekileri söylemeye kararlıydı.</span></p>

    <p class="Normal para-style-override-5"><span class="char-style-override-8">“Kendi çocuğunuzun olmasını da istersiniz tabii. Buna engel olmam doğru olmaz. Yani size bir çocuk verebilirim diye düşünüyorum.” Kollarını bağdaştırdığı kendi karnına bir göz attı. “Herkes benim çocuk doğurmak için yaratıldığımı söylüyor,” diye devam etti, gözleri kendi ayaklarındaydı. “Yeniden hamile kalana kadar beklemem gerekecek. Bunu da anlaşmaya eklersiniz. Bay Campbell bunu yazacaktır.”</span></p>

    <p class="Normal para-style-override-5"><span class="char-style-override-8">Lord John alnına masaj yapıyordu. Ani baş ağrısından muzdarip olduğu ortadaydı. Sonra elini alnından çekip kızı kolundan tuttu. “Gel de şuraya otur çocuk,” dedi usulca. “En iyisi aklından geçen şeytanlıkları bana söylemen.”</span></p>

    <p class="Normal para-style-override-5"><span class="char-style-override-8">Brianna sesini düzeltmek için derin, titrek bir nefes aldı. “Ben çocuk değilim,” dedi.</span></p>

    <p class="Normal para-style-override-5"><span class="char-style-override-8">Lord ona bir göz atıp fikrini değiştirdi. “Hayır, değilsin. Tanrı ikimizin de yardımcısı olsun. Uygun evlilik sözleşmesi fikrinizle Farquard Campbell’e inme indirtmeden önce, bir müddet şurada oturmanızı ve o mantıklı fikirlerinizi benimle paylaşmanız için size yalvarıyorum.” Evden görünmeyen dekoratif bahçedeki kemerli yolu işaret etti.</span></p>

    <p class="Normal para-style-override-5"><span class="char-style-override-8">Bahçe soğuk, fakat düzenliydi; yılın bütün ölmüş bitkileri temizlenmiş, kuru gövdeler sökülmüş ve tarhlara saman serpiştirilmişti. Yalnızca kurumuş çeşmenin etrafındaki yuvarlak tarhta yaşam belirtisi vardı; çiğdemlerin yeşil sapları adeta yerden fışkırmışlardı.</span></p>

    <p class="Normal para-style-override-5"><span class="char-style-override-8">Oturdular ama Brianna ne oturdu ne de onun yüzüne baktı. Lord da ayağa kalktı ve kıza dokunmadan onunla birlikte yürümeye başladı. Rüzgâr adamın saçlarını yüzüne vuruyordu. Brianna neredeyse her şeyi ona anlatırken o konuşmuyor, yalnızca dinliyordu.</span></p>

    <p class="Normal para-style-override-5"><span class="char-style-override-8">“Sürekli düşünüyorum,” diye bitirdi Brianna acınası bir halde. “Hiçbir sonuca ulaşamadım. Anlıyor musunuz? Annem ve bab, onlar başka yerdeler.” Uzaktaki dağları gösterdi. “Başlarına her an her şey gelebilir. Roger’ın başına herhangi bir şey gelmiş olabilir. Ben ise burada oturmuş şişiyorum ve yapabileceğim hiçbir şey yok!”</span></p>

    <p class="Normal para-style-override-5"><span class="char-style-override-8">Brianna ona baktı ve eldivenli elini burnuna tuttu. “Ağlamıyorum,” diye ona güvence vermesine rağmen ağlıyordu.</span></p>

    <p class="Normal para-style-override-5"><span class="char-style-override-8">“Elbette, hayır,” diyen John Grey, kızın elini tutup kolunun kıvrımına yerleştirdi. Çeşmenin etrafında daire çizerlerken gözleri taş yoldaydı.</span></p>

    <p class="Normal para-style-override-5"><span class="char-style-override-8">“Yaklaşık üç ay sonra patlayacağım! Bir şey yapmak zorundayım.”</span></p>

    <p class="Normal para-style-override-5"><span class="char-style-override-8">“İnanın ya da inanmayın, sizin durumunuzda beklemek, yapılacak şey ama öyle görünmediğini kabul ediyorum,” diye yanıt verdi lord kuru bir sesle. “Babanızın arayışının başarılı olup olmadığını görmek için neden beklemiyorsunuz? Gururunuz babasız bir çocuk doğurmanıza müsaade etmiyor mu? Yoksa- ”</span></p>

    <p class="Normal para-style-override-5"><span class="char-style-override-8">“Benim gururum değil,” dedi. “Onunki. Roger’ın. O… beni takip etti. Ben babamı bulmak için buraya gelince, o da her şeyini bırakıp benim peşimden geldi. Onun geleceğini biliyordum ve yaptı.”</span></p>

    <p class="Normal para-style-override-5"><span class="char-style-override-8">“Bu durumu öğrendiğinde,” diyen Brianna bir elini karnına koyarak yüzünü ekşitti, “benimle evlenecek. Öyle yapması gerektiğini düşünecek. Bunu yapmasına izin veremem.”</span></p>

    <p class="Normal para-style-override-5"><span class="char-style-override-8">“Neden?”</span></p>

    <p class="Normal para-style-override-5"><span class="char-style-override-8">“Çünkü onu seviyorum. Benimle zorunlu olduğu için evlenmesini istemiyorum. Ve ben- ” Lafını tamamlayamayarak dudaklarını kenetledi. “Yapamam,” dedi kararlı bir şekilde. “Kararımı verdim ve yapmayacağım.”</span></p>

    <p class="Normal para-style-override-5"><span class="char-style-override-8">Lord John, nehirden esen sert rüzgâr karşısında pelerinine sıkıca sarındı. Rüzgâr buz ve kuru yaprak kokuyordu, fakat bir ferahlık da vardı, bahar geliyordu.</span></p>

    <p class="Normal para-style-override-5"><span class="char-style-override-8">“Anlıyorum,” dedi. “Ee, sanırım koca arayışınızı halanız destekler. Peki neden ben?” Sarı kaşını yukarı kaldırdı. “Unvanım mı yoksa servetim mi?”</span></p>

    <p class="Normal para-style-override-5"><span class="char-style-override-8">“Hiçbiri. Sizin kadınlardan hoşlanmadığınızdan emindim,” dedi Brianna, içtenlikle lorda baktı.</span></p>

    <p class="Normal para-style-override-5"><span class="char-style-override-8">“Kadınlardan hoşlanıyorum,” dedi öfkeyle. “Onlara hayranlık duyar, onlarla gurur duyarım ve birkaçı da beni gerçekten etkilemiştir ki anneniz de bunların arasındadır. Ancak his karşılıklıdır. Kadınların yatağında zevk almam. Yeterince açık konuştum mu?”</span></p>

    <p class="Normal para-style-override-5"><span class="char-style-override-8">“Evet,” dedi Brianna, gözlerinin arasındaki küçük çizgi adeta bir büyüyle yok olmuştu. “Bay MacNeill veya McLachlan ve bir başkasıyla evlenmem doğru olmayacaktı, çünkü onlara veremeyeceğim şeylerin sözlerini veremezdim. Fakat siz bunları istemeyecektiniz, bu nedenle sizinle evlenmeme bir mani yoktu.”</span></p>

    <p class="Normal para-style-override-5"><span class="char-style-override-8">Lord başını duvara vurmamak için kendini tutuyordu. “Şüphesiz.”</span></p>

    <p class="Normal para-style-override-5"><span class="char-style-override-8">“Ne?”</span></p>

    <p class="Normal para-style-override-5"><span class="char-style-override-8">“Babanız kesinlikle boynumu kıracak!”</span></p>

    <p class="Normal para-style-override-5"><span class="char-style-override-8">Brianna kaşlarını çatarak, “Neden?” diye diretti. “Sizi seviyor. Sizin onun en iyi arkadaşı olduğunuzu söylüyor.”</span></p>

    <p class="Normal para-style-override-5"><span class="char-style-override-8">“Onun saygınlığını kazandığım için kıvanç duyuyorum,” dedi kısa ve öz. “Ancak Jamie Fraser, kızının soysuz bir oğlancıya damızlık kısrak gibi hizmet edeceğini duyunca bu saygınlık yok olup gidecek.”</span></p>

    <p class="Normal para-style-override-5"><span class="char-style-override-8">“Peki o bunu nereden bilecek?” diye sordu Brianna. “Ona söylemem.” Sonra kızardı ve adamın öfkeli bakışlarını görünce bir kahkaha savurdu ve lord da ona eşlik etmek zorunda kaldı.</span></p>

    <p class="Normal para-style-override-5"><span class="char-style-override-8">Lord dalgın bir halde ağzına gelen bir saç tutamını çekti ve burnunu koluna sildi. “Lanet olsun, neden yanıma bir mendil almadım ki? Babanızın bunu öğrenmesine gelince, o zaten durumun farkında.”</span></p>

    <p class="Normal para-style-override-5"><span class="char-style-override-8">“Öyle mi?” Brianna oldukça şaşkın görünüyordu. “Ama ben düşündüm ki o hiç- ”</span></p>

    <p class="Normal para-style-override-5"><span class="char-style-override-8">Sarı bir önlük sözünü yarıda kesti. Bir hizmetçi yandaki bahçedeydi. Lord John hiç yorum yapmadan ayağa kalkıp kıza elini uzattı. Brianna da ağır ağır ayağa kalktı ve pelerinleri adeta yelken gibi arkalarında uçuşurken kurumuş çimenlerin üzerinde yürümeye başladılar.</span></p>

    <p class="Normal para-style-override-5"><span class="char-style-override-8">Söğüt ağacının altındaki taş bank, yılın bu zamanında pek çekici değildi ama nehrin buz gibi soğuğunu kesiyordu en azından. Lord John, kızın oturmasına yardımcı olduktan sonra kendisi de oturdu ve güçlü bir şekilde hapşırdı. Brianna pelerini açıp koynundan kırışık bir mendil çıkardı ve özür dileyerek lorda verdi.</span></p>

    <p class="Normal para-style-override-5"><span class="char-style-override-8">Mendil sıcaktı ve karanfil ve lavanta kokuyordu.</span></p>

    <p class="Normal para-style-override-5"><span class="char-style-override-8">“Ateşle oynamayı öğretmek demekle ne demek istemiştiniz?” diye sordu.</span></p>

    <p class="Normal para-style-override-5"><span class="char-style-override-8">“Hiçbir şey,” dedi ama kızarma sırası lordaydı.</span></p>

    <p class="Normal para-style-override-5"><span class="char-style-override-8">“Hiçbir şey?” diyen Brianna alaylı bir tavırla gülümsedi. “Bu tehdit miydi?”</span></p>

    <p class="Normal para-style-override-5"><span class="char-style-override-8">Lord John bir iç çekti ve kızın mendiliyle bir kez daha yüzünü sildi. “Bana dürüst oldunuz,” dedi. “Utanmak için geç artık. Evet, sanırım ben… evet, bu bir tehditti.” Teslim olmuş gibi ellerini kaldırdı. “Babanıza çok benziyorsunuz, görmüyor musunuz?”</span></p>

    <p class="Normal para-style-override-5"><span class="char-style-override-8">Brianna kaşlarını çattı, lordun sözlerinden hiçbir şey anlamamıştı. Sonra ne demek istediğini anladı. Hemen ayağa fırlayıp dik dik ona baktı. “Siz hayır… babla hayır! O yapamaz!”</span></p>

    <p class="Normal para-style-override-5"><span class="char-style-override-8">“Hayır,” dedi Lord John kuru bir sesle. “Yapmaz. Ancak sandığınız gibi değil. Koşullar ne olursa olsun ona benzediğiniz için sizden yararlanmam. Sizin beni tehdit ettiğiniz gibi bu da boş bir tehditti işte.”</span></p>

    <p class="Normal para-style-override-5"><span class="char-style-override-8">“Babamla… nerede tanıştınız?” diye sordu Brianna dikkatle. Endişeleri o an yerini meraka bırakmıştı.</span></p>

    <p class="Normal para-style-override-5"><span class="char-style-override-8">“Hapishanede. Ayaklanma’dan sonra onun hapishanede yattığını biliyorsunuz, değil mi?”</span></p>

    <p class="Normal para-style-override-5"><span class="char-style-override-8">Brianna hafiften kaşlarını çatarak başıyla onu onayladı. “Evet. Neyse benim Jamie Fraser’a karşı özel bir ilgim vardı.” İç çekerek başını salladı. “Şimdi siz bana onun kanından olan masum bedeninizi, onun ve benim kanımızın oluşturacağı bir çocuk verme sözünü sunuyorsunuz. Çünkü onurunuz sevdiğiniz adamla evlenmeye veya evlendiğiniz adamı sevmeye müsaade etmiyor.” Sustu ve başını ellerinin arasına aldı. “Çocuk, siz bir meleği ağlatabilirsiniz ama Tanrı biliyor ya, ben bir melek değilim.”</span></p>

    <p class="Normal para-style-override-5"><span class="char-style-override-8">“Annem öyle düşünüyor ama.”</span></p>

    <p class="Normal para-style-override-5"><span class="char-style-override-8">Lord şaşkın bir şekilde ona baktı. “O ne düşünüyor?”</span></p>

    <p class="Normal para-style-override-5"><span class="char-style-override-8">Brianna hâlâ kaşlarını çatarak, “Belki o kadar ileri gitmemiştir,” diye düzeltti. “Fakat sizin iyi bir adam olduğunuzu söyler. Sizi sevdiğini ama bunu istemediğini düşünüyorum. Elbette, bunun nedenini şimdi anlıyorum. Sanırım o biliyor… yani sizin… hissettiğinizi…” Yüzünün kızardığını pelerinine saklayarak öksürdü.</span></p>

    <p class="Normal para-style-override-5"><span class="char-style-override-8">“Lanet olsun,” diye mırıldandı lord. “Ah, binlerce kez lanet olsun. Sizinle bunları konuşmamalıydım. Evet, biliyor. Lakin doğrusunu isterseniz, bana neden şüpheyle baktığını bilmiyorum. Elbette kıskançlıktan değildir.”</span></p>

    <p class="Normal para-style-override-5"><span class="char-style-override-8">Brianna alt dudağını ısırarak başını iki yana salladı. “Sanırım annem ona zarar vermenizden korkuyor. Anlarsınız işte, onun için korkuyor.”</span></p>

    <p class="Normal para-style-override-5"><span class="char-style-override-8">Lord şaşkınlıkla ona bakıyordu. “Onun canını yakmak mı? Nasıl? Onun hakkından gelip kişiliğine zarar verebileceğimi anneniz nasıl düşünebilir?”</span></p>

    <p class="Normal para-style-override-5"><span class="char-style-override-8">Lord yavaşça konuşuyordu, fakat kızın gözlerindeki parıltı kelimelerin boğazına dizilmesine neden oldu. Kızın kolunu sıktı. Brianna dudağını ısırıp lordun elini çekti ve adamın dizine koydu.</span></p>

    <p class="Normal para-style-override-5"><span class="char-style-override-8">“Hiç babamın sırtını gördünüz mü?”</span></p>

    <p class="Normal para-style-override-5"><span class="char-style-override-8">“Sırtındaki izlerinden mi bahsediyorsunuz?”</span></p>

    <p class="Normal para-style-override-5"><span class="char-style-override-8">Brianna başıyla onayladı.</span></p>

    <p class="Normal para-style-override-5"><span class="char-style-override-8">Lord parmaklarıyla dizinde tempo tutmaya başladı. “Evet, onları gördüm. Ben yaptım çünkü.”</span></p>

    <p class="Normal para-style-override-5"><span class="char-style-override-8">Brianna iri gözlerle başını ondan yana çevirdi. Burnunun ucu kıpkırmızıydı, ancak teni öyle soluktu ki saçları ve kaşları bütün canı bedeninden çekmiş gibi görünüyordu.</span></p>

    <p class="Normal para-style-override-5"><span class="char-style-override-8">Lord ölmüş gülhatmi tarhına bakarak, “Hepsini değil,” dedi. “Daha önceden kırbaçlanmıştı zaten. Ancak o ne yaptığının farkındaydı.”</span></p>

    <p class="Normal para-style-override-5"><span class="char-style-override-8">“Neyi… yaptığını?” diye sordu Brianna. Rüzgârda yönü değişen bulut gibi kıyafetleri de uçuştuğu için bankta pek fazla ondan yana dönemiyordu.</span></p>

    <p class="Normal para-style-override-5"><span class="char-style-override-8">“Ardsmuir hapishanesinde müdürdüm. Buna size söyledi mi? Hayır, söylediğini sanmıyorum.” Boş ver dercesine bir hareket yapıp yüzüne düşen saçları geriye itti.</span></p>

    <p class="Normal para-style-override-5"><span class="char-style-override-8">“O kibar bir komutandı. Oradaki tek komutandı. II. James yanlısı mahkûmların adına o konuşurdu. Odamda beraber akşam yemeği yer, satranç oynar ve kitaplardan konuşurduk. Birçok ortak noktamız vardı. Biz… arkadaş olmuştuk. Sonra… bu bozuldu.”</span></p>

    <p class="Normal para-style-override-5"><span class="char-style-override-8">Lord konuşmayı kesmişti.</span></p>

    <p class="Normal para-style-override-5"><span class="char-style-override-8">Brianna ondan biraz uzaklaştı. Gözlerinde tatsız bir ifade vardı. “Yani demek istiyorsunuz ki siz onu kırbaçladınız çünkü o istemedi- ”</span></p>

    <p class="Normal para-style-override-5"><span class="char-style-override-8">“Hayır, lanet olsun! Ben yapmadım!” John Grey mendili kapıp öfkeyle burnunu sildi. Sonra da mendili aralarındaki boşluğa atıp kıza öfkeyle baktı. “Böyle bir şey söylemeye nasıl cesaret edersiniz?”</span></p>

    <p class="Normal para-style-override-5"><span class="char-style-override-8">“Ama bunu sizin yaptığınızı siz kendiniz söylediniz!”</span></p>

    <p class="Normal para-style-override-5"><span class="char-style-override-8">“O kendisi yaptı.”</span></p>

    <p class="Normal para-style-override-5"><span class="char-style-override-8">“Kendi kendinizi kırbaçlayamazsınız!”</span></p>

    <p class="Normal para-style-override-5"><span class="char-style-override-8">Lord cevap vermeye yeltendi sonra homurdandı. Bir kaşını kaldırarak kıza baktı, hâlâ öfkeliydi, fakat hislerini kontrol altına almayı başarmıştı.</span></p>

    <p class="Normal para-style-override-5"><span class="char-style-override-8">“Lanet olsun ki yapamazsınız! Bana anlattıklarınıza bakılırsa siz aylardır bunu yapıyorsunuz.”</span></p>

    <p class="Normal para-style-override-5"><span class="char-style-override-8">“Benden bahsetmiyordunuz.”</span></p>

    <p class="Normal para-style-override-5"><span class="char-style-override-8">“Elbette, bahsediyoruz.”</span></p>

    <p class="Normal para-style-override-5"><span class="char-style-override-8">“Hayır, bahsetmiyoruz!” Brianna gür kaşlarını çatarak ona yanaştı. “O yaptı demekle ne halt demeye çalışıyorsunuz?”</span></p>

    <p class="Normal para-style-override-5"><span class="char-style-override-8">Rüzgâr kızın arkasından lordun yüzüne doğru esiyordu. Bu nedenle gözlerini yakıp sulandırınca yüzünü çevirdi.</span></p>

    <p class="Normal para-style-override-5"><span class="char-style-override-8">“Ben burada ne yapıyorum?” diye mırıldandı. “Sizinle bunları konuştuğuma göre delirmiş olmalıyım!”</span></p>

    <p class="Normal para-style-override-5"><span class="char-style-override-8">“Delirip delirmediğiniz umurumda değil!” diyen Brianna, adamın koluna yapışmıştı. “Bana neler olduğunu anlatın!”</span></p>

    <p class="Normal para-style-override-5"><span class="char-style-override-8">Lord John, dudaklarını birbirine bastırınca Brianna bir müddet onun konuşmayacağını sandı. Ancak adam zaten çok şey anlatmıştı ve bunun farkındaydı. Pelerininin altındaki omuzları önce kalktı sonra düştü.</span></p>

    <p class="Normal para-style-override-5"><span class="char-style-override-8">“Biz arkadaştık. O zaman… ona olan hislerimi keşfetti. Onun tercihiyle arkadaşlığımız bitti. Ancak bu onun için yeterli değildi; tam bir son istiyordu. Bu nedenle durumu öyle kötü bir noktaya getirdi ki aramızdaki arkadaşlık ilişkisi değişmek zorunda kaldı. Yalan söyledi. Mahkûmların hücrelerinin arandığı sırada bulunan bir parça tartanın kendisine ait olduğunu söyledi. Geleneksel kıyafete sahip olmak kanunen İskoçya’da yasaktır, hâlâ da öyle.”</span></p>

    <p class="Normal para-style-override-5"><span class="char-style-override-8">Lord derin bir nefes aldı ve verdi. Kıza bakmıyor, gözlerini soluk ilkbahar gökyüzüne karşı çiğ duran, nehir boyunca dizilmiş çıplak ağaçlardan ayırmıyordu.</span></p>

    <p class="Normal para-style-override-5"><span class="char-style-override-8">“Ben kanunların yürütülmesinden sorumlu bir müdürdüm. Onu kırbaçlatmaya mecburdum. Ve o da bunu yapacağımı biliyordu.”</span></p>

    <p class="Normal para-style-override-5"><span class="char-style-override-8">Başını bankın oyuk kısmına yasladı. Gözleri rüzgâra karşı kapalıydı.</span></p>

    <p class="Normal para-style-override-5"><span class="char-style-override-8">“Beni istemediği için onu affedebilirdim,” dedi ümitsizce, “ama bu şekilde davranmama neden olduğu için onu affedemezdim. Sadece beni onun canını yakmaya zorlamadı, aynı zamanda onu küçük düşürmeme sebep oldu. Hislerimi görmezden gelebilirdi, duygularımı mahvedebilirdi. Fakat bu kadarı çok fazlaydı.”</span></p>

    <p class="Normal para-style-override-5"><span class="char-style-override-8">Nehirde bir enkaz parçası vardı; fırtınadan kopmuş dallar ve bir gemiden kopmuş tahta nehrin yukarısında kayboldu. Brianna lordun elini tuttu. Eli onun elinden biraz büyüktü ve pelerininden dolayı sıcaktı.</span></p>

    <p class="Normal para-style-override-5"><span class="char-style-override-8">“Bir nedeni vardı. Siz değildiniz. Eğer isterse o bunu size söyler. Ancak siz onu affettiniz,” dedi Brianna usulca. “Neden?”</span></p>

    <p class="Normal para-style-override-5"><span class="char-style-override-8">Lord John doğruldu ve omuz silkti ama elini kızın elinden çekmedi. “Yapmak zorundaydım.” Doğrudan kızın gözlerine baktı. “Elimden geldiğince ondan nefret etmeye çalıştım. Ancak sonra onu sevdiğimi fark ettim… benim bir parçam olduğunu, hatta en iyi parçam olduğunu. Beni sevmemesi önemli değildi. Fakat ben onu bağışlamazsam o zaman onu sevemezdim ve benim parçam yok olur giderdi. Sonunda o parçamı geri istediğimi fark ettim.” Belirsizce gülümsedi. “Görüyorsunuz işte, tamamen bencilce bir düşünce…”</span></p>

    <p class="Normal para-style-override-5"><span class="char-style-override-8">Kızın elini sıkıp ayağa kalktı ve onun da kalkmasına yardımcı oldu.</span></p>

    <p class="Normal para-style-override-5"><span class="char-style-override-8">“Gel, tatlım. Eğer biraz daha burada oturursak ikimiz de donacağız.”</span></p>

    <p class="Normal para-style-override-5"><span class="char-style-override-8">Eve doğru yürümeye başladılar, konuşmuyor yalnızca kol kola yürüyorlardı. Lord John Grey aniden konuşmaya başladığında bahçelere varmışlardı.</span></p>

    <p class="Normal para-style-override-5"><span class="char-style-override-8">“Sanırım haklısınız. Zorunluluk yüzünden ilişkinizin hoş görüldüğünü bilerek sevdiğiniz biriyle yaşamak doğru değil. Ben de bunu yapmazdım. Her iki tarafta uygun ve birbirlerine saygılı olduğu sürece, o zaman tamam. Böyle bir evlilik onurlu bir evliliktir. Her iki taraf dürüst olduğu sürece, ” - hizmetlilerin odasına bir göz atınca dudağının bir köşesi seğirdi - “o zaman utanmaya da gerek yoktur.”</span></p>

    <p class="Normal para-style-override-5"><span class="char-style-override-8">Brianna ona baktı ve gözüne gelen bakır saç tutamını çekti.</span></p>

    <p class="Normal para-style-override-5"><span class="char-style-override-8">“O zaman benim teklifimi kabul ediyorsunuz?” Göğsündeki boşluk hissi, sandığı gibi bir iç rahatlama değildi.</span></p>

    <p class="Normal para-style-override-5"><span class="char-style-override-8">“Hayır,” dedi lord dalgın bir tavırla. “Jamie Fraser’ı geçmişte yaptıkları için affedebilirim, ama seninle evlenirsem o beni affetmez.” Kıza gülümsedi ve kol kıvrımında tuttuğu kızın elini okşadı.</span></p>

    <p class="Normal para-style-override-5"><span class="char-style-override-8">“Yalnızca sizi bir süreliğine hem taliplerinizden hem de halanızdan kurtarıyorum.” Perdeleri kımıldamayan eve bir göz attı. “Sizce birileri izliyor mudur?”</span></p>

    <p class="Normal para-style-override-5"><span class="char-style-override-8">“Bunun üzerine bahse gireceğinizi düşünüyorum,” dedi Brianna.</span></p>

    <p class="Normal para-style-override-5"><span class="char-style-override-8">“Güzel.” Lord John, taktığı safir yüzüğü çıkartıp kızı kendinden yana çevirdi ve elini tuttu. Kızın eldivenini çıkarıp yüzüğü küçük parmağına (anca bu parmağına oluyordu) resmi bir şekilde taktı. Sonra parmak uçlarında yükselip kızı dudaklarından öptü. Kızın şaşkınlıktan sıyrılmasını beklemeden, elini tuttu ve bir kez daha eve yöneldi. Lord John’un yüzü ifadesizdi.</span></p>

    <p class="Normal para-style-override-6"><span class="char-style-override-8">“Gel tatlım, nişanlandığımızı bildirelim.”</span><span class="char-style-override-8"/></p>
  </div>
</body>
</html>