<html xmlns="http://www.w3.org/1999/xhtml">
<head>
  <title>guz2-42</title>
  <link href="../Styles/guz2.css" rel="stylesheet" type="text/css"/>
</head>

<body id="guz2" xml:lang="tr-TR">
  <div class="Basic-Text-Frame">
     <p class="baslik" id="toc_marker-35"><span class="bold">35<br/>Dokuzuncu Ay Biterken</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">“Beysbol gibi,” diye ona teminat verdim. “Uzatmalar sıkıcı olduğu anda kısa süreliğine hareket olur.”</span></p>

    <p class="Normal para-style-override-5"><span class="char-style-override-8">Brianna kahkaha attı, sonra yüzünü buruşturarak sustu. “Yoğun, evet. Ah!” Brianna çarpık bir şekilde gülümsedi. “En azından beysbol maçlarındaki o sıkıcı zamanlarda içmek için bira, yemek için de sosisli alabiliyorsun.”</span></p>

    <p class="Normal para-style-override-5"><span class="char-style-override-8">Sohbetin anca bu kısmını anlayabilen Jamie öne doğru eğildi. “Kilerde küçük testide bira olacaktı,” dedi, endişeyle Brianna’ya bakıyordu. “Getireyim mi?”</span></p>

    <p class="Normal para-style-override-5"><span class="char-style-override-8">“Hayır,” dedim. “Tabii sen kendin içmek istiyorsan al. Alkol bebek için iyi değil.”</span></p>

    <p class="Normal para-style-override-5"><span class="char-style-override-8">“Hmm, peki şu sosisli?” Ayağa kalktı ve ellerini esnetti, dışarıya çıkıp bir tane bulmaya niyetli olduğu ortadaydı.</span></p>

    <p class="Normal para-style-override-5"><span class="char-style-override-8">“Ekmek arası sucuk gibi bir şey,” diyerek gülmemek için dudağımı ovaladım ve Brianna’ya göz attım. “Onun bunu isteyeceğini sanmıyorum.” Geniş alnında küçük ter damlacıkları oluşmuştu ve göz çukurlarının etrafı beyazlamıştı.</span></p>

    <p class="Normal para-style-override-5"><span class="char-style-override-8">“Ah, kusacağım,” dedi belirsizce.</span></p>

    <p class="Normal para-style-override-5"><span class="char-style-override-8">Kızın yüzündeki ifadeden bunu anlayan Jamie, hemen nemli bir bezle kızın yüzünü ve boynunu sildi.</span></p>

    <p class="Normal para-style-override-5"><span class="char-style-override-8">“Başını bacaklarının arasına koy, kızım.”</span></p>

    <p class="Normal para-style-override-5"><span class="char-style-override-8">Brianna saldırgan bir şekilde babasına baktı. “Başımı… dizlerime bile… yakınlaştıramıyorum ki!” dedi dişlerini sıkarak. Sonra kasılma geçti ve derin bir nefes aldı. Yüzünün rengi normale dönmüştü.</span></p>

    <p class="Normal para-style-override-5"><span class="char-style-override-8">Jamie endişeyle kaşlarını çatarak bir ona bir bana baktı. Tereddütle kapıya doğru bir adım attı. “Sanırım ben gitsem iyi olacak, belki sen- ”</span></p>

    <p class="Normal para-style-override-5"><span class="char-style-override-8">“Beni bırakma!”</span></p>

    <p class="Normal para-style-override-5"><span class="char-style-override-8">“Ama yani annen yanında ve- ”</span></p>

    <p class="Normal para-style-override-5"><span class="char-style-override-8">“Beni bırakma!” diye tekrarladı Brianna. Telaşla babasına doğru uzanıp koluna yapıştı ve onu sarsmaya başladı. “Gidemezsin! Bana ölmeyeceğimi söyledin!” Dikkatle babasına bakıyordu. “Eğer yanımda olursan her şey yolunda gidecek. Ölmeyeceğim.” Öyle duygulu konuşuyordu ki işin zorluğu kadar ani bir korku sarmıştı içimi.</span></p>

    <p class="Normal para-style-override-5"><span class="char-style-override-8">Brianna güçlü, sağlıklı bir kızdı. Doğumda büyük bir sıkıntı çekmeyecekti. Fakat ben de yirmi beş sene önce iri ve sağlıklı olmama rağmen, altı aylık çocuğumu kaybetmiştim ve neredeyse ölüyordum. Brianna’nın ateşlenmesini önleyebilirdim ama ani kanamaya karşı yapabileceğim bir şey yoktu. Böyle bir durum gerçekleşirse sezaryenle çocuğu kurtarabilirdim. Ne olur ne olmaz diye yanıma koyduğum, içinde neşter bulunan sandığa bakmamaya çalışıyordum.</span></p>

    <p class="Normal para-style-override-5"><span class="char-style-override-8">Elimden geldiğince yatıştırıcı olmaya çalışarak, “Sen ölmeyeceksin, Bree,” dedim ve bir elimi omzuna koydum ama Brianna yüzümün ardındaki korkuyu görebilmişti. Yüzü buğulandı ve elimi öyle sıkı tuttu ki kemiklerim adeta birbirine geçti. Gözlerini kapattı ve burnundan nefes aldı, fakat bağırmadı.</span></p>

    <p class="Normal para-style-override-5"><span class="char-style-override-8">Gözlerini açıp bana baktığında, irileşmiş gözbebekleri beni değil yalnızca geleceği görüyor gibiydi.</span></p>

    <p class="Normal para-style-override-5"><span class="char-style-override-8">“Eğer ölürsem…” dedi ve elini karnına koydu. Ağzını oynatıyordu ama söylemek istediğini bir türlü kelimelere dökemiyordu.</span></p>

    <p class="Normal para-style-override-5"><span class="char-style-override-8">Brianna ayağa kalkmaya çalıştı ve Jamie’ye yaslanıp yüzünü omzuna gömdü. “Bab, beni bırakma, bırakma.”</span></p>

    <p class="Normal para-style-override-5"><span class="char-style-override-8">“Seni bırakmayacağım, </span><span class="italik char-style-override-7">a leannan</span><span class="char-style-override-8">.</span><span class="char-style-override-10"><a class="footnote-link" href="#footnote-7589-14" id="footnote-7589-14-backlink">14</a></span><span class="char-style-override-8"> Sakın korkma, ben senin yanındayım.” Kolunu kızın beline doladı ve başının üzerinden bana baktı.</span></p>

    <p class="Basic-Paragraph para-style-override-7" xml:lang="en-US"><span class="dip char-style-override-11">14 </span><span class="dip char-style-override-11" xml:lang="tr-TR">(Gal.) Canım. (ç. n.)</span><span class="char-style-override-12"/></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Brianna’nın huzursuzluğunu görünce, “Onunla yürü,” dedim Jamie’ye. Jamie boş boş bakınca, “Sancılı bir at gibi düşün,” diye ekledim.</span></p>

    <p class="Normal para-style-override-5"><span class="char-style-override-8">Bu Brianna’nın kahkaha atmasını sağlamıştı. Jamie, bir bombaya yaklaşan adamın dikkatiyle bir kolunu kızın beline doladı ve yavaşça odada yürütmeye başladı. İri cüsseleri sayesinde bir at gezdiriyormuş gibi çok ses çıkıyordu.</span></p>

    <p class="Normal para-style-override-5"><span class="char-style-override-8">Jamie’nin endişeyle, “İyi misin?” diye sorduğunu duydum.</span></p>

    <p class="Normal para-style-override-5"><span class="char-style-override-8">“İyi olmadığım zaman söylerim,” diye ona güvence verdi kızım.</span></p>

    <p class="Normal para-style-override-5"><span class="char-style-override-8">Sıcak bir Mayıs ortasıydı. Pencereleri açmıştım ve nehrin serin, nemli kokusuna karışan alev çiçeğiyle hasekiküpesi kokusu içeriye süzülüyordu. Ev ise beklentiyle doluydu; korkuyla karışık bir heves hâkimdi. Jocasta yerinde duramayacak kadar gergin olduğu için alt kattaki terası arşınlıyordu. Betty her beş dakikada bir başını uzatıp bir şeye ihtiyaç var mı diye soruyordu. Phaedre ne olur ne olmaz diye kilerden bir sürahi yağı alınmış taze süt getirmişti. Brianna başını iki yana sallayınca bardağı yudumlayıp aklımdan hazırlıkları kontrol ettim.</span></p>

    <p class="Normal para-style-override-5"><span class="char-style-override-8">Aslında normal doğumda öyle çok şeye ihtiyaç duymazdınız ama hazırlıklar tam olmazsa da yapacağınız bir şey olmazdı. Yatak, döşekler temiz kalsın diye eski yorganlarla kaplanmıştı. El altında bir yığın temiz bez vardı, her yarım saatte bir mutfaktaki kazandan sıcak su getiriliyordu. İçmesi ve alnını silmek için soğuk su, ovmak için küçük bir şişe yağ ve dikiş ipi. Brianna için her şey hazırdı.</span></p>

    <p class="Normal para-style-override-5"><span class="char-style-override-8">Yaklaşık bir saatlik yürüyüşten sonra Brianna, Jamie’nin koluna yapışmış halde odanın ortasında durdu ve burnundan derin bir nefes aldı. “Uzanmak istiyorum,” dedi.</span></p>

    <p class="Normal para-style-override-5"><span class="char-style-override-8">Phaedre ile birlikte elbisesini çıkarıp, Brianna’yı üzerinde iç gömleğiyle yatağa yatırdık. Neler olduğuna ve neler olacağına hayret ederek koca karnını yoklamaya başladım.</span></p>

    <p class="Normal para-style-override-5"><span class="char-style-override-8">Ten ve kaslardan oluşan ince duvarın ardındaki çocuğun kıvrımlarını hissedebiliyordum. Bebeğin iri olduğunu söyleyebilirdim, ama duruşu normal, baş aşağıyaydı ve çok meşgul görünüyordu.</span></p>

    <p class="Normal para-style-override-5"><span class="char-style-override-8">Normalde doğacak bebekler, çevreleri aniden değiştiği için oldukça sessiz ve korkmuş olurlardı. Fakat bu kıpır kıpırdı. Sanki bir dirseğin elimi ittirdiğini hissedebiliyordum.</span></p>

    <p class="Normal para-style-override-5"><span class="char-style-override-8">“Babacığım!” Brianna kasılmanın şiddetinden körü körüne elini uzatıyor, yatakları dövüyordu. Jamie hemen öne atılıp kızın elini tuttu ve sıktı.</span></p>

    <p class="Normal para-style-override-5"><span class="char-style-override-8">“Buradayım, </span><span class="italik char-style-override-7">a bheanachd</span><span class="italik char-style-override-15"><a class="footnote-link" href="#footnote-7589-15" id="footnote-7589-15-backlink">15</a></span><span class="char-style-override-8">, buradayım.” </span></p>

    <p class="Basic-Paragraph para-style-override-7" xml:lang="en-US"><span class="dip char-style-override-11">15</span><span class="dip char-style-override-11" xml:lang="tr-TR"> (Gal.) Kıymetlim. (ç.n.)</span><span class="char-style-override-12"/></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Brianna yüzü kızarmış halde ağır ağır nefes aldı, sonra rahatladı ve yutkundu.</span></p>

    <p class="Normal para-style-override-5"><span class="char-style-override-8">“Ne kadar sürecek?” diye sordu. Yüzü bana dönüktü ama bana bakmıyordu; aslında dışarıdaki hiçbir şeye bakmıyordu.</span></p>

    <p class="Normal para-style-override-5"><span class="char-style-override-8">“Bilmiyorum. O kadar uzun süreceğini sanmıyorum.” Kasılmalar beş dakikada bir geliyordu. Onların uzun sürdüğünü veya aniden şiddetlendiğini biliyordum ama bunu söylemenin yolu yoktu. Camdan hafif bir esinti gelmesine rağmen Brianna terliyordu. Yüzünü ve boynunu yine silip omuzlarını ovdum.</span></p>

    <p class="Normal para-style-override-5"><span class="char-style-override-8">“Çok iyi gidiyorsun, tatlım,” diye mırıldandım ona. “Çok iyi.” Jamie’ye bakıp gülümsedim. “Sen de.”</span></p>

    <p class="Normal para-style-override-5"><span class="char-style-override-8">Gülmeye çalışan Jamie de terliyordu ama onun yüzü kırmızı değil beyazdı.</span></p>

    <p class="Normal para-style-override-5"><span class="char-style-override-8">“Konuş benimle bab,” dedi Brianna aniden.</span></p>

    <p class="Normal para-style-override-5"><span class="char-style-override-8">“Hı?” Jamie çılgınca bana bakıyordu. “Ne anlatayım?”</span></p>

    <p class="Normal para-style-override-5"><span class="char-style-override-8">“Önemli değil,” diye yanıt verdim. “Hikâyeler anlat, onun dikkatini dağıtacak herhangi bir şey anlat işte.”</span></p>

    <p class="Normal para-style-override-5"><span class="char-style-override-8">“Ha, peki… yün eğiren Habetrotlar’ı biliyor muydun?”</span></p>

    <p class="Normal para-style-override-5"><span class="char-style-override-8">Brianna cevaben inledi. Jamie endişeli görünmesine rağmen anlatmaya devam etti. “Evet. Hikâye nehir kenarındaki eski bir çiftlikte geçer. Orada Maisie adında güzel bir hizmetçi yaşarmış. Kızıl saçlı, mavi gözlü kız, köyün en güzel kızıymış. Ancak kocası yokmuş, çünkü…” Şaşkın bir şekilde durdu. Öfkeyle ona bakıyordum.</span></p>

    <p class="Normal para-style-override-5"><span class="char-style-override-8">Jamie öksürdü ve başka ne yapacağını bilemeyerek anlatmaya devam etti. “Ah… çünkü o günlerde erkekler çok hassasmış ve sevdiklerini eş olarak almak yerine, yemek pişirip yün eğirecek, ev işlerini yapacak kızlar arıyorlarmış. Ancak Maisie…”</span></p>

    <p class="Normal para-style-override-5"><span class="char-style-override-8">Brianna insana özgü olmayan derinden bir ses çıkarttı. Jamie bir an dişlerini sıktı ama kızın ellerini tutarak anlatmaya devam etti. “Ancak Maisie tarladaki gün ışığını ve vadideki kuşları seviyormuş…”</span></p>

    <p class="Normal para-style-override-5"><span class="char-style-override-8">Odadaki ışık gittikçe azalıyordu, güneşten ısınmış çiçeklerin kokusu yerini nehir kenarındaki söğütlerin ve mutfaktan süzülen belirsiz odun dumanı kokusuna bırakmıştı.</span></p>

    <p class="Normal para-style-override-5"><span class="char-style-override-8">Brianna’nın iç gömleği sırılsıklam olmuş, tenine yapışmıştı. Parmaklarımı hemen kalçalarının üstüne batırınca ağrısını hafifletmek için kıvrandı. Hâlâ kızın ellerini tutan Jamie, başını öne eğmiş oturuyordu ve ipekliler, fok balıkları avcıları, elfler, büyük dev Fingal’ın Mağarasını ve iblisin hızlı siyah atıyla ilgili hikâyeleri anlatmaya devam ediyordu.</span></p>

    <p class="Normal para-style-override-5"><span class="char-style-override-8">Sancılar artmıştı. Phaedre’ye şamdandaki mumları yakması için işaret ettim, o da bir koşu gidip bir fitil getirdi.</span></p>

    <p class="Normal para-style-override-5"><span class="char-style-override-8">Oda serin ve loştu, duvarlar titreyen gölgelerle aydınlanıyordu. Jamie’nin sesi kısılmıştı, Brianna’nınkiyse neredeyse tamamen gitmişti. </span></p>

    <p class="Normal para-style-override-5"><span class="char-style-override-8">Brianna birden babasının elini bırakıp dizlerini kırarak doğruldu. Yüzü zorlanmadan ve ıkınmaktan kızarmıştı. </span></p>

    <p class="Normal para-style-override-5"><span class="char-style-override-8">“Şimdi,” dedim ve yaslansın diye Brianna’nın arkasına yastık yığıp şamdanı tutsun diye Phaedre’yi çağırdım.</span></p>

    <p class="Normal para-style-override-5"><span class="char-style-override-8">Parmaklarımı yağlayıp iç gömleğinin altına uzandım ve bebekliğinden beri dokunmadığım narin etine dokundum. Parmaklarımın altındaki baskıyı, ani değişimi hissedebiliyordum. Bir rahatlama olmuştu. Aniden bir sıvı boşalınca yatak ve yer olduğu gibi su oldu. Bebeğin hemen gelmemesi ve onu yırtmaması için dua ederek ovmaya devam ettim.</span></p>

    <p class="Normal para-style-override-5"><span class="char-style-override-8">Narin eti birden açılınca parmaklarım ıslak ve sert bir şeye dokundu. Bir rahatlama daha, sonra bebek parmaklarımın ucundan uzaklaştı. Yeni bir şeye dokunduğumu anlamıştım. Bir kez daha büyük bir ıkınmayla bebek yine geldi ve bir kez daha geriledi. İç gömleğinin eteğini yukarıya sıyırdım ve bir sonraki ıkınmayla su ve kana bulanmış, yaratığa benzeyen bir başla karşı karşıya kaldım.</span></p>

    <p class="Normal para-style-override-5"><span class="char-style-override-8">“Ne? Erkek mi?” Jamie’nin kısık sesi şaşkınlığımı bölmüştü.</span></p>

    <p class="Normal para-style-override-5"><span class="char-style-override-8">“Sanırım,” dedim ve aceleyle burun ve ağızdaki sümüksü maddeyi aldım. “Hayatımda gördüğüm en çirkin şey bu. Eğer kızsa Tanrı yardımcısı olsun.”</span></p>

    <p class="Normal para-style-override-5"><span class="char-style-override-8">Brianna gülmeye çalışır gibi bir ses çıkardı ve bir kez daha ıkındı. Tam zamanında parmaklarımı içine sokup geniş omuzlardan tutabilmiştim. İşitilebilir bir pat sesiyle birlikte çıkıverdi.</span></p>

    <p class="Normal para-style-override-5"><span class="char-style-override-8">Temiz bir havlu kaptım ve bebeği - erkekti - sardım. Hemen kontrollerimi yapmaya başladım; nefes alışverişleri, rengi ve hareketleri… hepsi normaldi. Tiz, öfkeli sesler çıkarıyor, tam ağlayamadığı için kesik kesik nefes alıyor ve minik yumruklarıyla havayı dövüyordu.</span></p>

    <p class="Normal para-style-override-5"><span class="char-style-override-8">Bebeği yatağa yatırdım ve bir elim bebekteyken Brianna’yı kontrol ettim. Baldırları kana bulanmıştı ama kanama belirtisi yoktu. Adeta yılana benzeyen aralarındaki kordon ise hâlâ hareketliydi.</span></p>

    <p class="Normal para-style-override-5"><span class="char-style-override-8">Brianna kesik kesik nefes alarak kendini yastıklara bıraktı, tere bulanmış saçları şakaklarına yapışmıştı ve yüzünde zafer dolu bir gülümseme vardı. Elimi karnına koyduğumda oğluyla son fiziksel bağı sağlayan plasentanın içinde olduğunu hissettim.</span></p>

    <p class="Normal para-style-override-5"><span class="char-style-override-8">“Bir kez daha tatlım,” dedim usulca. Son kasılmayla birlikte plasenta da çıktı. Kordonu tutup kestim ve bebeği kızımın kollarına bıraktım.</span></p>

    <p class="Normal para-style-override-5"><span class="char-style-override-8">“O çok güzel,” diye fısıldadım.</span></p>

    <p class="Normal para-style-override-5"><span class="char-style-override-8">Bebeği ona bıraktıktan sonra kendi işime döndüm. Rahmi toplamak ve kanı durdurmak için karnını ovmaya başladım. Phaedre haberi vermek için merdivenlerden inerken evdeki heyecan dalgasını duyabiliyordum. Başımı yukarı kaldırdığımda Brianna’nın ağzı kulaklarına varıyordu. Onun arkasında duran Jamie de gülümsüyordu, yanakları yaşlardan ıslaktı. Jamie kısık sesle Gaelce bir şeyler söyleyip Brianna’nın alnındaki saçları geri itip hemen kulağının altına bir öpücük kondurdu.</span></p>

    <p class="Normal para-style-override-5"><span class="char-style-override-8">“Aç mı?” Brianna’nın sesi derinden ve çatlak geldiği için boğazını temizlemeye çalıştı. “Onu emzireyim mi?”</span></p>

    <p class="Normal para-style-override-5"><span class="char-style-override-8">“Dene ve gör. Bazen emzirirken hemen uykuya dalıverirler, bazen de emmek isterler.”</span></p>

    <p class="Normal para-style-override-5"><span class="char-style-override-8">Brianna iç gömleğinin yakasını bulup bağcığını açtı ve dolgun göğsünü çıkardı. Göğsünü bebeğe doğrulttuğunda bebekten küçük homurdanmalar geliyordu. Bebek büyük bir iştahla ağzını göğüs ucuna yapıştırınca Brianna hayretle gözlerini açtı.</span></p>

    <p class="Normal para-style-override-5"><span class="char-style-override-8">“Güçlü, değil mi?” dedim ve dudağımın köşesinden akan gözyaşlarımın tadını alınca ağladığımı fark ettim.</span></p>

    <p class="Normal para-style-override-5"><span class="char-style-override-8">Bir süre sonra annesiyle bebeği temizlenmiş, Brianna için yemek getirilmişti ve ben de her şeyin yolunda olduğundan emin olduktan sonra üst balkona çıkmıştım. Kendimi gökyüzünde yürüyormuş gibi hissediyordum.</span></p>

    <p class="Normal para-style-override-5"><span class="char-style-override-8">Haberleri vermek için John’un yanına inen Jamie, merdivenlerin başında beni bekliyordu. Hiçbir şey demeden beni kendine çekip öptü. Bıraktığında ellerinin üzerindeki Brianna’nın tırnak izlerini görebildim.</span></p>

    <p class="Normal para-style-override-5"><span class="char-style-override-8">“Sen de iyi iş başardın,” diye fısıldadı. Sonra gözlerindeki sevinç yüzüne yayıldı ve sırıttı. “Büyükanne!”</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">“Bebek esmer mi sarışın mı?” diye sordu Jamie birden, yatakta dirseğinin üzerine doğrulmuştu. “Parmaklarını saydım ama tenine bakmayı akıl edemedim.”</span></p>

    <p class="Normal para-style-override-5"><span class="char-style-override-8">“Daha belli olmaz ki,” diye yanıt verdim uykulu bir halde. Ben de parmaklarını saymıştım ama bunu düşünebilmiştim. “Daha teni kırmızı-mor ve bol bol krem sürüldü. Teninin normale dönmesi daha bir-iki gün sürer. Şimdilik saçları siyah gibi ama bu da doğumdan sonra silindiği için.” Bacaklarım ve sırtımdaki hoş ağrının keyfini çıkararak gerindim. Bir ebe için bile bu iş çok zordu. “Çocuk açık tenli olsa bile bu hiçbir şeyi kanıtlamaz, çünkü Brianna da öyleydi ve o nedenle olabilir.”</span></p>

    <p class="Normal para-style-override-5"><span class="char-style-override-8">“Evet… ama eğer esmer olursa anlarız.”</span></p>

    <p class="Normal para-style-override-5"><span class="char-style-override-8">“Belki de anlamayız. Baban esmerdi, benimki de öyleydi. Eğer resesif genleri aldıysa o zaman esmer- ”</span></p>

    <p class="Normal para-style-override-5"><span class="char-style-override-8">“Neyi aldıysa?”</span></p>

    <p class="Normal para-style-override-5"><span class="char-style-override-8">Gregol Mendel’in fasulye tarlası üzerindeki çalışmalarına başlamış olup olmadığını düşünmeye çalıştım ama çok yorgun olduğum için bundan vazgeçtim. Başlamış olsun ya da olmasın Jamie zaten onu duymamıştı.</span></p>

    <p class="Normal para-style-override-5"><span class="char-style-override-8">“Bebek her renk olabilir ve biz bunu kesinlikle bilemeyiz,” diyerek esnedim. “Yeterince büyüyüp… birine benzeyene kadar bunu bilemeyiz. Hatta o zaman bile…” Sustum. Eğer bir babası olmayacaksa babasının kim olduğu önemli miydi? </span></p>

    <p class="Normal para-style-override-5"><span class="char-style-override-8">Jamie yanaşıp bana sarıldı. Çırılçıplak uyuyorduk ve vücudundaki tüyler tenime değiyordu. Ensemden öptü ve kulağımı gıdıklayan sıcak bir soluk verdi.</span></p>

    <p class="Normal para-style-override-5"><span class="char-style-override-8">Neredeyse uyumak üzereydim ve rüya göremeyecek kadar mutluydum. Yakınlarda bir yerden gelen küçük ciyaklama ve mırıldanmaları duyabiliyordum.</span></p>

    <p class="Normal para-style-override-5"><span class="char-style-override-8">Birkaç dakika sonra, “Evet, öyle,” diyen Jamie’nin meydan okur gibi çıkan sesiyle uyandım. “Babasını bilmesem bile en azından dedesinin kim olduğunu biliyorum.” Arkaya uzanıp bacağını okşadım.</span></p>

    <p class="Normal para-style-override-5"><span class="char-style-override-8">“Ben de öyle, büyükbaba. Şimdi sus da uyu. Ne olacağını düşünme sadece şu ana odaklan.”</span></p>

    <p class="Normal para-style-override-5"><span class="char-style-override-8">Jamie homurdandı ama bir eli göğsümde dakikalar içerisinde uykuya daldı.</span></p>

    <p class="Normal para-style-override-5"><span class="char-style-override-8">Gözlerimi açmış, camdan yıldızlara bakıyordum. Bunu neden söylemiştim ki? Frank bu sözü Brianna ya da ben endişelendiğimizde söylerdi. </span><span class="italik char-style-override-7">Ne olacağını düşünme sadece şu ana odaklan</span><span class="char-style-override-8">.</span></p>

    <p class="Normal para-style-override-5"><span class="char-style-override-8">Odadaki hava adeta canlı gibiydi; hafif esintiden perdeler hareket ediyordu ve esinti yanaklarıma dokunuyordu.</span></p>

    <p class="Normal para-style-override-5"><span class="char-style-override-8">“Biliyor musun?” diye fısıldadım sessizce. “Onun bir oğlu olduğunu biliyor musun?”</span></p>

    <p class="Normal para-style-override-5"><span class="char-style-override-8">Bir cevap yoktu, fakat gecenin sessizliğiyle gittikçe rahatlamış ve rüyaların eşiğine ulaşmıştım.</span></p>

    <p class="Normal para-style-override-6"><span class="char-style-override-9"> </span></p>

    <div class="footnotes">
       <div class="footnote">
         <p class="Basic-Paragraph" xml:lang="en-US"><a class="footnote-anchor" href="#footnote-7589-14-backlink" id="footnote-7589-14">14</a><span class="char-style-override-1" xml:lang="tr-TR"> </span></p>
      </div>

      <div class="footnote">
         <p class="Basic-Paragraph" xml:lang="en-US"><a class="footnote-anchor" href="#footnote-7589-15-backlink" id="footnote-7589-15">15</a><span class="char-style-override-1" xml:lang="tr-TR"> </span></p>
      </div>
    </div>
  </div>
</body>
</html>