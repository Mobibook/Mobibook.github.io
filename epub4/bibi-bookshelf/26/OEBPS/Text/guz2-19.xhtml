<html xmlns="http://www.w3.org/1999/xhtml">
<head>
  <title>guz2-19</title>
  <link href="../Styles/guz2.css" rel="stylesheet" type="text/css"/>
</head>

<body id="guz2" xml:lang="tr-TR">
  <div class="Basic-Text-Frame">
     <p class="baslik" id="toc_marker-14"><span class="bold">14<br/>Viski</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Ronnie Sinclair’i sevmiyordum. Onu </span><span class="italik char-style-override-7">hiç</span><span class="char-style-override-8"> sevmiyordum. Yakışıklı yüzünü, sinsi gülüşünü veya bana bakışlarını sevmiyordum. Bir şeyler saklamadığı halde sakladığını </span><span class="italik char-style-override-7">düşündüren</span><span class="char-style-override-8"> doğrudan bakışlarını sevmiyordum. Aynı zamanda kızıma bakış tarzını da sevmiyordum.</span></p>

    <p class="Normal para-style-override-5"><span class="char-style-override-8">Onun irkilmesine neden olacak şekilde yüksek sesle boğazımı temizledim. Bana dönüp elindeki metal halkayı çevirerek sırıttı.</span></p>

    <p class="Normal para-style-override-5"><span class="char-style-override-8">“Jamie ay sonuna kadar bir düzine küçük viskiye ihtiyaç duyacağını söyledi ve benim de etleri tütsülemek için ceviz ağacından yapılma büyük bir fıçıya ihtiyacım var. Ne zaman temin edersen artık.”</span></p>

    <p class="Normal para-style-override-5"><span class="char-style-override-8">Başını olumlu anlamda sallayıp duvarda asılı çamdan tahtaya işaretler koydu. Sinclair yazamıyordu ama siparişleri ve hesapları aklında tutmasına yardımcı olacak stenograf gibi bir yöntem kullanıyordu.</span></p>

    <p class="Normal para-style-override-5"><span class="char-style-override-8">“Tamam, Bayan Fraser. Başka bir şey?”</span></p>

    <p class="Normal para-style-override-5"><span class="char-style-override-8">Kar düşmeden olası fıçı ihtiyacını düşünerek bir müddet duraksadım. Tuzlanması gereken balık ve et vardı ama onları toprak kavanozlara yatırmak daha iyiydi; tahta fıçılar terebentin tadı veriyordu. Elma ve balkabağı ezmesi için mevsimlik fıçılarım vardı ve patatesleri de çürümesin diye raflara diziyordum.</span></p>

    <p class="Normal para-style-override-5"><span class="char-style-override-8">“Hayır,” diye karar verdim. “Bu kadarı yeterli.”</span></p>

    <p class="Normal para-style-override-5"><span class="char-style-override-8">“Peki bayan,” diyerek duraksadı, bir yandan fıçı kayışını hızla çeviriyordu. “Fıçılar hazır olmadan önce Bay Fraser gelecek mi?”</span></p>

    <p class="Normal para-style-override-5"><span class="char-style-override-8">“Hayır, arpaları içeri alması gerek, damıtma için kesim de yapması gerek. Dava nedeniyle her şey gecikti.” Bir kaşımı kaldırarak ona baktım. “Neden? Ona bir mesajın mı vardı?”</span></p>

    <p class="Normal para-style-override-5"><span class="char-style-override-8">Yolun en yakınındaki körfezin ayağına kurulan şarap dükkânı en çok ziyaretçi alan ilk binaydı, bu nedenle Fraser Tepesi’nin dışından gelen çoğu dedikodunun da kabul noktasıydı.</span></p>

    <p class="Normal para-style-override-5"><span class="char-style-override-8">Sinclair düşünceli bir tavırla başını yana eğdi. “Şey, önemli bir şey değil. Sadece bölgedeki bir yabancının Jamie Fraser’ı sorduğunu duydum.”</span></p>

    <p class="Normal para-style-override-5"><span class="char-style-override-8">Brianna’nın duvardaki tokmak, testere ve baltaları incelemesini bırakıp aniden başını kaldırdığını göz ucuyla gördüm. Arkasını döndüğünde etekleri dükkânı kaplayan telaş nedeniyle hışırdıyordu.</span></p>

    <p class="Normal para-style-override-5"><span class="char-style-override-8">“Yabancının adını biliyor musunuz?” diye sordu endişeyle. “Ya da nasıl biri olduğunu?”</span></p>

    <p class="Normal para-style-override-5"><span class="char-style-override-8">Sinclair şaşkınlıkla ona baktı. Zayıf omuzlu, kaslı kollu ve onun iki katı olan bir adama ait olması gereken koca elli bir adamdı. Kızıma baktı ve iri başparmağıyla metal halkayı defalarca çevirdi.</span></p>

    <p class="Normal para-style-override-5"><span class="char-style-override-8">“Onun nasıl göründüğünü bilmiyorum hanımefendi,” dedi kibarca ama gözlerindeki aç bakış, elindeki metal halkayı alıp boğazına dolama isteğimi kabarttı. “Ancak adının Hodgepile olduğunu söylüyor.”</span></p>

    <p class="Normal para-style-override-5"><span class="char-style-override-8">Brianna isim karşısında umutlu bakışlarını kaybederken dudaklarının köşeleri hafiften yukarıya doğru kıvrıldı. “Onun Roger olabileceğini sanmıyorum,” diye mırıldadı bana.</span></p>

    <p class="Normal para-style-override-5"><span class="char-style-override-8">“Muhtemelen, hayır,” diye kabul ettim. “Böyle sahte bir isim kullanmasına gerek yok.” Sinclair’e geri döndüm.</span></p>

    <p class="Normal para-style-override-5"><span class="char-style-override-8">“Wakefield adında birini duydun mu? Roger Wakefield?”</span></p>

    <p class="Normal para-style-override-5"><span class="char-style-override-8">Sinclair kararlılıkla başını iki yana salladı. “Hayır, bayan. Eğer böyle biri gelirse hemen Tepe’ye götürülecek. Wakefield bu topraklara ayak basar basmaz size haber vereceğim.”</span></p>

    <p class="Normal para-style-override-5"><span class="char-style-override-8">Brianna bir iç çekti ve onun hayal kırıklığıyla yutkunduğunu duydum. Ekim’in ortasıydı ve hiçbir şey söylememesine rağmen gün geçtikçe endişelendiği ortadaydı. Endişelenen tek kişi o değildi; Roger’ın yapmaya çalıştığı şeyi bize anlatmıştı ve yakalanmış olma ihtimali gibi korkunç düşünceler bütün gece beni uyutmamaya yetmişti.</span></p>

    <p class="Normal para-style-override-5"><span class="char-style-override-8">“…viskiye gelince,” diye devam etmekte olan Sinclair, dikkatimi yine ona vermemi sağlamıştı.</span></p>

    <p class="Normal para-style-override-5"><span class="char-style-override-8">“Viski? Hodgepile, Jamie ve viskiyi mi sordu?” Sinclair başını olumlu anlamda sallayıp metal halkayı yere bıraktı.</span></p>

    <p class="Normal para-style-override-5"><span class="char-style-override-8">“Cross Creek’te. Elbette hiç kimse ona tek kelime bile etmedi. Ancak biri bana onun asker olduğunu söyledi.” Hafiften yüzünü astı. “Saçlarındaki unu yıkamak bir ıstakoz sırtıyla bile zormuş.”</span></p>

    <p class="Normal para-style-override-5"><span class="char-style-override-8">“O zaman bir asker gibi de giyinmiyor?” Askerler saçlarını kuzu yünüyle sıkı sıkı bağlar ve bolca pirinç unuyla pudralardı ama bu havada terle birleşen un hamura dönüşüyordu. Yine de Sinclair’in adamın görünüşünden ziyade davranışlarını kastettiğini düşündüm.</span></p>

    <p class="Normal para-style-override-5"><span class="char-style-override-8">“Ah, hayır, kürk ticareti yaptığını iddia etti ama kıçında tüfek harbisiyle yürüyor ve konuşurken deri gıcırtısını duyabiliyorsunuz. Geordie McClintock böyle söyledi.”</span></p>

    <p class="Normal para-style-override-5"><span class="char-style-override-8">“Muhtemelen Murchison’ın adamlarından biri. Jamie’ye söyleyeceğim, teşekkür ederim.”</span></p>

    <p class="Normal para-style-override-5"><span class="char-style-override-8">Brianna ile birlikte şarapçı dükkânından çıkarken bu Hodgepile’ın ne kadar sıkıntı yaratacağını merak ediyordum. Muhtemelen fazla değildi; medeniyetten uzak olması ve Tepe’nin erişilmezliği, çoğu ihlale karşı korumalıydı. Jamie’nin orayı seçmesindeki amaçlarından biri de buydu. Bu uzaklık, söz konusu savaş olursa kesinlikle avantajdı. Fraser Tepesi’nde hiç savaş olmayacaktı, bundan emindim.</span></p>

    <p class="Normal para-style-override-5"><span class="char-style-override-8">Murchison’ın kini ne kadar şiddetli veya casusları ne kadar iyi olursa olsun, üstlerinin onun atlı ve silahlı bir şekilde dağların yüz mil ötesine geçmesine izin vereceğini sanmıyordum çünkü yasal bir içki imalathanesinin toplam üretimini yok etme ihtimali yıllık yüz galondan daha azdı.</span></p>

    <p class="Normal para-style-override-5"><span class="char-style-override-8">Lizzie ve Ian bizi dışarıda beklerken, Sinclair’in çöp yığınlarından yakacak çıra topluyorlardı. Bir şarapçı işinde talaş, odun, ağaç kabuğu bolca olurdu ve çıra için elle toplamaya değer bir işti.</span></p>

    <p class="Normal para-style-override-5"><span class="char-style-override-8">“Ian ile birlikte fıçıları yükleyebilir misin tatlım?” diye sordum Brianna’ya. “Gün ışığında Lizzie’ye bir bakmak istiyorum.”</span></p>

    <p class="Normal para-style-override-5"><span class="char-style-override-8">Hâlâ şaşkın görünen Brianna, başını sallayıp yarım düzine küçük fıçıyı dükkândan araca yerleştirmek için Ian’a yardıma gitti.</span></p>

    <p class="Normal para-style-override-5"><span class="char-style-override-8">Kişiliği pek cezbedici olmamasına rağmen Ronnie Sinclair’in bu fıçılardan çok kazanması büyük bir hünerdi. Viskiye kehribar rengini ve tütsü kokusunu veren meşe fıçılarının içini kömürleştirme hilesini her şarapçı bilmiyordu. </span></p>

    <p class="Normal para-style-override-5"><span class="char-style-override-8">“Gel buraya tatlım. Bir gözlerine bakayım.” Lizzie söz dinleyerek gözlerini açtı ve gözbebeklerinin beyazını görebilmem için alt kapağını aşağıya çekmeme izin verdi.</span></p>

    <p class="Normal para-style-override-5"><span class="char-style-override-8">Kız hâlâ şaşırtıcı derecede zayıftı ama sarılığı geçmişti ve gözleri neredeyse yine beyazdı. Parmaklarımı yavaşça çenesinin altına yerleştirdim, lenf bezi yalnızca hafiften şişti ve bu iyiydi.</span></p>

    <p class="Normal para-style-override-5"><span class="char-style-override-8">“İyi misin?” diye sordum. Kız utangaç bir şekilde gülümseyip başını olumlu anlamda salladı. Üç hafta önce Ian ile geldiğinden beri kulübeden ilk kez dışarıya adımını atıyordu. Hâlâ yeni bir buzağı gibi titriyordu. Sıkça kullanılan kınakına kabuğu işe yaramıştı; son hafta hiç ateş nöbeti geçirmemişti ve açık havanın da ciğerlerine iyi geleceğini düşünüyordum.</span></p>

    <p class="Normal para-style-override-5"><span class="char-style-override-8">Lizie, “Bayan Fraser?” diyince şaşkınlıktan yerimde sıçradım. O kadar utangaçtı ki benle veya Jamie ile çok nadir konuşurdu. Genelde ihtiyaçlarını Brianna’nın aracılığıyla bana söylerdi.</span></p>

    <p class="Normal para-style-override-5"><span class="char-style-override-8">“Evet tatlım?”</span></p>

    <p class="Normal para-style-override-5"><span class="char-style-override-8">“Ben… şarapçının Bay Fraser’ın Bayan Brianna’nın arkadaşı ile ilgili talimat verdiği sözlerine kulak misafiri oldum. Merak ediyorum da- ” Utangaçlığından sustu ve beyaz yanakları gül gibi kızardı.</span></p>

    <p class="Normal para-style-override-5"><span class="char-style-override-8">“Evet?”</span></p>

    <p class="Normal para-style-override-5"><span class="char-style-override-8">“Benim babam için de talimat verir mi sizce?” Kelimeler bir çırpıda çıkıvermişti ağzından ama daha çok kızarmıştı.</span></p>

    <p class="Normal para-style-override-5"><span class="char-style-override-8">“Ah, Lizzie! Özür dilerim.” Fıçı yüklemelerini bitiren Brianna, gelip küçük hizmetçiye sarıldı. “Unutmadım ama bunu düşünemedim de. Bekle bir dakika ben gidip Bay Sinclair’e söyleyeceğim.” Bir hışımla şarapçı dükkânının loşluğunda kayboldu.</span></p>

    <p class="Normal para-style-override-5"><span class="char-style-override-8">“Baban mı?” diye sordum. “O kayıp mı?”</span></p>

    <p class="Normal para-style-override-5"><span class="char-style-override-8">Kız dudaklarının titremesini önlemek için birbirilerine bastırarak başını olumlu anlamda salladı.</span></p>

    <p class="Normal para-style-override-5"><span class="char-style-override-8">“Köle olarak gitmişti ama güney kolonileri haricinde nereye gittiğini bilmiyorum.”</span></p>

    <p class="Normal para-style-override-5"><span class="char-style-override-8">Evet, yedi yüz bin mil karelik alanı araştırma için kısıtlı bir bilgi, diye düşündüm. Ancak Ronnie Sinclair’i haberdar etmekten zarar gelmezdi. Gazetelere ve diğer basılı materyallere Güney’de pek rastlanmıyordu. Asıl haberlerin çoğu, dükkânlardan ve tavernalardan veya sömürgelere gidip gelen köle ve hizmetçilerden alınıyordu.</span></p>

    <p class="Normal para-style-override-5"><span class="char-style-override-8">Gazete düşüncesi bana küçük şoku hatırlattı. Yedi yıl çok uzak gibi görünüyordu ve Brianna haklı çıkmalıydı; ev 21 Ocak’ta yansın ya da yanmasın, o tarihte biz kesinlikle orada olmayacaktık, değil mi?</span></p>

    <p class="Normal para-style-override-5"><span class="char-style-override-8">Brianna dışarıya çıktığında yüzü hafiften kızarmıştı. Araca çıkıp dizginleri eline aldı ve sabırsızca bizi beklemeye başladı. </span></p>

    <p class="Normal para-style-override-5"><span class="char-style-override-8">Onun kızarık yüzünü gören Ian, kaşlarını çatıp şarapçının dükkânına bir göz attı.</span></p>

    <p class="Normal para-style-override-5"><span class="char-style-override-8">“Ne oldu kuzen? Şu küçük herif seni kızdıracak bir şey mi yaptı?” Neredeyse Sinclair’inkiler kadar büyük ellerini açıp kapattı.</span></p>

    <p class="Normal para-style-override-5"><span class="char-style-override-8">“Hayır,” dedi Brianna sertçe. “Bir şey demedi. Artık hazır mıyız?”</span></p>

    <p class="Normal para-style-override-5"><span class="char-style-override-8">Ian, Lizzie’yi kucaklayıp at arabasının arkasındaki yatağa yatırdı, sonra da elini uzatıp Brianna’nın yanına geçmem için bana yardım etti. Brianna’nın ellerindeki dizginlere bir göz attı. Katırları kullanmasını Brianna’ya o öğretmişti ve kızın yeteneğinden dolayı da gururlanmıştı.</span></p>

    <p class="Normal para-style-override-5"><span class="char-style-override-8">“Sol taraftaki atı izle,” diye tavsiye etti ona. “Arada sırada kamçılamadığın sürece kendi tarafındaki yükü çekmez.”</span></p>

    <p class="Normal para-style-override-5"><span class="char-style-override-8">Yola çıktığımızda, Ian arka taraftaki Lizzie’nin yanına geçti. Kıza tuhaf hikâyeler anlattığını, onun da kıkırdayarak karşılık verdiğini duyabiliyordum. Kendi ailesinde kara koyun olan Ian, Lizzie’nin büyüsüne kapılmış, ona küçük kız kardeşi gibi, sırasıyla başının belası veya evcil hayvanı gibi davranıyordu.</span></p>

    <p class="Normal para-style-override-5"><span class="char-style-override-8">Omzumun üstünden şöyle bir şarapçı dükkânına sonra da Brianna’ya baktım. “Ne yaptı o?” diye sordum usulca.</span></p>

    <p class="Normal para-style-override-5"><span class="char-style-override-8">“Hiçbir şey. Ben onun işini yarıda kestim.” Yanakları iyice kızarmıştı.</span></p>

    <p class="Normal para-style-override-5"><span class="char-style-override-8">“O herif ne yapıyordu?”</span></p>

    <p class="Normal para-style-override-5"><span class="char-style-override-8">“Bir tahtaya resim çiziyordu,” diyerek yanağını ısırdı. “Çıplak kadınların.”</span></p>

    <p class="Normal para-style-override-5"><span class="char-style-override-8">Hem şoktan hem keyiften kahkahayı patlattım. “Eh, onun bir eşi yok ve muhtemelen yakın zamanda da olmayacak. Kolonilerde pek fazla kadın yok. Sanırım kimse onu suçlayamaz.”</span></p>

    <p class="Normal para-style-override-5"><span class="char-style-override-8">Ronnie Sinclair’e karşı beklenmedik bir sempati duydum. Ne de olsa uzun süredir yalnızdı. Eşi, Culloden’dan sonraki o korkunç günlerde vefat etmişti ve kolonilere sürülmeden önce on yılını hapiste geçirmişti. Birden ondaki dedikodu aşkını ve farklı açılarda gözlem kabiliyetini anladım.</span></p>

    <p class="Normal para-style-override-5"><span class="char-style-override-8">Brianna’nın utangaçlığı geçmişti, dizginleri kullanırken hafifçe ıslık çalmaya başladı. Beatles’ın bir melodisi diye düşündüm ama pop gruplarıyla hiç aram yoktu.</span></p>

    <p class="Normal para-style-override-5"><span class="char-style-override-8">Bir düşünce zihnime giriverdi sinsice; Roger gelmezse, Brianna uzun süre yalnız kalamazdı, ne burada ne de geleceğe döndüğünde. Fakat bu saçmaydı. Roger gelecekti. Ya gelmezse…</span></p>

    <p class="Normal para-style-override-5"><span class="char-style-override-8">Aklımdan çıkarmaya çalıştığım düşünce, savunmamı sinsice geçip tamamen zihnimi kaplamıştı. </span><span class="italik char-style-override-7">Ya Roger gelmemeyi seçmişse?</span><span class="char-style-override-8"> Brianna ile tartıştıklarını biliyordum ancak Brianna bu konuda ketumdu. Roger, onu geride bırakacak kadar kızgın olabilir miydi?</span></p>

    <p class="Normal para-style-override-5"><span class="char-style-override-8">Bu olasılığı kızımın da düşündüğü aklıma geldi, çünkü Roger’dan pek fazla bahsetmiyordu artık. Ancak Clarence ne zaman bir ziyaretçi geldiğini söylese gözlerindeki endişeli parıltıyı ve ziyaretçinin Jamie’nin bir kiracısı veya Ian’ın Tuscarora’lı arkadaşı olduğunu anlayınca ışıltının söndüğünü görebiliyordum.</span></p>

    <p class="Normal para-style-override-5"><span class="char-style-override-8">Brianna katırın kalçasına dizginleri indirdi. “Deeh!” diye bağırdı ve araç, eve giden dar yolda hızla yol almaya başladı.</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">Jamie üzgün bir ifadeyle, “Leoch’taki kilerden çok daha farklı,” dedi ve küçük alanın kenarında duran geçici testiyi dürttü. “Bu da viski sayılır ama.”</span></p>

    <p class="Normal para-style-override-5"><span class="char-style-override-8">Çekinmesine rağmen Brianna, babasının damıtım eviyle gurur duyduğunu görebiliyordu. Evden yaklaşık iki kilometre uzaklıktaydı, Ian’ın dediğine göre Fergus’un yerine daha yakındı böylece Marsali, birkaç günde bir göz kulak olabilirdi. Bu hizmetin karşılığında o ve Fergus, ham arpayı getiren ve likörün dağıtımına yardım eden Tepe’deki çiftçilerin edindiğinden daha fazla viski hissesine sahip olacaklardı.</span></p>

    <p class="Normal para-style-override-5"><span class="char-style-override-8">“Hayır tatlım, bu küçük iğrenç şeyi yiyemezsin,” dedi Marsali sertçe. Oğlunun bileğini kavrayıp minik parmaklarını tek tek açarak, koca bir böceği serbest bıraktı. Çocuk annesinin yalvarmasına rağmen bunu yeme de ısrarcıydı.</span></p>

    <p class="Normal para-style-override-5"><span class="char-style-override-8">“Iyyy!” Marsali böceği yere atıp ayağıyla üzerine bastı.</span></p>

    <p class="Normal para-style-override-5"><span class="char-style-override-8">Kısa ve tombul Germaine, bu kaybı karşısında ağlamadı, fakat sarı saçlarının altından kötü kötü baktı. Bu sert muameleye rağmen pek bir şeyi olmayan böcek, yaprak yığınlarından kalkıp yalpalayarak uzaklaştı.</span></p>

    <p class="Normal para-style-override-5"><span class="char-style-override-8">“Böceğin ona zarar vereceğini sanmıyorum,” dedi Ian keyifle. “Arada sırada Kızılderililerle onlardan yiyorum. Ama bak çekirgeler daha lezzetli, özellikle tütsülenmiş olanları.”</span></p>

    <p class="Normal para-style-override-5"><span class="char-style-override-8">Marsali ve Brianna’nın kıkırdamaları, Ian’ın daha da sırıtmasını sağladı. Bir arpa çuvalını alıp hasırdan düz küfeye boşalttı. Aniden gün ışığına maruz kalan iki hamamböceği çılgınca küfeye tırmanıp yere atladı ve maltlaştıran unun altına girdi.</span></p>

    <p class="Normal para-style-override-5"><span class="char-style-override-8">“Hayır dedim!” Marsali, onları takip etmek isteyen Germain’in yakasından tutup geri çekti. “Dur seni küçük şeytan, islenmek mi istiyorsun?” Tahta platformdan küçük duman bulutları yükseliyor, pişen kahvaltılık yulafla küçük alana yayılıyordu. Brianna karnının guruldadığını hissetti. Neredeyse akşam yemeği vakti gelmişti. “Belki onları içeri almalısın,” diye şaka yaptı. “Tütsülenmiş hamamböcekleri viskinin yanında iyi gider.”</span></p>

    <p class="Normal para-style-override-5"><span class="char-style-override-8">“Zarar vereceklerinden şüpheliyim,” diye onayladı babası, kızın yanına gelerek. Bir mendille yüzünü silip mendile baktı ve bulaşan is lekesine yüzünü buruşturup mendili koluna tıktı. “Tamam mı Ian?”</span></p>

    <p class="Normal para-style-override-5"><span class="char-style-override-8">“Evet, oldu. Yalnızca çuvalların bir tanesi bozulmuş Jamie Dayı.” Ian ham arpa küfesini kaldırdı ve nemden yosunlaşan yarık bir çuvalı kenara ittirdi. Bozulmuş kısımları temizlenen iki açık çuval da unun yanındaydı.</span></p>

    <p class="Normal para-style-override-5"><span class="char-style-override-8">“Onları bitir o zaman,” dedi Jamie. “Açlıktan ölüyorum.” O ve Ian bir çuvalı tutup taze arpayı platformdaki açık yere döktüler ve düz, tahta bir kürek yardımıyla yaydılar.</span></p>

    <p class="Normal para-style-override-5"><span class="char-style-override-8">“Ne kadar sürecek?” Brianna, Marsali’nin karıştırdığı lapa teknesinin kenarından başını uzattı. Lapa daha yeni kendini göstermeye başlamıştı, havada belli belirsiz alkol kokusu vardı.</span></p>

    <p class="Normal para-style-override-5"><span class="char-style-override-8">“Ah, bu biraz da havaya bağlı,” diyen Marsali gökyüzünü inceledi. Akşam olmak üzereydi ve gökyüzü, ufukta görünen birkaç beyaz bulutla birlikte koyu maviye dönmüştü. “Açık olmasına rağmen diyebilirim ki… Germaine!” Germaine’in poposunun bir kısmı görünüyordu, geri kalanı bir kütüğün altında kaybolmuştu.</span></p>

    <p class="Normal para-style-override-5"><span class="char-style-override-8">“Ben onu alırım.” Brianna hızlı adımlarla karşı tarafa geçip onu aldı. Germaine buna şiddetle karşı çıkıp kızın bacaklarını tekmelemeye başladı.</span></p>

    <p class="Normal para-style-override-5"><span class="char-style-override-8">“Ahh!” Brianna onu yere bıraktı ve bir eliyle baldırını ovaladı.</span></p>

    <p class="Normal para-style-override-5"><span class="char-style-override-8">Marsali bir “Of!” çekip kepçeyi bıraktı. “Bu sefer ne buldun seni küçük şeytan?” Tecrübelerinden ders alan Germaine, yakaladığı şeyi ağzına tıkıp yutmaya kalkıştı. Aniden yüzü mora döndü ve nefesi kesildi.</span></p>

    <p class="Normal para-style-override-5"><span class="char-style-override-8">Korkudan çığlık atan Marsali, diz çöküp ağzını açması için çocuğa yalvardı. Germaine başını iki yana sallayarak hırıldıyor, geriye doğru sendeliyordu. Büyük gözleri neredeyse yuvalarından fırlarken, ince bir salya çenesinden akıyordu.</span></p>

    <p class="Normal para-style-override-5"><span class="char-style-override-8">“Bana bırak!” Brianna çocuğu kolundan kapmasıyla sırtını kendine doğru yasladı ve iki elini çocuğun karnına bastırdı.</span></p>

    <p class="Normal para-style-override-5"><span class="char-style-override-8">Germaine öğürme sesiyle birlikte ağzından küçük, yuvarlak bir şey çıkardı. Zorla nefes alan çocuk, ciğerlerini havayla şişirince bağırmaya başladı ve yüzü birkaç dakikada mordan sağlıklı bir kırmızıya büründü.</span></p>

    <p class="Normal para-style-override-5"><span class="char-style-override-8">“İyi mi?” Jamie, annesinin kollarında ağlayan çocuğa endişeyle baktıktan sonra Brianna’ya döndü. “Çok hızlıydın kızım. Aferin.”</span></p>

    <p class="Normal para-style-override-5"><span class="char-style-override-8">“Te-teşekkürler. İşe yaradığına sevindim.”</span></p>

    <p class="Normal para-style-override-5"><span class="char-style-override-8">Brianna hafiften titrediğini hissediyordu. Saniyeler, bunu yapması birkaç saniyesini almıştı. Yaşamdan ölüme ve ölümden tekrar yaşama, yalnızca ince bir çizgi vardı. Jamie kızın kolunu hafiften sıkınca Brianna kendini biraz daha iyi hissetti.</span></p>

    <p class="Normal para-style-override-5"><span class="char-style-override-8">Jamie, “En iyisi çocuğu al, eve git,” dedi Marsali’ye. “Akşam yemeğini yedir sonra da yatağa yatır. Biz burayı hallederiz.”</span></p>

    <p class="Normal para-style-override-5"><span class="char-style-override-8">Hâlâ titreyen Marsali, başını olumlu anlamda sallayıp yüzüne düşen birkaç tutam saçı geriye itti ve Brianna’ya gülümsemeye çalıştı. “Teşekkür ederim, güzel kardeşim.”</span></p>

    <p class="Normal para-style-override-5"><span class="char-style-override-8">Bu tabir karşısında hem şaşıran hem de sevinen Brianna da Marsali’ye gülümsedi. “Çocuğun iyi olmasına sevindim.”</span></p>

    <p class="Normal para-style-override-5"><span class="char-style-override-8">Marsali yerdeki çantasını alıp Jamie’ye selam verdi ve dönüp kollarındaki küçük çocukla birlikte yolu yürümeye başladı.</span></p>

    <p class="Normal para-style-override-5"><span class="char-style-override-8">“Çok iyi işti kuzen.” Ian yayma işini bitirmiş, kızı tebrik etmek için platformdan aşağıya atlamıştı. “Bunu nereden öğrendin?”</span></p>

    <p class="Normal para-style-override-5"><span class="char-style-override-8">“Annemden.”</span></p>

    <p class="Normal para-style-override-5"><span class="char-style-override-8">Ian başını salladı, etkilenmiş görünüyordu. Jamie eğilip yeri araştırmaya başladı. “Merak ettim de acaba çocuk neyi yuttu?”</span></p>

    <p class="Normal para-style-override-5"><span class="char-style-override-8">“Bunu.” Brianna ezilmiş yaprakların arasında kalmış nesneyi gösterip yerden aldı. “Düğmeye benziyor.” Nesne kabaca oyulmuş yuvarlak ve tahtadandı, iplik yerlerinin olması onun bir düğme olduğunu gösteriyordu. </span></p>

    <p class="Normal para-style-override-5"><span class="char-style-override-8">Jamie, “Bir bakayım,” diyerek elini uzatınca Brianna da onu avucuna bıraktı.</span></p>

    <p class="Normal para-style-override-5"><span class="char-style-override-8">“Kopan bir düğmen yok değil mi, Ian?” diye sordu, avucundaki küçük nesneye kaşlarını çatarak.</span></p>

    <p class="Normal para-style-override-5"><span class="char-style-override-8">Ian, Jamie’nin omzundan bakıp başını iki yana salladı. “Belki Fergus’undur?” diye önerdi.</span></p>

    <p class="Normal para-style-override-5"><span class="char-style-override-8">“Belki ama öyle olduğunu sanmıyorum. Bizim Fergus, böyle bir şeyi kullanmayacak kadar çıtkırıldım. Ceketindeki bütün düğmeler cilalı boynuzdan yapıldı onun.” Kaşlarını çatarak başını yavaşça salladı, sonra omuz silkti. Düğmeyi kesesine atıp keseyi bağladı.</span></p>

    <p class="Normal para-style-override-5"><span class="char-style-override-8">“Bunu bir soruşturacağım. Burayı kendi başına halledebilir misin, Ian? Yapacak fazla bir şey kalmadı.” Brianna’ya gülümseyip başıyla yolu işaret etti. “Gel kızım, eve giderken Lindseyler’e soralım.” </span></p>

    <p class="Normal para-style-override-5"><span class="char-style-override-8">Söz konusu Kenny Lindsey evde yoktu. “Duncan Innes onu almaya geldi, bir saattir evde yok,” diyen Bayan Lindsey, kapının önünde durmuş, akşam güneşine karşı elini gözlerine siper ediyordu. “Akşama kesin sizde olurlar. Siz ve kızınız içeri girip bir şeyler içmek istemez misiniz Mac Dubh?”</span></p>

    <p class="Normal para-style-override-5"><span class="char-style-override-8">“Ah, teşekkürler Bayan Kenny. Eşim akşam yemeğine bekler bizi. Yalnız bu küçük düğme Kenny’nin mi acaba?”</span></p>

    <p class="Normal para-style-override-5"><span class="char-style-override-8">Bayan Lindsey, onun elindeki düğmeye dikkatle bakıp başını salladı. “Hayır, değil. Onun geyik kemiğinden oyduğu düğmelerin hepsini ben dikmiştim. Hatta sizin de gördüğünüz en güzel düğmelerdi,” dedi, kocasının sanatçılığıyla gurur duyuyordu. “Her birinde afacan çocuk gibi sırıtan küçük yüz şekli var, hepsi de birbirinden farklı!”</span></p>

    <p class="Normal para-style-override-5"><span class="char-style-override-8">Gözleri, Brianna’nın üzerindeydi. “Kenny’nin bir erkek kardeşi var. Cross Creek’in yanında yirmi dönümlük tütün üreten küçük bir arazisi var, iyi de ürün veriyor. Helicon Dağı’ndaki toplantıda olacak. Belki siz de gelirsiniz Mac Dubh?”</span></p>

    <p class="Normal para-style-override-5"><span class="char-style-override-8">Jamie bu imaya gülümseyerek başını iki yana salladı. Kolonide birkaç uygun kız vardı ve Jamie, Brianna için başka bir yere söz verdiğini söylemesine rağmen çöpçatanlık çabaları son bulmuyordu.</span></p>

    <p class="Normal para-style-override-5"><span class="char-style-override-8">“Korkarım bu sene olmaz, Bayan Kenny. Belki gelecek sene ama şimdi boş zamanım yok.”</span></p>

    <p class="Normal para-style-override-5"><span class="char-style-override-8">Kibarca müsaadelerini isteyip eve yollandılar. Sırtlarına vuran batan güneş, önlerinde uzun gölgeler oluşturuyordu.</span></p>

    <p class="Normal para-style-override-5"><span class="char-style-override-8">“Bu düğmenin önemli olduğunu düşünüyor musun?” diye sordu Brianna merakla. Jamie omuz silkti. Hafif rüzgâr saçlarını havalandırıyor, saçını tutan deri ipi çekiştiriyordu.</span></p>

    <p class="Normal para-style-override-5"><span class="char-style-override-8">“Bilemem. Hiçbir şey de olmayabilir ama bir şey de olabilir. Annen bana Ronnie Sinclair’in Cross Creek’te viski soran bir adamla ilgili söylediklerini anlattı.”</span></p>

    <p class="Normal para-style-override-5"><span class="char-style-override-8">“Hodgepile?” Brianna bu isme gülmeden edemedi. Jamie hafiften gülümsedi ama sonra yine ciddileşti. Eğer düğme Tepe’deki birine aitse, damıtıcının nerede olduğunu bilirlerdi ve araştırmayı keserlerdi, bir zararı olmazdı. Ancak düğme bir yabancınınsa… Kıza bakıp yeniden gülümsedi.</span></p>

    <p class="Normal para-style-override-5"><span class="char-style-override-8">“Birinin fark edilmeden buraya gelmesi öyle kolay değil, eğer niyetini saklamıyorsa. Herhangi bir sebepten gelen biri, yemek içmek için bir evde dururdu ve bunu mutlaka duyarım. Ama bunun gibi bir şey hiç olmadı. Bir Kızılderili’ye de ait değil, onlar kıyafetlerinde böyle şeyler kullanmazlar.”</span></p>

    <p class="Normal para-style-override-5"><span class="char-style-override-8">Jamie ve Brianna tepeye dönüp evin yoluna saparlarken, rüzgâr yoldaki kahverengi, sarı yaprakları fırıl fırıl döndürüyordu. Ormanın artan sessizliğinden etkilenerek sessizce yürüyorlardı. Kuşlar hâlâ alacakaranlık şarkısını söylüyorlardı ama gölgeler ağaçların altına uzayıp gidiyordu. Vadinin karşısındaki dağın kuzey yokuşu çoktan karanlığa bürünmüştü.</span></p>

    <p class="Normal para-style-override-5"><span class="char-style-override-8">Evin alanı hâlâ kestane ağaçlarının arasından sızan güneş ışığıyla aydınlanıyordu. Claire bahçede bir kalçasına sepeti dayamış fasulye topluyordu. Narin bedeni güneşe karşı koyu renk görünürken, saçları kıvırcık altın bir haleyle çevriliydi.</span></p>

    <p class="Normal para-style-override-5"><span class="char-style-override-8">“Innisfree,” dedi Brianna farkında olmadan. Bu manzara karşısında donakalmıştı.</span></p>

    <p class="Normal para-style-override-5"><span class="char-style-override-8">“Innisfree?” Jamie şaşkınlıkla ona bakıyordu.</span></p>

    <p class="Normal para-style-override-5"><span class="char-style-override-8">Brianna tereddüt etti ama bunu açıklamanın başka bir yolu yoktu. “Bir şiir, yani onun bir kısmı. Babam eve gelip annemi bahçesinde bulduğunda her zaman bunu söylerdi. Eğer isterse annemin tek başına yaşayabileceğini söylerdi. Annemin bir gün bizi terk edip, bitkileriyle birlikte tek başına yaşayabileceği bir yere gideceğiyle ilgili şaka yapardı.”</span></p>

    <p class="Normal para-style-override-5"><span class="char-style-override-8">“Ah.” Jamie’nin yüzü sakindi ama solan gün ışığında elmacık kemikleri kırmızıydı. “Peki şiir nasıldı?”</span></p>

    <p class="Normal para-style-override-5"><span class="char-style-override-8">Brianna şiiri okurken kalbinin hafiften sıkıştığının farkındaydı.</span></p>

    <p class="Normal para-style-override-5"><span class="char-style-override-8">“</span><span class="italik char-style-override-7">Şimdi kalkıp gideceğim, gideceğim Innisfree’ye,</span></p>

    <p class="Normal para-style-override-5"><span class="italik char-style-override-7">Kil ve sazdan oluşan küçük bir ev yapacağım,</span></p>

    <p class="Normal para-style-override-5"><span class="italik char-style-override-7">Dokuz tane fasulye sırığım olacak, bir de arı kovanım,</span></p>

    <p class="Normal para-style-override-5"><span class="italik char-style-override-7">Ormanın derinliklerinde arı sesleriyle yaşayacağım tek başıma.</span><span class="char-style-override-8">”</span></p>

    <p class="Normal para-style-override-5"><span class="char-style-override-8">Jamie’nin çatık kızıl kaşları, güneşte parlıyordu. “Peki Innisfree nerede?”</span></p>

    <p class="Normal para-style-override-5"><span class="char-style-override-8">“Sanırım İrlanda. O İrlandalıydı,” diye açıkladı Brianna. “Yani şair.” Ormanın kenarından arı sesleri geliyordu.</span></p>

    <p class="Normal para-style-override-5"><span class="char-style-override-8">“Ah.”</span></p>

    <p class="Normal para-style-override-5"><span class="char-style-override-8">Sarı siyah küçük sürü yanlarından geçti, arılar evlerine dönüyorlardı. Babası ilerlemek için bir adım atmamış, kızın yanında durmuş yaprakların arasından fasulyeleri toplayan Clare’i izliyordu.</span></p>

    <p class="Normal para-style-override-5"><span class="char-style-override-8">En azından annem yalnız değil, diye düşündü Brianna. Ancak göğsündeki küçük sızı geçmemişti.</span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">Kenny Lindsey bir yudum viski alıp gözlerini kapadı ve profesyonel şarap uzmanı gibi likörü ağzında çevirdi. Duruma odaklanarak kaşlarını çatan adam durdu, sonra yudumu yuttu. </span></p>

    <p class="Normal para-style-override-5"><span class="char-style-override-8">“Ohh!” Baştan aşağı ürpererek bir soluk verdi. “Tanrım, bağırsaklarınızı çıkarır bu!”</span></p>

    <p class="Normal para-style-override-5"><span class="char-style-override-8">Jamie bu iltifata sırıtıp kadehe biraz daha viski koyup Duncan’a uzattı. “Evet, bu bir öncekinden daha iyi,” diye onayladı, kendi içkisini yudumlamadan önce koklayarak. “Dilinizi kavurmuyor.”</span></p>

    <p class="Normal para-style-override-5"><span class="char-style-override-8">Lindsey başıyla onu onaylayarak elinin tersiyle ağzını sildi. “Evet, bu iyi alıcı bulur. Woolam bir fıçı istiyor. Bu ona bir sene gider, şuradaki Quakerlar onu azar azar tüketirler.”</span></p>

    <p class="Normal para-style-override-5"><span class="char-style-override-8">“Ödemede anlaştın mı?”</span></p>

    <p class="Normal para-style-override-5"><span class="char-style-override-8">Lindsay, Lizzie’nin önüne koyduğu çörek tabağını beğeniyle koklayarak başını salladı. “Bir fıçıya yüz kilo arpa, viski için de yarısı.”</span></p>

    <p class="Normal para-style-override-5"><span class="char-style-override-8">“Uygun.” Jamie bir çörek alıp bir müddet dalgın dalgın çiğnedi. Sonra bir kaşını kaldırarak masanın karşısında oturan Duncan’a baktı. “Naylor Çayı’ndaki MacLeod’a da bir sor bakalım bizimle aynı pazarlığı yapar mı? Eve giderken bir uğra, olur mu?”</span></p>

    <p class="Normal para-style-override-5"><span class="char-style-override-8">Duncan çörekten aldığı lokmayı çiğneyerek başını salladı ve Jamie bana doğru sessizce kadeh kaldırdı. Woolam’ın teklifi tam tamına sekiz yüz poundluk arpa ediyordu. Tepe’de bulunan tarlalardaki mahsul fazlası, gelecek sene için hammaddeydi.</span></p>

    <p class="Normal para-style-override-5"><span class="char-style-override-8">“Tepe’deki her eve bir fıçı, Fergus’a iki…” Jamie hesap yaparken dalgın dalgın kulak memesini çekiştiriyordu. “Nacognaweto’ya da iki, kıvamı tutsun diye belki bir tanesini ayırırız. Toplantı için de bir düzine fıçı ayırabiliriz Duncan.”</span></p>

    <p class="Normal para-style-override-5"><span class="char-style-override-8">Duncan’ın gelişi isabetliydi. Jamie, ham viskinin ilk mahsulünü ihtiyacımız olan araç gereç ve kıyafet karşılığı Salem’deki Moravyalılar’la takas edebilmişti, ancak Cape Fear’ın zengin İskoçyalı çiftçilerinin daha iyi alışveriş yaptığına şüphe yoktu.</span></p>

    <p class="Normal para-style-override-5"><span class="char-style-override-8">Helicon Dağı’na haftalarca yolculuk yapacak kadar uzun süre çiftlikten uzaklaşmamız mümkün değildi ama Duncan viskileri aşağıya götürüp satabilirdi… Zihnimde çoktan listelerimi hazırlamıştım. Herkes, satılması için Buluşma’ya bir şeyler getiriyordu. Yün, kıyafet, aletler, yiyecek, hayvan… Acilen küçük, bakır bir çaydanlığa, iç gömlek için yeni musline ihtiyacım vardı, bir de…</span></p>

    <p class="Normal para-style-override-5"><span class="char-style-override-8">“Kızılderililere alkol vermeyi düşünüyor musunuz?” Brianna’nın sorusu düşüncemi yarıda kesmişti.</span></p>

    <p class="Normal para-style-override-5"><span class="char-style-override-8">“Neden olmasın?” diye sordu Lindsey, onun araya girmesinden biraz rahatsızdı.</span></p>

    <p class="Normal para-style-override-5"><span class="char-style-override-8">“Onlara alkolü </span><span class="italik char-style-override-7">öylesine</span><span class="char-style-override-8"> vermeyeceğiz kızım. Gümüş paraları çok az ama çok iyi deri veriyorlar.”</span></p>

    <p class="Normal para-style-override-5"><span class="char-style-override-8">Brianna destek vereyim diye bana, sonra Jamie’ye baktı. “Ama Kızılderililer- yani ben onların alkolle başa çıkamadıklarını duymuştum.”</span></p>

    <p class="Normal para-style-override-5"><span class="char-style-override-8">Üç adam da şaşkınlıkla ona baktı, sonra Duncan ellerinin arasında çevirdiği kupasına çevirdi bakışlarını. “Başa çıkmak mı?”</span></p>

    <p class="Normal para-style-override-5"><span class="char-style-override-8">Brianna’nın dudağının bir köşesi hafiften seğirdi. “Yani hemen sarhoş oluyorlar demek istedim.”</span></p>

    <p class="Normal para-style-override-5"><span class="char-style-override-8">Lindsey kupasını inceledi, sonra da kel kafasını sıvazlayarak kıza baktı. “Biraz daha açabilir misin kızım?” dedi biraz kibarca. </span></p>

    <p class="Normal para-style-override-5"><span class="char-style-override-8">Brianna dudaklarını büzdü ama sonra rahatladı. “Yani… başladıkları zaman kendilerini durduramayacak olan insanları içmeye teşvik etmek, yanlış demek istiyorum.” Çaresizce bana bakarken başımı iki yana salladım.</span></p>

    <p class="Normal para-style-override-5"><span class="char-style-override-8">“Alkolik daha tanımlanmadı,” dedim. “Henüz bir hastalık değil, sadece zayıf kişilikte olanlara deniyor.”</span></p>

    <p class="Normal para-style-override-5"><span class="char-style-override-8">Jamie şaşkınlıkla ona bakıyordu ama hemen araya girdi: “Ee, sana şunu söyleyeyim kızım, zamanımda birçok ayyaş gördüm ama masada şişe kırıp şişeyi diğerinin boğazına dayayanı daha yeni görüyorum.”</span></p>

    <p class="Normal para-style-override-5"><span class="char-style-override-8">Masadan bunu onaylayan mırıltılar yükseldi ve diğerleri de konuyu değiştirmeye çalıştı.</span></p>

    <p class="Normal para-style-override-5"><span class="char-style-override-8">“Hodgepile? Hayır, adamı görmedim ama adını duydum.” Duncan geri kalan içkisini içip kibarca hırıldayarak kupasını masaya bıraktı. “Buluşma’da sormamı ister misin?”</span></p>

    <p class="Normal para-style-override-5"><span class="char-style-override-8">Jamie başını sallayıp bir tane daha hamur işi aldı. “Evet, yap Duncan.”</span></p>

    <p class="Normal para-style-override-5"><span class="char-style-override-8">Lizzie ateşin başına geçmiş akşam yemeği için güveci karıştırıyordu. Omuzlarının kasıldığını gördüm ama kalabalığın önünde konuşamayacak kadar çekingendi. Brianna’nın hiç böyle huyları yoktu.</span></p>

    <p class="Normal para-style-override-5"><span class="char-style-override-8">“Ben de birini sormanızı istiyorum Bay Innes.” Brianna masanın karşısına doğru eğilmiş gözlerini Duncan’a dikmişti. “Roger Wakefield adındaki birini de sorabilir misiniz? Lütfen?”</span></p>

    <p class="Normal para-style-override-5"><span class="char-style-override-8">“Elbette, elbette sorarım.” Duncan, Brianna’nın göğüs dekoltesi karşısında kızardı ve Kenny’nin viskisinden geriye kalanı içmeye devam etti. “Yapabileceğim başka bir şey var mı?”</span></p>

    <p class="Normal para-style-override-5"><span class="char-style-override-8">“Evet,” dedim, huysuz Lindsey’in önüne yeni bir bardak koyarak. “Hodgepile ve Bree’nin genç adamını sormuşken Joseph Wemyss adlı kişiyi de araştırır mısın? Kendisi bir köle.” Göz ucuyla Lizzie’nin narin omuzlarının rahatladığını gördüm.</span></p>

    <p class="Normal para-style-override-5"><span class="char-style-override-8">Duncan başını salladı ve Brianna tereyağı getirmek için kaybolduğunda yüzünün kızarıklığı da geçti. Kenny Lindsey ise ilgiyle Brianna’ya bakmıştı.</span></p>

    <p class="Normal para-style-override-5"><span class="char-style-override-8">“Bree? Siz kızınızı böyle mi çağırıyorsunuz?” diye sordu adam.</span></p>

    <p class="Normal para-style-override-5"><span class="char-style-override-8">“Evet,” dedim. “Ne oldu ki?”</span></p>

    <p class="Normal para-style-override-5"><span class="char-style-override-8">Lindsey’in yüzünde hafif bir gülümseme belirdi. Sonra Jamie’ye bakıp öksürdü ve gülüşünü kupasında gizledi.</span></p>

    <p class="Normal para-style-override-5"><span class="char-style-override-8">“Bu bir İskoç sözü, Sassenach,” dedi Jamie hafifçe gülümseyerek. “</span><span class="italik char-style-override-7">Bree</span><span class="char-style-override-8">, büyük bela demek.” </span></p>

    <p class="Normal para-style-override-11"><span class="char-style-override-9"> </span></p>
  </div>
</body>
</html>