<html xmlns="http://www.w3.org/1999/xhtml">
<head>
  <title>guz2-31</title>
  <link href="../Styles/guz2.css" rel="stylesheet" type="text/css"/>
</head>

<body id="guz2" xml:lang="tr-TR">
  <div class="Basic-Text-Frame">
     <p class="baslik" id="toc_marker-25"><span class="bold">25<br/>Esaret</span></p>

    <p class="Basic-Paragraph" xml:lang="en-US"><span class="bold"> </span></p>

    <p class="Normal para-style-override-5"><span class="bold char-style-override-9">Şubat 1770</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">İpliğine düğüm atarak hesapladığına göre yaklaşık üç aydır Mohawk köyündeydi. İlk başta onların kim olduğunu bilmiyordu. Yalnızca onu esir alanlardan farklı bir Kızılderili ırkındandılar ve onu esir alanlar onlardan korkuyorlardı.</span></p>

    <p class="Normal para-style-override-5"><span class="char-style-override-8">Onu getirmiş olan adamlar konuşup işaret ederken yorgunluktan her yeri uyuşmuştu. Yeni Kızılderililer farklıydılar; kış için kürk ve deri giyinmişlerdi, ayrıca birçok erkeğin yüzü dövmeliydi.</span></p>

    <p class="Normal para-style-override-5"><span class="char-style-override-8">İçlerinden biri, bir bıçağın ucuyla onu dürttü ve üstünü çıkarttırdı. Birkaç erkek - ve kadın - onu dürtüp onunla dalga geçerken, uzun ahşap bir evin ortasında çırılçıplak kalmaya zorlanmıştı. Sağ ayağı çok fena şişti; derin kesik enfeksiyon kapmıştı. Yine de yürüyebiliyordu ama her adımda bacağına ağrı saplanıyordu ve ara sıra ateşten yanıyordu.</span></p>

    <p class="Normal para-style-override-5"><span class="char-style-override-8">Onu evin kapısına doğru iteklediler. Dışarıda fazlasıyla gürültü vardı. Dayak yiyeceğinin farkındaydı; bağıran bir düzine barbar ve ellerinde de sopalar vardı. Biri arkadan bıçağın ucunu kalçasına batırınca kanın bacağından aşağıya aktığını hissetti. “</span><span class="italik char-style-override-7">Cours!</span><span class="char-style-override-8">” dediler. Koş. </span></p>

    <p class="Normal para-style-override-5"><span class="char-style-override-8">Yer ezildiği için kar, kirli buza dönüşmüştü. Sırtındaki kürek onu kıyametin ortasına gönderirken buz ayaklarını yakıyordu.</span></p>

    <p class="Normal para-style-override-5"><span class="char-style-override-8">Sopalar sağına ve soluna çarpıp çubuklar bacaklarına vururken, yolun çoğunda yalpalayarak dimdik durabilmişti. Bu sopaların vuruşlarından kaçış yoktu. Yapabildiği tek şey mümkün olduğunca hızla koşmaya devam etmekti.</span></p>

    <p class="Normal para-style-override-5"><span class="char-style-override-8">Sona yaklaşırken bir sopa tam karnına isabet etti; iki büklüm oldu ve bir diğeri kulağının arkasına denk geldi. Adeta bir çuval gibi yere yığıldığında soğuğu güçlükle hissedebiliyordu.</span></p>

    <p class="Normal para-style-override-5"><span class="char-style-override-8">Bir dal bacaklarına isabet etti sonra da hayalarına. Refleksle bacaklarını sallayıp yeniden yuvarlandı. Ağzından ve burnundan buzlu çamurla karışık kan gelirken bile, bir şekilde emekleyerek ilerlerken buldu kendini.</span></p>

    <p class="Normal para-style-override-5"><span class="char-style-override-8">Evin sonuna ulaştı ve son sopalar sırtına vururken uzun evin direğini kavrayıp bedenini yavaşça yukarı çekti. Düşmemek için direğe tutunarak onlardan yana döndü. Bu onların hoşuna gitmişti. Bir köpek sürüsünü andıran tiz havlamalarla gülüyorlardı. Roger reverans yapıp doğruldu, başı dönmüştü. Kızılderililer buna daha çok güldüler. Roger her zaman insanları nasıl memnun edeceğini bilmişti.</span></p>

    <p class="Normal para-style-override-5"><span class="char-style-override-8">Kızılderililer onu içerip alıp yıkanması için suyla biraz yemek ikram ettiler. Sonra da yırtık gömleği ve kirli pantolonunu geri verdiler ama ceketle ayakkabısını vermemişlerdi. Evin içi sıcaktı; ev boyunca aralıklarla ateş yanıyordu ve her birinin kendine ait bacaları vardı. Roger bir köşeye kıvrıldı ve eli pantolonun dikişinde uykuya daldı. </span></p>

    <p class="Normal para-style-override-5"><span class="char-style-override-8">Bu kabulden sonra Mohawklar ona karşı ilgisizleşti ama kaba değillerdi. Uzun evin kölesi, orada yaşayanların hizmetindeydi. Eğer bir emri anlamazsa, bir kez ona gösteriyorlardı. Eğer reddeder ya da anlamazlıktan gelirse onu dövüyorlardı, bu nedenle artık reddetmiyordu. Yine de Roger’la yemeklerini paylaşıyorlar ve ona uyuyacak yer veriyorlardı.</span></p>

    <p class="Normal para-style-override-5"><span class="char-style-override-8">Kış olduğu için asıl işi odun toplamak ve su taşımaktı ama arada sırada avcı grubu, etleri doğrama ve taşımaya yardımcı olsun diye onu yanlarına alıyordu. Kızılderililer onunla iletişime geçmek için pek bir çaba sarf etmiyorlardı ama Roger dikkatle dinleyerek dillerini biraz öğrenmişti.</span></p>

    <p class="Normal para-style-override-5"><span class="char-style-override-8">Büyük bir dikkatle birkaç kelimeyi söylemeye çabaladı. İşe küçük bir kızı seçerek başladı, onun daha zararsız olduğunu düşünüyordu. Kız ona dik dik baktı, sonra adeta konuşan bir karga duymuş gibi kahkaha attı. Bunu gelip duyması için bir arkadaşını, sonra başka bir arkadaşını daha çağırdı. Üçü Roger’ın önüne oturdu, elleriyle ağızlarını kapayıp hafifçe kıkırdamaya ve gözlerinin ucuyla onu süzmeye başladılar. Roger nesneleri - ateş, demlik, battaniye, mısır - göstererek bildiği tüm kelimeleri söyledi, sonra tavanda asılı kurumuş balık dizisini gösterdi ve kaşlarını kaldırdı.</span></p>

    <p class="Normal para-style-override-5"><span class="char-style-override-8">“</span><span class="italik char-style-override-7">Yona’kensyonk</span><span class="char-style-override-8">,” dedi yeni arkadaşı hemen ve Roger kelimeyi tekrarladığında kıkırdadı. Sonraki günler ve haftalarda kızlar ona çok birçok şeyi öğretmişlerdi; sonunda nerede olduğunu öğrenmesi de onlardan biri sayesinde oldu. Ya da nerede değil de daha çok kimlerin ellerinde olduğunu.</span></p>

    <p class="Normal para-style-override-5"><span class="italik char-style-override-7">Kahnyen’kehaka</span><span class="char-style-override-8">, demişlerdi gururla ve onun bilmediğini görünce şaşkın şaşkın bakmışlardı. Mohawk. Kızılderili Birliklerin Doğu Kapısı Bekçileri. Diğer taraftan Roger ise </span><span class="italik char-style-override-7">Kakonhoaerhas</span><span class="char-style-override-8"> idi. Bu kelimenin tam anlamını tespit etmek için birçok konuşma gerekti. Kızlardan biri köpek taklidi yaptığında sonunda kelimenin anlamını öğrenmişti; köpek surat.</span></p>

    <p class="Normal para-style-override-5"><span class="char-style-override-8">“Teşekkürler,” dedi Roger, iyice uzayan sakallarını dokunarak. Sonra onlara dişlerini gösterip hırladı ve kızlar katıla katıla güldüler.</span></p>

    <p class="Normal para-style-override-5"><span class="char-style-override-8">Bu, bir kızın annesinin dikkatini çekmişti; Roger’ın ayağının şiş olduğunu görünce merhem getirmiş, ayağını yıkamış, yosun ve mısır kabuğuyla sarmıştı. Kadınlar, Roger onlara yiyecek ve su getirdiğinde onunla konuşmaya başlamışlardı.</span></p>

    <p class="Normal para-style-override-5"><span class="char-style-override-8">Roger kaçmak için bir girişimde bulunmadı, henüz değil. Kış, karıyla acı soğuğuyla köyde hâlâ hâkimdi. Silahsız, topal ve havaya karşı hazırlıksız halde çok uzağa gidemezdi. Uygun zamanı bekliyordu. Geceleri rüyasında kayıp dünyasını gördü ve karnında bir sızıyla taze çimlerin kokusuyla şafakta uyandı.</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">Cizvitler geldiğinde nehrin kenarı hâlâ buzla kaplıydı.</span></p>

    <p class="Normal para-style-override-5"><span class="char-style-override-8">Roger köyde koşturup duruyordu. Köpekler yaklaşan ziyaretçilerin geldiğini haber vermek için havladıklarında dışarıdaydı. </span></p>

    <p class="Normal para-style-override-5"><span class="char-style-override-8">Yeni gelenler, Mohawklılar’ın oluşturduğu büyük bir gruptu. Kadın ve erkeklerin hepsi yayandı ve her zamanki gibi seyahat takımlarıyla yüklüydüler. Bu tuhaftı çünkü önceden bu şekilde gelenler avcı grubu olurdu. Daha da tuhaf olanı, ziyaretçilerin yanında beyaz bir adamın olmasıydı. Soluk kış güneşi adamın sarı saçlarında parlıyordu.</span></p>

    <p class="Normal para-style-override-5"><span class="char-style-override-8">Roger adama yakından bakmaya heveslendi, fakat bazı köylüler tarafından geriye itildi. Ancak adamın bir rahip olduğunu görebilmişti; yıpranmış uzun siyah cüppesinden geriye kalanlar, içinde ayı postu pelerini, dışında tozluk ve ayaklarında çarık olduğunu gösteriyordu.</span></p>

    <p class="Normal para-style-override-5"><span class="char-style-override-8">Rahip ne tutsak gibiydi ne de bağlıydı. Fakat Roger onun buraya gelmesi için zorlandığını hissediyordu; genç yüzünde zorlanmanın izleri mevcuttu. Rahip ve ona eşlik edenlerin birkaçı, reisin kurulu topladığı evde gözden kayboldular. Roger hiç buna katılmamıştı ama kadınlardan duymuştu.</span></p>

    <p class="Normal para-style-override-5"><span class="char-style-override-8">Kendi kaldığı evdeki yaşlı bir kadın, onu kalabalıkta görünce daha fazla odun getirmesi için emir verdi ona. Roger gitti ve bir daha rahibi göremedi, fakat yeni gelenler köydeydi ve kalplerindeki dostluğu paylaşmak için diğer evlere dağılmışlardı.</span></p>

    <p class="Normal para-style-override-5"><span class="char-style-override-8">Köyde bir şeyler oluyordu. Roger etrafında dönen girdabın dalgalarını hissediyor ama anlayamıyordu. Akşam olunca erkekler ateşin başına oturmuş konuşurlarken kadınlar da bir yandan çalışıp bir yandan fısıldaşıyorlardı ama bu konuşmalar, Roger’ın öğrendiklerinin çok ötesindeydi. Küçük kızlardan birine yeni gelenleri sorunca, kız ona yalnızca kuzeydeki köyden geldiklerini, neden geldiklerini de sorunca bilmediğini ama Kara Cüppe, </span><span class="italik char-style-override-7">Kahontsi’yatawi</span><span class="char-style-override-8"> ile ilgisi olduğunu söyledi. </span></p>

    <p class="Normal para-style-override-5"><span class="char-style-override-8">Bir haftayı geçmişti ki Roger bir avcı grubuyla dışarı çıktı. Hava çok soğuktu ama açıktı ve köyden oldukça uzaklaşmışlardı, sonunda bir geyik bulup öldürmüşlerdi. Roger hayvanın hem iriliğine hem de aptallığına şaşıp kalmıştı. Avcıların tutumunu anlayabiliyordu. Böyle bir şeyi öldürmenin şerefi olmazdı, o alt tarafı bir etti.</span></p>

    <p class="Normal para-style-override-5"><span class="char-style-override-8">Ancak </span><span class="italik char-style-override-7">bol</span><span class="char-style-override-8"> et vardı. Roger yük katırı gibi yüklendiği için sakat ayağına da fazla yük binmişti. Köye vardıkları zaman Roger öyle kötü aksıyordu ki avcı grubunun gerisinden gelebiliyordu ve ormanda kaybolmamak için onları zar zor takip ediyordu.</span></p>

    <p class="Normal para-style-override-5"><span class="char-style-override-8">Sonunda köyün çitini gördüğünde, birkaç adamın onu bekliyor olduğunu görünce şaşırdı. Onu kapıp yüklerini aldılar ve köye doğru itelediler. Ancak onu kendi kaldığı eve değil, merkezdeki alanın uzak köşesindeki küçük bir kulübeye götürdüler.</span></p>

    <p class="Normal para-style-override-5"><span class="char-style-override-8">Soru sormak için yeterince Mohawk dilini biliyordu ama ne olursa olsun onlar cevap vermezdi. Roger’ı kulübeye ittiler ve onu orada bıraktılar.</span></p>

    <p class="Normal para-style-override-5"><span class="char-style-override-8">İçeride küçük bir ateş yanıyordu, fakat öyle karanlıktı ki dışarıdaki gün ışığından sonra geçici olarak hiçbir şeyi göremedi.</span></p>

    <p class="Normal para-style-override-5"><span class="char-style-override-8">“Sen kimsin?” dedi şaşkın bir ses Fransızca.</span></p>

    <p class="Normal para-style-override-5"><span class="char-style-override-8">Roger birkaç kez gözlerini kırpıştıktan sonra ateşin yanında oturan figürün kalktığını görebildi. Rahipti.</span></p>

    <p class="Normal para-style-override-5"><span class="char-style-override-8">“Roger MacKenzie,” diye yanıt verdi. “</span><span class="italik char-style-override-7">Et vous?</span><span class="italik char-style-override-15"><a class="footnote-link" href="#footnote-7589-9" id="footnote-7589-9-backlink">9</a></span><span class="char-style-override-8">” Yalnızca adını söylemekle ani ve beklenmedik bir mutluluk yaşıyordu. Kızılderililer onun adını öğrenmeye gerek bile duymamışlardı, ona ihtiyaçları olduklarında ‘Köpek Surat’ diye sesleniyorlardı.</span></p>

    <p class="Normal para-style-override-5"><span class="dip char-style-override-13" xml:lang="en-US">9</span><span class="dip char-style-override-13"> (Fr.) Ya sen? (ç.n.)</span><span class="char-style-override-14"/></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">“Alexandre.” Rahip öne geldi, hem memnun hem de şüpheli görünüyordu. “Pere Alexandre Ferigault. </span><span class="italik char-style-override-7">Vous êtes anglais?</span><span class="char-style-override-10"><a class="footnote-link" href="#footnote-7589-10" id="footnote-7589-10-backlink">10</a></span><span class="Dipnot-Ba-vurusu char-style-override-16">**</span><span class="char-style-override-8">” </span></p>

    <p class="Basic-Paragraph para-style-override-7" xml:lang="en-US"><span class="char-style-override-17">1</span><span class="dip char-style-override-11">0</span><span class="dip char-style-override-11" xml:lang="tr-TR"> (Fr.) İngiliz misin? (ç.n.)</span><span class="char-style-override-12"/></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">“İskoç,” dedi Roger ve bacakları daha fazla onu taşıyamadığı için birden yere çöktü.</span></p>

    <p class="Normal para-style-override-5"><span class="char-style-override-8">“Bir İskoçyalı? Buraya nasıl geldin? Asker misin?”</span></p>

    <p class="Normal para-style-override-5"><span class="char-style-override-8">“Bir mahkûm.”</span></p>

    <p class="Normal para-style-override-5"><span class="char-style-override-8">Yanına oturan rahip, onu merakla inceliyordu. Rahip oldukça gençti, otuzlu yaşlarına yeni girmek üzereydi ama teni soğuktan çatlamış ve kırışmıştı.</span></p>

    <p class="Normal para-style-override-5"><span class="char-style-override-8">“Benimle yemek yer misin?” Yiyecek dolu sepetleri gösterdi.</span></p>

    <p class="Normal para-style-override-5"><span class="char-style-override-8">Kendi dilini konuşmak, Roger için özgürce konuşmak kadar rahip için de bir rahatlama gibi görünüyordu. Yemek bittiğinde birbirlerinin geçmişiyle ilgili genel bilgileri aldılar ama şu anki durumları için bir açıklama yapmamışlardı daha.</span></p>

    <p class="Normal para-style-override-5"><span class="char-style-override-8">“Beni neden senin yanına getirdiler?” diye sordu Roger, ağzındaki yağı silerek. Rahibe eşlik edeceğini hiç düşünmüyordu. Bu zamana kadar fark ettiği kadarıyla Mohawklar pek düşünceli insanlar değillerdi.</span></p>

    <p class="Normal para-style-override-5"><span class="char-style-override-8">“Bilmiyorum. Aslında başka bir beyazı gördüğüm için şaşkınım.”</span></p>

    <p class="Normal para-style-override-5"><span class="char-style-override-8">Roger kulübenin kapısına göz attı. Kapı hafiften kıpırdamıştı, dışarıda biri vardı.</span></p>

    <p class="Normal para-style-override-5"><span class="char-style-override-8">“Sen de mi mahkûmsun?” diye sordu şaşkınlıkla. Rahip duraksadı sonra hafifçe gülümseyerek omuz silkti.</span></p>

    <p class="Normal para-style-override-5"><span class="char-style-override-8">“Ben de bunu bilmiyorum. Mohawklarda biri </span><span class="italik char-style-override-7">Kahnyen’kehaka</span><span class="char-style-override-8">, diğeri farklı bir şey. Misafirle mahkûm arasındaki ince çizgi her an değişebilir. Birkaç sene onlarla birlikte yaşamış olmama rağmen kabileye kabul edilmedim. Ben hâlâ ‘diğer’ kısımdayım.” Öksürdü ve konuyu değiştirdi. “Nasıl mahkûm oldun?”</span></p>

    <p class="Normal para-style-override-5"><span class="char-style-override-8">Roger gerçekten nasıl cevap vereceğini bilemediği için duraksadı.</span></p>

    <p class="Normal para-style-override-5"><span class="char-style-override-8">“İhanete uğradım,” dedi sonunda. “Satıldım.”</span></p>

    <p class="Normal para-style-override-5"><span class="char-style-override-8">Rahip cana yakın bir şekilde başını salladı. “Seni parayla kurtaracak biri yok mu? Eğer para alma umutları varsa seni hayatta tutmaya dikkat ederler.”</span></p>

    <p class="Normal para-style-override-5"><span class="char-style-override-8">Roger kendini bir davul gibi bomboş hissederek başını iki yana salladı.</span></p>

    <p class="Normal para-style-override-5"><span class="char-style-override-8">“Kimse yok.”</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">Bacadan gelen ışık azalıp aşağıda karanlıkta kalınca sohbetleri de dindi. Ateş çukuru vardı ama içinde odun yoktu, ateş sönmüştü. Kulübe terk edilmiş görünüyordu. Direklerden yapılma bir karyola vardı ama yıpranmış bir çift geyik derisi ve bir köşede ev eşyalarından küçük bir enkaz haricinde başka bir şey yoktu.</span></p>

    <p class="Normal para-style-override-5"><span class="char-style-override-8">Sonunda Roger sessizliği bozarak, “Sen uzun süredir… bu kulübede misin?” diye sordu, karşısındakini zar zor görebiliyordu.</span></p>

    <p class="Normal para-style-override-5"><span class="char-style-override-8">“Hayır. Beni bugün buraya getirdiler, sen gelmeden kısa süre önce.” Rahip kirli zeminde huzursuzca yer değiştirerek öksürdü.</span></p>

    <p class="Normal para-style-override-5"><span class="char-style-override-8">Bu kötü görünüyordu ama Roger bundan bahsetmemenin daha düşünceli, daha az ürkütücü olduğunu düşünüyordu. “Misafir” ve “mahkûm” arasındaki ince çizginin çakışmış olduğunu kendisi kadar rahibin de bildiğine şüphe yoktu. Bu adam ne yapmıştı?</span></p>

    <p class="Normal para-style-override-5"><span class="char-style-override-8">“Sen bir Hıristiyan mısın?” diye soran Alexandre birden sessizliği bozdu.</span></p>

    <p class="Normal para-style-override-5"><span class="char-style-override-8">“Evet. Babam bir papaz.”</span></p>

    <p class="Normal para-style-override-5"><span class="char-style-override-8">“Ah. Eğer beni götürürlerse senden benim için dua etmeni rica edebilir miyim?”</span></p>

    <p class="Normal para-style-override-5"><span class="char-style-override-8">Roger aniden ürperdiğini hissetti ki bunun kasvetli ortamla alakası yoktu. “Evet,” dedi beceriksizce. “Elbette, eğer istiyorsan.”</span></p>

    <p class="Normal para-style-override-5"><span class="char-style-override-8">Rahip daha fazla oturamayarak ayağa kalktı ve huzursuzca kulübeyi arşınlamaya başladı.</span></p>

    <p class="Normal para-style-override-5"><span class="char-style-override-8">“Peki o zaman,” dedi ama bir adamın kendini ikna etmeye çalıştığı ses tonuydu bu. “Hâlâ karar veriyorlar.”</span></p>

    <p class="Normal para-style-override-5"><span class="char-style-override-8">“Neye karar veriyorlar?”</span></p>

    <p class="Normal para-style-override-5"><span class="char-style-override-8">Rahibin omuz silktiğini görmekten ziyade sezdi. “Yaşayıp yaşamayacağıma.”</span></p>

    <p class="Normal para-style-override-5"><span class="char-style-override-8">Buna verilecek bir cevap olmadığı için bir kez daha sessizliğe gömüldüler. Roger soğuk ateş çukurunun yanında oturup sakat ayağını dinlendirirken, rahip bir o yana bir bu yana dolandıktan sonra onun yanına yerleşti. İki adam hiç konuşmadan yan yana oturup sıcaklıklarını korumaya çalıştılar; soğuk bir gece olacaktı.</span></p>

    <p class="Normal para-style-override-5"><span class="char-style-override-8">Roger bir geyik derisini üzerine çekip şekerleme yaptığı sırada kapıda aniden bir gürültü meydana geldi. Doğruldu ve parlamaya başlayan aleve karşı gözlerini kırpıştırdı.</span></p>

    <p class="Normal para-style-override-5"><span class="char-style-override-8">Kulübede dört Mohawk vardı. Biri ateş çukuruna bir kucak dolusu odun yığıyor ve tuttuğu damgayı yığının içine itiyordu. Diğerleri Roger’ı önemsemeden Pere Ferigault’u ayağa kaldırıp sertçe kıyafetlerini çıkardılar.</span></p>

    <p class="Normal para-style-override-5"><span class="char-style-override-8">Roger hemen ayağa kalkmaya çalıştı fakat onu ittiler. Rahip, karışmasını istemediğini göstermek için gözlerini açarak ona kısa bir bakış attı.</span></p>

    <p class="Normal para-style-override-5"><span class="char-style-override-8">Bir savaşçı kendi damgasını Pere Ferigault’un yüzüne tutuyordu. Soruya benzer bir şey söyledi sonra cevap almayınca damgasını rahibin aşağı kısmına bastırdı ve beyaz teni artık kırmızıydı.</span></p>

    <p class="Normal para-style-override-5"><span class="char-style-override-8">Cinsel organına yakın yerde ısı yükselirken Alexandre’ın yüzünden ter boşalıyordu ama soğukkanlılığını koruyordu. Kızılderililer kahkaha atıp bir kez daha yaptılar. Ancak adam bu sefer hazırlıklıydı. Roger yanık tüy kokusunu alabiliyordu ama rahip hiç hareket etmiyordu.</span></p>

    <p class="Normal para-style-override-5"><span class="char-style-override-8">Bu oyundan sıkılan iki savaşçı, rahibi kollarından tutarak kulübeden dışarı çıkardılar.</span></p>

    <p class="Normal para-style-override-5"><span class="char-style-override-8">Roger yavaşça doğruldu, bedenindeki tüyleri diken diken olmuştu. Kızılderililerin aralarında konuştuklarını ve seslerinin azaldığını duyabiliyordu ama rahibin sesini değil.</span></p>

    <p class="Normal para-style-override-5"><span class="char-style-override-8">Alexandre’ın çıkarılmış kıyafetleri kulübenin her yanındaydı. Roger onları alıp dikkatle tozlarını silkeledi ve katladı. Elleri titriyordu.</span></p>

    <p class="Normal para-style-override-5"><span class="char-style-override-8">Dua etmeye çalıştı ama aklını vermek de güçlük çekiyordu. Duasını ederken sürekli aynı küçük soğuk sesi duyuyordu zihninde: Beni almaya geldiklerinde, benim için kim dua edecek?</span><span class="italik char-style-override-7"/></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">Onun için ateş yakmışlardı. Bunun onu hemen öldürmeye niyetli olmadıkları anlamına geldiğine inanmaya çalışıyordu. Bir mahkûmun rahatlığını sağlamak Mohawklar’a göre değildi. Bir müddet sonra yan tarafına kıvrılıp geyik derilerinin altına yattı ve korkudan yıpranmış bir şekilde uykuya dalana kadar alevleri izledi.</span></p>

    <p class="Normal para-style-override-5"><span class="char-style-override-8">Ayak sürüme ve konuşma sesleriyle huzursuz uykusundan uyandırıldı. Hemen kalkıp ateşin yanından uzaklaştı ve çömelip kendini koruyabileceği bir şeyler aradı.</span></p>

    <p class="Normal para-style-override-5"><span class="char-style-override-8">Kapıdaki deri kaldırıldı ve rahibin çıplak bedeni kulübeye düştü. Dışarıdaki gürültüler de uzaklaştı.</span></p>

    <p class="Normal para-style-override-5"><span class="char-style-override-8">Alexandre hareket edip inledi. Roger hemen onun yanına gidip diz çöktü. Kan kokusunu duyabiliyordu.</span></p>

    <p class="Normal para-style-override-5"><span class="char-style-override-8">“Yaralı mısın? Sana ne yaptılar?”</span></p>

    <p class="Normal para-style-override-5"><span class="char-style-override-8">Cevap çabuk geldi. Yarı baygın rahibi çevirdiğinde kanın, yüzünden boynuna doğru aktığını görebiliyordu. Kanı durdurmak için rahibin cüppesini kapıp keçeleşmiş sarı saçlarını kenara çekti ve onun sağ kulağının artık olmadığını fark etti. Keskin bir şey tam çenenin altından hareket ettirilerek her iki kulağı ve kafa derisinin bir bölümünü kesmişti.</span></p>

    <p class="Normal para-style-override-5"><span class="char-style-override-8">Roger bezi yeni yaraya bastırdı. Bezi o şekilde tutarak yarı baygın bedeni ateşin yanına çekti ve kıyafetlerden geri kalanıyla iki geyik derisini Pere Ferigault’un üzerine çekti.</span></p>

    <p class="Normal para-style-override-5"><span class="char-style-override-8">Adam artık inliyordu. Roger onun yüzünü yıkayıp ona biraz su içirdi.</span></p>

    <p class="Normal para-style-override-5"><span class="char-style-override-8">“Geçti,” diye mırıldandı defalarca ama rahibin onu duyduğundan emin değildi. “Geçti, seni öldürmediler.” Öldürmelerinin daha iyi olup olmadığını merak etmeden de duramıyordu. Bu, rahibe bir uyarı mıydı yoksa işkencelerinin başlangıcı mıydı?</span></p>

    <p class="Normal para-style-override-5"><span class="char-style-override-8">Ateş yanmış, közleşmişti. Kırmızı ışığında kan siyah görünüyordu.</span></p>

    <p class="Normal para-style-override-5"><span class="char-style-override-8">Rahip Alexandre hafif kasılmalarla sürekli hareket ediyor, yarasının acımasına neden oluyordu. Bu şartlar altında uyumasına imkân yoktu, neredeyse rahip kadar her dakika acı çeken Roger da elbette.</span></p>

    <p class="Normal para-style-override-5"><span class="char-style-override-8">Roger çaresizliğinden dolayı kendine sövüyordu. Bir dakikalığına olsa dahi adamın acısını dindirmek için her şeyini verirdi. Bu sadece acıma değildi ve bunu biliyordu. Rahip Alexandre’ın hafif sesi, Roger’ın zihninde sakatlanma bilgisini ve kanındaki korkuyu canlı tutuyordu. Eğer rahip uyuyabilseydi, sesleri de dinerdi ve Roger’ın korkusu da geri çekilirdi.</span></p>

    <p class="Normal para-style-override-5"><span class="char-style-override-8">İlk kez Claire Randall’ı savaş alanlarında sakince dolaşıp, ellerini yaralı adamlarda gezdirmesini sağlayan şeyin ne olduğunu anladığını düşünüyordu. Birinin acısını veya ölmesini yatıştırmak diğerinin korkusunun - kendi korkusunun - yatışmasına yardımcı oluyordu. Neredeyse her şeyi yapabilirdi.</span></p>

    <p class="Normal para-style-override-5"><span class="char-style-override-8">Sonunda fısıldadığı dualara ve inlemelere daha fazla dayanamayarak rahibin yanına uzandı ve Alexandre’ı kollarının arasına aldı.</span></p>

    <p class="Normal para-style-override-5"><span class="char-style-override-8">“Sessiz ol,” dedi dudaklarını Alexandre’ın başına yaklaştırarak. Kulak hizasında olduğunu umut ediyordu. “Şimdi sessiz ol. </span><span class="italik char-style-override-7">Reposez-vous</span><span class="char-style-override-8">.”</span></p>

    <p class="Normal para-style-override-5"><span class="char-style-override-8">Kendine yasladığı rahibin zayıf bedeni, soğuktan ve acıdan titriyordu. Roger adamın sırtını hafifçe sıvazlayıp avuçlarını onun üşümüş uzuvlarına sürttü ve yıpranmış geyik derisini üzerine çekti.</span></p>

    <p class="Normal para-style-override-5"><span class="char-style-override-8">“İyi olacaksın.” Roger İngilizce konuşuyordu, ne söylediğinin önemli olmadığının, yalnızca bir şeyler söylediğinin farkındaydı. “Şimdi her şey yoluna girecek. Evet, devam et böyle.” Diğer adam kadar kendisinin de dikkatini dağıtmak için çok konuşuyordu. Alexandre’ın çıplak bedeninin hissetmek oldukça şaşırtıcıydı, çünkü bu doğal olduğu kadar doğal değilmiş gibiydi.</span></p>

    <p class="Normal para-style-override-5"><span class="char-style-override-8">Rahip ona tutunup başını omuzlarına gömdü. Hiçbir şey demedi ama Roger teninde onun gözyaşlarını hissedebiliyordu.</span></p>

    <p class="Normal para-style-override-5"><span class="char-style-override-8">Roger rahibi sıkıca kucaklayıp omurgasını okşayarak onun titremesini dindirmeye zorladı kendini.</span></p>

    <p class="Normal para-style-override-5"><span class="char-style-override-8">“Bir köpek olabilirsin,” dedi Roger. “Horlanmış, başıboş kalanlardan. Eğer bir köpek olsaydın, elbette bunu yapardım. Hayır, yapmazdım,” diye mırıldandı kendi kendine. “Hayvan Koruma Derneği’ni arardım sanırım.”</span></p>

    <p class="Normal para-style-override-5"><span class="char-style-override-8">Parmaklarının gittiği yere dikkat ederek Alexandre’ın başını okşadı. Dikkatsizlikle kanayan yeni yaraya dokunduğu düşüncesiyle tüyleri diken diken oldu. Rahibin ensesindeki saçlar terden ıslaktı ama teni ve omuzları buz gibiydi. Bedeninin alt kısımları biraz daha sıcaktı.</span></p>

    <p class="Normal para-style-override-5"><span class="char-style-override-8">“Kimse bir köpeğe bile böyle davranmaz,” diye mırıldandı. “Kahrolası barbarlar. Onları polise verirdim. Lanet olası resimleri </span><span class="italik char-style-override-7">Times</span><span class="char-style-override-8">’da basılırdı.”</span></p>

    <p class="Normal para-style-override-5"><span class="char-style-override-8">Kahkaha denemeyecek kadar çok küçük bir dalgalanma sardı bedenini. Rahibe sıkıca sarıldı ve karanlıkta bir ileri bir geri sallanmaya başladı.</span></p>

    <p class="Normal para-style-override-5"><span class="char-style-override-8">“</span><span class="italik char-style-override-7">Reposez-vous, mon ami. C’est bien, la, c’est bien</span><span class="char-style-override-8">.”</span></p>

    <p class="Normal para-style-override-6"><span class="bold char-style-override-9"> </span></p>

    <div class="footnotes">
       <div class="footnote">
         <p class="Basic-Paragraph" xml:lang="en-US"><a class="footnote-anchor" href="#footnote-7589-9-backlink" id="footnote-7589-9">9</a><span class="char-style-override-1" xml:lang="tr-TR"> </span></p>
      </div>

      <div class="footnote">
         <p class="Basic-Paragraph" xml:lang="en-US"><a class="footnote-anchor" href="#footnote-7589-10-backlink" id="footnote-7589-10">10</a><span class="char-style-override-1" xml:lang="tr-TR"> </span></p>
      </div>
    </div>
  </div>
</body>
</html>