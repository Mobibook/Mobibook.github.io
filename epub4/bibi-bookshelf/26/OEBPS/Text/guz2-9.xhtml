<html xmlns="http://www.w3.org/1999/xhtml">
<head>
  <title>guz2-9</title>
  <link href="../Styles/guz2.css" rel="stylesheet" type="text/css"/>
</head>

<body id="guz2" xml:lang="tr-TR">
  <div class="Basic-Text-Frame">
     <p class="baslik" id="toc_marker-6"><span class="bold">6<br/>İyi Yolculuklar</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Rahatsız edici bir şekilde burası ona Boston köpek barınağını anımsatmıştı. Havlama seslerinin çatı kalaslarına çarparak çınladığı geniş, yarı aydınlık bir alan; ortamı ağır bir hayvan kokusu sarmış. Inverness’ın Pazar yerindeki bu büyük bina, pek çok işletmeyi çatısı altında topluyordu. Yemek satıcıları, büyükbaş hayvan ve domuz tüccarları, sigorta acenteleri, gemi levazımatçıları ve kraliyet donanmasına asker alan görevliler... Ama bu yanılsamayı asıl kuvvetlendiren, köşeye kümelenmiş bir grup erkek, kadın ve çocuktu. </span></p>

    <p class="Normal para-style-override-5"><span class="char-style-override-8">Arada bir erkek ya da kadın grubun içinde öne çıkıyor; dimdik durup, çenesini öne çıkarıp, omuzlarını dikleştirerek ruhen ve bedenen sağlıklı olduğunu ortaya koyuyordu. Ama kendilerini satışa çıkaran bu kişilerin büyük bir kısmı, yüzlerinde umut ve korku dolu bir ifadeyle önlerinden geçenleri izliyordu. Tıpkı barınakta, kafeslerin önünden geçen ve içlerinden birini seçecek olan baba ve kızını gözleyen köpeklerin bakışları gibi. </span></p>

    <p class="Normal para-style-override-5"><span class="char-style-override-8">Aralarında aileler de vardı. Çocuklar ya annelerine sarılmışlardı ya da anne ve babalarının dibinde yüzlerinde anlamsız bir ifadeyle öylece duruyorlardı. Özellikle çocuklara bakmamaya çalıştı; yavru köpeklerin bakışı insanın burnunun direğini nasıl da sızlatırdı.</span></p>

    <p class="Normal para-style-override-5"><span class="char-style-override-8">Küçük Jamie grubun arasına sokuldu. Şapkasını çıkarmış, kargaşada ezilmesin diye göğsünde tutuyor, gözlerini açmış kendini satılığa çıkaranları değerlendiriyordu. Eniştesi Ian, Amerika’ya gidiş biletini ayarlamak için gemi şirketinin ofisine gitmiş, kuzeni Jamie’yi, kıza yolculuğu sırasında eşlik edecek bir hizmetçi seçmesi için yanında bırakmıştı. Bir hizmetçiye ihtiyacı olmadığını defalarca söylemesine rağmen itirazlarını kabul etmemişlerdi. Hâlbuki Fransa’dan İskoçya’ya yalnız başına rahat bir şekilde seyahat ettiğini onlar da çok iyi biliyordu. </span></p>

    <p class="Normal para-style-override-5"><span class="char-style-override-8">Beylerin ikisi de onu gülümseyerek, son derece kibar bir şekilde dikkatle dinlemişti ama nafile. Şimdi Küçük Jamie’yi, tıpkı halası Jenny’nin koyunları gibi, kalabalığın içinde itaatkâr bir şekilde takip ediyordu. Annesinin Fraserlar için neden “keçi gibi inatçıdırlar” dediğini şimdi daha iyi anlıyordu.</span></p>

    <p class="Normal para-style-override-5"><span class="char-style-override-8">Etrafındaki hayhuya, eniştesi ve kuzenine sinirlenmiş olmasına rağmen, annesini düşününce kalbi heyecanla çarptı. Claire’in iyi olduğunu henüz öğrenmişti ve onu ne kadar özlediğini şimdi daha iyi anlıyordu. Ve o hiç tanımadığı İskoçyalı, babası... Onun da kanlı canlı bir insan olduğunu mektuplarını okuyunca bir anda idrak etmişti. Okyanusu geçme ayrıntısı, ona küçük ve önemsiz bir engel gibi geliyordu.</span></p>

    <p class="Normal para-style-override-5"><span class="char-style-override-8">Kuzen Jamie kolundan tutup kulağına bağırarak onu bu tatlı hayallerden çekip çıkardı.</span></p>

    <p class="Normal para-style-override-5"><span class="char-style-override-8">“Şurdaki adama baksana çaktırmadan,” dedi ve çenesiyle bir adamı işaret etti. “Ne dersin Brianna?”</span></p>

    <p class="Normal para-style-override-5"><span class="char-style-override-8">“Boston Canisi’ne benziyor derim,” diye mırıldandı kendi kendine. Sonra kuzenin kulağına bağırarak, “Öküz gibi adam! Hayır!” dedi.</span></p>

    <p class="Normal para-style-override-5"><span class="char-style-override-8">“Güçlü ve dürüst görünüyor!”</span></p>

    <p class="Normal para-style-override-5"><span class="char-style-override-8">Brianna söz konusu centilmenin sahtekâr olamayacak kadar aptal göründüğünü düşündü ama bunu söylemedi. Onun yerine kendinden emin bir ifadeyle başını iki yana salladı.</span></p>

    <p class="Normal para-style-override-5"><span class="char-style-override-8">Küçük Jamie omuz silkti ve köle arayışını sürdürdü. Aralarında yürüyüp ilgilendiklerini yakından inceleyişini gören Brianna, eğer diğer işverenlerin de aynısı yaptığını görmemiş olsa, Jamie’nin davranışının çok kaba olduğunu düşünecekti. </span></p>

    <p class="Normal para-style-override-5"><span class="char-style-override-8">“</span><span class="italik char-style-override-7">Bridie</span><span class="char-style-override-8">’ler! Sıcak </span><span class="italik char-style-override-7">bridie</span><span class="char-style-override-8">’ler!” Tiz bir ses gürültünün ve kalabalığın arasından yükseldi. Brianna sesin kaynağını görmek için döndüğünde boynuna içinde sıcak bir şeyler olan bir tepsi asmış, elinde tahta spatula olan yaşlı bir kadın gördü. Kadın kalabalığı yarmaya çalışarak ilerliyordu.</span></p>

    <p class="Normal para-style-override-5"><span class="char-style-override-8">Yeni fırından çıkmış sıcak hamurun ve baharatlı etin muhteşem kokusu, pazar yerindeki diğer kokuları bastırıyor ve kadının sesi kadar dikkat çekiyordu. Kahvaltı yapalı çok olmuştu, Brianna ağzının sulandığını fark etti.</span></p>

    <p class="Normal para-style-override-5"><span class="char-style-override-8">Ian bilet parasını ödemek için Brianna’nın çantasını yanına almıştı, ama yanında biraz bozuk para olacaktı. Brianna gümüş paraların birini havaya kaldırıp sallamaya başladı. </span><span class="italik char-style-override-7">Bridie </span><span class="char-style-override-8">satıcısı gümüş paranın parıltısını gördü ve bir anda yolunu değiştirip geveze ayaktakımını yararak Brianna’ya doğru yürümeye başladı. Yanına gelir gelmez de gümüş paraya uzandı.</span></p>

    <p class="Normal para-style-override-5"><span class="char-style-override-8">“Meryem bizi korusun, ne güzel bir dev!” dedi Brianna’ya bakmak için başını geriye atarak. Bir yandan da Brianna’ya güçlü sarı dişlerini göstererek sırıttı. “En iyisi sen iki tane al canım. Senin gibi iri bir kıza bir tane yetmez!”</span></p>

    <p class="Normal para-style-override-5"><span class="char-style-override-8">Etraftaki yüzler ona döndü, herkes ona gülerek bakıyordu. Brianna, etrafındaki adamların bile çoğundan daha uzundu. Bu kadar dikkat çektiği için biraz utanarak en yakınındaki adama soğuk bir bakış attı. Bu hareketi genç adamı epey eğlendirdi. Adam ellerini korkmuş gibi göğsünde kavuşturarak geriye, arkasında duran arkadaşına doğru bir adım attı ve sanki heyecanını yatıştırmaya çalışıyormuş gibi rol kesti.</span></p>

    <p class="Normal para-style-override-5"><span class="char-style-override-8">“Tanrım!” dedi. “Bana baktı! Kalbim duracaktı neredeyse!”</span></p>

    <p class="Normal para-style-override-5"><span class="char-style-override-8">“Ahh, hadi oradan,” dedi arkadaşı alay ederek. “Sana değil, bana baktı. Seçme hakkı olan biri neden sana baksın ki?”</span></p>

    <p class="Normal para-style-override-5"><span class="char-style-override-8">“Sen öyle san,” dedi arkadaşı. “Bana baktı. Bana baktın değil mi hayatım?” Numaradan acıklı gözlerle Brianna’a baktı. O kadar komik görünüyordu ki hem Brianna hem de etrafındaki insanlar güldü.</span></p>

    <p class="Normal para-style-override-5"><span class="char-style-override-8">“Kız senin olsa sanki bir şey yapabileceksin. Bu kızdan iki tane sen çıkar. Şimdi, uza bakalım buradan,” dedi </span><span class="italik char-style-override-7">bridie</span><span class="char-style-override-8"> satıcısı ve elindeki spatulayla genç adamın poposuna gelişigüzel vurdu. “Eğer müsade edersen bu küçük hanımla burada iş yapıyoruz. Ayrıca kendini aptal yerine koymayı bırakıp buradan gitmez de kızcağızın yemek almasına müsade etmezsen aç kalır, öyle değil mi canım?”</span></p>

    <p class="Normal para-style-override-5"><span class="char-style-override-8">Brianna’ya yılışan genç bu hakaret ve uyarıya aldırmadan arsızca Brianna’ya bakmaya devam etti ve, “Bana son derece sağlıklı göründü teyzeciğim, merak etme,” dedi. “Ayrıca ben yüksekten korkmam. Bobby, bana bir merdiven getir oğlum!”</span></p>

    <p class="Normal para-style-override-5"><span class="char-style-override-8">Gülüşmelerin arasında arkadaşları genç adamı çekerek uzaklaştırdılar. Uzaklaşırken bile dönüp dönüp Brianna’ya öpücükler göndermeye devam ediyordu. Brianna bakır para üstlerini aldı ve iki harika etli böreği yemek için bir köşeye çekildi. Hâlâ gülümsüyordu.</span></p>

    <p class="Normal para-style-override-5"><span class="char-style-override-8">Boyunun uzunluğunu ilk kez yedinci sınıfa geçtiği ve tüm sınıf arkadaşlarına tepeden baktığı yıl fark etmişti. O zamandan bu yana da pek konu üzerine kafa yormamıştı. Kendi gibi uzun boylu kuzenleriyle bir arada olduğu süre boyunca kendini evinde hissetmişti. Jenny’nin ısrarlarıyla erkek kıyafetlerini çıkarıp giydiği kuzeni Janet’in elbisesiyle ‘ayrıksı’ duruyordu.</span></p>

    <p class="Normal para-style-override-5"><span class="char-style-override-8">Tüm bu farkındalık ve rahatsızlık hissini elindeki sıcak börekten bir lokma aldığı anda unuttu. </span><span class="italik char-style-override-7">Bridie</span><span class="char-style-override-8">, içine içyağı ve soğanla kavrulmuş biftek parçaları konan, dolgun, yarım ay şeklinde sıcak bir börekti. Böreğin lezzetli ve gevrek tadı bir anda ağzına yayıldı, Brianna gözlerini kapayarak bu anın tadını çıkardı.</span></p>

    <p class="Normal para-style-override-5"><span class="char-style-override-8">Clarie geçmişteki anılarını anlatırken, “Yemek ya çok güzel ya da çok kötü oluyordu,” demişti. “Çünkü o yıllarda yiyecekleri bozulmadan saklamanın bir yolu yoktu. Bu yüzden herhangi bir şey eğer bayat değilse ya aşırı tuzlu ya da domuz yağında saklandığı için aşırı yağlıydı. Tazesi ise az önce bahçeden toplanmış sebzelerle veya yeni kesilmiş hayvan etiyle yapıldığından çok ama çok lezzetli oluyordu.”</span></p>

    <p class="Normal para-style-override-5"><span class="char-style-override-8">Yerken sürekli üzerine kırıntılar dökülmesine rağmen </span><span class="italik char-style-override-7">bridie</span><span class="char-style-override-8">’nin çok ama çok lezzetli olduğuna karar verdi. Kırıntıları fazla göze çarpmamaya çalışarak silkeledi ama zaten kalabalığın dikkati bambaşka yerlerdeydi. Artık kimse ona bakmıyordu.</span></p>

    <p class="Normal para-style-override-5"><span class="char-style-override-8">Ya da bir kişi hariç kimse bakmıyordu. Üzerinde yırtık pırtık bir kaban olan ince, efendice bir adam yanı başında bitivermişti. Sanki cebinden bir şeyler yürütmek istiyormuş da bir türlü cesaretini toplayamıyormuş gibi garip, tutuk hareketler yapıyordu. Bir dilenci mi yoksa yavşamaya çalışan başka bir erkek mi anlayamayan Brianna, çareyi adama dönüp şüphelendiğini belirten bir bakış atmakta buldu.</span></p>

    <p class="Normal para-style-override-5"><span class="char-style-override-8">“Ne istemiştiniz?”</span></p>

    <p class="Normal para-style-override-5"><span class="char-style-override-8">“Siz, şey... Siz bir hizmetçi mi istiyorsunuz efendim?”</span></p>

    <p class="Normal para-style-override-5"><span class="char-style-override-8">Brianna, adamın kendini satılığa çıkarmış kalabalıktan biri olduğunu anlar anlamaz imalı davranışını değiştirdi.</span></p>

    <p class="Normal para-style-override-5"><span class="char-style-override-8">“Ah. Evet. Şey, tam olarak istediğim söylenemez ama görünen o ki eninde sonunda bir hizmetçi tutmam gerekecek.” Küçük Jamie’ye bakındı ve onu omuzları bir demir ustasınınki gibi geniş ve kuvvetli bir adamı sorguya çekerken gördü. Küçük Jamie’nin ideal hizmetçiden anladığı, bol kaslı ve güçlü erkeklerdi. Brianna yanındaki ufak tefek adama baktı; Küçük Jamie’nin standartlarında bir adam değildi ama kesinlikle onunkilere uyuyordu.</span></p>

    <p class="Normal para-style-override-5"><span class="char-style-override-8">“Siz ilgileniyor musunuz?” diye sordu adama.</span></p>

    <p class="Normal para-style-override-5"><span class="char-style-override-8">Adamın yüzündeki endişeli ifade geçmedi ama gözleri bir anda umutla parıldadı.</span></p>

    <p class="Normal para-style-override-5"><span class="char-style-override-8">“Ben... Yok, ben değil, hayır. Ama belki siz benim kızımı tutmayı düşünürsünüz. Düşünür müsünüz, ne dersiniz?” dedi ve ekledi: “Lütfen!”</span></p>

    <p class="Normal para-style-override-5"><span class="char-style-override-8">“Kızınız mı?” Brianna adama şaşkın şaşkın baktı, elindeki yarım </span><span class="italik char-style-override-7">bridie</span><span class="char-style-override-8">’yi unutmuştu bile.</span></p>

    <p class="Normal para-style-override-5"><span class="char-style-override-8">“Size yalvarıyorum hanımım!” Brianna’nın şaşkın bakışları arasında adamın gözleri doldu. “Size yalvarıyorum. Kabul ederseniz size minnettar olurum!”</span></p>

    <p class="Normal para-style-override-5"><span class="char-style-override-8">“Ama, ah...” Brianna ağzının kenarındaki kırıntıları sildi, çok garip hissediyordu.</span></p>

    <p class="Normal para-style-override-5"><span class="char-style-override-8">“Öyle görünmese de çok güçlü bir kızdır ve çok çalışkandır! Her türlü ihtiyacınızı yerine getirebilir. Karşılığında onun sözleşmesini almanız yeterli!”</span></p>

    <p class="Normal para-style-override-5"><span class="char-style-override-8">Gizleyemediği merakı ve saklayamadığı üzüntüsü nedeniyle adama, “Ama neden, yani sorun ne?” diye sordu. Adamı kolundan tuttu ve kalabalığın gürültüsünden uzağa, bir köşeye çekti.</span></p>

    <p class="Normal para-style-override-5"><span class="char-style-override-8">“Şimdi söyleyin bakalım, kızınızı bu kadar çok göndermek istemenizin nedeni ne?”</span></p>

    <p class="Normal para-style-override-5"><span class="char-style-override-8">Adamın yutkundukça hareket eden boyun kaslarını görüyordu.</span></p>

    <p class="Normal para-style-override-5"><span class="char-style-override-8">“Bir adam var. Onu, yani kızımı istiyor. Ama hizmetçi olarak değil. Bir şey olarak... Metres.” Kelimeler ağzından boğuk bir fısıltıyla çıkmış, yüzü kıpkırmızı olmuştu.</span></p>

    <p class="Normal para-style-override-5"><span class="char-style-override-8">“Hmm,” dedi Brianna adamın yüzündeki ifadenin nedenini anlayarak. “Anlıyorum. Ama kızınızı bu adama vermemelisiniz, değil mi?”</span></p>

    <p class="Normal para-style-override-5"><span class="char-style-override-8">“Başka çarem yok.” Çektiği acı yüzünden okunuyordu. “Sözleşmesini Bay Ransom satın aldı, simsar yani.” Başıyla sert görünüşlü, perukalı bir centilmeni işaret etti. Adam Küçük Jamie ile konuşuyordu. “O da kime isterse verebilir. Ve kızımı bir saniye bile düşünmeden satacaktır. Ya buna satarsa? Bu, bu...” Umutsuzluk içinde hıçkırarak ağlamaya başladı.</span></p>

    <p class="Normal para-style-override-5"><span class="char-style-override-8">“Alın bunu.” Aceleyle boynuna astığı fuları adama verdi. Bu iffetli bir kadının yapacağı türden bir hareket değildi ama o anda Brianna’ya yapılması gerekli gibi gelmişti.</span></p>

    <p class="Normal para-style-override-5"><span class="char-style-override-8">Belli ki adamın gerçekten ihtiyacı vardı. Adam ne yaptığını bilmez bir halde fularla yüzünü sildi ve fuları yere attı. Brianna’nın elini ellerinin arasına aldı.</span></p>

    <p class="Normal para-style-override-5"><span class="char-style-override-8">“O hayvan tüccarı, sığırlarını satmaya gitti. İşini bitirir bitirmez kızımın sözleşmesi için yeterli parayla buraya gelecek ve onu alıp Aberdeen’deki evine götürecek. Ransom’a gelip kızı alacağını söylediğini duydum az önce, çok perişan oldum. Tanrıya kızımı bu kaderden kurtarması için dua ettim. Ve tam o sırada...” Yutkundu.</span></p>

    <p class="Normal para-style-override-5"><span class="char-style-override-8">“Sizi gördüm. O kadar onurlu, asil ve iyi görünüyordunuz ki dualarımın kabul olduğunu anladım. Hanımım, size yalvarırım, bir babanın ağıdına sırtınızı dönmeyin. Onu alın!”</span></p>

    <p class="Normal para-style-override-5"><span class="char-style-override-8">“Ama ben Amerika’ya gidiyorum! Kızınızı bir daha hiç...” Dudaklarını ısırdı. “Yani, uzun bir süre göremeyebilirsiniz.”</span></p>

    <p class="Normal para-style-override-5"><span class="char-style-override-8">Umutsuz babanın yüzü bunu duyunca bembeyaz oldu. Gözlerini kapadı ve olduğu yerde sendeledi.</span></p>

    <p class="Normal para-style-override-5"><span class="char-style-override-8">“Koloniler’e mi?” diye fısıldadı. Sonra gözlerini açtı ve başını kaldırdı.</span></p>

    <p class="Normal para-style-override-5"><span class="char-style-override-8">“Onurunu lekelediğini görmektense benden uzakta, vahşi bir coğrafyada yaşamaya gittiğini bilmek daha iyi.”</span></p>

    <p class="Normal para-style-override-5"><span class="char-style-override-8">Brianna buna ne cevap vereceğini bilemedi. Adamın başının üzerinden insan denizine baktı.</span></p>

    <p class="Normal para-style-override-5"><span class="char-style-override-8">“Şey… Kızınız… Hangisi?”</span></p>

    <p class="Normal para-style-override-5"><span class="char-style-override-8">Adamın gözleri birden umutla parıldadı. “Tanrı sizi korusun efendim! Hemen yanınıza getireyim!”</span></p>

    <p class="Normal para-style-override-5"><span class="char-style-override-8">Brianna’nın elini bıraktı ve kalabalığın içinde kayboldu. Brianna arkasından bakakaldı. Sonra eğilip düşen mendilini yerden aldı. Bu nasıl olmuştu? Kuzeni ve eniştesi olanları öğrenince ne yapacaktı?</span></p>

    <p class="Normal para-style-override-5"><span class="char-style-override-8">“Bu Elizabeth,” dedi hemen arkasından biri. “Hanımın bu </span><span class="italik char-style-override-7">Lizzie</span><span class="char-style-override-8">.”</span></p>

    <p class="Normal para-style-override-5"><span class="char-style-override-8">Brianna eğildi ve kendisine yardımcı olacak hizmetçiye baktı. Hemen önünde reverans yapan küçük kafayı görünce, “Ah, olamaz,” diye inledi. “Bir bebek bu.”</span></p>

    <p class="Normal para-style-override-5"><span class="char-style-override-8">Kafa yukarı kalktı ve Brianna ince, iyi beslenmemiş bir kız çocuğunun yüzünün yarısını kaplayan iri gri gözleriyle karşı karşıya kaldı.</span></p>

    <p class="Normal para-style-override-5"><span class="char-style-override-8">“Hizmetinizdeyim efendim,” dedi küçük dudaklarını oynatarak. Ya da Brianna böyle dediğini düşündü, çünkü kız o kadar sessiz konuşuyordu ki etraftaki gürültüde tam olarak ne dediğini anlamak imkânsızdı.</span></p>

    <p class="Normal para-style-override-5"><span class="char-style-override-8">“Size iyi hizmet edecektir efendim, gerçekten!” Babasının gergin sesi çok daha net duyuluyordu. Brianna ona baktı. Baba ve kız birbirine çok benziyordu. Her ikisinde de aynı ince telli saçlar, aynı ince, stresli yüz vardı. Neredeyse aynı boydalardı ama babasının gölgesi gibi görünen kızcağız çok daha ince yapılıydı.</span></p>

    <p class="Normal para-style-override-5"><span class="char-style-override-8">“Şey… merhaba.” Brianna onu rahatlatmaya çalışarak kıza gülümsedi. Kızın başı korkuyla hafif geriye düşmüştü. Yukarı doğru bakıyor, sesli bir şekilde yutkunuyor ve dudaklarını yalıyordu.</span></p>

    <p class="Normal para-style-override-5"><span class="char-style-override-8">“Hey… Kaç yaşındasın Lizzie? Sana Lizzie diyebilir miyim?”</span></p>

    <p class="Normal para-style-override-5"><span class="char-style-override-8">Uzun, renksiz ve inanılmaz derecede kırılgan boynunun taşıdığı küçük kafasıyla yabani bir mantarı anımsatıyordu. Kız, Brianna’nın duyamadığı bir sesle bir şeyler söyledi. Brianna da cevabı alabilmek için kızın babasına döndü.</span></p>

    <p class="Normal para-style-override-5"><span class="char-style-override-8">“On dört yaşında hanımım. Ama aşçılık ve dikiş-nakış işlerinde çok iyidir, çok temizdir ve göreceksiniz, hayatınızda onun kadar uysal ve çalışkan birini görmemişsinizdir!”</span></p>

    <p class="Normal para-style-override-5"><span class="char-style-override-8">Kızının arkasında duruyordu; ellerini omzuna koymuş ve kızı sıkı sıkı tutuyordu. Gözlerini Brianna’nınkilere dikti. Yalvaran gözleri çok açık bir mavi renkteydi. Dudakları kıpırdadı ama ses çıkarmadan bir şey söyledi; Brianna ne dediğini gayet iyi anlamıştı.</span></p>

    <p class="Normal para-style-override-5"><span class="char-style-override-8">“Lütfen,” dedi adam.</span></p>

    <p class="Normal para-style-override-5"><span class="char-style-override-8">Adamla kızının arkasındaki Brianna, geri gelen eniştesini görebiliyordu. Küçük Jamie ile konuşuyorlardı; iki yumuşak, kıvırcık saçlı kafa baş başa vermiş bir şeyler tartışıyorlardı. Birazdan Brianna’yı aramaya başlayacaklardı.</span></p>

    <p class="Normal para-style-override-5"><span class="char-style-override-8">Derin bir nefes aldı ve iyice dikleşti. Tamam, diye düşündü. Eğer mesele inatçılıksa o da en az kuzeni kadar bir Fraser’dı. Onlara bir keçi gibi inatçı olmak neymiş gösterecekti.</span></p>

    <p class="Normal para-style-override-5"><span class="char-style-override-8">Lizzie’ye gülümsedi, elini uzatıp henüz yemediği </span><span class="italik char-style-override-7">bridie</span><span class="char-style-override-8">’yi kıza verdi.</span></p>

    <p class="Normal para-style-override-5"><span class="char-style-override-8">“Bu bir anlaşma Lizzie. Bu anlaşmayı imzalamak için bir ısırık alacak mısın?”</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">“Benim yemeğimden yedi,” dedi Brianna olabildiğince kendinden emin bir tavırla. “O artık bana ait.”</span></p>

    <p class="Normal para-style-override-5"><span class="char-style-override-8">Brianna bu sözlerin tartışmayı kesmesine epey şaşırdı. Gerçi kuzeni hâlâ onu azarlamak ister gibiydi ama eniştesi, Küçük Jamie’nin kolunu tutup onu susturdu. Ian’ın yüzündeki şaşkın ifade birden saygı dolu bir memnuniyete dönüşmüştü.</span></p>

    <p class="Normal para-style-override-5"><span class="char-style-override-8">“Demek öyle?” dedi Brianna’nın ardına saklanmış Lizzie’ye bakarak. Dudakları seğirdi. “Hmm. O halde söyleyecek bir şey kalmadı, değil mi?”</span></p>

    <p class="Normal para-style-override-5"><span class="char-style-override-8">Belli ki Küçük Jamie babasının bu değerlendirmesine katılmıyordu. Daha söyleyecek çok sözü vardı Brianna’ya. “Ama küçücük bir kız... Ne işe yarar ki?” Elini onaylamadığını belli edercesine Lizzie’ye doğru sallamıştı. “Bir valiz bile taşıyamayaz bu kız, bırak seni korumayı...”</span></p>

    <p class="Normal para-style-override-5"><span class="char-style-override-8">“Ben kendi çantalarımı taşıyacak kadar büyüğüm, teşekkür ederim,” diye sözünü kesti Brianna. Kuzenine sert bir bakış attı ve boyunu hatırlatmak istercesine dikleşti.</span></p>

    <p class="Normal para-style-override-5"><span class="char-style-override-8">Küçük Jamie’nin kalkan kaşı, mesajı kavradığını gösteriyordu ama vazgeçmedi.</span></p>

    <p class="Normal para-style-override-5"><span class="char-style-override-8">“Bir kadın tek başına seyahat etmemeli!”</span></p>

    <p class="Normal para-style-override-5"><span class="char-style-override-8">“Tek başıma olmayacağım, yanımda Lizzie olacak.”</span></p>

    <p class="Normal para-style-override-5"><span class="char-style-override-8">“Özellikle de Amerika gibi bir yere gidiyorsa!”</span></p>

    <p class="Normal para-style-override-5"><span class="char-style-override-8">Brianna öfkelendi. “Sanki dünyanın sonuna gidiyormuşum gibi konuşuyorsun ama hiçbir fikrin yok. Tanrı aşkına, ben orada doğdum!”</span></p>

    <p class="Normal para-style-override-5"><span class="char-style-override-8">Amcası ve kuzeninin bir anda ağızları bir karış açık kaldı. İkisi de tepkisine çok şaşırmıştı. Kazandığı bu avanatajı kullanmaya devam etti.</span></p>

    <p class="Normal para-style-override-5"><span class="char-style-override-8">“Benim param, benim hizmetçim, benim seyahatim. Bir söz verdim ve onu tutacağım!”</span></p>

    <p class="Normal para-style-override-5"><span class="char-style-override-8">Ian parmağını üst dudağına götürerek gülümsemesini saklamaya çalıştı. Başını iki yana salladı.</span></p>

    <p class="Normal para-style-override-5"><span class="char-style-override-8">“Bu uzun boyu ve kızıl saçları herhangi birinden almış olabilirdin ama inatçılığın böylesi... James Fraser’dan başkasında görmedim.”</span></p>

    <p class="Normal para-style-override-5"><span class="char-style-override-8">Brianna biraz utandı. Bir yandan da mutluluk hissine benzer bir heyecan dalgası vücudunu sardı.</span></p>

    <p class="Normal para-style-override-5"><span class="char-style-override-8">Tartışma yüzünden yüzü iyice kızaran Küçük Jamie şansını son bir kez daha denemeye kararlıydı. “Bir kadının fikirlerini bu kadar açık söylemesi, ona bakmakla yükümlü erkeklere karşı gelmesi hiç görülmüş bir şey değil,” dedi soğukça.</span></p>

    <p class="Normal para-style-override-5"><span class="char-style-override-8">“Kadınların kendilerine ait fikirleri olmaması gerektiğini mi düşünüyorsun?” diye sordu Brianna yumuşak bir sesle.</span></p>

    <p class="Normal para-style-override-5"><span class="char-style-override-8">“Evet, olmamalı!”</span></p>

    <p class="Normal para-style-override-5"><span class="char-style-override-8">Ian oğluna uzun uzun ve alaycı bir bakış attı.</span></p>

    <p class="Normal para-style-override-5"><span class="char-style-override-8">“Bunu söylüyorsun ama sen de ne kadardı, hah, sekiz yıldır evlisin.” Başını iki yana salladı. “Neyse ki sevgili Joan çok anlayışlı bir kadın.” Ian, Küçük Jamie’nin bu alaya bozulmasına aldırmadan Lizzie’ye döndü.</span></p>

    <p class="Normal para-style-override-5"><span class="char-style-override-8">“Pekâlâ. Git babanla vedalaş küçük kız. Ben gidip kâğıtlarını ayarlayayım.” Ian, koşarak uzaklaşan Lizzie’nin ardından bir süre baktı. Kalabalığın arasına dalarken güçsüz omuzlarını kamburlaştırmıştı. Onaylamayan, endişeli bakışlarla başını iki yana salladı ve sonra Brianna’ya döndü.</span></p>

    <p class="Normal para-style-override-5"><span class="char-style-override-8">“Neyse, belki sana erkek bir hizmetçiden daha iyi bir yol arkadaşı olur. Ama kuzenin bir konuda çok haklı, bu kız seni hiçbir şekilde koruyamaz. Aksine senin onu koruman gerekecek büyük ihtimalle.”</span></p>

    <p class="Normal para-style-override-5"><span class="char-style-override-8">“Ben başımın çaresine bakarım,” dedi.</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">İki ellini bir araya getirmiş, avucunun içindeki taşı sıkıca tutuyordu. </span><span class="italik char-style-override-7">Moray Firth</span><span class="char-style-override-8"> denizi yararak ilerlerken ve hızla İskoç kıyılarını geride bırakırken, bu taş tutunabileceği bir şeydi.</span></p>

    <p class="Normal para-style-override-5"><span class="char-style-override-8">Neden pek de tanımadığı bu topraklardan ayrılmak onu bu kadar etkiliyordu ki? Lizzie İskoçya’da doğup büyümüş olmasına rağmen uzaklaştıkları limana bakmak bile istememiş, gemi hareket eder etmez aşağı inip onlara ayrılan alanı sahiplenmeyi ve gemiye binmeden önce aldıkları malzemeleri yerleştirmeyi uygun görmüştü.</span></p>

    <p class="Normal para-style-override-5"><span class="char-style-override-8">Brianna hiçbir zaman kendini İskoç gibi hissetmemişti. Zaten İskoç olduğunu da çok kısa bir süre önce öğrenmişti. Ama şu anda, çok kısa bir süredir tanıdığı bu insanlardan ve topraklardan uzaklaşmak, kendini annesinin gidişinden ya da babasının ölümünden sonra hissettiğinden daha çok yalnız hissetmesine neden olmuştu.</span></p>

    <p class="Normal para-style-override-5"><span class="char-style-override-8">Belki de bunun nedeni gemideki diğer yolcuların ruh halleriydi.</span></p>

    <p class="Normal para-style-override-5"><span class="char-style-override-8">Birçok yolcu Brianna gibi küpeştenin ardından limana bakıyor, pek çoğu ağlıyordu. Böyle hissetmesinin nedeni yolculuk korkusu da olabilirdi. Hayır, Brianna aslında çok iyi biliyordu ki hislerinin nedeni ikisi de değildi.</span></p>

    <p class="Normal para-style-override-5"><span class="char-style-override-8">“Hepsi bu kadar, sanırım.” Konuşan Lizzie idi. Brianna’nın yanı başında bitmiş, son görünen kara parçasına bakıyordu. Solgun yüzü ifadesizdi. Ama Brianna ifadesizliği, duygusuzlukla karıştırmadı.</span></p>

    <p class="Normal para-style-override-5"><span class="char-style-override-8">“Evet, artık yola çıktık.” Brianna ani bir kararla kızı esen rüzgârdan ve itişip duran yolcu ve mürettebattan korumak istercesine küpeşteyle arasına çekti. Lizzie ondan epey kısaydı. Gemi direklerinin etrafında çığlıklar atarak dönüp duran gri denizkırlangıçları gibi kırılgan ve güzeldi. </span></p>

    <p class="Normal para-style-override-5"><span class="char-style-override-8">Güneş yılın bu zamanlarında hemen batmıyor, koyu tepelerin ardında duruyordu. Hava iyice soğumuştu. Kızın elbisesi çok inceydi; titredi ve ister istemez Brianna’ya sokuldu. Brianna’nın üzerinde Jenny’nin verdiği mavi yün pelerini vardı; Brianna kollarını kıza üzerindeki yünlü pelerin ile birlikte sardı. Sarılmak, küçük kıza olduğu kadar Brianna’ya da iyi gelmişti.</span></p>

    <p class="Normal para-style-override-5"><span class="char-style-override-8">“Her şey çok güzel olacak,” dedi hem Lizzie’ye hem de kendine.</span></p>

    <p class="Normal para-style-override-5"><span class="char-style-override-8">Kız küçük sarı kafasını hafifçe salladı; Brianna kızın söylediklerini onayladığını sandı ama belki de rüzgâr nedeniyle gözüne giren saçlarını geriye itmişti. Kızın sert, tuzlu rüzgârla uçuşan peri gibi ince saçları, Brianna’nın örgülerine değiyordu. Rüzgârın sesi, dev yelkenlerin hışırtısına karışıyordu. Tüm endişelerine rağmen içinin rüzgârla birlikte kabardığını hissetti. Şu ana kadar epey iyi idare etmişti; bundan sonrasını da başaracaktı. Bu ayrılığı bu kadar zor kılanın ne olduğunu anlamıştı. Bugüne kadar babasını, annesini, sevgilisini, evini ve arkadaşlarını yitirmişti. Yalnız olması gerekiyordu ama bir yandan da başına gelenler kendi tercihiydi. Lallybroch’ta, hiç beklemediği bir anda hem bir ev hem de bir aile bulmak onu hazırlıksız yakalamıştı. Biraz daha kalsam, diyebilmeyi ne kadar çok isterdi hâlbuki.</span></p>

    <p class="Normal para-style-override-5"><span class="char-style-override-8">Ama tutması gereken sözler vardı, bir de önüne geçmesi gereken kayıplar... Ondan sonra geri dönebilirdi. Buraya, İskoçya’ya. Ve Roger’a.</span></p>

    <p class="Normal para-style-override-5"><span class="char-style-override-8">Kolunu kaldırdı ve ince gümüş bilekliğe baktı. Bileklik vücudunun ısısıyla ısınmıştı. </span><span class="italik char-style-override-7">Un peu… beaucoup</span><span class="char-style-override-8">…</span><span class="char-style-override-10"><a class="footnote-link" href="#footnote-7589-1" id="footnote-7589-1-backlink">1</a></span><span class="char-style-override-8"> Diğer eliyle rüzgârın dağıttığı ve denizden gelen çisentilerle ıslanan kumaşı çekiştirdi. Bu kadar soğuk olmasaydı elinin tersine düşen ılık su damlasını hissetmeyebilirdi.</span></p>

    <p class="Basic-Paragraph para-style-override-7" xml:lang="en-US"><span class="dip char-style-override-11">1</span><span class="dip char-style-override-11" xml:lang="tr-TR"> (Fr.) Biraz</span><span class="char-style-override-12"/></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Lizzie iki kolunu göğünde birleştirmiş, kıpırdamadan duruyordu. Kulakları nerdeyse şeffaftı, güzel saçları, başını örtüyordu. Kulakları akşam güneşinin ışığıyla bir fareninki gibi pembe ve kırılgan görünüyordu.</span></p>

    <p class="Normal para-style-override-5"><span class="char-style-override-8">Brianna uzanıp kızın gözlerindeki yaşı sildi. Kendi gözleri kuruydu, dudaklarını sımsıkı kapamış uzaklaşan karaya bakıyordu. Ama pekâlâ elini gezdirdiği soğuk yüz ve titreyen dudaklar kendine ait de olabilirdi.</span></p>

    <p class="Normal para-style-override-5"><span class="char-style-override-8">Son kara parçası da gözden kaybolana kadar orada öylece durdular.</span></p>

    <p class="Normal para-style-override-6"><span class="char-style-override-9"> </span></p>

    <div class="footnotes">
       <div class="footnote">
         <p class="Basic-Paragraph" xml:lang="en-US"><a class="footnote-anchor" href="#footnote-7589-1-backlink" id="footnote-7589-1">1</a><span class="char-style-override-1" xml:lang="tr-TR"> </span></p>
      </div>
    </div>
  </div>
</body>
</html>