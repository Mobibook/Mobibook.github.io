<html xmlns="http://www.w3.org/1999/xhtml">
<head>
  <title>guz2-28</title>
  <link href="../Styles/guz2.css" rel="stylesheet" type="text/css"/>
</head>

<body id="guz2" xml:lang="tr-TR">
  <div class="Basic-Text-Frame">
     <p class="baslik" id="toc_marker-22"><span class="bold">22<br/>İhanet</span></p>

    <p class="Normal para-style-override-4"><span class="italik char-style-override-7"> </span></p>

    <p class="Normal para-style-override-4"><span class="italik char-style-override-7">Ekim 1769</span></p>

    <p class="Normal para-style-override-5"><span class="bold char-style-override-9"> </span></p>

    <p class="Normal para-style-override-5"><span class="char-style-override-8">Roger gözlerini açtı ve kustu. Önemli değildi; saçlarına kadar yayılan kusmuk, baş ve kasıklarındaki acının yanında hiçbir şeydi.</span></p>

    <p class="Normal para-style-override-5"><span class="char-style-override-8">Sert hareketler onu sarsıyor, kasıklarından beynine kadar bütün renklerin değişmesine neden oluyordu. Islak yelken bezi kokusu burnunu doldurdu. Sonra yakınlardan bir ses duyuldu ve sonra renklerin arasında şekilsiz bir panik belirdi.</span></p>

    <p class="Normal para-style-override-5"><span class="italik char-style-override-7">Gloriana!</span><span class="char-style-override-8"> Onu yakalamışlardı! Aniden hareket edince sarsıntıdan şakakları acıdı ama önce bilekleri acımıştı. Bağlıydı, onu ambara bağlamışlardı.</span></p>

    <p class="Normal para-style-override-5"><span class="char-style-override-8">Panik zihninde cesur ve esmerdi. Bonnet. Onu yakalamış, taşlara götürüyorlardı. Şimdi onu öldüreceklerdi.</span></p>

    <p class="Normal para-style-override-5"><span class="char-style-override-8">Aniden sarsılıp bileklerini çekiştirdi ve acıya karşı dişlerini sıktı. Şaşkın bir homurdanmayla altındaki güverte kaydı ve sert bir şekilde yere düştü.</span></p>

    <p class="Normal para-style-override-5"><span class="char-style-override-8">Yeniden kustu ama midesi boştu. Öğürünce üzerinde yattığı bir tomar yelken bezine karşı kaburgaları sarsılarak yanıyordu. Altındaki ne yelken beziydi, ne de ambardaydı. </span><span class="italik char-style-override-7">Gloriana</span><span class="char-style-override-8">’da değildi, hatta bir gemide de değildi. Bir at. Elleri ayakları bağlıydı. Baş aşağı lanet olası bir atın üzerindeydi!</span></p>

    <p class="Normal para-style-override-5"><span class="char-style-override-8">At birkaç adım daha attı, sonra durdu. Sesler mırıldanıyor, eller onu yokluyordu sonra sertçe çekildi ve yere düşürüldü. Ne ayakta duracak ne de düşüşünü engelleyecek bir halde olduğundan </span><span class="italik char-style-override-7">pat</span><span class="char-style-override-8"> diye yere düştü.</span></p>

    <p class="Normal para-style-override-5"><span class="char-style-override-8">Yerde yarı büklüm yatıyor, nefes almaya çalışıyordu. Sarsılmayla nefes alma daha kolaydı. Hiç kimse onu rahatsız etmiyordu ve gittikçe etrafında olup bitenleri fark etmeye başlıyordu.</span></p>

    <p class="Normal para-style-override-5"><span class="char-style-override-8">Ancak zihni pek yardımcı olmuyordu. Yanağının altındaki ıslak yapraklar serindi ve tatlı tatlı toprak kokuyorlardı. Dikkatle bir gözünü araladı. Gökyüzü maviyle mor arasında oldukça koyu bir renkteydi. Ağaçların sesini ve yakındaki suyun şırıltısını duyabiliyordu.</span></p>

    <p class="Normal para-style-override-5"><span class="char-style-override-8">Her şey etrafında dönüyor gibiydi ve acı bir şekilde canlıydı. Roger gözlerini kapadı ve ellerini altındaki toprağa bastırdı.</span></p>

    <p class="Normal para-style-override-5"><span class="char-style-override-8">Tanrım, neredeyim ben? Sesler sıradan geliyordu, zaten yarısı ayak ve at kişnemelerinin arasında boğuluyordu. Roger dikkatle dinlemesine rağmen kelimeleri çıkaramıyordu. Acizlikten anlık paniğe kapıldı; bunun hangi dil olduğunu bile çıkaramıyordu.</span></p>

    <p class="Normal para-style-override-5"><span class="char-style-override-8">Biri kulağının, diğeri başının arkasında olmak üzere iki tane şişlik vardı ve şakakları ağrıdan çatlıyordu. Dayak yemişti ama ne zaman? Yumruklar beyninde bazı damarları koparmıştı da konuşma yeteneğini mi almıştı? Gözlerini açtı ve dikkatle sırtüstü yuvarlandı.</span></p>

    <p class="Normal para-style-override-5"><span class="char-style-override-8">Esmer, kare bir yüz ilgisiz bir ifadeyle ona bir göz attı, sonra bakışlarını ata çevirdi.</span></p>

    <p class="Normal para-style-override-5"><span class="char-style-override-8">Kızılderililer. Şok öyle güçlüydü ki bir anlığına acısını unutup aniden oturdu. Zorlukla nefes alıp yüzünü dizlerine dayadı. Yeniden bayılmamak için kendiyle savaşırken gözlerini kapatmış, başı çatlayacak gibi olmuştu.</span></p>

    <p class="Normal para-style-override-5"><span class="char-style-override-8">Neredeydi? Neler olduğunu hatırlamak için dizini ısırdı. Görüntüler geliyordu ama mantıklı bir bütün oluşturmayı inatla reddediyorlardı.</span></p>

    <p class="Normal para-style-override-5"><span class="char-style-override-8">Geminin gıcırtıları ve suyun kokusu. Camdan süzülen yakıcı güneş. Bonnet’in yüzü, siste balinaların nefes alış verişi ve küçük bir çocuk, adı… adı…</span></p>

    <p class="Normal para-style-override-5"><span class="char-style-override-8">Karanlıkta kenetlenen eller ve şerbetçiotunun kokusu. </span><span class="italik char-style-override-7">Seni eş olarak kabul ediyorum…</span><span class="char-style-override-8"/></p>

    <p class="Normal para-style-override-5"><span class="char-style-override-8">Bree. Brianna. Soğuk ter yanaklarından akıyordu ve çene kasları sıkmaktan acıyordu. Görüntüler adeta pireler gibi zihnine üşüşüyorlardı. Brianna’nın yüzü, onun yüzü, Roger onun yok olmasına izin veremezdi!</span></p>

    <p class="Normal para-style-override-5"><span class="char-style-override-8">Kibar olmayan bir yüz. Dik bir burun ve buz gibi mavi gözler… hayır, soğuk değil…</span></p>

    <p class="Normal para-style-override-5"><span class="char-style-override-8">Omzuna dokunan bir el, onu zihnindeki işkenceden şu ana geri getirmişti. O, eli bıçaklı bir Kızılderili idi. Roger aklı karışık bir halde yalnızca adama baktı.</span></p>

    <p class="Normal para-style-override-5"><span class="char-style-override-8">Geriye taranmış saçları ve pek aptal gibi görünmeyen orta yaşlı Kızılderili, Roger’ı saçlarından tuttu ve incelercesine başını aşağı yukarı çekiştirdi. Roger’ın şaşkınlığı geçince aklına bu adamın onun derisini yüzebileceği geldi.</span></p>

    <p class="Normal para-style-override-5"><span class="char-style-override-8">Roger ayaklarını karnına doğru çekti ve hızla Kızılderili’nin dizlerine vurdu. Adam çığlık atarak yere kapaklanınca Roger yan tarafına yuvarlanıp tökezleyerek ayağa kalktı ve hayatı pahasına koşmaya başladı. </span></p>

    <p class="Normal para-style-override-5"><span class="char-style-override-8">Roger ağaçlara doğru giderken adeta sarhoş bir örümcek gibi koşuyordu. Gölgeler, tek sığınaydı. Peşinden bağırışlar ve yaprakları ezen hızlı ayak sesleri geliyordu. Sonra bir şey Roger’ı ayaklarından çekti ve güm diye yere düştü.</span></p>

    <p class="Normal para-style-override-5"><span class="char-style-override-8">Roger daha nefesini düzenleyemeden adamlar onun üzerine üşüşmüşlerdi. Çabalaması hiç de iyi olmayacaktı. Roger’ın tekmelediği de dahil dört kişiydiler. O adam elinde hâlâ bıçakla topallayarak ona geliyordu.</span></p>

    <p class="Normal para-style-override-5"><span class="char-style-override-8">“Seni incitmeyeceğiz,” dedi sertçe. Roger’ın yüzüne bir tokat indirdi, sonra da eğilip Roger’ın bileklerini bağlayan deri kayışı kesti. Homurdanarak arkasını döndü ve atların yanına gitti.</span></p>

    <p class="Normal para-style-override-5"><span class="char-style-override-8">Roger’ı tutan iki adam, rüzgâra tutulan ot gibi sallanmasını umursamadan onu bırakmışlardı.</span></p>

    <p class="Normal para-style-override-5"><span class="char-style-override-8">Harika, diye düşündü dalgın bir tavırla. Ölmedim. Ne halt etmeye buradayım o zaman? </span></p>

    <p class="Normal para-style-override-5"><span class="char-style-override-8">Buna cevabı olmadığı için eliyle yüzünü sıvazlayınca daha önceden fark etmediği ezikleri keşfetti. </span></p>

    <p class="Normal para-style-override-5"><span class="char-style-override-8">Etrafı meşe ve ceviz ağaçlarıyla çevrili bir alanda duruyordu. Zemin kahverengi ve sarı yapraklarla kaplıydı. Sincaplar meşe palamudu ve fındık kabuklarını her yere dağıtmıştı. Roger bir dağın tepesindeydi; zeminin eğimi ona bunu söylüyordu, tıpkı soğuk hava ve gökyüzünün koyuluğu ona yakında güneşin batacağını söylediği gibi.</span></p>

    <p class="Normal para-style-override-5"><span class="char-style-override-8">Kızılderililer - dört kişi - onu tamamen yok sayıyor, Roger’a bakmadan kamp kurma işiyle uğraşıyorlardı. Roger kurumuş dudaklarını yaladı ve dikkatle birkaç metre ötedeki yosun kaplı kayalardan gürüldeyen küçük nehrin yanına gitti.</span></p>

    <p class="Normal para-style-override-5"><span class="char-style-override-8">Soğuk su dişlerini sızlatmasına rağmen kana kana sudan içti. Neredeyse ağzının bir tarafındaki dişleri dökülecekti ve yanağının iç kısmı kötü derecede kesilmişti. Dejavu hissiyle yüzünü soğuk suyla yıkadı. Sanki belli bir süre önce, aynen bu şekilde kayalardan çağlayan soğuk suyla yüzünü yıkamış ve ondan içmişti…</span></p>

    <p class="Normal para-style-override-5"><span class="char-style-override-8">Fraser Tepesi… Roger, kendini toparlarken anılar iri, çirkin parçalar halinde yerine oturuyordu.</span></p>

    <p class="Normal para-style-override-5"><span class="char-style-override-8">Brianna, Claire… ve Jamie Fraser. Çaresizce aradığı karışık görüntü davetsiz bir şekilde ortaya çıkmıştı; iri, sağlam kemikli, uzun düz burnun üzerindeki yana yatık gözleriyle Brianna’nın yüzü. Ancak Brianna’nın yüzü biraz yaşlanmıştı ve güneş yanığı teni erkeksi yapı ve tecrübeyle sertti, mavi gözlerde ölümcül bir öfke hâkimdi. Jamie Fraser.</span></p>

    <p class="Normal para-style-override-5"><span class="char-style-override-8">“Seni lanet olası herif,” dedi Roger usulca. “Seni lanet olası, aşağılık herif. Beni öldürmeye çalıştın.”</span></p>

    <p class="Normal para-style-override-5"><span class="char-style-override-8">İlk duyduğu şaşkınlıktı ama öfke çok da uzak değildi.</span></p>

    <p class="Normal para-style-override-5"><span class="char-style-override-8">Roger artık her şeyi hatırlıyordu; alandaki karşılaşmayı, ateş ve bal rengindeki yaprakları ve onların arasındaki öfkeli adamı. Kumral delikanlı, o lanet olası da kimdi</span><span class="italik char-style-override-7">?</span><span class="char-style-override-8"> Kavga… Kaburgalarının alt tarafındaki acıyan yere dokunduğunda yüzünü ekşitti. Kavganın sonunda öleceğinden emin bir halde yerde yatıyordu Roger.</span></p>

    <p class="Normal para-style-override-5"><span class="char-style-override-8">İyi ama ölmemişti. Adamla çocuğun tartıştığını duyar gibi olduğunu hatırlıyordu. Biri hemen oracıkta öldürelim derken, diğeri itiraz ediyordu ama bunu hangisi demişti bilmiyordu. Sonra biri ona yine vurmuştu. Roger ondan sonrasını hatırlamıyordu.</span></p>

    <p class="Normal para-style-override-5"><span class="char-style-override-8">Şimdi etrafına bir göz attı. Kızılderililer ateş yakmış, üzerine de kilden bir demlik oturtmuşlardı. Hiçbiri ufacık da olsa onunla ilgilenmiyordu ki Roger fark edildiğinden emindi.</span></p>

    <p class="Normal para-style-override-5"><span class="char-style-override-8">Belki onu Fraser ve çocuktan almışlardı ama neden? Büyük olasılıkla Fraser onu Kızılderililer’e vermişti. Bıçaklı adam ona zarar vermeyeceklerini söylemişti. Peki onunla ne yapacaklardı?</span></p>

    <p class="Normal para-style-override-5"><span class="char-style-override-8">Roger etrafına bakındı. Kısa süre sonra karanlık çökecekti. Meşelerin altı çoktan kararmıştı bile.</span></p>

    <p class="Normal para-style-override-5"><span class="char-style-override-8">Kızılderililerin onu önemsemediği ortadaydı çünkü onun hiçbir yere gidemeyeceğinden emindiler.</span></p>

    <p class="Normal para-style-override-5"><span class="char-style-override-8">Bu rahatsız edici fikri aklından çıkararak ayağa kalktı. Her şeyden önce şu an için tek yapmak istediği patlamaya yakın mesanesini boşaltmaktı. Şişen parmakları yavaş ve beceriksizdi ama pantolonunun bağacıklarını açmayı başarabilmişti.</span></p>

    <p class="Normal para-style-override-5"><span class="char-style-override-8">İlk hissi rahatlamaydı ama hissettirdiği kadar kötü değildi. Çok ağrılıydı ama dürtü onun hem bütün hem de parçalanmış olduğunu gösteriyor gibiydi.</span></p>

    <p class="Normal para-style-override-5"><span class="char-style-override-8">Arkasını döndüğünde hem acısını hem de korkusunu yakıp kül etmeye yetecek kadar saf ve kör edici ateş onu rahatlatmıştı. Sağ bileğinde siyah bir başparmak izi vardı.</span></p>

    <p class="Normal para-style-override-5"><span class="char-style-override-8">“Tanrım,” dedi usulca. Midesini yakan öfke sıcak ve yoğundu. Ağzındaki acı tadı alabiliyordu. Fraser Tepesi’nin orada olup olmadığını bilmeden arkasındaki dağ yamacına baktı.</span></p>

    <p class="Normal para-style-override-5"><span class="char-style-override-8">“Beni bekle, aşağılık herif,” diye fısıldadı. “İkiniz de beni bekleyin. Geri dönüyorum.”</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">Ancak hemen değil. Kızılderililer bir çeşit güveci (neredeyse kaynama derecesinde olmasına rağmen elleriyle yiyorlardı) onun da yemesine izin vermişlerdi, bunun dışında ona karşı ilgisizlerdi. Roger onlarla İngilizce, Fransızca, hatta azıcık bildiği Almanca konuştu ama yine de cevap alamadı.</span></p>

    <p class="Normal para-style-override-5"><span class="char-style-override-8">Uyuyacakları zaman onu bağladılar; bilekleri bağlıydı ve boynuna da bir kement geçirilmişti. İlgisizlikten mi yoksa olmadığından mı ama ona bir battaniye vermemişlerdi. O nedenle Roger azalan ateşin karşısında iki büklüm vaziyette titreyerek geceyi geçirmişti.</span></p>

    <p class="Normal para-style-override-5"><span class="char-style-override-8">Uyuyabileceğini düşünmemişti ama acıdan bitkin halde uykuya dalmıştı. Fakat bölük pörçük rüya ve sürekli boğulma hissiyle kalktığından huzursuz bir uyku çekmişti.</span></p>

    <p class="Normal para-style-override-5"><span class="char-style-override-8">Sabah yine yola koyulmuşlardı. Bu sefer at üzerinde değildi, elinden geldiğince yürüyordu. Boynundaki kement, gevşek bırakılmıştı ama bileğindeki halat bir atın koşum takımına bağlanmıştı. Roger birkaç kez tökezlemiş ve düşmüştü ama morarmış, acıyan kaslarına rağmen ayağa kalkmayı başarmıştı. Eğer kalkmazsa onların vicdan azabı çekmeden onu sürükleyecekleri izlenimine kapılmıştı.</span></p>

    <p class="Normal para-style-override-5"><span class="char-style-override-8">Kuzeye doğru ilerliyorlardı; güneşin yönünden bunu söyleyebilirdi. Fakat bunun pek yararı olmuyordu, çünkü Roger hangi yönden yolculuğa başladıklarını bilmiyordu. Yine de Fraser Tepesi ile aralarında fazla mesafe olamazdı. Birkaç saati aşkındır kendindeydi. Hızını hesaplamaya çalışarak yanındaki atın toynak izlerine baktı. Saatte en fazla iki ya da üç mil yol alıyorlardı; çok zorlanmadan ayakta kalmayı başarabilirdi Roger.</span></p>

    <p class="Normal para-style-override-5"><span class="char-style-override-8">İşaretler. Onu nereye ve neden götürdüklerini öğrenmenin bir yolu yoktu ama eğer geri dönebilirse geçtikleri bölgenin şeklini hafızasına kazımak zorundaydı. On iki metre yüksekliğinde bir tepe ve kayalıkların arasından fışkıran kaba bitkiler ve cennet hurması ağaçları…</span></p>

    <p class="Normal para-style-override-5"><span class="char-style-override-8">Uzaktaki dağları gören bir tepenin yamacına varmışlardı; parlak gökyüzüne karşı kümelenmiş üç sarp zirve, soldaki diğer ikisinden daha yüksek. Roger bunu hatırlayabilirdi. Vadiden geçen bir çay ya da bir ırmak? Atları sığ yerden geçirirlerken soğuk su Roger’ın beline kadar geliyordu.</span></p>

    <p class="Normal para-style-override-5"><span class="char-style-override-8">Kuzeye giden yolculuk iki gün boyunca sürmüştü. Onu esir alanlar onunla konuşmuyordu ve Roger dördüncü günü zaman kavramını kaybettiğini, adeta bir rüyadaymışçasına transa geçtiğini ve yorgunluğun ve dağların sessizliğinin üzerine çöktüğünü fark etti. Ceketinin kenarından uzun bir ip çekip her bir gün için düğüm atmaya başladı. Hem küçük bir gerçekliğe tutunmak hem de yolculuğun ne kadar süreceğini hesaplamak içindi bu.</span></p>

    <p class="Normal para-style-override-5"><span class="char-style-override-8">O geri dönecekti. Yolculuk ne kadar sürerse sürsün Fraser Tepesi’ne geri dönecekti.</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">Sekizinci günde eline bir fırsat geçti. Şimdi dağların tepesindeydiler. Bir gün önce bir geçitten geçmiş, dik bir yamaçtan aşağıya inmişlerdi. Atlar, üzerilerindeki yük gıcırdarken homurdanarak dikkatli adımlarla yol almışlardı.</span></p>

    <p class="Normal para-style-override-5"><span class="char-style-override-8">Şimdi yine yukarı çıkıyorlardı ve yokuş dikleştikçe atlar da adımlarını yavaşlatıyordu. Roger yanındaki atın koşum takımına tutunarak kendisini çekmesine izin vermişti</span></p>

    <p class="Normal para-style-override-5"><span class="char-style-override-8">Kızılderililer atlarından inmiş yürüyorlardı. Roger tutunduğu ata öncülük eden Kızılderili’nin sırtından sarkan uzun siyah saça bir göz attı. Bir elle tutunurken, diğeri ile onu koşum takımına bağlayan düğümü çözmekle uğraşıyordu.</span></p>

    <p class="Normal para-style-override-5"><span class="char-style-override-8">Yavaş yavaş bağı açmıştı, ta ki onu ata bağlayan tek bir düğüm kalana kadar. Roger bekledi, korku ve tırmanmak için harcadığı çabadan dolayı oluşan ter damlacıkları kaburgalarından aşağıya akıyordu. Kamp yapmak için duracakları veya ata öncülük eden Kızılderili savaşçının kontrol amacıyla dönüp ona bakacak diye endişelenerek kaçırdığı her fırsat için pişmandı.</span></p>

    <p class="Normal para-style-override-5"><span class="char-style-override-8">Ancak onlar durmamış ve savaşçı da arkasına dönmemişti. İşte, diye düşündü Roger ve ilk atın yamacın içinden geçen dar patikaya adımını attığını görünce kalp atışları hızlandı. Zemin oldukça sertti, aşağısı sık bitkilerle kaplıydı ve gizlenmek için uygundu.</span></p>

    <p class="Normal para-style-override-5"><span class="char-style-override-8">Bir at ve başka bir at daha dar patikadan dikkatle geçti. Üçüncü attan sonra, sıra Roger’ınkindeydi. Atın keskin ter kokusunu soluyarak ona sıkıca tutundu. Bir adım, başka bir adım derken artık dar patika yolundaydılar.</span></p>

    <p class="Normal para-style-override-5"><span class="char-style-override-8">Roger aniden düğümü çekti ve atladı. Dizlerinin yarısına kadar bitkilere gömüldü ve hemen ayağa kalkıp yokuş aşağı koşmaya başladı. Ayakkabıları ayağından çıktığı için onları ardında bıraktı. Küçük bir dereye girip emekleyerek karşıya geçti ve zorla ayağa kalkarak tam doğrulamadan koşmaya başladı. </span></p>

    <p class="Normal para-style-override-5"><span class="char-style-override-8">Arkasından bağrışlar duyuyordu, sonra etraf sessizliğe büründü ama Roger takip edildiğini biliyordu. Boşa harcayacak nefesi yoktu, onların da.</span></p>

    <p class="Normal para-style-override-5"><span class="char-style-override-8">Roger başını bir sağa bir sola çevirip saklanmak için yer bakarken, manzara yaprak ve kayalardan oluşan bir bulanıklıktan ibaretti. Bir huş ağacı topluluğunu seçip içine daldı. Zemin kaygan çimenlerden oluştuğu için sendeliyor, ayakları köklere veya taşlara takılıyordu. Biraz uzaklaştıktan sonra durup arkasına bir göz attı. İki kişi; yaprakların arasından iki kişinin siyah başını görebiliyordu.</span></p>

    <p class="Normal para-style-override-5"><span class="char-style-override-8">Başka bir koruya girip oradan çıkınca zikzak yaparak kırık kayalardan oluşan bir düzlükte koştu, güçlükle nefes alıyordu. Bu lanet olası geçmiş beni öldürüyor, diye düşündü ve hızını attırdı. Sonra yalnızca kaçmaya odaklandı.</span></p>

    <p class="Normal para-style-override-5"><span class="char-style-override-8">Sonra tekrardan aşağıya inmeye başladı. Roger bitkilerin arasında düşe kalka ilerlerken, elleri çamurun göbeğine batıyor, parmakları görünmeyen kayalara çarpıyordu. Sonunda soluk soluğa aşağıya inebilmişti.</span></p>

    <p class="Normal para-style-override-5"><span class="char-style-override-8">Tepeden aşağıya inen bir Kızılderili ise tam arkasındaydı. Roger boynundaki kemendi çıkardı ve sertçe adama vurdu. Adam geriye doğru kaymıştı ve Roger kemendi adamın boynuna geçirip sertçe çekti ve sonra da kaçtı. Adam dizlerinin üzerinde nefes nefese boynundaki kemendi çıkarmaya uğraşıyordu.</span></p>

    <p class="Normal para-style-override-5"><span class="char-style-override-8">Ağaçlar. Roger’ın saklanmaya ihtiyacı vardı. Düşmüş bir kütüğün üzerinden atlayıp tökezledi ve yuvarlandı, sonra yeniden koşmaya başladı. Ladin ağaçlarından oluşan sık koru yokuşun az ötesindeydi. Kalbi güm güm atarak zorla yokuşu çıkmaya başladı.</span></p>

    <p class="Normal para-style-override-5"><span class="char-style-override-8">Kamçılayan dallara karşı gözlerini yumup, milyonlarca iğne yaprakla savaşarak kendini ladin ağaçlarının arasına attı. Sonra altındaki toprak kaydı, gökyüzü ve dallardan oluşan bir bulanıklığın içine düştü.</span></p>

    <p class="Normal para-style-override-5"><span class="char-style-override-8">İki büklüm vaziyette yere çarptı, nefesi kesilmişti. Sonra taşlara ve fidanlara çarpıp, toprak ve düşmüş iğne yapraklarını ezerek yuvarlanmaya devam etti.</span></p>

    <p class="Normal para-style-override-5"><span class="char-style-override-8">Bir müddet sonra, takıldı ve sert bir şekilde kayarak yere düştü. Sersemlemiş ve yaraları kanar halde bir müddet öylece yattı, sonra yüzündeki toprağı ve kanı silerek acıyla yan tarafına yuvarlandı.</span></p>

    <p class="Normal para-style-override-5"><span class="char-style-override-8">Roger yukarıya bakıp etrafını inceledi. Oradaydılar. Yokuşun başındaki iki kişi, dikkatle onun düşmüş olduğu yere geliyordu. Roger ellerinin ve dizlerinin üzerine yükselip hayatı için emeklemeye başladı. Dalların uçları ona çarpıyordu ve iç içe geçmiş bitkilerin arasındaki geçitten geçmeye çalışırken üstündeki dallardan toz, yaprak ve böcekler düşüp duruyordu.</span></p>

    <p class="Normal para-style-override-5"><span class="char-style-override-8">Cehennem, ilk düşüncesiydi. Ormangüllerinden oluşan bir cehennem. Yavaşladığını fark etti, eğer saatte on adım yol alırsa buna “kaçış” denebilirdi.</span></p>

    <p class="Normal para-style-override-5"><span class="char-style-override-8">İçinde bulunduğu tünel, etrafında dönemeyecek kadar dardı ama arkasını görebilmek için başını yana çevirip boynunu uzatmayı başarabilmişti. Orada hiçbir şey yoktu, yalnızca belirsiz ışıkla aydınlanan, havada toz zerreciklerinin göründüğü nemli, küf kokulu bir karanlıktı. Bitki ve ormangülü dallarının haricinde hiçbir şey görünmüyordu.</span></p>

    <p class="Normal para-style-override-5"><span class="char-style-override-8">Titrek kol ve bacakları artık onu taşıyamayacağı için yere çöktü. Bitkilerin arasında iki büklüm halde, çürümüş yaprak ve nemli toprağın kokusunu soluyarak bir müddet öylece yattı.</span></p>

    <p class="Normal para-style-override-5"><span class="char-style-override-8">“Beni koru, dostum,” diye mırıldandı kendi kendine. Durum canını acıtmaya başlıyordu. Parçalanmıştı ve birçok yeri kanıyordu. Bu loş ışıkta bile parmaklarının uçları çiğ et gibi görünüyordu.</span></p>

    <p class="Normal para-style-override-5"><span class="char-style-override-8">Yaralarına şöyle bir göz atarken peşinden geliyorlar mı diye etrafı dinledi. Şaşırtıcı değildi, gelen yoktu. Cross Creek’teki tavernalarda ormangülleri cehenneminden bahsedildiğini duymuştu; iç içe geçmiş ormangüllerinin arasında bir sincabı kovalayan av köpeklerinin kaybolup bir daha görünmediği hikâyesi. </span></p>

    <p class="Normal para-style-override-5"><span class="char-style-override-8">Roger bu hikâyelerin abartılmış olmasını umdu ama çevresi hiç de iç açıcı değildi. Nereye gideceğini bilmiyordu. Baktığı her yer aynıydı. Kümelenmiş soğuk, derimsi yapraklar, sık bitkiler ve ince dallar, adeta arapsaçı gibi iç içeydiler.</span></p>

    <p class="Normal para-style-override-5"><span class="char-style-override-8">Hafiften panikleyerek hangi taraftan geldiği hakkında da bir fikri olmadığını fark etti.</span></p>

    <p class="Normal para-style-override-5"><span class="char-style-override-8">Başını dizlerine dayayıp düşünmeye çalışarak derin bir nefes aldı. Her şeyden önce sağ ayağı kenarından kanıyordu. Yırtılmış çoraplarını çıkarıp bir tanesini ayağını sarmak için kullandı. Kafa derisindeki yırtığı sarmak için bir bandaja ihtiyaç duyması kadar kötü bir şey yoktu. Başındaki yara hâlâ kanıyordu ve yapış yapıştı.</span></p>

    <p class="Normal para-style-override-5"><span class="char-style-override-8">Elleri titriyordu; bir çorapla başını sarmak oldukça zordu. Yine de bu küçük hareket onu rahatlatmıştı. Şimdi diğer düşüncesine geçebilirdi. İskoçya’da sayısız küçük dağı tırmanmıştı, dahası kaya ve süpürge otlarının arasında kaybolan turistlerin bulunmasına yardım etmişti.</span></p>

    <p class="Normal para-style-override-5"><span class="char-style-override-8">Eğer vahşi bir bölgede kaybolmuşsanız, yapılacak şey, olduğunuz yerde durup birinin sizi bulmasını beklemekti. Tabii bulunmak istemediğin kişiler tarafından aranıyorsanız buna pek başvurulmaz, diye düşündü.</span></p>

    <p class="Normal para-style-override-5"><span class="char-style-override-8">Sık dalların arasından yukarıya bakmaya başladı. Gökyüzünü görebiliyordu ama ormangülleri neredeyse yaklaşık yedi metre yüksekliğindeydi. Ayağa kalkmanın bir yolu yoktu, yalnızca birbirine geçmiş dalların altında doğrularak oturabilirdi.</span></p>

    <p class="Normal para-style-override-5"><span class="char-style-override-8">Bu cehennemin ne kadar büyük olduğunu söylemenin bir yolu yoktu. Dağlardaki yolculuklarında fundalıklarla kaplı yokuşları, yeşil ormangülleriyle kaplı vadileri ve yaprakların arasından çıkmayı başarabilmiş birkaç inatçı ağaç görebilmişti. Sonra yine dokuz metre kareden fazla olmayan küçük karışık alanın etrafından dolanmışlardı. Böyle bir şeye yakın olduğunu biliyordu ama hangi yöne gideceğini bilmediği için bu bilgi yararsızdı.</span></p>

    <p class="Normal para-style-override-5"><span class="char-style-override-8">Roger çok üşüdüğünü fark etti, elleri hâlâ titriyordu. Şoktan, diye düşündü. Şok için ne yapılırdı? Sıcak içecekler, yorganlar. Kanyak. Evet, bu. Ayakları yükseğe kaldırmak. Yapabileceği şey buydu.</span></p>

    <p class="Normal para-style-override-5"><span class="char-style-override-8">Küçük bir atak geçiriyordu, göğsünü ve omuzlarını kaplayan ıslak, yarı çürümüş yaprakları silkeleyerek kendini rahatlatmaya çalıştı. Topuklarını bir dala dayayıp titreyerek gözlerini kapadı.</span></p>

    <p class="Normal para-style-override-5"><span class="char-style-override-8">Artık onun peşinden gelmiyorlardı. Neden gelsinlerdi ki? Eğer aceleleri yoksa en iyisi beklemekti. Eninde sonunda ortaya çıkacaktı - eğer çıkabilirse.</span></p>

    <p class="Normal para-style-override-5"><span class="char-style-override-8">Aşağıdaki herhangi bir hareket, üstteki yaprakları titretir ve bekçilerine yerini gösterirdi. Onun nerede olduğunu biliyor olmaları ve bekliyor oldukları düşüncesi tamamen sevimsizdi. Gökyüzü koyu safir rengindeydi; vakit akşamüstünü gösteriyordu. Hareket etmeden önce karanlık çökene kadar bekleyecekti.</span></p>

    <p class="Normal para-style-override-5"><span class="char-style-override-8">Ellerini göğsüne kavuşturup dinlenmeye, mevcut durumdan başka bir şeyi düşünmeye çalıştı. Brianna. Onu düşünecekti. Artık öfke ve şaşkınlık yoktu, bunun zamanı değildi.</span></p>

    <p class="Normal para-style-override-5"><span class="char-style-override-8">O geceyi hatırlıyordu. Karanlıkta ona yaslanan bedeni sıcacıktı. Bedenindeki elleri öyle samimi, meraklı ve hevesliydiler ki. Çıplaklığındaki cesaret. Bu anlık inanç sonsuza dek sürecekmiş gibiydi. Yavaş yavaş titremesi geçti ve uykuya daldı.</span></p>

    <p class="Normal para-style-override-5"><span class="char-style-override-8">Ay doğduktan sonra uyandı Roger. Ayı görmese de gökyüzünü kaplayan aydınlığı görebiliyordu. Kaskatı kesilmiş, üşüyordu ve her yeri ağrıyordu. Acıkmıştı da ve fena halde susamıştı. Eğer bu lanet olası yerden çıkabilirse en azından su bulabilirdi, çünkü bu dağların her yerinde çay vardı. Adeta sırtüstü duran bir kaplumbağa gibi sakar hareketlerle yavaşça döndü.</span></p>

    <p class="Normal para-style-override-5"><span class="char-style-override-8">Önündeki yol seçenekleri birbirlerinin aynısıydı. Emekleyerek bir yola koyuldu; oyuklardan geçiyor, dalları kırıyor ve elinden geldiğince düz bir şekilde ilerlemeye çalışıyordu. Bir düşünce Kızılderililer’den daha çok korkutuyordu onu; yönünü kolayca kaybedip körü körüne bir labirentte dolaşıyor olmak. Sonsuza dek tuzağa düşmüş gibi olduğu yerde dönüp durabilirdi. Av köpeklerinin hikâyesi abartı ihtimalini kaybetmişti.</span></p>

    <p class="Normal para-style-override-5"><span class="char-style-override-8">Küçük bir hayvan elinin üstünde gezinince, Roger korkudan irkilip elini üstteki dallara çarptı. Dişlerini sıktı ve bir seferde birkaç adım ilerlemeye devam etti. Etrafında cırcırböcekleri ötüyordu ve onun varlığından rahatsız olduklarını gösteren sayısız küçük ses vardı. Roger hiçbir şey göremiyordu. Bulunduğu yer zifiri karanlıktı. Ancak bunun da iyi yanı vardı; sürekli hareket edişi onu ısıtıyordu. Ter damlaları çenesinden akıyordu.</span></p>

    <p class="Normal para-style-override-5"><span class="char-style-override-8">Ne zaman soluklanmak için dursa ya yön ya da takipçilerini gösteren bir ipucu arıyordu ama gece kuşlarının ötüşü ve yaprakların hışırtısından başka bir şey duymuyordu. Koluyla terleyen yüzünü silip yoluna devam etti.</span></p>

    <p class="Normal para-style-override-5"><span class="char-style-override-8">Kayayı bulduğunda ne kadar gitmiş olduğunu bilmiyordu. Ya da başı önde gittiği için onu bulduğunu da bilmiyordu. Roger başını ovup bağırmamak için dişlerini sıkarak geriye doğru sendeledi.</span></p>

    <p class="Normal para-style-override-5"><span class="char-style-override-8">Acıdan gözlerini kırpıştırarak bir elini uzatınca neye çarptığını anladı. İri bir kaya parçası değildi; yüzeyi düz bir kayaydı. Hem de uzun. Sert yüzey onun uzanabileceği yükseklikteydi. </span></p>

    <p class="Normal para-style-override-5"><span class="char-style-override-8">Yan tarafına doğru taşı yoklayarak etrafında dolandı. Onun yakınında kalın bir gövde vardı; omuzları onun arasındaki aralıkta sıkışmıştı. Bir müddet kıvrıldıktan sonra sonunda başını ve omuzlarını diğer tarafa geçirebildi ama dengesini kaybedip yüzüstü yere düştü.</span></p>

    <p class="Normal para-style-override-5"><span class="char-style-override-8">Azimle ellerinin üzerinde yükseldi ve ellerini görebildiğini fark etti. Şaşkınlıkla yukarıya ve etrafına baktı.</span></p>

    <p class="Normal para-style-override-5"><span class="char-style-override-8">Açık bir alandaydı. Yalnızca açık değil, boş bir alandaydı. Hevesle öne doğru kıvrılıp ormangüllerinden kurtuldu.</span></p>

    <p class="Normal para-style-override-5"><span class="char-style-override-8">Açık bir alanda duruyordu, küçük meydanın diğer tarafında yükselen bir kayalık duvarıyla yüz yüzeydi. Gerçekten bir meydandı burası; altındaki yumuşak toprakta hiçbir şey yetişmemişti. Şaşkınlıkla soğuk havayı içine çekerek yavaş yavaş etrafında döndü.</span></p>

    <p class="Normal para-style-override-5"><span class="char-style-override-8">“Yüce Tanrım,” dedi yüksek sesle. Dikili taşlarla çevrili, kabaca oval şeklindeki meydanın bir ucu kayalıkla kapalıydı. Taşlar halkanın etrafını sarıyordu, birkaç tanesi düşmüştü ve iki tanesi de arkalarındaki kök ve bitkilerin baskısıyla yerlerinden oynamıştı. Roger taşların üzerinden ve aradaki aralıktan ormangüllerinin yükseldiğini görebiliyordu ama halkanın içinde bitki diye bir şey yoktu.</span></p>

    <p class="Normal para-style-override-5"><span class="char-style-override-8">Tüylerinin diken diken olduğunu hissederek yavaşça halkanın merkezine doğru yürümeye başladı. Bu olamazdı ama olmuştu işte. Ve neden olmasındı? Eğer Geillis Duncan haklıysa… Arkasına döndü ve kayalığı aydınlatan ay ışığını gördü.</span></p>

    <p class="Normal para-style-override-5"><span class="char-style-override-8">Taşları incelemek için yaklaştı. Üzerilerine kazınmış birkaç resim vardı, bazıları el büyüklüğündeyken diğerleri neredeyse onun boyu uzunluğundaydı. Halkalar ve dans eden veya ölmekte olan eğilmiş bir adam figürü. Adeta kuyruğunu takip eden bir yılan gibi görünen halka neredeyse kapalıydı. Bunlar uyarı işaretleriydi.</span></p>

    <p class="Normal para-style-override-5"><span class="char-style-override-8">Roger yeniden ürpererek elini pantolonunun dikiş yerine uzattı. Hâlâ oradaydılar; elde etmek için hayatını riske attığı iki mücevher, kendisi ve Brianna’nın güvenliği için umduğu küçük pasaportlar.</span></p>

    <p class="Normal para-style-override-5"><span class="char-style-override-8">Roger hiçbir şey duymuyordu, ne uğultu ne de vızıltı. Sonbahar havası soğuktu, hafif rüzgâr ormangüllerinin yapraklarını kımıldatıyordu. Lanet olsun hangi tarihteydi? Bilmiyordu, uzun zaman önce zaman kavramını kaybetmişti. Eylül’ün başında Brianna’yı Wilmington’da bıraktığını sanıyordu. Bonnet’i takip edip mücevherleri çalma fırsatını elde etmek çok daha uzun zaman önceydi, diye düşünüyordu. Şimdi ekim sonu olmalıydı - Samhain Festivali yani Cadılar Bayramı neredeyse gelmek veya geçmek üzereydi.</span></p>

    <p class="Normal para-style-override-5"><span class="char-style-override-8">Acaba bu halka da aynı tarihleri mi takip ediyordu? Öyle olacağını sanıyordu; eğer Dünya’nın güneşin etrafındaki döngüsü aynıysa, o zaman bütün geçitler de aynı şekilde açılır veya kapanırdı.</span></p>

    <p class="Normal para-style-override-5"><span class="char-style-override-8">Roger kayalığa iyice yaklaşınca onu gördü. Kayanın alt tarafına yakın bir yerde açıklık vardı. Serin gece havasıyla alakası olmayan bir ürperti bedenini sardı. Parmakları mücevherlerin küçük yuvarlak sertliğini sıkıca kavradı. Hiçbir şey duymuyordu. Geçiş açık mıydı? Öyleyse…</span></p>

    <p class="Normal para-style-override-5"><span class="char-style-override-8">Kaçış. Bu olacaktı. Peki hangi zamana kaçmak? Ve nasıl? Geilie’nin büyülü sözleri aklında belirdi. Lal taşı boynunda asılıydı. Ben sadık olacağım.</span></p>

    <p class="Normal para-style-override-5"><span class="char-style-override-8">Sadık. Kaçmaya çalışmak demek, Brianna’yı terk etmek demek. Peki o seni terk etmedi mi?</span></p>

    <p class="Normal para-style-override-5"><span class="char-style-override-8">“Hayır, o böyle yaptıysa lanetlenirim!” diye fısıldadı kendine. Onun böyle davranışında başka bir neden vardı, biliyordu.</span></p>

    <p class="Normal para-style-override-5"><span class="char-style-override-8">O ailesini buldu, yeterince güvende. “Bu nedenle bir kadın ailesini bırakmalı ve kocasına bağlı olmalı.” Güvenlik önemli değil; aşk önemli. Eğer Roger güvenliğe değer verseydi bu umutsuz boşluğa düşmezdi.</span></p>

    <p class="Normal para-style-override-5"><span class="char-style-override-8">Elleri titriyordu; parmaklarının altındaki sert kumaşın nemliliğini hissedebiliyordu, yırtılmış parmak uçları yanıyor ve zonkluyordu. Kayalıktaki yarığa doğru bir adım daha attı, gözleri içerideki zifiri karanlığa odaklıydı. Eğer içeri girmezse… önünde iki seçenek vardı. Ya ormangüllerine geri dönecekti ya da önündeki yarıktan geçecekti.</span></p>

    <p class="Normal para-style-override-5"><span class="char-style-override-8">Kayanın yüksekliğini görmek için başını geriye attı. Karanlıkta seçilmeyen bir yüz, yukarıdan ona bakıyordu. Hareket etmeye veya düşünmeye fırsatı kalmadan kolları bedenine bastırılarak halattan bir kement kibarca boynuna geçirildi.</span></p>

    <p class="Normal para-style-override-6"><span class="char-style-override-8"> </span></p>
  </div>
</body>
</html>