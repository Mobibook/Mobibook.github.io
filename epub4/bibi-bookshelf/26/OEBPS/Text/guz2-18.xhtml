<html xmlns="http://www.w3.org/1999/xhtml">
<head>
  <title>guz2-18</title>
  <link href="../Styles/guz2.css" rel="stylesheet" type="text/css"/>
</head>

<body id="guz2" xml:lang="tr-TR">
  <div class="Basic-Text-Frame">
     <p class="baslik" id="toc_marker-13"><span class="bold">13<br/>Ay Işığı</span></p>

    <p class="Normal para-style-override-4"><span class="italik char-style-override-7"> </span></p>

    <p class="Normal para-style-override-4"><span class="italik char-style-override-7">Eylül 1769 </span><span class="bold char-style-override-9"/></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Omzunda bir elle rüyasız bir uykudan uyandı Brianna. Yerinden sıçradı ve gözlerini kırpıştırarak dirseğinin üzerinde doğruldu. Ona bakan Jamie’nin yüzü karanlıkta güç bela seçiliyordu. Şöminedeki ateş közden ibaretti ve oda zifiri karanlıktı.</span></p>

    <p class="Normal para-style-override-5"><span class="char-style-override-8">“Dağa avlanmaya gidiyorum kızım. Sen de benimle gelir misin?” diye fısıldadı.</span></p>

    <p class="Normal para-style-override-5"><span class="char-style-override-8">Brianna uyku haliyle dağılmış düşüncelerini toplamaya çalışarak gözlerini ovuşturdu ve başını olumlu anlamda salladı.</span></p>

    <p class="Normal para-style-override-5"><span class="char-style-override-8">“Güzel. Pantolonunu giy öyleyse.” Jamie sessizce yataktan kalkıp dışarıya çıktı. Kapı açıldığında içerisi soğuk havayla dolmuştu.</span></p>

    <p class="Normal para-style-override-5"><span class="char-style-override-8">Brianna pantolonunu ve çoraplarını giydiğinde Jamie, bir kucak dolusu odun taşımasına rağmen aynı sessizlikle içeri girdi. Kıza başını sallayıp ateşi yeniden yakmak için diz çöktü. Brianna ise ceketini giyip biraz yalnız kalmak için dışarıya çıktı.</span></p>

    <p class="Normal para-style-override-5"><span class="char-style-override-8">Dışarısı karanlıktı, keşke soğuk olmasaydı, diye düşündü hâlâ uykulu bir halde. Yıldızlar parlıyordu ama sanki her an gökyüzünden düşüp ilerideki ağaçların arasında kaybolacaklarmış gibi yere çok yakınlardı.</span></p>

    <p class="Normal para-style-override-5"><span class="char-style-override-8">Saat kaç, diye merak ederken bacaklarına soğuğun değmesiyle titremeye başladı. Gecenin bir vakti olmalıydı. Kesinlikle şafağın sökmesine daha çok vardı. Hiç ses yoktu; annesinin bahçesindeki böceklerden çıt çıkmıyordu ve tarla ekinlerle dolu olmasına rağmen sessizdi.</span></p>

    <p class="Normal para-style-override-5"><span class="char-style-override-8">Brianna kulübenin kapısını açtığında içerideki hava yoğundu; azalan oksijenin, kızarmış yiyeceklerin ve uyuyan insanların kokusu birbirlerine karışmıştı. Aksine dışarıdaki hava tatlı ve hafifti. </span></p>

    <p class="Normal para-style-override-5"><span class="char-style-override-8">Jamie hazırdı. Deri kesesi, baltası ve barutluğu kemerine bağlıydı ve bir omzundan çuval bezinden büyük bir torba sarkıyordu. Eğilip yataktaki annesini öptüğünde, Brianna hâlâ kapıda bekliyordu.</span></p>

    <p class="Normal para-style-override-5"><span class="char-style-override-8">Jamie elbette kızın orada olduğunu biliyordu. Annesinin alnından öpmesine rağmen Brianna davetsiz bir misafir, bir röntgenci gibi hissetti kendini. En çok da Clare’in uzun beyaz eli yorganların altından çıkıp kızın kalbini sıkıştıracak bir şefkatle Jamie’nin yüzüne dokunduğu zaman. Claire, Jamie’ye bir şeyler mırıldandı ama Brianna duymadı. </span></p>

    <p class="Normal para-style-override-5"><span class="char-style-override-8">Soğuk havaya rağmen yüzü yanan Brianna, hemen arkasını döndü ve Jamie dışarıya çıktığında açıklıkta onu bekliyordu. Jamie yavaşça kapıyı kapattı ve neredeyse kızın boyunda olan uzun namlulu bir silah aldı.</span></p>

    <p class="Normal para-style-override-5"><span class="char-style-override-8">Konuşmayıp gülümsedi ve başıyla ormanı işaret etti. Ladin ve kestanenin arasından geçen belirsiz bir yoldan giderken Brianna da onu takip ediyordu. Jamie çiyden ıslanmış çimenleri eziyor, geriye gümüş gibi parlayan ot öbeğinde iz bırakıyordu.</span></p>

    <p class="Normal para-style-override-5"><span class="char-style-override-8">Yol bir müddet bir sağa bir sola gitti, sonra yukarı doğru engebeli olmaya başladı. Brianna değişikliği görmekten ziyade hissetti. Hava hâlâ karanlıktı, fakat sessizlik aniden bozuldu. Yakındaki ormandan bir kuş sesi geliyordu.</span></p>

    <p class="Normal para-style-override-5"><span class="char-style-override-8">Sonra bütün dağ kuş ve kanat sesleriyle canlandı. Seslerin altında bir hareketlenme vardı. Jamie durup dinledi.</span></p>

    <p class="Normal para-style-override-5"><span class="char-style-override-8">Brianna da ona bakarak durdu ve dinlemeye başladı. Hava öyle yavaş ağarıyordu ki kız neredeyse bunun farkında değildi. Gözleri karanlığa alıştığından yıldızların ışığıyla rahatlıkla etrafı görebiliyordu ve babasının canlı saç rengini seçebildiğinde bu değişimi fark etti.</span></p>

    <p class="Normal para-style-override-5"><span class="char-style-override-8">Jamie çantasına yiyecek bir şeyler koymuştu. Bir kütüğe oturup elmaları ve ekmekleri yemeye koyuldular. Sonra Brianna küçük bir çatlaktan akan buz gibi sudan içti. Arkasına baktığında küçük yerleşkeden eser yoktu. Evler ve araziler yok olmuştu, dağ onu ormanla birlikte içine almıştı adeta.</span></p>

    <p class="Normal para-style-override-5"><span class="char-style-override-8">Ellerini ceketine sildiğinde cebindeki atkestanesini fark etti. Bu ormanlık alanda atkestanesi ağacı yoktu. Ev hayalini kurma umuduyla gurbetçiler tarafından ekilen bir İngiliz ağacıydı atkestanesi. Başka bir hayata bağlılığı gösteriyordu. Brianna kendi bağlarının temelli olarak güçlenip güçlenmediğini merak ederek kestaneyi kavradı ve sonra bırakıp yokuşu çıkan babasını takip etti. </span></p>

    <p class="Normal para-style-override-5"><span class="char-style-override-8">Kalbi ilk başta hızlı hızlı attı ve bacakları alışkın olmadığı tırmanıştan dolayı sızladı ama sonra bedeni zemine alıştı. Işığın artmasıyla da artık tökezlemiyordu. Dik yamacın zirvesine vardıklarında yaprakları çiğneyen ayakları öyle hafiflemişti ki yeryüzüne çok yakın gibi görünen gökyüzünde uçuyor gibi hissediyordu.</span></p>

    <p class="Normal para-style-override-5"><span class="char-style-override-8">Bir an uçabilmeyi istedi. Ancak yeryüzündeki bağları onu tutuyordu - annesi, babası, Lizzie… ve Roger. Dağların tepesinde ateş topu gibi görünen sabah güneşi yükseliyordu. Brianna kör olmamayı dileyerek gözlerini yummak zorunda kaldı.</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">İşte Jamie’nin onu getirmek istediği yer burasıydı. Yokuşun eteğinde kayanın bir kısmı yere düşmüş, yosunlarla çevrelenmişti ve yarıktan küçük fidanlar çıkmıştı. Jamie başıyla kızın onu takip etmesini işaret etti. Koca kayanın arasından pek belli olmayan bir yol geçiyordu. Jamie kızın duraksadığını hissederek arkasına baktı.</span></p>

    <p class="Normal para-style-override-5"><span class="char-style-override-8">Brianna gülümseyip kayayı işaret etti. Kireçtaşının koca bir parçası yere düşmüş ikiye ayrılmıştı. Jamie de onun arasında duruyordu.</span></p>

    <p class="Normal para-style-override-5"><span class="char-style-override-8">“Sorun yok,” dedi Brianna usulca. “Sadece hatırladım.”</span></p>

    <p class="Normal para-style-override-5"><span class="char-style-override-8">Jamie’ye de hatırlatmış ve tüylerini diken diken etmişti. Brianna’nın kayanın içinden geçip geçemeyeceğinden emin olmak için durdu ve ona baktı. Fakat her şey yolundaydı, Brianna dikkatlice içinden geçip onun yanına geldi. Jamie yine de emin olmak için ona dokunmak isteyerek kıza elini uzattı ve parmakları onunkilere dolanırken içi rahatladı.</span></p>

    <p class="Normal para-style-override-5"><span class="char-style-override-8">Jamie doğru hesaplamıştı. Yokuşun tepesindeki açıklığa geldiklerinde uzaktaki tepeden güneş yükseliyordu. Altlarında uzanan tepeler ve vadilerden öyle sis kalkıyordu ki adeta çukurlarda duman kaynıyormuş gibi görünüyordu. Karşıdaki dağdan bir şelale akıyor, beyaz köpükler halinde sise karışıyordu.</span></p>

    <p class="Normal para-style-override-5"><span class="char-style-override-8">“Burası,” dedi Jamie ve etrafını çimlerin kapladığı dağılmış kayaların olduğu yerde durdu. “Biraz dinlenelim.” Sabah havasının serin olmasına rağmen tırmanmaktan dolayı ateş basmıştı. Jamie düz bir kayaya oturup kilt eteğinin altından hava gelsin diye bacaklarını uzattı ve omuzlarındaki şalı çıkardı.</span></p>

    <p class="Normal para-style-override-5"><span class="char-style-override-8">“Çok farklı bir his,” diyen Brianna yumuşak kızıl saçlarını geriye doğru itti. Kızın saçlarının alev kırmızısı Jamie’yi güneşten daha çok ısıtıyordu. Kız ona bakıp gülümseyerek, “Ne demek istediğimi anladın mı?” diye devam etti konuşmasına. “Inverness’tan Büyük Vadi’nin içinden Lallybroch’a kadar at sürdüm ve yeterince ıssızdı,” - bunu hatırlamakla hafiften ürperdi - “ama hiç bunun gibi değildi.”</span></p>

    <p class="Normal para-style-override-5"><span class="char-style-override-8">“Değildir,” diye yanıt veren Jamie, kızın ne demek istediğini kesinlikle biliyordu. Vadi ve kırlar ıssızdı ama bu ormanlar ve çağlayan sular değildi.</span></p>

    <p class="Normal para-style-override-5"><span class="char-style-override-8">Jamie, “Düşünüyorum da-” diye söz başladı ama sonra sustu. Brianna onun kaçık olduğunu düşünür müydü? Ancak Brianna devam etmesini istercesine ona bakıyordu. “Bence burada yaşayan ruhlar var,” dedi biraz gönülsüzce. “Yaşlılar ve binlerce yıldır insanları izliyorlar. Bizi çok iyi tanıyorlar ve hiçbiri de kendilerini göstermiyor. Burada yaşayanlar,” - tepelerinde yükselen otuz metrelik bir kestane ağacının gövdesine elini koydu - “öncekiler gibi bizi görmüyorlar.”</span></p>

    <p class="Normal para-style-override-5"><span class="char-style-override-8">Brianna başını olumlu anlamda salladı ancak hepsini anlamış gibi görünmüyordu.</span></p>

    <p class="Normal para-style-override-5"><span class="char-style-override-8">“Yine de endişeleniyorlardır, değil mi?” dedi James. “Bazıları?” Ve başını yukarı kaldırıp, dönerek yükselen dallara baktı. “Arada sırada onların bizi izlediğini düşünmüyor musun?”</span></p>

    <p class="Normal para-style-override-5"><span class="char-style-override-8">“Arada sırada.”</span></p>

    <p class="Normal para-style-override-5"><span class="char-style-override-8">Jamie, kızın oturduğu kayaya gelip oturdu ve dağlardan yayılıp bir inci gibi sisi aydınlatan gün ışığının dalgalanmasını izledi. Birlikte dağ yamacının gün ışığına kavuşmasını izlediler. Jamie sessizce bu yerdeki ruhlara bir dua yolladı. Ruhun, Gaelcesi yoksa bile onun ne demek istediğini anlardı.</span></p>

    <p class="Normal para-style-override-5"><span class="char-style-override-8">Brianna sabah kokusunu içine çekerek uzun bacaklarını uzattı. “Gerçekten zor olmadı mı?” Sesi yumuşaktı ve gözleri aşağıdaki vadideydi. Ona bakmamaya dikkat ediyordu. “Broch Mhorda’nın yakınındaki mağarada yaşamak yani?”</span></p>

    <p class="Normal para-style-override-5"><span class="char-style-override-8">“Hayır,” dedi Jamie. Güneş göğsünü ve yüzünü ısıtıyor, içi huzurla doluyordu. “Hayır.”</span></p>

    <p class="Normal para-style-override-5"><span class="char-style-override-8">“Bunu duyduğumda korkunç bir şey olduğunu sanmıştım. Yani soğuk, kir ve yalnızlık.” O zaman ona baktı ve sabah güneşi gözlerinde parlıyordu.</span></p>

    <p class="Normal para-style-override-5"><span class="char-style-override-8">Jamie, “Öyleydi,” diye yanıt vererek gülümsedi. </span></p>

    <p class="Normal para-style-override-5"><span class="char-style-override-8">“Ian - Ian Enişte - göstermek için beni oraya götürdü.”</span></p>

    <p class="Normal para-style-override-5"><span class="char-style-override-8">“Yaptı mı? Yazın orası hiç soğuk olmaz.”</span></p>

    <p class="Normal para-style-override-5"><span class="char-style-override-8">“Hayır değildi ama öyleyken bile-” diyerek duraksadı Brianna.</span></p>

    <p class="Normal para-style-override-5"><span class="char-style-override-8">“Hayır, hiç umursamadım.” Jamie göz kapaklarına güneş gelsin diye gözlerini kapadı.</span></p>

    <p class="Normal para-style-override-5"><span class="char-style-override-8">Jamie ilk başta yalnızlığın onu öldüreceğini sanmıştı ama öldürmediğini anladığında dağın değerini anlamaya başladı. Gözleri kapalıyken bile güneşi rahatlıkla görebiliyordu; kenarları yanan büyük bir ateş küresi. Jocasta’nın kör gözlerinin ardında gördüğü şey bu muydu?</span></p>

    <p class="Normal para-style-override-5"><span class="char-style-override-8">Brianna uzun süre konuşmazken Jamie de susmuş çevreyi dinliyordu. Yakındaki ladin ağacına toplanmış küçük kuşlar, dallardan sarkmış tahtakurularını toplayıp bulduklarıyla ilgili kendi aralarında konuşuyorlardı.</span></p>

    <p class="Normal para-style-override-5"><span class="char-style-override-8">“Roger- ” dedi Brianna aniden, Jamie beklemediği bir şekilde onu kıskandığını ve içinin acıdığını hissetti. Bu kadar kısa sürede onu sahiplenmiş miydi? Gözlerini açtı ve elinden geldiğince ona ilgiyle bakmaya çalıştı.</span></p>

    <p class="Normal para-style-override-5"><span class="char-style-override-8">“Bir keresinde ona yalnızlıktan bahsetmeye çalıştım. Bunun kötü olmadığını düşündüğümü söyledim,” diyerek bir iç çekti. “Roger’ın beni anladığını düşünmüyordum.”</span></p>

    <p class="Normal para-style-override-5"><span class="char-style-override-8">Jamie tarafsız bir şekilde genzinden bir ses çıkardı.</span></p>

    <p class="Normal para-style-override-5"><span class="char-style-override-8">“Düşünüyordum ki- ” Brianna duraksayıp ona bir göz attı, sonra bakışlarını kaçırdı. “Nedeninin bu olduğunu düşünüyordum, yani sen ve annem…” Kızın teni o kadar beyazdı ki Jamie kızardığını görebiliyordu. Brianna derin bir nefes alıp ellerini kayaya dayadı. “Annem de böyleydi. Yalnız olmayı umursamazdı.”</span></p>

    <p class="Normal para-style-override-5"><span class="char-style-override-8">Jamie, kızın neden böyle söylediğini öğrenmek isteyerek ona baktı. Ayrı kaldıkları yıllarda Claire’in hayatında ne olmuştu da Brianna bunu düşünmüştü? Claire de yalnızlığı tatmıştı. Yalnızlık kaynak suyu gibi soğuk ama bir şekilde içilebilirdi. Bazıları için yenilenmeden ziyade ölüm soğuğu demekti. Ancak Claire bir kocanın yanında kalmıştı. Nasıl olurdu da bunu bilecek kadar yalnız kalabilmişti?</span></p>

    <p class="Normal para-style-override-5"><span class="char-style-override-8">Brianna belki bunu ona anlatabilirdi ama Jamie soramazdı. En son istediği şey bu yerde Frank Randall’dan bahsedildiğini duymaktı. </span></p>

    <p class="Normal para-style-override-5"><span class="char-style-override-8">Onun yerine öksürdü. “Şey, belki doğrudur,” diye onayladı dikkatle. “Kendi düşünce seslerine katlanamayan kadınlar ve erkekler gördüm. Sırf bu yüzden iyi bir eş olamayabiliyorlardı.”</span></p>

    <p class="Normal para-style-override-5"><span class="char-style-override-8">“Hayır,” diyen Brianna düşünceliydi. “Belki olamıyorlardır.”</span></p>

    <p class="Normal para-style-override-5"><span class="char-style-override-8">Bu küçük kıskançlığı yatışmıştı. Acaba Brianna’nın bu Wakefield ile ilgili şüpheleri mi vardı? Brianna, ona ve Claire’e yaptığı araştırmayı, ölüm ilanını, İskoçya’daki yolculuğunu, Lallybroch’ı - lanet olası Laoghaire! - ve onun peşinden gelen şu Wakefield adındaki adamı anlatmıştı. Her şeyi anlatmadı, diye düşünüyordu Jamie ama bu iyiydi çünkü gerisini duymak istemiyordu. </span></p>

    <p class="Normal para-style-override-5"><span class="char-style-override-8">Jamie dizlerini kendine doğru çekip sessizce oturdu. Yeniden huzuru hissetmeyi isteyerek Randall düşüncesini zihninden uzaklaştırdı. O kazanmıştı. Claire onundu ve bu muhteşem çocuk da - bu genç bayan da, diye düzeltti kendini. Ancak Randall, Jamie’nin sahip olamadığı yirmi yıla sahipti. Elbette kadınlarında onun izi vardı. Peki bu iz neydi?</span></p>

    <p class="Normal para-style-override-5"><span class="char-style-override-8">“Bak.” Brianna aniden onun kolunu tuttu. Jamie kızın bakışlarını takip ettiğinde onları gördü. Ağaçların gölgesinde duran iki geyik altı metre uzaklıkta bile değildi. Jamie hiç hareket etmiyor, sadece nefes alıyordu. Brianna’nın da bu sessizlikten büyülendiğini hissedebiliyordu.</span></p>

    <p class="Normal para-style-override-5"><span class="char-style-override-8">Geyikler de onları görmüştü. Güzel başlarını kaldırmışlardı ve siyah nemli burunları kokuyu almak için seğiriyordu. Bir müddet sonra bir geyik ıslak çimenlerde iz bırakarak gölgenin dışına çıkınca diğeri de onu takip etti. Arazide dikkatle gezinirken kayaların arasında otlanıyor, arada sırada başlarını kaldırıp karşı taraftaki zararsız yaratıklara bakıyorlardı.</span></p>

    <p class="Normal para-style-override-5"><span class="char-style-override-8">Jamie, kokusunu alan bir İskoç alageyiğinin yanına yaklaşamazdı, çünkü alageyikler bir insanın nasıl olduğunu bilirdi. Bütün sessizliğiyle geyikleri izliyor, güneşin onu kutsadığını hissedebiliyordu. Burası yeni bir yerdi ve kızıyla birlikte burada yalnız olmaktan oldukça memnundu.</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">*** </span></p>

    <p class="Normal para-style-override-5"><span class="char-style-override-8">“Biz ne avlıyoruz bab?” Jamie öylece durmuş gözleri kısık ufka bakıyordu ama Brianna, onun hayvanlara bakmadığından emindi. </span></p>

    <p class="Normal para-style-override-5"><span class="char-style-override-8">Gün boyunca birçok hayvan görmüşlerdi; şafakta iki geyik, bir kayada oturmuş etrafı izlerken siyah patilerini yalayan, onların yaklaştığını görünce de hemen gözden kaybolan bir kızıl tilki. Ağaçların tepelerinde birbirleriyle konuşup saklambaç oynayan düzinelerce sincap. Hatta haremini düzene sokmak için kabaran iki erkek hindiyle bir hindi sürüsü.</span></p>

    <p class="Normal para-style-override-5"><span class="char-style-override-8">Bunların hiçbiri de seçilen hayvan olmamıştı ve Brianna bundan dolayı oldukça memnundu. Yemek için öldürmeye bir itirazı yoktu, fakat böyle güzel bir günün kanla sonlanmasına üzülürdü.</span></p>

    <p class="Normal para-style-override-5"><span class="char-style-override-8">“Arıları,” diye yanıt verdi Jamie.</span></p>

    <p class="Normal para-style-override-5"><span class="char-style-override-8">“</span><span class="italik char-style-override-7">Arıları</span><span class="char-style-override-8"> mı? Arıları nasıl avlıyorsun?”</span></p>

    <p class="Normal para-style-override-5"><span class="char-style-override-8">Jamie silahını alıp parlak sarı renkteki yokuşu işaret ederek ona gülümsedi. “Çiçeklere bak.”</span></p>

    <p class="Normal para-style-override-5"><span class="char-style-override-8">Elbette çiçeklerde arılar vardı. Yeterince onlara yaklaştığında arıların vızıltılarını duyabiliyordu Brianna. Çiçeklerde çeşit çeşit arılar mevcuttu.</span></p>

    <p class="Normal para-style-override-5"><span class="char-style-override-8">“Yapman gereken,” diyordu babası ona, yavaşça çiçek bölgesini çevreleyerek, “bal arılarının gittiği yönü izlemek ve sokulmamak.”</span></p>

    <p class="Normal para-style-override-5"><span class="char-style-override-8">Birçok kez takip ettikleri küçük elçileri sık çalıların arasında kaybetmişlerdi. Jamie her seferinde başka bir çiçek bölgesini bulmak için bir ileri bir geri gitmişti.</span></p>

    <p class="Normal para-style-override-5"><span class="char-style-override-8">“İşte!” diye bağırdı Brianna, uzakta parlayan kırmızı şeyleri göstererek.</span></p>

    <p class="Normal para-style-override-5"><span class="char-style-override-8">Jamie gözlerini kısıp onlara baktı ve başını iki yana sallayarak kıza gülümsedi. “Hayır, kırmızı değil. Kırmızı çiçeklerde küçük sinek kuşları olur. Arılar ise daha çok sarı ve sarı-beyaz çiçeklerde olur.” Kızın ayakucundaki çimenlikten taç yaprakları polenle kaplı, küçük beyaz bir papatya koparıp ona verdi. Çiçeğe daha yakından bakan Brianna, bir topluiğnenin başı kadar büyüklüğündeki bir böceğin, çiçeğin dışına çıkmaya çalıştığını gördü. Küçük siyah kabuğu çiçeğin sarı tozlarıyla kaplıydı. </span></p>

    <p class="Normal para-style-override-5"><span class="char-style-override-8">Jamie, “Sinek kuşları uzun saplı çiçekleri içer,” diye açıkladı. “Ancak arılar bu kadar mesafeyi kat edemezler. Bunun gibi geniş, düz çiçekleri severler ve bunlar da deste deste yetişir. Sarıya boyanana kadar üzerlerinde gezinirler.”</span></p>

    <p class="Normal para-style-override-5"><span class="char-style-override-8">Dağ eteğinde kahkaha atarak bir aşağı bir yukarı ilerlerken, sarı ve beyaz çiçekleri içen öfkeli bal arılarının saldırılarından kaçışıyorlardı. Arılar, dağ defnesini severlerdi ama bu çiçeklerin çoğu görünemeyecek kadar tepedeydiler ve aralarından geçmesi zordu. </span></p>

    <p class="Normal para-style-override-5"><span class="char-style-override-8">Aradıklarını bulduklarında akşam çökmek üzereydi. Arıların yuvaları, çok yıllık bir ağaçtan geriye kalan geniş yarıklı kütüğün içiydi.</span></p>

    <p class="Normal para-style-override-5"><span class="char-style-override-8">“Güzel,” dedi Jamie memnuniyetle. “Arılar bazen kayaların arasına kovanlarını yaparlar, o zamanda yapacağın pek bir şey olmaz.” Belindeki baltayı ve torbayı çıkardı ve yakındaki kayaya oturması için Brianna’ya işaret etti.</span></p>

    <p class="Normal para-style-override-5"><span class="char-style-override-8">“Karanlık çökene kadar beklemek en iyisi,” diye açıkladı. “O zaman bütün arılar kovanda olur. Bu arada bir şey yemek ister misin?”</span></p>

    <p class="Normal para-style-override-5"><span class="char-style-override-8">Geriye kalan yiyecekleri yediler ve dağların ardında batmakta olan güneşi izleyerek arada sırada konuştular. Brianna uzun namlulu tüfekle atış yapmak isteyince ona izin verdi ve silahı nasıl dolduracağını gösterdi. </span></p>

    <p class="Normal para-style-override-5"><span class="char-style-override-8">Jamie şaşkınlıkla, “Atışta hiç de fena değilsin kızım,” dedi. Eğilip küçük bir tahta parçası aldı ve onu hedef niyetine bir taşın üzerine yerleştirdi. “Bir daha dene.”</span></p>

    <p class="Normal para-style-override-5"><span class="char-style-override-8">Defalarca denedi ve tüfeğin ağırlığına alıştıkça tüfeğin uzunluğunu dengelediğini ve omzuna rahatça yerleştirdiğini fark etti. Tüfek umduğundan daha az geri tepmişti; siyah barut modern fişekler kadar güçlü değildi. Tahtadan iki parça kopmuştu ama üçüncü atışta parçalara ayrılmıştı.</span></p>

    <p class="Normal para-style-override-5"><span class="char-style-override-8">“Çok iyi,” dedi Jamie bir kaşını kaldırarak. “Tanrı aşkına, böyle atış atmayı nereden öğrendin?”</span></p>

    <p class="Normal para-style-override-5"><span class="char-style-override-8">“Babam nişan atışçısıydı.” Tüfeği yere indirdi, yanakları zevkten al aldı. “Bana tabanca ve tüfekle atış atmayı öğretmişti. Av tüfeğiyle de.” Sonra neler söylediğini fark edince bu kez yanakları utançtan kıpkırmızı kesildi. “Hmm, sen hiç av tüfeği görmedin.”</span></p>

    <p class="Normal para-style-override-5"><span class="char-style-override-8">“Hayır, gördüğümü sanmıyorum,” sözü Jamie’nin söylediği tek şeydi. Yüzü ifadesizdi. “Kovanı nasıl alacaksın?” diye sordu Brianna konuyu değiştirmek isteyerek. Jamie omuz silkti.</span></p>

    <p class="Normal para-style-override-5"><span class="char-style-override-8">“Arılar dinlemeye çekildiğinde bir parça dumanla onları bayıltacağım. Sonra gövdeye bağlı kovanı dikkatlice alıp şalıma saracağım. Eve vardığımızda, arı kovanını oluşturmak için altına ve üstüne tahta çakacağım. Sabah olduğunda arılar dışarı çıkıp etrafına bakacak ve yakınlarındaki çiçeklere gidecek.”</span></p>

    <p class="Normal para-style-override-5"><span class="char-style-override-8">“Kendi yerlerinde olmadıklarını fark etmeyecekler mi?”</span></p>

    <p class="Normal para-style-override-5"><span class="char-style-override-8">Yeniden omuz silkti Jamie. “Fark etseler ne yapabilecekler ki? Buraya geri dönemezler, dönseler bile burada artık bir evleri yok. Hayır, yeni yerlerine alışacaklar.” Tüfeğine uzandı. “Tüfeği temizleyeyim, atış için ışık yeterli değil.”</span></p>

    <p class="Normal para-style-override-5"><span class="char-style-override-8">Böylece sohbet sona erdi ve karanlığın kuytuları doldurmasını, dakikalar geçtikçe ağaçları kaplamasını, yeşil gölgelerin göl karanlığında kaybolmasını izleyerek yarım saat sessizce oturdular.</span></p>

    <p class="Normal para-style-override-5"><span class="char-style-override-8">Sonunda Brianna </span><span class="italik char-style-override-7">bir şey</span><span class="char-style-override-8"> söylemek zorunda olduğunu hissederek boğazını temizledi. “Annem bu kadar geç vakte kaldığımız için endişelenmez mi?”</span></p>

    <p class="Normal para-style-override-5"><span class="char-style-override-8">Jamie başını iki yana salladı ama yanıt vermedi, öylece oturmuş elindeki otla oynuyordu. Ay gökyüzündeki yerini almıştı. Büyük, altın kürede bir gözyaşı lekesi vardı adeta.</span></p>

    <p class="Normal para-style-override-5"><span class="char-style-override-8">“Annen bana insanların aya uçmaya çalıştıklarını söylemişti,” dedi Jamie aniden. “O zaman bunu daha yapmamışlardı, sadece niyetliydiler. Bu konu hakkında bir şey biliyor musun?”</span></p>

    <p class="Normal para-style-override-5"><span class="char-style-override-8">Brianna başını olumlu anlamda sallarken, gözleri yükselen aydaydı. “Yaptılar, yani yapacaklar,” diyerek belirsizce gülümsedi. “Onları götüren rokete, gemiye </span><span class="italik char-style-override-7">Apollo</span><span class="char-style-override-8"> dediler.”</span></p>

    <p class="Normal para-style-override-5"><span class="char-style-override-8">Brianna, babasının yüzündeki gülümsemeyi görebiliyordu. Ay, etrafı aydınlatacak kadar tepedeydi artık. Jamie düşünceli bir halde yüzünü yana çevirdi. “Öyle mi? Peki gidenler ay için ne söylediler?”</span></p>

    <p class="Normal para-style-override-5"><span class="char-style-override-8">“Bir şey demelerine gerek yoktu, resimlerini gönderdiler. Sana televizyondan bahsetmiştim?”</span></p>

    <p class="Normal para-style-override-5"><span class="char-style-override-8">Jamie şaşkınlıkla ona bakıyordu. O anda Brianna, kendi zamanıyla ilgili ona anlattığı çoğu şey gibi, konuşan, hareket eden resimlerin havadan gönderilmesini bırak böyle şeylerin gerçek olacağına bile onun inanmadığını anladı.</span></p>

    <p class="Normal para-style-override-5"><span class="char-style-override-8">“Öyle mi?” dedi Jamie, pek emin değildi. “Peki sen bu resimleri gördün mü?”</span></p>

    <p class="Normal para-style-override-5"><span class="char-style-override-8">“Evet.” Ellerini dizlerine bağlayıp kendini biraz arkaya veren Brianna, tepelerindeki biçimsiz altın küreye bakıyordu. Etrafı belirsiz bir haleyle çevriliydi ve yıldızlı gökyüzü hafif pusluydu, sanki siyah bir havuza düşen büyük, sarı renkte bir taş gibiydi ay.</span></p>

    <p class="Normal para-style-override-5"><span class="char-style-override-8">“Yarın hava güzel olacak,” dedi Jamie, yukarıya bakarak.</span></p>

    <p class="Normal para-style-override-5"><span class="char-style-override-8">“Olacak mı?” Brianna, etraflarındaki her şeyi neredeyse gündüz vaktindeki gibi rahatlıkla görebiliyordu ama artık renkler yoktu. Her şey tarif ettiği resimler gibi siyah ve griydi.</span></p>

    <p class="Normal para-style-override-5"><span class="char-style-override-8">“Beklemek saatler aldı. Hiç kimse tam olarak onların ne zaman aya inip uzay kıyafetleriyle dışarı çıkacağını bilmiyordu. Ayda hava olmadığını biliyor musun?” Soru sorarcasına bir kaşını kaldırdı ve Jamie de adeta bir öğrenci gibi başını olumlu anlamda salladı.</span></p>

    <p class="Normal para-style-override-5"><span class="char-style-override-8">“Claire bana anlattı,” diye mırıldandı.</span></p>

    <p class="Normal para-style-override-5"><span class="char-style-override-8">“Resimleri çeken kamera, geminin yan tarafını gösteriyordu böylece geminin tozlu yere inişini, inerken aynı atın toynaklarının çıkardığı gibi tozun kalktığını görebildik.</span></p>

    <p class="Normal para-style-override-5"><span class="char-style-override-8">“Geminin indiği yer düzlüktü. Kayaların birkaç yere dağıldığı yumuşak tozlu bir zemindi. Sonra kamera hareket etti - ya da bir diğeri resimleri göndermeye başladı - ve uzak mesafede kaya tepelerinin olduğunu gördük. Çorak bir araziydi, ne bitki ne su ne de hava vardı ama ürkütücü bir şekilde oldukça güzeldi.”</span></p>

    <p class="Normal para-style-override-5"><span class="char-style-override-8">“Sanki İskoçya’yı anlatıyorsun,” dedi Jamie. Brianna bu şakaya güldü ama bunun altında onun, o çorak dağları özlediğini hissetti. Onun dikkatini dağıtmak isteyerek kadife gökyüzünde beliren yıldızları gösterdi.</span></p>

    <p class="Normal para-style-override-5"><span class="char-style-override-8">“Yıldızlar aslında birer güneş büyüklüğünde. Sadece çok uzakta oldukları için bize minicik gibi geliyorlar. Çok uzakta oldukları için ışıklarının bize ulaşması yıllar alıyor. Bir yıldız bazen ölür ama biz yine de onun ışığını görürüz.”</span></p>

    <p class="Normal para-style-override-5"><span class="char-style-override-8">“Claire uzun zaman önce bana bunu anlattı,” dedi Jamie usulca. Bir müddet oturdu sonra ani bir kararla ayağa kalktı.</span></p>

    <p class="Normal para-style-override-5"><span class="char-style-override-8">“Haydi gel. Kovanı alıp eve gidelim.”</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">Gece, gizli camı açık bıraktıracak kadar sıcaktı. Güveler ve tahtakuruları nadiren kazana düşüp boğuluyorlar veya şömine ateşinde intihar ediyorlardı ama taze yaprak kokusuyla dolu havayı içine çekmeye değerdi.</span></p>

    <p class="Normal para-style-override-5"><span class="char-style-override-8">Ian ilk gece Brianna’ya kendi tekerlekli yatağını verme nezaketinde bulunup, Rollo ile birlikte bitki tarhlarında yatmaya gitti. Bir kolunda yorganıyla dışarı çıkarken Jamie’nin sırtına vurmuş ve gülmemi sağlayan hayret verici bir kuvvetle omzunu sıkmıştı.</span></p>

    <p class="Normal para-style-override-5"><span class="char-style-override-8">Jamie de gülmüştü. Aslında birkaç gündür nadiren gülmüyordu. Şimdi de gülmüyordu ama yüzünde yumuşak, samimi bir ifade vardı. Gökyüzündeki yarım ay, yanımda sırtüstü yatan adamı rahatlıkla görmemi sağlayacak kadar parlaktı.</span></p>

    <p class="Normal para-style-override-5"><span class="char-style-override-8">Şimdiye kadar uyumamasına şaşırmıştım. Şafak sökmeden önce uyanmış ve bütün günü Brianna ile geçirmişti. Sabah uyanıp kandırıldıklarını anlayacak olan baygın arılarla karanlık çöktükten sonra eve dönmüştü. Hazır bunu düşünmüşken, bal arılarının bulunduğu bahçenin sonundan uzak durmam gerektiğini aklımın bir köşesine not ettim, çünkü yeni gelen arılar öfkeli ve saldırgan oluyorlardı.</span></p>

    <p class="Normal para-style-override-5"><span class="char-style-override-8">Jamie iç çekince ondan yana döndüm. Gece soğuk değildi ama Brianna’ya karşı yatarken uzun bir gömlek giymişti.</span></p>

    <p class="Normal para-style-override-5"><span class="char-style-override-8">“Uyuyamıyor musun?” diye sordum usulca. “Ay ışığı seni rahatsız mı etti?”</span></p>

    <p class="Normal para-style-override-5"><span class="char-style-override-8">“Hayır,” diyerek aya baktı.</span></p>

    <p class="Normal para-style-override-5"><span class="char-style-override-8">“Eğer ay değilse, aklına bir şey takıldı.” Hafifçe karnını okşayıp kolumu beline doladım.</span></p>

    <p class="Normal para-style-override-5"><span class="char-style-override-8">Yeniden bir iç çekti ve elimi sıktı.</span></p>

    <p class="Normal para-style-override-5"><span class="char-style-override-8">“Sadece aptalca bir pişmanlık, Sassenach.” Başını, Brianna’nın yastıkta saçlarının dağıldığı tekerlekli yataktan yana çevirdi. “Ondan ayrılmak zorunda olduğumuz için üzülüyorum sadece.”</span></p>

    <p class="Normal para-style-override-5"><span class="char-style-override-8">“Hmm,” diyerek elimi göğsüne koydum. Bunun olacağını biliyordum (hem anlama hem de ayrılık) ama üçümüzün bir arada olduğu bu geçici büyüyü bozup konuşmak istememiştim.</span></p>

    <p class="Normal para-style-override-5"><span class="char-style-override-8">“Bir çocuğu asla kaybedemezsin,” dedim usulca, bir parmağımı göğsünde gezdirerek.</span></p>

    <p class="Normal para-style-override-5"><span class="char-style-override-8">“O geri gitmeli Sassenach, bunu benim gibi sen de biliyorsun.” Jamie aniden hareket etti ama uzaklaşmadı. “Ona bir baksana, Louis’in develerine benzemiyor mu?”</span></p>

    <p class="Normal para-style-override-5"><span class="char-style-override-8">Üzüntüme rağmen buna gülmeden edemedim. Fransalı Louis’in Versay’da güzel bir hayvanat bahçesi vardı ve iyi havalarda bakıcılar hayvanları bahçelerde dolaştırır, misafirleri şaşırtırlardı.</span></p>

    <p class="Normal para-style-override-5"><span class="char-style-override-8">Bir keresinde biz de o bahçede yürümüştük ve bir köşeyi döndüğümüzde çift hörgüçlü bir devenin bütün haşmetiyle bize doğru geliyor olduğunu görmüştük. Elbette aval aval bakan kalabalıktan hoşnutsuz sesler yükselmişti.</span></p>

    <p class="Normal para-style-override-5"><span class="char-style-override-8">“Evet,” dedim ancak kalbim isteksizlikle sıkışıyordu. “Evet, elbette geri dönmek zorunda. Brianna oraya ait.”</span></p>

    <p class="Normal para-style-override-5"><span class="char-style-override-8">“Bunu fazlasıyla biliyorum.” Jamie elini elimin üzerine koydu ama hâlâ Brianna’ya bakıyordu. “Buna üzülmemeliyim ama üzüleceğim.”</span></p>

    <p class="Normal para-style-override-5"><span class="char-style-override-8">“Ben de.” Alnımı omzuna dayayıp kokusunu solumaya başladım. “Fakat söylediğim doğruydu. Bir çocuğu asla kaybedemezsin. Faith’i hatırlıyor musun?”</span></p>

    <p class="Normal para-style-override-5"><span class="char-style-override-8">Bunu sorarken sesim hafiften titredi, çünkü Fransa’da ölü doğmuş ilk kızımızdan yıllardır bahsetmemiştik.</span></p>

    <p class="Normal para-style-override-5"><span class="char-style-override-8">Jamie kolunu bana dolayıp beni kendine doğru çekti.</span></p>

    <p class="Normal para-style-override-5"><span class="char-style-override-8">“Elbette hatırlıyorum,” dedi usulca. “Unutabileceğimi mi sandın?”</span></p>

    <p class="Normal para-style-override-5"><span class="char-style-override-8">“Hayır.” Gözyaşlarım yanaklarımdan akıyordu ama gerçekten ağlamıyordum, sadece bu duygu yoğunluğundandı. “Demek istediğim bu. Sana hiç bahsetmedim, Paris’te Jared’ı görmeye gittiğimizde Hôpital des Anges’e gittim. Mezarını gördüm ve… ona bir lale götürdüm.”</span></p>

    <p class="Normal para-style-override-5"><span class="char-style-override-8">Jamie bir süre sessiz kaldı. “Ben de menekşe götürmüştüm,” dedi, öyle sessiz konuşmuştu ki onu zor duydum. </span></p>

    <p class="Normal para-style-override-5"><span class="char-style-override-8">Ben de bir süre sessiz kaldım. Akan gözyaşlarımı unutmuştum.</span></p>

    <p class="Normal para-style-override-5"><span class="char-style-override-8">“Bana söylemedin.”</span></p>

    <p class="Normal para-style-override-5"><span class="char-style-override-8">“Sen de.” </span></p>

    <p class="Normal para-style-override-5"><span class="char-style-override-8">“Korktum çünkü…” Sesim giderek azaldı. Kendini suçlamasından, onu suçlayacağımı düşünmesinden (ki yapmıştım) korkmuştum. O zaman daha yeni bir araya gelmiştik, aramızdaki bu hassas bağı riske atamazdım.</span></p>

    <p class="Normal para-style-override-5"><span class="char-style-override-8">“Ben de.”</span></p>

    <p class="Normal para-style-override-5"><span class="char-style-override-8">“Onu hiç görmediğin için üzgünüm,” dedim sonunda ve onun bir iç çektiğini hissettim. Jamie bana doğru dönüp kolunu belime dolarken dudakları alnıma değiyordu.</span></p>

    <p class="Normal para-style-override-5"><span class="char-style-override-8">“Önemli değil, öyle değil mi? Evet, söylediğin doğru, Sassenach. O bizim her zaman yanımızda. Ve Brianna. Eğer, yani gittiğinde o da hep bizimle birlikte olacak.”</span></p>

    <p class="Normal para-style-override-5"><span class="char-style-override-8">“Evet, ne olacağı önemli değil. Çocuğumuz nereye giderse gitsin, ne kadar uzağımızda olursa olsun önemli değil. Sonsuza dek olsa da. Onlardan asla kopamazsın. Kopamazsın.”</span></p>

    <p class="Normal para-style-override-5"><span class="char-style-override-8">Jamie yanıt vermedi, yalnız sıkıca bana sarılıp bir kez daha iç çekti. Meleklerin kanat sesleriyle hava dalgalanıyordu ve ay ışığı bizi huzuruyla yıkarken birlikte yavaşça uykuya çekildik.</span></p>

    <p class="Normal para-style-override-6"><span class="char-style-override-9"> </span></p>
  </div>
</body>
</html>