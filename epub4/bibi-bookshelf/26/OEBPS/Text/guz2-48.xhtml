<html xmlns="http://www.w3.org/1999/xhtml">
<head>
  <title>guz2-48</title>
  <link href="../Styles/guz2.css" rel="stylesheet" type="text/css"/>
</head>

<body id="guz2" xml:lang="tr-TR">
  <div class="Basic-Text-Frame">
     <p class="baslik" id="toc_marker-41"><span class="bold">41<br/>Toplantı</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Gördüğüm son Toplantı yaklaşık otuz yıl önceydi; Leoch’ta MacKenzie klanının yemin verme toplantısı. Colum MacKenzie artık ölüydü. Kardeşi Dougal ve diğer bütün klan da öyleydi. Leoch bir harabeydi ve İskoçya’da artık klan toplantısı yoktu.</span></p>

    <p class="Normal para-style-override-5"><span class="char-style-override-8">Ancak burada tartanlar, gaydalar ve bu yabancı dağları sahiplenip gurur ateşiyle yanan bir avuç Kuzey İskoçyalı vardı. MacNeill ve Campbellar, Buchanan ve Lindseyler, MacLeodlar ve MacDonaldlar… Aileler, köleler, hizmetkârlar, sözleşmeli işçiler ve toprak beyleri…</span></p>

    <p class="Normal para-style-override-5"><span class="char-style-override-8">Jamie’yi bulma umuduyla heyecan ve telaş içindeki düzinelerce gruba baktım ama dağınık kalabalığın arasından uzun boylu, yaylana yaylana yürüyen tanıdık birini gördüm.</span></p>

    <p class="Normal para-style-override-5"><span class="char-style-override-8">“Myers! Bay Myers!”</span></p>

    <p class="Normal para-style-override-5"><span class="char-style-override-8">John Quincy Myers beni fark etti ve gülen gözlerle bizim gruba geldi.</span></p>

    <p class="Normal para-style-override-5"><span class="char-style-override-8">“Bayan Claire!” diye bağırdı ve eskimiş şapkasını çıkarıp her zamanki kibarlığıyla selam verdi. “Sizi gördüğüme çok sevindim.”</span></p>

    <p class="Normal para-style-override-5"><span class="char-style-override-8">Gülümseyerek, “Hislerimiz karşılıklı,” diye güvence verdim ona. “Sizi burada görmeyi beklemiyordum.”</span></p>

    <p class="Normal para-style-override-5"><span class="char-style-override-8">“Ah, gelmek için çoğunlukla Toplantı zamanlarını hesaplarım,” diyerek doğruldu ve gülümsedi. “Tabii zamanında dağlardan aşağıya inebilirsem. Postlarımı satmak için güzel yerler oraları. Şu şeylerden kurtulmak demişken…” Büyük deri kesesini karıştırmaya başlamıştı.</span></p>

    <p class="Normal para-style-override-5"><span class="char-style-override-8">“Buradan uzaklarda mıydınız, Bay Myers?”</span></p>

    <p class="Normal para-style-override-5"><span class="char-style-override-8">“Ah, aslında evet, Bayan Claire. Mohawk Nehri’nin üst kısmında Upper Castle denilen yerdeydim.”</span></p>

    <p class="Normal para-style-override-5"><span class="char-style-override-8">“Mohawk mı?” Kalp atışlarım hızlanmaya başlamıştı.</span></p>

    <p class="Normal para-style-override-5"><span class="char-style-override-8">“Hı-hı.” Kesesinden bir şey çıkarıp dikkatle ona baktı ve çıkardığı şeyi geri koyup yine keseyi karıştırdı. “Güneydeki bir Mohawk köyünde mola vermek için durup tanıdık bir yüze rastlayınca ne kadar şaşırdım, bilemezsiniz.”</span></p>

    <p class="Normal para-style-override-5"><span class="char-style-override-8">“Ian! Ian’ı mı gördünüz? O iyi mi?” Heyecanımdan onun koluna yapışmıştım.</span></p>

    <p class="Normal para-style-override-5"><span class="char-style-override-8">“Evet, oldukça iyi görünüyordu ama onu Kızılderili bir savaşçı gibi görmenin beni oldukça şaşırttığını söyleyebilirim. Teni öyle yanmıştı ki eğer adımı söylemeseydi onu tanıyamazdım.”</span></p>

    <p class="Normal para-style-override-5"><span class="char-style-override-8">Bay Myers sonunda aradığını buldu ve ağaçkakan tüyüyle düğümlenmiş, ince deriye sarılı küçük bir paketi bana verdi.</span></p>

    <p class="Normal para-style-override-5"><span class="char-style-override-8">“Size ve saygıdeğer eşinize vermem için bunu bana verdi,” diyerek kibarca gülümsedi. “Bunu hemen okumak isteyeceğinizi sanıyorum. Sizinle daha sonra yine görüşürüz Bayan Claire.” Resmi bir şekilde reverans yapıp gördüğü her kişiye selam vererek uzaklaştı.</span></p>

    <p class="Normal para-style-override-5"><span class="char-style-override-8">Bunu Jamie gelmeden okuyamazdım. Şansıma birkaç dakika sonra yanıma geldi. Mektup bir kitabın yırtılmış boş sayfasına yazılmış görünüyordu. Mürekkebi, açık kahverengindeki mazı bitkisindendi ama yazılar yeterince okunaklıydı. </span><span class="italik char-style-override-7">Ian salutat avunculus Jacobs</span><span class="char-style-override-8">, diye başlıyordu mektup. Jamie’nin yüzünde bir gülümseme belirmişti. </span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Ave!</span><span class="italik char-style-override-15"><a class="footnote-link" href="#footnote-7589-16" id="footnote-7589-16-backlink">16</a></span><span class="italik char-style-override-7"> Latinceyi bu kadarcık hatırladıktan sonra, çok daha iyi anımsadığım İngilizceye geçiyorum. Ben iyiyim, dayı ve mutluyum. Buna inanmanı istiyorum. Mohawk törenine göre evlendim ve karımın evinde yaşıyorum. Oymacılıkta iyi olan Emily’yi hatırlarsın. Rollo’nun bir sürü yavrusu oldu. Köy küçük yavru kurtlarla dolu. Üreme konusunda aynı şekilde verimli olmayı beklemiyorum ama anneme, çok torunu olmadığı için bir tanesinin daha yolda olduğunu yazmanı umuyorum. Doğum ilkbaharda olacak; bebek doğduğunda elimden geldiğince hızlı bir şekilde size haber yollarım. Bu arada Lallybroch, River Run ve Fraser Tepesi’ndeki herkese benden bahsedersen sevinirim. Ben hepinizi büyük bir şefkatle hatırlıyordum ve yaşadığım sürece hatırlayacağım. Claire Yenge, Kuzen Brianna ve en çok da sana sevgilerle.</span></p>

    <p class="Normal para-style-override-5"><span class="italik char-style-override-7"> Sevgili yeğenin, Ian Murray</span><span class="char-style-override-8">. Vale, avunculus</span><span class="italik char-style-override-15"><a class="footnote-link" href="#footnote-7589-17" id="footnote-7589-17-backlink">17</a></span><span class="italik char-style-override-7">.</span></p>

    <p class="Basic-Paragraph para-style-override-7" xml:lang="en-US"><span class="dip char-style-override-11">17</span><span class="dip char-style-override-11" xml:lang="tr-TR">(Lat.) Elveda, dayı.</span><span class="char-style-override-12"/></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Jamie bir, iki kez gözlerini kırptı ve kâğıdı dikkatle katlayıp kesesine koydu. “Kelime </span><span class="italik char-style-override-7">avuncule</span><span class="char-style-override-8"> olacak, seni küçük aptal,” dedi usulca. “İyi dileklerde hitap söz konusudur.”</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">O akşam kamp ateşlerine bakarken, Philadelphia ve Charleston bölgeleri arasındaki her İskoçyalı ailenin buraya geldiğini söyleyebilirdim. Şafak vaktinde daha da gelecek olanlar vardı.</span></p>

    <p class="Normal para-style-override-5"><span class="char-style-override-8">Buluşma’nın ikinci günü Jamie yüzünde koca bir gülümsemeyle kadın ve çocukların arasından yanımıza geldi. “Bayan Lizzie,” dedi. “Sana küçük bir sürprizim var. Fergus!”</span></p>

    <p class="Normal para-style-override-5"><span class="char-style-override-8">Gözleri ışıldayan Fergus, bir arabanın arkasından çıktı ve sarı ince telli saçları rüzgârda savrulmuş zayıf bir adama yol verdi. “Baba!” diye çığlık attı Lizzie ve adamın kollarına atıldı. Jamie bir parmağını kulağına sokup şaşkınlıkla kaşıdı.</span></p>

    <p class="Normal para-style-override-5"><span class="char-style-override-8">“Daha önce onun böyle ses çıkardığını duymamıştım,” diyerek bana sırıttı ve iki parça kâğıt uzattı. Normalde tek parça olan kâğıt, dikkatle ortadan ikiye ayrılmıştı, böylece rahatlıkla birleştirilebiliyordu.</span></p>

    <p class="Normal para-style-override-5"><span class="char-style-override-8">“Bu Bay Wemyss’in sözleşmesi,” dedi. “Bunu sakla, Sassenach. Bu akşam şenlik ateşinde yakacağız.”</span></p>

    <p class="Normal para-style-override-5"><span class="char-style-override-8">Sonra alanın karşı tarafından biri el edip Mac Dubh diye bağırınca kalabalığa karıştı.</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Buluşma’nın üçüncü gününde artık öyle çok haber, dedikodu ve sohbet duymuştum ki kulaklarım Gaelce seslerden çınlıyordu. Konuşmayanlar da şarkı söylüyordu. Bu gruba dahil olan Roger da dolanıp etrafı dinliyordu. Şarkı söylemekten sesi kısılmıştı. Bir önceki gece keyfi yerinde olduğu için ödünç aldığı bir gitarı tıngırdatmış, büyülenmiş dinleyicilere şarkılar söylemişti. Brianna da kendini beğenmiş bir tavırla ayaklarının dibine oturmuştu.</span></p>

    <p class="Normal para-style-override-5"><span class="char-style-override-8">Jamie olası damadına şüpheyle bakarak bana, “O iyi mi?” diye mırıldanmıştı.</span></p>

    <p class="Normal para-style-override-5"><span class="char-style-override-8">“İyiden de öte,” diye ona güvence verdim.</span></p>

    <p class="Normal para-style-override-5"><span class="char-style-override-8">Jamie bir kaşını kaldırarak omuz silkti ve bebeği benden almak için uzandı. “İyi, sana inanıyorum. Biz, küçük </span><span class="italik char-style-override-7">Ruaidh</span><span class="char-style-override-8"> ile birlikte gidip biraz zar atacağız.”</span></p>

    <p class="Normal para-style-override-5"><span class="char-style-override-8">“Bir bebekle kumar mı oynayacaksın?”</span></p>

    <p class="Normal para-style-override-5"><span class="char-style-override-8">“Elbette,” diyerek bana sırıttı. “Babası gibi akşam yemeğini şarkı söyleyerek kazanamayacağına göre, dürüst ticaret yapmayı öğrenmek için hiç de küçük değil.”</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">“Şalgam suyu yaptığında,” dedim, “şalgamların iyice kaynadığına emin ol. Sonra suyunu ayır ve çocuklara ver. Süt olsun diye sen de içebilirsin.”</span></p>

    <p class="Normal para-style-override-5"><span class="char-style-override-8">Maisri Buchanan küçük çocuğunu göğsüne bastırdı ve tavsiyemi aklının bir köşesine yazarak içtenlikle başını salladı. Yeni göçmenlerin çoğunu, taze sebze yemeleri ve ailelerine yedirmeleri konusunda ikna edemiyordum ama bazen her zamanki yulaf ezmesi ve av eti öğünlerine C vitamini ilave etme şansı bulabiliyordum.</span></p>

    <p class="Normal para-style-override-5"><span class="char-style-override-8">Yeni göçmenler korkularını yener umuduyla, Jamie’yi dilimlenmiş bir domatesi halkın gözü önünde yemesi için ikna etmeye çalışmıştım. Ancak bu başarılı olmamıştı. </span></p>

    <p class="Normal para-style-override-5"><span class="char-style-override-8">Dikkatimi yeni gelen iki çocuklu bir kadın ziyaretçime yönelttim. Küçük kızların egzaması vardı ve nedeni yetersiz beslenmeydi. Bu da adeta zehirli sarmaşık gibi her yerdeydi maalesef. Kalabalıktaki bir hareketlenme dikkatimi çekince hizmetimi yarıda kesip başımı yeni gelenden yana çevirdim. Güneş alanın kenarındaki metallerden yansıyordu ve Jamie, silah ya da kılıç kabzası takan tek kişi değildi.</span></p>

    <p class="Normal para-style-override-5"><span class="char-style-override-8">Davul sesleri boğuk olmasına rağmen askerler güneşin alnında uygun adım geliyorlardı. Tüfekleri omuzlarında, adeta akrep kuyrukları gibi palaları bellerinden sallanan askerler, bacaklarında hışırdayan yeşil kilt etekleriyle ikişer ikişer korudan çıkmışlardı.</span></p>

    <p class="Normal para-style-override-5"><span class="char-style-override-8">Dört, altı, sekiz ve on… Herkes gibi ben de sessizce askerleri saydım. Kırk kişi, ayı postundan yapılmış şapkalarının altındaki gözlerini önlerine dikmiş, hiç sağa sola bakmadan ayak sürüme ve hafif davul sesleri eşliğinde alana doğru geliyorlardı.</span></p>

    <p class="Normal para-style-override-5"><span class="char-style-override-8">Alanın karşısında Barralı MacNeill’ın oturduğu yerden kalkıp doğrulduğunu gördüm. Etrafında da bir hareketlenme vardı; birkaç adımı adamlarını yanına toplamaya yetmişti. Arkamda da aynı şeyin olduğunu görmeme gerek yoktu. Dağ eteğinin etrafındaki küçük ayaklanmaları, her grubun gözlerini davetsiz misafirlere ve onların komutanlarına diktiğini görmekten ziyade hissettim.</span></p>

    <p class="Normal para-style-override-5"><span class="char-style-override-8">Brianna’nın kollarında bebeğiyle gelenlere dikkatle bakıyor olmasına şaşırdım. “Onlar kim?” diye sordu alçak sesle. Aynı sorunun adeta bir dalga gibi Toplantı alanına yayıldığını duyabiliyordum.</span></p>

    <p class="Normal para-style-override-5"><span class="char-style-override-8">“Kuzey İskoçya alayı,” dedim.</span></p>

    <p class="Normal para-style-override-5"><span class="char-style-override-8">“Bunu görüyorum,” dedi alaylı bir ifadeyle. “Dost mu düşman mı?”</span></p>

    <p class="Normal para-style-override-5"><span class="char-style-override-8">Bu önemli bir soruydu; onlar İskoçyalı mı yoksa asker olarak mı buradaydılar? Buna verilecek bir cevabım yoktu ve etraftaki mırıldanmalardan kimsenin bir cevabı olmadığını anlamıştım. Huzursuzluk çıkaran grupları dağıtmaya gelen alay oluyordu elbette. Fakat politik bir amacı olmayan bunun gibi huzurlu bir toplantıyı dağıtmazlardı herhalde, değil mi?</span></p>

    <p class="Normal para-style-override-5"><span class="char-style-override-8">Eskiden birçok İskoç siyasi bildiriler yayardı ve şu an hayatta olanların çoğu o zamanları hatırlıyordu. Gaelce mırıldanmalar artmış, adeta fırtına öncesi rüzgâr gibi dağın etrafını sarmıştı.</span></p>

    <p class="Normal para-style-override-5"><span class="char-style-override-8">Silahları ve kılıçlarıyla alana gelen kırk asker vardı. Burada ise iki yüz İskoçyalı vardı. Çoğu silahlıydı ve bir o kadarının da köleleri ve hizmetkârları bulunuyordu. Bir de eşleri ve çocukları…</span></p>

    <p class="Normal para-style-override-5"><span class="char-style-override-8">Culloden’dan sonraki günler aklıma gelince Brianna’ya bakmadan, “Eğer… eğer bir şey olursa, bebeği kayalıklara götür,” dedim.</span></p>

    <p class="Normal para-style-override-5"><span class="char-style-override-8">Aniden önümde beliren Roger’ın da dikkati askerlerin üzerindeydi. Jamie’ye bakmadan usulca yanına geçti, önümüzde omuz omuza bir siper oluşturmuşlardı. Alanda da aynı şey oluyordu. Kadınlar yer vermemelerine rağmen erkekleri bir adım onların önündeydiler. Alana gelen herhangi biri kadınların eriyip yok olduğunu, vadiye öfkeyle bakan acımasız İskoçyalıları bıraktıklarını düşünürdü.</span></p>

    <p class="Normal para-style-override-5"><span class="char-style-override-8">Sonunda ağaçların gölgeleri arasından iki asker çıktı. Biri at üstündeki komutan, diğeri uçuşan alay sancağını tutan yaveriydi. Atlarını mahmuzlayarak askerlerini geçip kalabalığa doğru at sürdüler. At üstündeki yaverin soru sormak için hafiften eğildiğini, komutanının da sorusuna cevaben bize doğru döndüğünü gördüm.</span></p>

    <p class="Normal para-style-override-5"><span class="char-style-override-8">Komutan askerlerine bir emir verdi, onlar da silahlarını toprağa dayayıp bacaklarını ikiye ayırarak rahat pozisyona geçtiler. Atını çeviren komutan, önünde gönülsüzce duran kalabalığa yavaşça ilerledi.</span></p>

    <p class="Normal para-style-override-5"><span class="char-style-override-8">Komutan bize doğru geliyordu. Gözlerini, boyu ve akça ağacın yaprakları gibi kızıl olan saçlarıyla fark edilen Jamie’ye diktiğini görebiliyordum.</span></p>

    <p class="Normal para-style-override-5"><span class="char-style-override-8">Adam önümüzde durdu ve tüylü şapkasını çıkardı. Atından inip Jamie’ye yaklaştı ve reverans yaptı. Otuzlarında gösteren komutan, kısa boylu, yapılı ve parlak siyah gözlüydü. Yakından daha önceden fark etmediğim bir şeyi, kırmızı ceketinin omzuna iliştirilen küçük bir metal parçasını görmüştüm. Eskimiş yaldızlı bir broştu bu.</span></p>

    <p class="Normal para-style-override-5"><span class="char-style-override-8">“Benim adım Airchic Hayes,” dedi yoğun İskoç aksanıyla. Umutla bakan gözleri, Jamie’nin yüzüne odaklanmıştı. “Bana babamı tanıdığınızı söylediler.”</span></p>

    <p class="Normal para-style-override-6"><span class="char-style-override-8"> </span></p>

    <div class="footnotes">
       <div class="footnote">
         <p class="Basic-Paragraph" xml:lang="en-US"><a class="footnote-anchor" href="#footnote-7589-16-backlink" id="footnote-7589-16">16</a><span class="char-style-override-1" xml:lang="tr-TR"> </span></p>
      </div>

      <div class="footnote">
         <p class="Basic-Paragraph para-style-override-7" xml:lang="en-US"><a class="footnote-anchor" href="#footnote-7589-17-backlink" id="footnote-7589-17">17</a><span class="char-style-override-18" xml:lang="tr-TR"> </span></p>
      </div>
    </div>
  </div>
</body>
</html>