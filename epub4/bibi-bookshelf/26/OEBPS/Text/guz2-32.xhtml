<html xmlns="http://www.w3.org/1999/xhtml">
<head>
  <title>guz2-32</title>
  <link href="../Styles/guz2.css" rel="stylesheet" type="text/css"/>
</head>

<body id="guz2" xml:lang="tr-TR">
  <div class="Basic-Text-Frame">
     <p class="baslik" id="toc_marker-26"><span class="bold">26<br/>Esaret II</span></p>

    <p class="Normal para-style-override-5"><span class="bold char-style-override-9"> </span></p>

    <p class="Normal para-style-override-5"><span class="bold char-style-override-9">River Run</span></p>

    <p class="Normal para-style-override-5"><span class="bold char-style-override-9"> Mart 1770 </span></p>

    <p class="Normal para-style-override-5"><span class="bold char-style-override-9"> </span></p>

    <p class="Normal para-style-override-5"><span class="char-style-override-8">Brianna terebentin sıkarak fırçasını paletin kenarına sürttü. Zümrüt yeşili rengi tabloya değdirdi ve nehir kenarına güzel bir çizgi ekledi.</span></p>

    <p class="Normal para-style-override-5"><span class="char-style-override-8">Arkasındaki taş yolda evden birilerinin geldiğini belli eden ayak sesleri vardı. Düzensiz adımları fark etti; gelen Ölümcül İkili’ydi. Brianna hafiften gerildi, ıslak tuvali kapıp Hector Cameron’ın anıtının arkasına saklama hissiyle savaşıyordu. Sabahları resim yaparken genellikle yanına gelip resim tekniklerini, renk pigmentlerini ve buna benzer şeyleri tartışan Jocasta’dan rahatsız olmuyordu. Aksine büyük halasının arkadaşlığını hoş karşılıyor ve yaşlı kadının İskoçya’daki gençlik dönemlerinden, Brianna’nın büyükannesinden ve diğer Leoch’lu MacKenzieler’den bahsedişine değer veriyordu. Ancak Jocasta onun sadık Bekçi Köpeği ile birlikte geliyorsa, durum farklıydı.</span></p>

    <p class="Normal para-style-override-5"><span class="char-style-override-8">“Günaydın, yeğenim! Bu sabah senin için de soğuk değil mi?”</span></p>

    <p class="Normal para-style-override-5"><span class="char-style-override-8">Jocasta durup kendi pelerinini onun omuzlarına sardı ve Brianna’ya gülümsedi. Brianna onu tanımamış olsaydı halasının körlüğünü fark etmezdi.</span></p>

    <p class="Normal para-style-override-5"><span class="char-style-override-8">“Hayır, burası iyi. Ee… mezar rüzgârı kesiyor. Ama şimdilik resmimi bitirdim.” Aslında bitirmemişti ama fırçasını terebentin şişesine koydu ve paleti temizlemeye başladı. Her fırça darbesine sesli yorum getiren Ulysses’le resim yaparsa lanetlenirdi.</span></p>

    <p class="Normal para-style-override-5"><span class="char-style-override-8">“Ah? İyi, o zaman eşyalarını bırak. Ulysses onları toplar.”</span></p>

    <p class="Normal para-style-override-5"><span class="char-style-override-8">Gönülsüzce şövalesini bırakan Brianna, özel eskiz defterini alıp koltukaltına sıkıştırdı ve diğerini de halasına verdi. </span><span class="italik char-style-override-7">Bunu</span><span class="char-style-override-8">, bakması için Bay Her Şeyi Gören ve Söyleyen’e bırakmayacaktı. </span></p>

    <p class="Normal para-style-override-5"><span class="char-style-override-8">“Bugün misafirlerimiz var,” dedi Jocasta eve doğru dönerek. “Cross Creek’ten Yargıç Alderdyce ve annesi. Öğle yemeğinden önce kıyafetlerini değiştirmek istersin diye düşündüm.” Brianna buna katılmayacağını söylememek için yanağını ısırdı.</span></p>

    <p class="Normal para-style-override-5"><span class="char-style-override-8">Bu şartlar altında halasının misafirleriyle görüşmeyi - hatta onlar için kıyafetlerini değiştirmeyi - nadiren reddedebiliyordu. Keşke Jocasta’nın sosyal yanı pek güçlü olmasaydı. Bitmeyen bir ziyaretçi akını vardı çiftlikte; öğle yemeğinde, çay saatinde, akşam yemeğinde, kahvaltıda, atları satın almak veya inekleri satmak için, kereste ticareti ya da kitap ödünç almak için, hediye getirmek için, müzik çalmak için… Komşu çiftliklerden, Cross Creek’ten hatta Edenton ve New Bern’den bile geliyorlardı.</span></p>

    <p class="Normal para-style-override-5"><span class="char-style-override-8">Jocasta’nın görkemli ahbapları baş döndürücüydü. Ancak Brianna son zamanlarda gelenlerin çoğunlukla erkek olduğunu fark etmişti. Bekâr beyler.</span></p>

    <p class="Normal para-style-override-5"><span class="char-style-override-8">Brianna’nın şüphelerini doğrulayan, temiz bir sabah kıyafeti için gardırobu karıştırırken Phaedre olmuştu.</span></p>

    <p class="Normal para-style-override-5"><span class="char-style-override-8">Brianna, son zamanlardaki ziyaretçilerinin çoğunun bekâr olmasının tuhaf bir rastlantı olduğunu vurguladığında, “Kolonide çok fazla bekâr kız yok,” dedi Pheadre ve kızın bol muslin iç gömleğinin altından belli olan karnına bir göz attı. “Özellikle de genç olan yok. Tabii River Run’a sahip olacak bayana talip olacaklardan bahsetmiyorum bile.”</span></p>

    <p class="Normal para-style-override-5"><span class="char-style-override-8">“Kim </span><span class="italik char-style-override-7">neyin</span><span class="char-style-override-8"> sahibiymiş?” dedi Brianna. Saçları yarı tokalı halde durup öfkeyle hizmetçiye baktı.</span></p>

    <p class="Normal para-style-override-5"><span class="char-style-override-8">Phaedre, zarifçe kızın ağzını kapadı. “Halanız söylemedi mi? Ben sizin bildiğinizi sanıyordum, yoksa söylemezdim.”</span></p>

    <p class="Normal para-style-override-5"><span class="char-style-override-8">“Yeteri kadar söyledin zaten, devam et. Ne demek istedin?” Doğuştan dedikoducu Phaedre, durumu hafifletmeye çalışıyordu.</span></p>

    <p class="Normal para-style-override-5"><span class="char-style-override-8">“Bayan Jo, Avukat Forbes’a haber salıp vasiyetini değiştirmeden önce babanız bir haftadır yoktu. Bayan Jo öldüğünde, babanıza bir miktar para, birkaç şahsi eşyası Bay Farquard ve bazı arkadaşlarına kalacak… ama geri kalan her şey sizin. Bu çiftlik, kerestehane, değirmen…”</span></p>

    <p class="Normal para-style-override-5"><span class="char-style-override-8">“Ama ben istemiyorum!”</span></p>

    <p class="Normal para-style-override-5"><span class="char-style-override-8">Phaedre şaşkınlıktan zarifçe bir kaşını kaldırdı. “Sanırım bu sizin isteğinize bağlı değil. Bayan Jo istediğini elde eden bir kadındır.”</span></p>

    <p class="Normal para-style-override-5"><span class="char-style-override-8">Brianna saç fırçasını yavaşça indirdi. “Peki onun istediği neymiş?” diye sordu. “Bunu da biliyor musun?”</span></p>

    <p class="Normal para-style-override-5"><span class="char-style-override-8">“Bu büyük bir sır değil ki. River Run’ın ayakta kalması… ve kendi kanından birine kalmasını istiyor. Bence böyle yani, sonuçta çocuğu ve torunu yok. Ondan sonra burayla kim uğraşır ki?”</span></p>

    <p class="Normal para-style-override-5"><span class="char-style-override-8">“Şey… babam.”</span></p>

    <p class="Normal para-style-override-5"><span class="char-style-override-8">Phaedre temiz elbiseyi yatağın üzerine serip gururla kaşlarını çattı ve tekrar Brianna’nın karnına bir göz attı. “Bu elbiseyi en fazla iki hafta daha giyerseniz, karnınızın şişme hızını düşünürsek. Ah, evet, babanız var. Halanız onu varisi yapmaya çalıştı, fakat duyduğuma göre babanız hiçbirini istememiş.” Şaşkınlıkla dudaklarını büzdü.</span></p>

    <p class="Normal para-style-override-5"><span class="char-style-override-8">“İşte size inatçı bir adam. Bayan Jo’nun ondan yapmasını istediği şeyden kaçmak için dağa çıkıp Kızılderili gibi yaşamayı tercih ediyor. Ancak Bay Ulysses, babanızın bu konuda haklı olduğunu düşünüyor. Eğer babanız burada olsaydı Bayan Jo ile gece gündüz birbirlerini yerlerdi.”</span></p>

    <p class="Normal para-style-override-5"><span class="char-style-override-8">Brianna saçının diğer kısmını yavaşça kıvırdı ama tokası yine kaydı ve saçları omuzlarına döküldü.</span></p>

    <p class="Normal para-style-override-5"><span class="char-style-override-8">“Bırakın ben yapayım, Bayan Bree.” Pheadre hemen kızın arkasına geçip tokaları çıkardı ve yanlardaki saçlarını düzgünce örmeye başladı.</span></p>

    <p class="Normal para-style-override-5"><span class="char-style-override-8">“Bu ziyaretçiler… bu erkekler…”</span></p>

    <p class="Normal para-style-override-5"><span class="char-style-override-8">Phaedre, “Bayan Jo sizin için uygun birini seçecektir,” diye güvence verdi ona. “Bu yeri tek başınıza çekip çeviremezsiniz, Bayan Jo’dan daha fazla değil. Şu Bay Duncan, tam bir talih kuşu. Bayan Jo, o olmasaydı ne yapardı bilmiyorum.”</span></p>

    <p class="Normal para-style-override-5"><span class="char-style-override-8">Brianna’nın şaşkınlığı yerini öfkeye bırakmıştı. “Bana koca mı bulmaya çalışıyor? Bir ödül gibi… beni mi gösteriyor?”</span></p>

    <p class="Normal para-style-override-5"><span class="char-style-override-8">“Hı-hı.” Phaedre bunun yanlış olduğunu anlamıyor gibiydi. Bir bukleyi ana örgünün içine sıkıştırırken kaşlarını çattı.</span></p>

    <p class="Normal para-style-override-5"><span class="char-style-override-8">“Ama Roger… Bay Wakefield’ı biliyor! Beni böyle nasıl evlendirmeyi düşü- ”</span></p>

    <p class="Normal para-style-override-5"><span class="char-style-override-8">“Doğrusunu söylemek gerekirse halanızın, ailenizin onu bulacağını düşündüğünü sanmıyorum. Bayan Jo, Kızılderililer’i biraz tanır. Bay Myers’in Kızılderililer ile ilgili anlattıklarını duymuştuk.”</span></p>

    <p class="Normal para-style-override-5"><span class="char-style-override-8">Oda soğuktu ama Brianna’nın saç dipleri ve çenesinde ter damlacıkları oluşmuştu.</span></p>

    <p class="Normal para-style-override-5"><span class="char-style-override-8">“Ayrıca,” diye devam ediyordu Phaedre, örgüye mavi ipek bir kurdele takarak, “Bayan Jo, bu Wakefield’ı tanımıyor. Belki iyi bir adam değildir. Kendi tanıdığı bir adamla sizi evlendirmenin ve bu yeri ona bırakmanın daha iyi olacağını düşünüyor. Hem damat da kendi yerini eklediğinde size daha büyük bir yer verir.”</span></p>

    <p class="Normal para-style-override-5"><span class="char-style-override-8">“Ben büyük bir yer istemiyorum! Ben bu yeri istemiyorum!” Öfke de yerini paniğe bırakmıştı.</span></p>

    <p class="Normal para-style-override-5"><span class="char-style-override-8">Phaedre küçük bir fiyonkla kurdelenin ucunu bağladı. “Ee, dediğim gibi bunun sizin isteğinize bağlı olduğunu sanmıyorum. Bu, Bayan Jo’nun isteği. Şimdi şu elbiseyi deneyelim.”</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">Koridordan gelen sesle Brianna, aceleyle çizim defterinde yarı bitirmiş olduğu nehir ve ağaçlardan oluşan kara kalem çalışması sayfasını açtı. Ancak adımlar salonu geçince rahatlayarak bir önceki sayfayı yeniden açtı.</span></p>

    <p class="Normal para-style-override-5"><span class="char-style-override-8">Çalışmıyordu; çizimi tamamlamıştı. Yalnızca çizimine bakmak istiyordu.</span></p>

    <p class="Normal para-style-override-5"><span class="char-style-override-8">Roger’ın, gitarının tellerini ayarlarken başının hafiften yana dönük olduğu profil resmiydi. Resim çizimden ibaret olmasına rağmen, baş ve vücut çizgisi onu doğru hatırladığını kanıtlar nitelikteydi. Bu resme bakabilir, onu çağırabilir hatta dokunacak gibi olabilirdi.</span></p>

    <p class="Normal para-style-override-5"><span class="char-style-override-8">Başka çizimleri de vardı; kimileri kötüyken kimileri de iyiye yakındı. Birkaç tanesi kendi içinde iyiydi ama model aldığı kişiyi tam yansıtmıyordu. Akşamüzeri gri kış havasında ışıklar ve ateş sönmeye başladığında, bunun gibi olan bir veya iki tanesiyle kendini rahatlatıyordu Brianna. </span></p>

    <p class="Normal para-style-override-5"><span class="char-style-override-8">Şimdi gün ışığı nehir tarafında azalmaktaydı ve su da parlak gümüş renginden bakır rengine dönüşmüştü.</span></p>

    <p class="Normal para-style-override-5"><span class="char-style-override-8">Farklı çizimleri de vardı; Jamie Fraser’ın, annesinin ve Ian’ın. Onları yalnızlıktan çizmeye başlamıştı ve şimdi çok kısa süre birlikte olduğu ailesinin son kalıntıları olabilir korkusuyla, bu çizimlere bakıyordu.</span></p>

    <p class="Normal para-style-override-5"><span class="italik char-style-override-7">Doğrusunu söylemek gerekirse halanızın, ailenizin onu bulacağını düşündüğünü sanmıyorum… Bayan Jo, Kızılderililer’i biraz tanır.</span></p>

    <p class="Normal para-style-override-5"><span class="char-style-override-8">Elleri terlediği için sayfanın köşesindeki kömür çizim dağılmıştı. Salonun dışında yumuşak ayak sesleri gelince hemen defterini kapadı.</span></p>

    <p class="Normal para-style-override-5"><span class="char-style-override-8">Ulysses elinde bir fitille içeri girdi ve büyük şamdanı yakmaya başladı.</span></p>

    <p class="Normal para-style-override-5"><span class="char-style-override-8">“Benim için bütün mumları yakmana gerek yok.” Brianna odanın melankolik havasını bozmamak için hem istekli hem de utangaç şekilde konuşmuştu. “Karanlık olması benim için sorun değil.”</span></p>

    <p class="Normal para-style-override-5"><span class="char-style-override-8">Kâhya kibarca gülümsedi ve işine devam etti. Her fitile nazikçe dokununca hemen minik alevler yanmaya başlıyordu. </span></p>

    <p class="Normal para-style-override-5"><span class="char-style-override-8">“Bayan Jo birazdan aşağıda olur,” dedi. “Işıkları ve ateşi görebilir, bu sayede odada nerede olduğunu anlayabiliyor.”</span></p>

    <p class="Normal para-style-override-5"><span class="char-style-override-8">İşini bitirdikten sonra elindeki fitili söndürdü, sonra her zamanki gibi yumuşak hareketlerle öğlenki misafirlerden kalan küçük dağınıklığı toplayarak ve ateşe biraz daha odun atıp harlarsın diye üfleyerek odada dolanmaya başladı.</span></p>

    <p class="Normal para-style-override-5"><span class="char-style-override-8">Brianna onu izliyordu; hünerli ellerin küçük, keskin hareketlerini. Bu odayı kaç kere toplamıştı? Her mobilya parçasını yerleştirmiş, her küçük eşyayı aynı yerine koymuştu ki hanımı hiç zorlanmadan onları bulabilsin.</span></p>

    <p class="Normal para-style-override-5"><span class="char-style-override-8">Bütün hayatı başka birinin gereksinimlerine adanmıştı. Ulysses hem Fransızca hem de İngilizce okuyup yazabiliyordu; hesap yapabiliyor, şarkı söyleyebiliyor ve klavsen çalabiliyordu. Bütün bu hüner ve eğitimler yalnızca otoriter yaşlı bir bayanı eğlendirmek içindi.</span></p>

    <p class="Normal para-style-override-5"><span class="char-style-override-8">Biri, ‘Gel,’ diyince geliyor, bir başkası, ‘Git,’ diyince gidiyordu. Evet, bu Jocasta’nın tarzıydı işte.</span></p>

    <p class="Normal para-style-override-5"><span class="char-style-override-8">Ve Jocasta’nın kendi yöntemleri olduğu için… bir kocaya sahip olacaktı.</span></p>

    <p class="Normal para-style-override-5"><span class="char-style-override-8">Bu tamamen insafsızlıktı. Daha da kötüsü saçmaydı! Brianna bu düşünceyi aklından çıkarmaya çalışarak huzursuzca yerinde kımıldadı. Ulysses bu ufak hareketi fark etti ve bir şey isteniyor mu diye soru sorarcasına ona döndü.</span></p>

    <p class="Normal para-style-override-5"><span class="char-style-override-8">“Ulysses,” diye patladı Brianna. “Özgür olmak istiyor musun?”</span></p>

    <p class="Normal para-style-override-5"><span class="char-style-override-8">Sözleri ağzından çıkar çıkmaz dilini ısırdı ve utançtan yanaklarının kızardığını hissetti. “Affedersin,” dedi hemen ve kucağında kavuşturduğu ellerine baktı. “Bu çok kaba bir soruydu. Lütfen beni bağışla.”</span></p>

    <p class="Normal para-style-override-5"><span class="char-style-override-8">Uzun boylu uşak hiçbir şey söylemedi, yalnızca bir müddet aklı karışmış bir halde onu inceledi. Sonra sanki düzeltmek istercesine hafiften peruğuna dokundu ve işine dönüp masadaki dağılmış çizimleri toplayıp sıraya dizdi.</span></p>

    <p class="Normal para-style-override-5"><span class="char-style-override-8">“Ben doğduğumda özgürdüm,” dedi sonunda. O kadar sessiz konuşmuştu ki Brianna onu duyduğundan emin değildi. Başı önde, gözleri oyun masasından zarları alıp düzgünce kutusuna koyan uzun parmaklı siyah ellerindeydi.</span></p>

    <p class="Normal para-style-override-5"><span class="char-style-override-8">“Babamın küçük bir çiftliği vardı. Buradan çok uzakta değildi. Ancak ben altı yaşımdayken yılan sokması yüzünden öldü. Annem bize bakacak güçte değildi - çiftçilik yapmaya yetecek kadar güçlü değildi - ve kendini sattı. Kazandığı parayı, ben reşit olup ticareti öğrenebileyim diye çıraklığım için bir marangoza veriyordu.”</span></p>

    <p class="Normal para-style-override-5"><span class="char-style-override-8">Fildişi rengindeki kutuyu oyun masasına koydu ve iskambil masasına düşmüş olan kek kırıntısını aldı.</span></p>

    <p class="Normal para-style-override-5"><span class="char-style-override-8">“Ama sonra annem de öldü,” diye devam etti soğukkanlılıkla. “Marangoz ise beni çırak olarak yanına almak yerine, kanunlar tarafından satılık köle çocuk olduğumu iddia etti. Ve beni sattı.”</span></p>

    <p class="Normal para-style-override-5"><span class="char-style-override-8">“Ama bu haksızlık!”</span></p>

    <p class="Normal para-style-override-5"><span class="char-style-override-8">Kâhya neşeyle ona baktı ama konuşmadı. Kader, diyordu gözleri. </span></p>

    <p class="Normal para-style-override-5"><span class="char-style-override-8">“Şanslıydım,” dedi. “Küçük ve zayıf olduğum için bir okul müdürüne ucuza satıldım. Cape Fear’daki birkaç sömürge sahibi çocuklarına eğitim versin diye tutmuştu onu. Neyse, müdür evden eve dolaşır, her birinde bir hafta veya bir ay kalırdı. Ben de atının sırtında onunla gider, durduğumuzda atıyla ilgilenir ve onun istediklerini yapardım.”</span></p>

    <p class="Normal para-style-override-5"><span class="char-style-override-8">“Yolculuk uzun ve can sıkıcı olduğu için at sürerken benimle konuşurdu. Şarkı söylerdi, şarkı söylemeyi seven bir adamdı ve çok da güzel sesi vardı- ” Ulysses gözleri dalgın bir şekilde eskilerden bahsederken başını iki yana sallaması ve ansızın cebindeki toz bezini çıkarıp büfeyi silmesi Brianna’yı şaşırtmıştı.</span></p>

    <p class="Normal para-style-override-5"><span class="char-style-override-8">“Bana Ulysses adını veren müdürdür,” dedi kâhya ondan yana dönerek. “Biraz Yunanca ve biraz da Latince bilirdi. Geçe çöküp kamp kurmak zorunda kaldığımızda da bana ders verirdi.”</span></p>

    <p class="Normal para-style-override-5"><span class="char-style-override-8">Düz, cılız omuzlar belirsiz bir omuz silkmesiyle kalktı.</span></p>

    <p class="Normal para-style-override-5"><span class="char-style-override-8">“Müdür öldüğü zaman ben artık yirmili yaşlarda genç bir delikanlıydım. Hector Cameron beni satın aldı ve yeteneklerimi keşfetti. Her efendi kölelerindeki yeteneklere değer vermez ama Bay Cameron sıradan bir adam değildi.” Ulysses hafiften gülümsüyordu. “Bana satranç oynamayı öğretti, arkadaşlarıyla oynarken benim üzerime bahse girerdi. Misafirlerini eğlendirebileyim diye bana şarkı söylemeyi ve klavsen çalmayı da öğretmişti. Ve Bayan Jocasta görme yeteneğini kaybedince, beni onun gözleri tayin etti.”</span></p>

    <p class="Normal para-style-override-5"><span class="char-style-override-8">“Senin adın neydi? Gerçek adın?”</span></p>

    <p class="Normal para-style-override-5"><span class="char-style-override-8">Ulysses durdu, düşündü sonra gülümsedi ama o gülümseme gözlerine ulaşmamıştı. “Hatırlayacağımdan emin değilim,” dedi nazikçe ve dışarı çıktı.</span></p>

    <p class="Normal para-style-override-6"><span class="char-style-override-9"> </span></p>
  </div>
</body>
</html>