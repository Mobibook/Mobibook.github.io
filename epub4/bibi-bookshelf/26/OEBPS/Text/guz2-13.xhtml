<html xmlns="http://www.w3.org/1999/xhtml">
<head>
  <title>guz2-13</title>
  <link href="../Styles/guz2.css" rel="stylesheet" type="text/css"/>
</head>

<body id="guz2" xml:lang="tr-TR">
  <div class="Basic-Text-Frame">
     <p class="baslik" id="toc_marker-10"><span class="bold">10<br/>Kumarbaz</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Akşam sis çöktü. Tam gün batımında gemi öylesine yoğun bir bulutun içine girdi ki küpeşteden deniz bile görünmüyordu. </span><span class="italik char-style-override-7">Gloriana</span><span class="char-style-override-8">’nın havada değil de suda ilerlediğini anlayabilmenin tek yolu, geminin suyu yararken çıkardığı sese kulak vermekti.</span></p>

    <p class="Normal para-style-override-5"><span class="char-style-override-8">Güneş yoktu ve esinti de azdı; yelkenler sarkmış, arada bir esip duran rüzgârla sallanıyordu. Bu donuk havadan bunalan erkekler güvertede hayaletler gibi dolanıyordu. Sisin içinde aniden karşı karşıya kalanlar ürküp yerlerinden sıçramaktan kendilerini alamıyorlardı.</span></p>

    <p class="Normal para-style-override-5"><span class="char-style-override-8">Bu durum Roger’a yaradı; geminin içinde neredeyse hiç görünmeden ilerleyebiliyor, kimse şahit olmadan ambara inebiliyordu. Kendi payından artırdığı bir miktar yemeği ise gömleğinin altına saklıyordu.</span></p>

    <p class="Normal para-style-override-5"><span class="char-style-override-8">Sis ambara da girmişti; ıslak ve nemli beyaz duman yüzüne değiyor, su fıçılarının arasında yavaş yavaş dolanıyor, yere, ayaklarının yanına kadar ulaşıyordu. Öncekinden daha da karanlıktı artık burası; sarımsı toz tabakası yerini ıslak tahtanın koyu kahverengine bırakmıştı.</span></p>

    <p class="Normal para-style-override-5"><span class="char-style-override-8">Bebek uyuyordu. Roger sadece yanağının bir tarafını görebiliyordu. Beyaz uçlu kabartılar hâlâ yerindeydi. Ama neredeyse patlayacak gibi duruyorlardı. Morag, Roger’ın yüzündeki şüpheli ifadeyi gördü ama bir şey demedi. Onun yerine Roger’ın elini alıp bebeğin boynuna götürdü.</span></p>

    <p class="Normal para-style-override-5"><span class="char-style-override-8">Küçüğün nabzı bir pompa gibi atıyordu ve yumuşak, buruş buruş cildi sıcak ama nemliydi. Morag’a güven telkin edecek bir şekilde gülümsedi, genç kadın ona daha da küçük bir gülümsemeyle karşılık verdi. Son iki günde yaşadığı korku ise yüzünde kalıcı izler bırakmıştı. Dağılmış, yağlı ve bitli saçları yüzünün iki yanından sarkıyordu. Gözaltları yorgunluk nedeniyle mosmor olmuştu. </span></p>

    <p class="Normal para-style-override-5"><span class="char-style-override-8">Roger merdivenin en üst basamağından geri dönüp baktı. Morag hâlâ orada durmuş kucağında bebeği, Roger’a bakıyordu.</span></p>

    <p class="Normal para-style-override-5"><span class="char-style-override-8">Güverte, sis yüzünden görünmeyen dümenin başındaki dümenci ve lostromonun mırıltısının dışında tamamen sessizdi. Roger ambarın kapağını kapadıktan sonra kalp atışları biraz yavaşladı. Kızın dokunuşlarının hayali Roger’ı ısıtmaya devam ediyordu. İki gün. Belki üç. Belki de başarırlardı. Roger en azından artık kıza tamamen inanıyordu; bebek çiçek hastalığına yakalanmamıştı.</span></p>

    <p class="Normal para-style-override-5"><span class="char-style-override-8">Bu aralar kimsenin ambara inmesini gerektiren bir durum da yoktu: Yeni içme suyu fıçısı, daha bir önceki gün güverteye çıkarılmıştı. Bir yolunu bulup ona yemek götürebilirdi. Roger genç kadının uyuya kalmamış olmasını diledi. Geminin çanı, sisi yarıp yankılandı. Saatlerce hava ne aydınlandığı ne de karardığı için herkesin yitirdiği zaman algısını insanlara hatırlatan tek şeydi.</span></p>

    <p class="Normal para-style-override-5"><span class="char-style-override-8">Roger sesi, tam geminin pupasını geçerken duydu: Sisin içinden gelen ani ve yüksek frekanslı bir vınlama sesi. Hemen sonra gemi hafifçe zangırdadı; iri bir şey, tahtalarına sürtünmüştü.</span></p>

    <p class="Normal para-style-override-5"><span class="char-style-override-8">“Balina!” diye bağırdı birileri. Roger sisin içinde yakınlarda iki adam gördü. Çığlığı duyunca ikisi de oldukları yerde kalakalmışlardı; Roger dimdik durmuş etrafı dinlediğini fark etti.</span></p>

    <p class="Normal para-style-override-5"><span class="char-style-override-8">Yakından başka bir su sesi geldi, biraz öteden bir tane daha. </span><span class="italik char-style-override-7">Gloriana</span><span class="char-style-override-8">’nın mürettebatı oldukları yerde donmuş, sessizce bu büyük iç çekişe kulak kesilmişti. Adamlar yavaşça ilerleyen kalabalık sürünün her bir üyesi yükselip alçaldığında o yöne bakıyor; bu zeki yaratıkların kadim sessizliğine kulak vererek yerlerini tespit etmeye çalışıyorlardı.</span></p>

    <p class="Normal para-style-override-5"><span class="char-style-override-8">Ne kadar büyüklerdi acaba? Roger hayal etmeye çalıştı. Gemiye zarar verecek kadar büyükler miydi? Gözlerini kıstı, çaresizce yoğun sisin içinde bir şeyler görmeye çalıştı.</span></p>

    <p class="Normal para-style-override-5"><span class="char-style-override-8">Balina tekrar suyun yüzeyine geldi ve bu sefer gemiye daha sert sürtündü. Roger küpeştenin zangırdadığını hissetti. Ardından tahtalardan kulak tırmalayan bir gıcırtı; başaltından da korku dolu çığlıklar geldi. Balina hemen yakınlarında bir yere sürünmüştü. Aralarında geminin tahta döşemelerinin dışında bir şey yoktu. Birden ani bir çatırtı ve suyun içeri girdiğine dair bir ses geldi. Yedi santimetre kalınlığındaki meşe döşemeler, hemen yanlarında ilerleyen ve sisin içinde nefes alıp veren bu devasa yaratığın karşısında tuvalet kağıdı kadar dayanıklıydı.</span></p>

    <p class="Normal para-style-override-5"><span class="char-style-override-8">“Kaya midyeleri,” dedi yumuşak bir İrlanda aksanıyla hemen arkasındaki ses. Roger sıçradı; Bonnet’in gölgeler içindeki iri vücudundan sessiz bir kıkırdama geldi. Kaptanın dişlerinin arasında ince, uzun bir puro vardı. Mufak ateşinden gelen belli belirsiz ateş, adamın yüzündeki çizgileri aydınlattı. Döşemelerden yeniden titreyerek gıcırdadı.</span></p>

    <p class="Normal para-style-override-5"><span class="char-style-override-8">Bonnet, “Balinalar derilerine yerleşen parazitlerden kurtulmak için birbirlerine sürünür,” diye sakin sakin açıkladı. “Biz onlar için yüzen bir kayadan başka bir şey değiliz.” Puronun ateşini canlandırmak için derin bir nefes çekti, tütün ve yanık kâğıt kokusu etrafa yayıldı. Koku sisin içinde yavaşça yokoldu.</span></p>

    <p class="Normal para-style-override-5"><span class="char-style-override-8">Roger, balinalardan biraz daha az gürültülü bir iç çekti. Bonnet ne kadar yakınındaydı? Acaba onu ambardan çıkarken görmüş olabilir miydi?</span></p>

    <p class="Normal para-style-override-5"><span class="char-style-override-8">“O halde gemiye zarar vermezler, değil mi?” dedi Kaptanın sakin sesine benzer bir tonda.</span></p>

    <p class="Normal para-style-override-5"><span class="char-style-override-8">Bonnet sessizce purosunu tüttürmeye devam etti. Ateşin ışığı olmadan sadece bir gölgeden ibaretti.</span></p>

    <p class="Normal para-style-override-5"><span class="char-style-override-8">“Kim bilir?” dedi en sonunda, konuşurken dişlerinin arasından puronun dumanları çıkıyordu. “Herhangi biri isterse batmamıza neden olabilir. Bir keresinde bir gemi görmüştüm, daha doğrusu bir gemiden arta kalanları. Kızgın bir balina tarafından parçalanmıştı. Koca gemiden geriye sadece bir metrelik döşeme parçası ve tahta kırıntıları kalmıştı. Kalanlar, içindeki iki yüz can ile dibi boylamıştı.”</span></p>

    <p class="Normal para-style-override-5"><span class="char-style-override-8">“Ama bu ihtimal sizi endişelendiriyor gibi görünmüyorsunuz.”</span></p>

    <p class="Normal para-style-override-5"><span class="char-style-override-8">Uzun bir sessizlik oldu. Sessizliği sadece iki adamın ve balinanın nefes sesleri bölüyordu. Bonnet dudakları arasında tuttuğu purodan bir nefes daha çekti.</span></p>

    <p class="Normal para-style-override-5"><span class="char-style-override-8">“Kendimi üzmek beni gereksiz yere yorar. Akıllı bir adam, kendi gücünün ötesindeki değiştiremeyeceği şeyleri tanrılara havale eder. Ve Tanrı Danu’ya</span><span class="char-style-override-10"><a class="footnote-link" href="#footnote-7589-5" id="footnote-7589-5-backlink">5</a></span><span class="Dipnot-Ba-vurusu char-style-override-8"> </span><span class="char-style-override-8">yanında olması için dua eder.” Şapkasının sivri köşesi bir anda Roger’dan tarafa döndü. “Danu’yu biliyorsun değil mi MacKenzie?”</span></p>

    <p class="Basic-Paragraph para-style-override-7" xml:lang="en-US"><span class="dip char-style-override-11">5 </span><span class="dip char-style-override-11" xml:lang="tr-TR">Danu, İrlanda mitolojisindeki anatanrıça. (ç.n.)</span><span class="char-style-override-12"/></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">“Danu?” diye sordu Roger aptal aptal. Jeton sonradan düştü. Buğulu çocukluk anılarının arasından bir şarkıyı anımsadı birden. Bayan Graham’ın ona öğrettiği bir şerkıydı bu. “</span><span class="italik char-style-override-7">Danu bana gel, bana şans ver. Beni cesur yap, bana zenginlik ver. Bir de tutunabileceğim bir aşk...</span><span class="char-style-override-8">”</span></p>

    <p class="Normal para-style-override-5"><span class="char-style-override-8">Bonnet puronun alevi ardından eğlenerek güldü.</span></p>

    <p class="Normal para-style-override-5"><span class="char-style-override-8">“Ah, sen bir İrlandalı bile değilsin. Ama seni gördüğüm anda öğrenmeye açık biri olduğunu anlamıştım MacKenzie.”</span></p>

    <p class="Normal para-style-override-5"><span class="char-style-override-8">“Danu’yu biliyorum, şans verir,” dedi Roger doğru olduğunu umarak. Geriye bir adım attı, gitmeye yeltenmişti. Ama bir el, sıkıca bileğinden yakaladı.</span></p>

    <p class="Normal para-style-override-5"><span class="char-style-override-8">“Öğrenmeye açık bir adam,” diye tekrarladı Bonnet. Sesindeki laubalilikten eser kalmamıştı. “Ama hiç akıl yok. İnançlı biri misin MacKenzie?”</span></p>

    <p class="Normal para-style-override-5"><span class="char-style-override-8">Roger gerilmişti ama Bonnet’in nasıl sıkı tuttuğunun farkındaydı; kolunu geri çekmedi. Kollarına güç topladı, bir önceki kavgadan anımsadığı bir histi bu.</span></p>

    <p class="Normal para-style-override-5"><span class="char-style-override-8">“Akıllı bir adam kendi gücünün sınırları dışındaki şeylere karışmaz demiştim. Ama bu gemide her şey benim kontrolüm altında.” Bileğini biraz daha çok sıkmaya başladı. “Herkes de benim kontrolüm altında.”</span></p>

    <p class="Normal para-style-override-5"><span class="char-style-override-8">Roger dirseğini yana çekti, bileğini adamın elinden kurtardı. Tek başınaydı, ne yardım edecek biri ne de kaçacak bir yeri vardı. Bonnet haklıydı gemideyse kontrol kaptandaydı; geminin dışındaysa hayat yoktu. Eğer ölürse bunun Morag’a bir faydası olmayacaktı. Çoktan karar vermişti.</span></p>

    <p class="Normal para-style-override-5"><span class="char-style-override-8">“Neden?” diye sordu Bonnet biraz ilgili görünerek. “Kadın fena değil, bu kesin. Ama senin gibi irfan sahibi bir adam benim gemimi ve işimi bir kadının sıcaklığı için riske atabilir mi?”</span></p>

    <p class="Normal para-style-override-5"><span class="char-style-override-8">“Risk yok.” Kelimeler boğuk çıkmıştı ağzından, boğazı düğümleniyordu. Yumruklarını sıkıp bekledi. “Çocukta çiçek hastalığı yok. Zararsız kızarıklıklar var sadece.”</span></p>

    <p class="Normal para-style-override-5"><span class="char-style-override-8">“Lütfen beni bağışla, senin bigeliğini yok sayıp kendi bildiğimi okuyacağım ama Bay MacKenzie, burada kaptan benim.” Sesi son derece sakin çıkıyordu ama içindeki öfke açık ve netti.</span></p>

    <p class="Normal para-style-override-5"><span class="char-style-override-8">“Tanrı aşkına, o bir bebek!”</span></p>

    <p class="Normal para-style-override-5"><span class="char-style-override-8">“Doğru, yani hiçbir değeri yok.”</span></p>

    <p class="Normal para-style-override-5"><span class="char-style-override-8">“Senin için bir değeri olmayabilir!”</span></p>

    <p class="Normal para-style-override-5"><span class="char-style-override-8">Bir an ikisi de sustu. Tek ses beyaz bulutun içinden, denizden gelen balinanın sesiydi.</span></p>

    <p class="Normal para-style-override-5"><span class="char-style-override-8">“Senin için nasıl bir değeri varmış?” diye sordu acımasızca. “Neden yapıyorsun bunu?”</span></p>

    <p class="Normal para-style-override-5"><span class="char-style-override-8">Sıcak bir vücut için. Evet, buydu. İnsanlığa dokunmak için, şefkat ne demek anımsamak için, ölüme direnen hayata saygı duymak için. Bunlar için yapıyordu.</span></p>

    <p class="Normal para-style-override-5"><span class="char-style-override-8">“Acıdım,” dedi. “Çok fakir, ona yardım edecek kimsesi yok.”</span></p>

    <p class="Normal para-style-override-5"><span class="char-style-override-8">Tütün kokusu Roger’ı sarmıştı, etkiliyordu onu. İyice içine çekip ondan güç almaya çalıştı.</span></p>

    <p class="Normal para-style-override-5"><span class="char-style-override-8">Bonnet ilerledi, o da bir adım attı. Kendini olacaklara hazırladı. Ama ona doğru gelen bir yumruk falan göremedi. Gölge, bir elini cebine soktu; cebinden fener ışığında parıldayan bir avuç pırıltılı şey çıkardı. Demir paralar ve çerçöpün arasından en sonunda gümüş bir şilini seçti ve gerisini tekrar cebine tıkıştırdı.</span></p>

    <p class="Normal para-style-override-5"><span class="char-style-override-8">“Demek acıma duygusu,” dedi. “Kumar oynamayı sever misin MacKenzie?”</span></p>

    <p class="Normal para-style-override-5"><span class="char-style-override-8">Şilini ileri doğru fırlattı. Roger parayı havada yakaladı.</span></p>

    <p class="Normal para-style-override-5"><span class="char-style-override-8">“Bebeğin hayatı için o zaman,” dedi Bonnet. Sesin neşesi tekrar yerine gelmişti. “Centilmence bir bahis olsun mu? Tura çıkarsa yaşar, yazı çıkarsa ölür.”</span></p>

    <p class="Normal para-style-override-5"><span class="char-style-override-8">Avcunun içindeki ılık ve sert demir para, bu sonsuz soğukluğun içinde uzaydan gelmiş bir obje gibiydi. Roger’ın elleri terden ıslanmıştı. Beyni ise çalışmayı bırakmıştı.</span></p>

    <p class="Normal para-style-override-5"><span class="char-style-override-8">Tura gelirse yaşar, yazı gelirse ölür, diye aklından geçirdi. Bahsettiği kişi bebek değildi ama. Karşısındaki adamın boğazını ve kasıklarını hedef aldı; kavra ve saldır, vur ve fırlat... Küpeşte birkaç adım uzaktaydı, ondan sonrası ise balinalara kalıyordu.</span></p>

    <p class="Normal para-style-override-5"><span class="char-style-override-8">Bu hesaplamalarının dışında aklında korkuya yer yoktu. Parayı havaya fırlatırken sanki bunu kendi değil de başka biri yapıyormuş gibi hissetti. Para güverteye düştü. Kasları yavaş yavaş kasıldı.</span></p>

    <p class="Normal para-style-override-5"><span class="char-style-override-8">Kaptan eğilip parayı yerden alırken, “Danu bu gece senin tarafında anlaşılan,” dedi Bonnet’in yumuşak İrlandalı aksanı ona çok uzaktan gelmişti.</span></p>

    <p class="Normal para-style-override-5"><span class="char-style-override-8">Olayı idrak etmesi biraz zaman aldı. Sonra kaptan onu omzundan tutup çevirdi.</span></p>

    <p class="Normal para-style-override-5"><span class="char-style-override-8">“Biraz benimle yürü MacKenzie.”</span></p>

    <p class="Normal para-style-override-5"><span class="char-style-override-8">Dizlerine bir şeyler olmuştu, sanki her adımda yıkılacak gibiydi. Ama yıkılmadı, bir şekilde ayakta kalmayı başarmıştı. Yanındaki gölgeye ayak uydurdu. Gemi çok sessizdi ama üzerinde ilerlediği deniz canlıydı, sanki nefes alıp veriyordu. Bir yükselip bir alaçalan güverteyle birlikte, kendi ciğerlerinin de yükselip indiğini hissetti. Sanki hiçbir şey onu engelleyemezmiş gibi hissetti. Ayağının altındaki ister ahşap ister su olsun, o bastığı yeri hissedebiliyordu.</span></p>

    <p class="Normal para-style-override-5"><span class="char-style-override-8">Bonnet’in sözlerini anlaması da biraz zaman aldı. Roger şaşkınlık içinde adamın alçak sesle ve duygusuzca ona hayat hikâyesini anlattığını fark etti.</span></p>

    <p class="Normal para-style-override-5"><span class="char-style-override-8">Sligo’da küçük yaşta yetim kalmış, kısa sürede başının çaresine bakmayı öğrenmişti. Ticaret gemilerinde kamarot olarak çalışmaya başlamıştı. Ama gemilerin fazla denize açılmadığı bir kış mevsiminde Inverness’ta, kendine kıyıda bir iş bulmuştu. Kentin yakınlarında inşa edilecek bir mansiyonun temelini kazma işiydi bu.</span></p>

    <p class="Normal para-style-override-5"><span class="char-style-override-8">“Sadece on yedi yaşındaydım,” diye anlatmaya devam etti Bonnet. “Tüm işçilerin en genci bendim. Benden neden nefret ettiklerini bilemiyorum. Belki de hal ve kaba tavırlarımdı sinirlerine dokunan. Ya da benim fiziki ölçülerim ve gücümü kıskanıyorlardı. İyice güçten düşmüş, yaşlıca bir ekipti. Belki de kızların bana ilgisi onları delirtiyordu. Ya da sadece yabancı olmam bile beni sevmemeleri için yetmişti.</span></p>

    <p class="Normal para-style-override-5"><span class="char-style-override-8">“Ne olursa olsun pek popüler olmadığımı biliyordum. Ama ne kadar nefret ettiklerini tahmin edememişim. Bunu ancak, mahzenin bulunduğu yeri kazmayı bitirdiğimiz ve temeli yerleştireceğimiz gün anlayabildim.”</span></p>

    <p class="Normal para-style-override-5"><span class="char-style-override-8">Bonnet durup sigarasından bir nefes aldı. Dumanı dudaklarının kenarından üfledi. Dumanlar, başının iki yanından geçip büyük beyaz sise kavuştu.</span></p>

    <p class="Normal para-style-override-5"><span class="char-style-override-8">Sigarası dişlerinin arasında, “Çukurlar kazılmıştı,” diye anlatmaya devam etti. Duvarla örülmeye başlanmıştı, büyük köşetaşı hazırdı. Öğle yemeğinden sonra uyuduğum yere dönmüştüm ki beraber çalıştığım delikanlılardan ikisiyle karşılaştım.</span></p>

    <p class="Normal para-style-override-5"><span class="char-style-override-8">“Yanlarında bir şişe vardı; bir duvara çöktüler ve beni içmeye zorladılar. Bu kadar arkadaş canlısı davranmalarından şüphelenmeliydim; daha önce hiç böyle yakın davranmamışlardı bana. Ama bilemedim ve onlarla içtim, çok içtim. Bir süre sonra epey sarhoştum. Bu kadar güçlü bir içki alacak param olmadığından, daha önce hiç likör içmemiştim. Hava tamamen karardığında zilzurna sarhoştum. Beni kollarımdan tutup taşımaya başladıklarında bilincim gidip geliyordu. Dar bir tünelden geçip de beni yarı bitmiş bir duvardan aşağı attıklarında nerede olduğumu güç bela anladım: Kazılmasına yardım ettiğim mahzenin dibinde, çamurun içinde yatıyordum.”</span></p>

    <p class="Normal para-style-override-5"><span class="char-style-override-8">“Hepsi oradaydı, tüm işçiler. Yanlarında bir başka adam daha vardı; birinin elinde bir fener vardı. Feneri kaldırdığında adamın Deli Joey olduğunu gördüm. Deli Joey, köprü altında yaşayan bir dilenciydi. Ağzında dişleri olmayan, nehirden topladığı çürümüş balıklarla ve hayvan leşleriyle beslenen, domuz gibi kokan bir adamdı.</span></p>

    <p class="Normal para-style-override-5"><span class="char-style-override-8">“Alkol ve düşme nedeniyle o kadar sersemlemiş hissediyordum ki ne konuştuklarını ya da ne hakkında tartıştıklarını bölük pörçük duyabiliyordum. Ekibin lideri, diğer ikisine beni getirdikleri için sinirlenmişti. Deli işimizi görürdü, diyordu. Ama beni getiren diğer ikisi, benim daha uygun olduğumu düşünüyordu. Birileri deli dilenciye ne oldu merak edebilirdi onlara göre. Başka biri güldü ve beni seçerlerse son haftanın yevmiyesini vermekten yırtacaklarını hatırlattı. İşte o anda beni öldürmeyi planladıklarını anladım.</span></p>

    <p class="Normal para-style-override-5"><span class="char-style-override-8">“Çalışırken bu konuda konuştuklarını duymuştum. Temel atılırken bir kurban vermekten bahsediyorlardı. Yerin titremesini, duvarların yıkılmasını önlemek için bir tedbir... Ama can kulağıyla dinlememiştim. Dinlemiş olsaydım da bir horoz kesip kurban edeceklerini düşünürdüm.”</span></p>

    <p class="Normal para-style-override-5"><span class="char-style-override-8">Hikâyeyi anlatırken Roger’a bir kere bile bakmamış; sanki anlattıkları o anda, sisin içinde beyaz bir perdenin ardında yaşanıyormuşçasına gözlerini sise dikmişti.</span></p>

    <p class="Normal para-style-override-5"><span class="char-style-override-8">Roger’ın üzerindeki kıyafetler sis ve soğuk soğuk terlediği için ıslanmıştı. Midesinde sanki bir taş vardı.</span></p>

    <p class="Normal para-style-override-5"><span class="char-style-override-8">Bonnet anlatmaya devam etti: “Bir süre tartıştılar. Bu arada dilenci daha çok içki istiyor, mızırdanıp duruyordu. En sonunda ekibin lideri bu kadar konuşmaya gerek olmadığını, yazı-tura atacaklarını söyledi. Sonra cebinden bir bozuk para çıkardı ve gülerek bana sordu: ‘Yazı mı tura mı dostum?’</span></p>

    <p class="Normal para-style-override-5"><span class="char-style-override-8">“Bir kelime bile edemeyecek kadar kötü hissediyordum. Gözlerimin kenarında yıldızlar çakıyor, üzerimdeki siyah gökyüzü dönüp duruyordu. En sonunda benim için seçti: Üzerinden Geordie’nin başının bulunduğu taraf gelirse ben yaşayacaktım, diğer taraf gelirse ölecektim. Şilini havaya fırlattı. Para önce başıma çarptı, sonra da çamura düştü. Ne geldi diye dönüp bakacak gücüm yoktu. Adam eğildi ve homurdandı. Sonra da bana baktı.”</span></p>

    <p class="Normal para-style-override-5"><span class="char-style-override-8">Yavaş yavaş yürüyerek pupaya varmışlardı. Bonnet durdu, ellerini küpeşteye koydu ve sessiz sessiz sigarasından nefes çekti. Sonra cigarayı ağzından aldı.</span></p>

    <p class="Normal para-style-override-5"><span class="char-style-override-8">“Zavallı deliyi duvarın yanına götürdüler. Yere oturmasını söylediler. Adamın aptal yüzü hâlâ aklımda,” dedi yavaşça. “İçkisinden bir yudum aldı ve diğerlerine güldü. Ağzı ardına kadar açıktı. Bir an sonra yukarıdan adamın üzerine büyük bir taş düştü, adamın kafası patladı.”</span></p>

    <p class="Normal para-style-override-5"><span class="char-style-override-8">Nem yüzünden Roger’ın ensesindeki tüyler diken diken olmuştu. Sırtında hissettiği soğukluktan, su damlalarının birleşip ensesinden aşağı aktığını anlıyordu.</span></p>

    <p class="Normal para-style-override-5"><span class="char-style-override-8">“Beni yere itip tekmelemeye başladılar,” diye duygusuzca sözlerini sürdürdü. “Kendime geldiğimde bir balıkçı teknesinin içindeydim. Balıkçı beni Peterhead yakınlarında bir sahile bıraktı ve kendime başka bir gemi bulmamı söyledi. Karada kalmama izin yoktu.”</span></p>

    <p class="Normal para-style-override-5"><span class="char-style-override-8">Sigarasını tuttu, bir parmağıyla ucundaki düşmek üzere olan külü silkti.</span></p>

    <p class="Normal para-style-override-5"><span class="char-style-override-8">“Bu arada,” diye devam etti, “bana o haftanın yevmiyesini verdiler; baktığımda cebimde o şilini buldum. Ne olursa olsun namuslu adamlardı.”</span></p>

    <p class="Normal para-style-override-5"><span class="char-style-override-8">Roger küpeşteye yaslandı, gidederek maddeselliğini yitiren dünyada sanki küpeşte dokunabildiği tek sağlam şeydi.</span></p>

    <p class="Normal para-style-override-5"><span class="char-style-override-8">“Karaya tekrar döndün mü?” diye sordu. Doğal olamayacak kadar sakin çıkan sesin kendinden çıktığına inanamadı.</span></p>

    <p class="Normal para-style-override-5"><span class="char-style-override-8">“Onları buldum.” Bonnet de yüzünü Roger’a dönüp küpeşteye yaslandı. “Yıllar sonra. Teker teker hepsini buldum.” Bozuk parayı tutan elini açtı ve düşünceli düşünceli parayı inceledi. Parmakları arasında çevirdikçe gümüş para fenerin ışığında parıldadı.</span></p>

    <p class="Normal para-style-override-5"><span class="char-style-override-8">“Tura çıkarsa yaşam, yazı çıkarsa ölüm. Sence de adil değil mi MacKenzie?”</span></p>

    <p class="Normal para-style-override-5"><span class="char-style-override-8">“Onlar için mi?”</span></p>

    <p class="Normal para-style-override-5"><span class="char-style-override-8">“Senin için.”</span></p>

    <p class="Normal para-style-override-5"><span class="char-style-override-8">Yumuşak İrlandalı aksanı sanki havadan sudan konuşuyormuşçasına duygusuzdu.</span></p>

    <p class="Normal para-style-override-5"><span class="char-style-override-8">Sanki bir rüyadaydı, Roger geminin tüm ağırlığını taşıdığını hissetti. Balinalardan çıkan nefes seslerini duydu. </span></p>

    <p class="Normal para-style-override-5"><span class="char-style-override-8">“Şans yarı yarıya,” dedi Bonnet. “Şans senden yanaydı az önce MacKenzie. Görelim bakalım Danu yine arkanda mı olacak?”</span></p>

    <p class="Normal para-style-override-5"><span class="char-style-override-8">Sisi güverteyi tamamen örtmüştü. Bonnet’in cigarasının yanan ucunun dışında hiçbir şey görünmüyordu. Adam gerçekten bir canavardı, karanlığa bakıyordu. Ve Roger onunla karanlık denizin arasında kendini sıkışmış hissediyordu. Tek kurtarıcısı basit bir gümüş şilindi.</span></p>

    <p class="Normal para-style-override-5"><span class="char-style-override-8">“Benim hayatım; ben seçmek istiyorum,” dedi ve sesinin ne kadar sakin çıktığına kendi bile inanamadı. “Yazı! Yazıyı seçiyorum.” Roger parayı havaya fırlattı ve yakaladı. Parayı çevirerek diğer elinin üzerine koydu.</span></p>

    <p class="Normal para-style-override-5"><span class="char-style-override-8">Gözlerini kapayıp sadece Brianna’yı düşündü. Üzgünüm, dedi sessizce ve elini ona doğru kaldırdı.</span></p>

    <p class="Normal para-style-override-5"><span class="char-style-override-8">Önce derisine yaklaşan ılık bir nefes hissetti; ardından soğuk bir el parayı aldı. Roger bu süre boyunca ne kıpırdadı ne de gözlerini açtı. </span></p>

    <p class="Normal para-style-override-5"><span class="char-style-override-8">Tek başına kaldığını anlaması biraz zaman aldı.</span></p>

    <p class="Normal para-style-override-6"><span class="char-style-override-8"> </span></p>

    <div class="footnotes">
       <div class="footnote">
         <p class="Basic-Paragraph" xml:lang="en-US"><a class="footnote-anchor" href="#footnote-7589-5-backlink" id="footnote-7589-5">5</a><span class="char-style-override-1" xml:lang="tr-TR"> </span></p>
      </div>
    </div>
  </div>
</body>
</html>