<html xmlns="http://www.w3.org/1999/xhtml">
<head>
  <title>guz2-37</title>
  <link href="../Styles/guz2.css" rel="stylesheet" type="text/css"/>
</head>

<body id="guz2" xml:lang="tr-TR">
  <div class="Basic-Text-Frame">
     <p class="baslik" id="toc_marker-31"><span class="bold">31<br/>Ateşle Ceza</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Bütün gün yalnızlardı. Ateş sönmüştü ve hiç yiyecekleri yoktu. Bu önemli değildi çünkü ne yiyebiliyor ne de ateş Roger’ın soğuk ruhunu ısıtıyordu.</span></p>

    <p class="Normal para-style-override-5"><span class="char-style-override-8">Kızılderililer akşamüzeri geldiler. Birkaç savaşçı, yanlarında gömlek ve yün manto giymiş, yüzü kırmızı ve koyu sarıya boyalı yaşlı bir adamla gelmişlerdi. Reis elinde siyah sıvıyla dolu bir kap vardı.</span></p>

    <p class="Normal para-style-override-5"><span class="char-style-override-8">Alexandre soyunmuştu. Reis ona yaklaşınca ayağa kalktı ama ikisi de ne konuşuyor ne hareket ediyordu. Reis yaşlı çatlak sesiyle şarkı söylemeye başladı ve şarkısını söylerken bir tavşan ayağını kaba batırıp rahibin yüzünü alnından çenesine kadar siyaha boyuyordu. </span></p>

    <p class="Normal para-style-override-5"><span class="char-style-override-8">Kızılderililer gittiklerinde rahip gözleri kapalı bir halde yerde oturuyordu. Roger onunla konuşmaya, su içirmeye en azından ona eşlik etmeye çalıştı, fakat Alexandre hiç yanıt vermiyor, yalnızca taş bir heykel gibi öylece oturuyordu.</span></p>

    <p class="Normal para-style-override-5"><span class="char-style-override-8">Alacakaranlığın son ışıklarında konuştu sonunda.</span></p>

    <p class="Normal para-style-override-5"><span class="char-style-override-8">“Fazla vakit yok,” dedi usulca. “Bir keresinden senden benim için dua etmeni istemiştim. O zaman hayatımı veya ruhumu korumak için mi dua etmen gerektiğini bilmiyordum. Şimdi ikisinin de mümkün olmadığını biliyorum.”</span></p>

    <p class="Normal para-style-override-5"><span class="char-style-override-8">Roger konuşmaya yeltendi ama rahip elini kaldırarak onu susturdu.</span></p>

    <p class="Normal para-style-override-5"><span class="char-style-override-8">“Senden istediğim tek şey var. Benim için dua et, kardeşim… kolay öleyim diye. Sessizce öleyim diye dua et benim için.” İlk kez Roger’a baktı, sonra gözleri yaşardı. “Bağırarak sevdiğimi utandırmak istemiyorum.”</span></p>

    <p class="Normal para-style-override-5"><span class="char-style-override-8">Karanlık çöktükten bir müddet sonra davullar çalınmaya başladı. Roger köyde davulların çalındığını ilk kez duyuyordu. Kaç tane davul olduğunu söylemek imkânsızdı. Sesler her yerden geliyordu sanki. Sesleri iliklerinde ve ayak tabanında hissediyordu.</span></p>

    <p class="Normal para-style-override-5"><span class="char-style-override-8">Mohawklar geldiler. İçeri girdiklerinde rahip hemen ayağa kalktı. Kendisi soyundu ve ardına bakmadan çırılçıplak dışarıya çıktı.</span></p>

    <p class="Normal para-style-override-5"><span class="char-style-override-8">Roger oturuyor, öylece post kaplı kapıya bakarken dua edip etrafı dinliyordu. Bir davulun ne yapabileceğini biliyordu, çünkü kendisi de çalmıştı. Huşu içinde gerilmiş deriye vururken dinleyicilerin içgüdülerini harekete geçiriyordu. Neler olacağına bilmesine rağmen hiç de korkutucu değildi.</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">Davul seslerini dinleyerek daha ne kadar oturduğunu bilmiyordu. Alexandre’ın sesini dinlemeye çalışarak konuşmaları ve ayak seslerini dinlemeye odaklanıyordu.</span></p>

    <p class="Normal para-style-override-5"><span class="char-style-override-8">Birden davullar durdu. Birkaç deneme vuruşundan sonra yeniden çalınmaya başladı ve sonra her şey sessizliğe büründü. Bağrışlar ve uyumsuz çığlıklar yükselmeye başladı. Roger oturduğu yerden fırlayıp kapıya gitti. Ancak nöbetçi hâlâ oradaydı, başını uzattığında elinde sopası olduğunu gördü.</span></p>

    <p class="Normal para-style-override-5"><span class="char-style-override-8">Roger durdu ama ateşin yanına dönmedi. Karanlıkta öylece dikilip dışarıdaki sesleri dinlerken kaburgalarından aşağıya ter süzülüyordu.</span></p>

    <p class="Normal para-style-override-5"><span class="char-style-override-8">Adeta cehennemdeki bütün şeytanlar salınmış gibiydi. Tanrı aşkına neler oluyordu? Korkunç bir kavga çıkmıştı mutlaka. Ama kim, neden?</span></p>

    <p class="Normal para-style-override-5"><span class="char-style-override-8">İlk bağrışlardan sonra bir kısmı dinmişti ama alandan yine feryat ve çığlıklar yükseliyordu. İnlemeler ve diğer dövüş sesleri. Bir şey evin duvarına çarptı; duvar sallandı ve tahtası ortadan çatladı.</span></p>

    <p class="Normal para-style-override-5"><span class="char-style-override-8">Roger kapıya göz attı. Hayır, nöbetçi ona bakmıyordu. Çatlayan duvara yanaştı ve parmaklarıyla tahtayı koparmaya çalıştı. Tahta parmaklarının arasından kayıyor ve tutamıyordu. Ümitsizlikle gözünü deliğe dayadı ve dışarıda neler olduğunu görmeye çalıştı.</span></p>

    <p class="Normal para-style-override-5"><span class="char-style-override-8">Alanın çok azı görünüyordu. Karşıdaki uzun evi görebiliyordu, aradaki alan çalkalanıyordu ve ortada kocaman bir ateş yanıyordu. Kırmızı ve sarı gölgeler, siyah olanlarla kavga ediyordu. Havada iblisler dolaşıyordu.</span></p>

    <p class="Normal para-style-override-5"><span class="char-style-override-8">Bazı iblisler gerçekti. İki karanlık figür yalpalayarak gözden uzaklaştı ve şiddetle kucaklaştılar. Daha fazlası ateşe doğru koşuyordu.</span></p>

    <p class="Normal para-style-override-5"><span class="char-style-override-8">Sonra Roger yüzünü duvara bastırarak doğruldu. Akıl almaz Mohawk çığlıkları arasında birilerinin Gaelce bağırdığını duyduğuna yemin edebilirdi.</span></p>

    <p class="Normal para-style-override-5"><span class="char-style-override-8">Duymuştu.</span></p>

    <p class="Normal para-style-override-5"><span class="char-style-override-8">“</span><span class="italik char-style-override-7">Caisteal Dhuni</span><span class="char-style-override-8">!” Yakınlarda biri tüyler ürpertici bir şekilde bağırdı. İskoçyalılar - beyaz adamlar! Onları bulmak zorundaydı! Roger çılgınca yumruklarını duvara vuruyor, çatlağı açmaya çalışıyordu. Gaelce sesler yeniden yükseldi.</span></p>

    <p class="Normal para-style-override-5"><span class="char-style-override-8">“</span><span class="italik char-style-override-7">Caisteal Dhuni</span><span class="char-style-override-8">!” Hayır, bir dakika Tanrım bu başka bir sesti! Ve biri de cevap veriyordu. “</span><span class="italik char-style-override-7">Do mi! Do mi</span><span class="char-style-override-8">!” Bana! Bana! Ve sonra Mohawk çığlıklar yeniden yükseldi ve bir kadın çığlığı erkeklerin seslerini bastırdı. </span></p>

    <p class="Normal para-style-override-5"><span class="char-style-override-8">Roger ahşap duvara bir omuz attı; çatladı ve biraz daha kırıldı ama tam kırılmamıştı. İki kez daha denedi ama bir sonuç alamadı. İçeride silah olarak kullanabileceği hiçbir şey yoktu, hiçbir şey. Çaresizlikle yatağın bir ayağını tuttu ve onu koparana kadar sıkıca çekti.</span></p>

    <p class="Normal para-style-override-5"><span class="char-style-override-8">Tahtayı sıkıca tuttu ve kaldırdı. Onu salladı ve en sonunda kırık tahta parçasını tutabildi. Tahtanın ucunu kolunun altına sıkıştırıp bir mızrak gibi tutarak kapıya saldırdı.</span></p>

    <p class="Normal para-style-override-5"><span class="char-style-override-8">Roger, karanlık alev, soğuk hava ve kanını donduran bir gürültünün ortasında buldu kendini. Karşısında birini görünce ona saldırdı. Adam dans ederek savaş sopasını kaldırdı. Roger ne durdu ne döndü, yalnızca adamın üstüne atladı ve sopa başının birkaç santim yanına indi.</span></p>

    <p class="Normal para-style-override-5"><span class="char-style-override-8">Roger bir yana yuvarlanıp kendi sopasını vahşice savurdu. Sopa Kızılderili’nin başına indi ve adam tökezleyerek Roger’ın önüne düştü.</span></p>

    <p class="Normal para-style-override-5"><span class="char-style-override-8">Viski. Adam viski kokuyordu. Roger bunu düşünmeden adamın altından çıktı ve sopası elinde sendeleyerek ayağa kalktı.</span></p>

    <p class="Normal para-style-override-5"><span class="char-style-override-8">Hemen arkasından bir çığlık duydu ve tüm gücüyle sopasını savurarak arkasına döndü. Ancak darbenin etkisi kollarını ve göğsünü sarmıştı. Vurmuş olduğu adam, onun sopasına atıldı. Adam yere yığılırken sopası elinden kaydı. </span></p>

    <p class="Normal para-style-override-5"><span class="char-style-override-8">Roger sendeledi ama düşmedi, sonra ateşten yana döndü. Fazlasıyla odun yığılıydı ve gecenin karanlığında alevler kırmızı kırmızı parlıyordu. İzleyicilerin sallanan başları arasında kararmış bir figür gördü. Bir direğe bağlıydı ve kutsanırcasına kollarını iki yana açmıştı. Ateşte tutuşan uzun saçlar, dua kitabındaki İsa gibi altın hale renginde başı çevrelemişti. Sonra bir şey Roger’ın başına çarptı ve bir kaya gibi yere yığıldı.</span></p>

    <p class="Normal para-style-override-5"><span class="char-style-override-8">Tam olarak bilincini kaybetmemişti. Göremiyor veya hareket edemiyordu ama yine de belli belirsiz duyabiliyordu. Yanında sesler vardı. Bağrışmalar hâlâ devam ediyordu ama geriden okyanus gürlemesi gibi bir ses geliyordu.</span></p>

    <p class="Normal para-style-override-5"><span class="char-style-override-8">Kaldırıldığını hissetti. Alevlerin çıtırtısı gittikçe daha da yükseliyordu. Kulaklarındaki gürlemeye uyuyordu bu… Tanrım, onu ateşe atacaklardı! Çabaladığı için başı dönüyordu ama inatçı bedeni hareket etmiyordu. </span></p>

    <p class="Normal para-style-override-5"><span class="char-style-override-8">Gürültü dinmişti, fakat mantığa aykırı olarak yüzünde sıcak hava dalgası hissediyordu. Yere çarptı ve yüzüstü yuvarlandı, kollarını uzatmıştı. Parmaklarının altındaki toprak soğuktu. Nefes alıyordu. Bir seferde bir kez soluk alıp veriyordu. Çok yavaşça başının dönmesi geçti.</span></p>

    <p class="Normal para-style-override-5"><span class="char-style-override-8">Biraz uzaktan sesler geliyordu ama o kendi solukları haricinde hiçbir şey duyamıyordu. Usulca bir gözünü araladı. Direklere ve ahşap duvarlara alevlerin ışığı vuruyordu. Uzun ev. Yeniden içerideydi.</span></p>

    <p class="Normal para-style-override-5"><span class="char-style-override-8">Soluk alış verişleri sesli ve titrekti. Nefesini tutmaya çalıştı ama olmadı. Sonra nefesini tuttuğunu anladı. Soluma sesleri başka birine aitti. Hemen arkasından geliyordu. Büyük bir çabayla ellerinin ve dizlerinin üzerine yükseldi, sendeliyordu. Başının acısından gözlerini kısmak zorunda kalmıştı.</span></p>

    <p class="Normal para-style-override-5"><span class="char-style-override-8">“Yüce Tanrım,” diye mırıldandı kendi kendine. Eliyle yüzünü ovalayıp gözlerini kırptı ama adam hâlâ az ötesinde duruyordu. Jamie Fraser. Üzerinde bakır renkli bir şalla yan tarafına kıvrılmış yatıyordu. Yüzünün yarısı kanla kaplıydı, fakat başka bir şeyi yoktu.</span></p>

    <p class="Normal para-style-override-5"><span class="char-style-override-8">Roger bir an ona boş boş bakakaldı. Aylardır kendinde olduğu anları, bu adamla yeniden karşılaşmayı hayal etmeye adamıştı. Şimdi hayali gerçekleşmişti ve imkânsız görünüyordu. Şu an şaşkınlıktan başka bir şey düşünemiyordu.</span></p>

    <p class="Normal para-style-override-5"><span class="char-style-override-8">Roger yeniden yüzünü sert bir şekilde ovalayarak korku ve adrenalin sisinden kurtulmaya çalışıyordu. Fraser… burada ne yapıyordu? Düşünce ve his yeniden birleşince, ilk fark ettiği ne öfke ne korkuydu, yalnızca sevinçti.</span></p>

    <p class="Normal para-style-override-5"><span class="char-style-override-8">“Yapmamış,” diye mırıldandı ve uzun süre İngilizce konuşmadığı için kelimeler kulağına tuhaf ve boğuk geliyordu. “Ah, Tanrım, Brianna!”</span></p>

    <p class="Normal para-style-override-5"><span class="char-style-override-8">Jamie Fraser ancak bir nedenle burada olabilirdi; onu kurtarmak için. Ve durum böyleyse Brianna babasını göndermişti. Son birkaç ayını cehennemde geçirmesine neden olan yanlış anlama veya kindi, Brianna değildi.</span></p>

    <p class="Normal para-style-override-5"><span class="char-style-override-8">“Yapmamış,” dedi yeniden. “O yapmamış.” Hem aldığı darbeden hem de iç rahatlamasından ürperdi.</span></p>

    <p class="Normal para-style-override-5"><span class="char-style-override-8">Sonsuza dek bu boşluk hissiyle yaşayacağını sanmıştı, fakat aniden bir şey belirmişti; küçük ama sağlam bir şey. Kalbinin derinliklerinde tutunabileceği bir şey: Brianna. Onu tekrar kazanmıştı.</span></p>

    <p class="Normal para-style-override-5"><span class="char-style-override-8">Dışarıdan yine bağırışlar yükseliyordu. Ulumalar devam ederken, binlerce iğne etine batıyordu sanki. Roger aniden irkildi ve bir kez daha ürperdi. Diğer duygularına yeni bir farkındalık eklenmişti. Brianna’nın onu sevdiği bilgisiyle ölmek, bunu bilmeden ölmekten daha iyiydi, fakat bu yerde ölmek istemiyordu. Dışarıda ne görmüş olduğunu hatırlayınca midesinin kalktığını hissetti ve öğürdü.</span></p>

    <p class="Normal para-style-override-5"><span class="char-style-override-8">Titreyen eliyle istavroz çıkardı. “Tanrı aşkına,” diye fısıldadı ve devamını getiremedi. “Lütfen,” diye fısıldadı onun yerine. “Lütfen, onun haklı çıkmasına izin verme.”</span></p>

    <p class="Normal para-style-override-5"><span class="char-style-override-8">Fraser’ın hâlâ hayatta olduğunu umut ederek adamın yanına emekledi. Yaşıyordu. Kan, Fraser’ın şakağındaki yarıktan akıyordu ama parmaklarını adamın çenesinin altına koyduğunda nabzının attığını anladı.</span></p>

    <p class="Normal para-style-override-5"><span class="char-style-override-8">Kırık karyolanın altındaki bir kapta su vardı, şansına dökülmemişti. Şalın ucunu suyla ıslatıp Fraser’ın yüzünü sildi. Bundan birkaç dakika sonra adamın gözkapakları titremeye başladı.</span></p>

    <p class="Normal para-style-override-5"><span class="char-style-override-8">Fraser öksürüp kuvvetlice öğürdü ve yan tarafına dönüp kustu. Sonra gözleri birden açıldı. Daha Roger bir şey diyemeden Fraser bir dizinin üzerine yükselmiş, elini çorabındaki </span><span class="italik char-style-override-7">sgian</span><span class="char-style-override-8"> </span><span class="italik char-style-override-7">dhu</span><span class="char-style-override-8">’na atmıştı.</span></p>

    <p class="Normal para-style-override-5"><span class="char-style-override-8">Mavi gözler öfkeyle ona bakınca Roger da içgüdüsel olarak kendini korumak istercesine bir kolunu kaldırdı. Sonra Fraser gözlerini kırpıp başını iki yana salladı, inledi ve ağır bir şekilde toprak zemine oturdu. “Ah, sensin,” dedi. Gözlerini kapadı ve tekrar inledi. Sonra aklına bir şey gelmişçesine mavi gözlerini yeniden açtı, fakat bu kez öfkeden ziyade korku hâkimdi. “Claire!” diye bağırdı. “Karım, o nerede?” </span></p>

    <p class="Normal para-style-override-5"><span class="char-style-override-8">Roger’ın ağzı bir karış açık kaldı. “Claire? Onu buraya mı getirdin? Buraya bir kadın mı getirdin?”</span></p>

    <p class="Normal para-style-override-5"><span class="char-style-override-8">Fraser ona sevimsiz bir bakış attı ama konuşmakla vakit harcamadı. Çorabından çıkardığı bıçağını avucunda saklayarak, kapıya baktı. Kapı kapalıydı, kimse görünmüyordu. Dışarıdaki gürültü kesilmişti, fakat konuşma sesleri hâlâ duyuluyordu. Arada sırada biri dışarıya çıkıp bağırıyor veya birilerini uyarıyordu.</span></p>

    <p class="Normal para-style-override-5"><span class="char-style-override-8">“Bir nöbetçi var,” dedi Roger.</span></p>

    <p class="Normal para-style-override-5"><span class="char-style-override-8">Fraser ona göz attı ve adeta bir panter gibi ayağa kalktı. Kan hâlâ yüzünün bir yanından akıyordu ama o bunu dert etmişe benzemiyordu. Duvara yaslanıp kapının yanına gitti ve hançerinin ucuyla postu kaldırdı.</span></p>

    <p class="Normal para-style-override-5"><span class="char-style-override-8">Fraser her ne gördüyse yüzünü asmıştı. Postu indirerek döndü ve yerine oturdu, sonra da hançerini çorabının içine soktu.</span></p>

    <p class="Normal para-style-override-5"><span class="char-style-override-8">“Dışarıda bir düzine nöbetçi var. Bu su mu?” Elini uzattı ve Roger bir tasa su koyup ona verdi. Fraser kana kana su içip yüzüne çarptı, sonra da geri kalanını başından aşağıya döktü.</span></p>

    <p class="Normal para-style-override-5"><span class="char-style-override-8">Fraser bir eliyle yıpranmış yüzünü sıvazladı, sonra kan çanağı gözlerini açıp Roger’a baktı.</span></p>

    <p class="Normal para-style-override-5"><span class="char-style-override-8">“Wakefield, değil mi?”</span></p>

    <p class="Normal para-style-override-5"><span class="char-style-override-8">“Bugünlerde kendi adımı kullanıyorum, MacKenzie.”</span></p>

    <p class="Normal para-style-override-5"><span class="char-style-override-8">Fraser nahoş bir şekilde homurdandı. “Duydum.” Geniş, etkileyici bir ağzı vardı. Tıpkı Brianna’nınkiler gibi. Dudaklarını bir an birbirine bastırdı ve bıraktı.</span></p>

    <p class="Normal para-style-override-5"><span class="char-style-override-8">“Bildiğin gibi ben sana yanlış yaptım, MacKenzie. Şu ana kadar işleri yoluna koydum, lakin tamama erdiremeyebilirim.” Kısaca kapıyı gösterdi. “Şimdilik senden özür diliyorum. Daha sonra benden ne istersen yapacağım. Ancak buradan sağ salim çıkana kadar beklemelisin.”</span></p>

    <p class="Normal para-style-override-5"><span class="char-style-override-8">Roger bir müddet ona dik dik baktı. İşkence ve belirsizlikle geçen son birkaç ayın acısını çıkarmak, güvenlik düşüncesi kadar uzak görünüyordu. Başıyla onu onayladı, “Anlaştık,” dedi.</span></p>

    <p class="Normal para-style-override-5"><span class="char-style-override-8">Birkaç dakika sessizce oturdular. Kulübedeki ateş az da olsa yanıyordu, ancak onu besleyecek odun dışarıdaydı. Nöbetçiler, silah olarak kullanılabilecek her şeyi uzak tutuyordu.</span></p>

    <p class="Normal para-style-override-5"><span class="char-style-override-8">Roger sonunda, “Ne oldu?” diye sordu ve kapıyı işaret etti. “Dışarıda ne oldu?”</span></p>

    <p class="Normal para-style-override-5"><span class="char-style-override-8">Fraser derin bir nefes alıp iç çekercesine verdi. Roger ilk kez onun, sol eliyle sağ dirseğini tuttuğunu ve kolun bedene biraz daha yapışık durduğunu fark etti.</span></p>

    <p class="Normal para-style-override-5"><span class="char-style-override-8">“Bir bilsem,” diye yanıt verdi.</span></p>

    <p class="Normal para-style-override-5"><span class="char-style-override-8">“Rahibi yaktılar mı? O öldü mü?” Gördüklerinden sonra buna şüphe yoktu, fakat Roger sorma isteği duyuyordu. </span></p>

    <p class="Normal para-style-override-5"><span class="char-style-override-8">“O rahip miydi?” Gür kızıl kaşlar şaşkınlıkla kalktı, sonra indi. “Evet, o öldü. Ve tek o değil.” İstemsiz bir ürperme Kuzey İskoçyalı’nın iri bedenini sardı.</span></p>

    <p class="Normal para-style-override-5"><span class="char-style-override-8">Fraser, davullar çalınmaya başlayıp herkes ateşin etrafında toplanmak için dışarı çıktığında ne yapacaklarını bilememişti. Her tarafta bir uğultu vardı, fakat onun Mohawkçası neler olduğunu açıklamaya yeterli değildi ve bu dili konuşan yeğeni de ortalarda yoktu.</span></p>

    <p class="Normal para-style-override-5"><span class="char-style-override-8">Beyazlar davetli değillerdi ama kimse onları uzaklaştırmıyordu da. Durum böyle olunca, o ve Claire meraklı kalabalığın yanında durmaya gitmişlerdi. O sırada reis ve kurul dışarı çıkmış, yaşlı adam konuşmaya başlamıştı. Başka biri de konuşuyordu ve oldukça öfkeliydi.</span></p>

    <p class="Normal para-style-override-5"><span class="char-style-override-8">“Sonra adamı dışarı çıkardılar ve kurbağa yavrusu gibi çırılçıplak olan adamı kazığa bağladılar, sonra da işlerine koyuldular.” Sustu ve buğulu gözlerle Roger’a baktı ve kana kana su içip kabını indirdi.</span></p>

    <p class="Normal para-style-override-5"><span class="char-style-override-8">“Daha sonra bize saldırıp saldırmayacaklarını kestiremediğim için Claire’i oradan uzaklaştırmaya çalıştım.” Ancak çok kalabalık olduğu için hareket etmek imkânsızdı. Durup izlemekten başka seçenekleri yoktu.</span></p>

    <p class="Normal para-style-override-5"><span class="char-style-override-8">Roger’ın ağzı kuruduğu için o da su kabına uzandı. Sormak istemiyordu, fakat bunu bilmeye ihtiyacı vardı - ya Alexandre’ın ya da kendi hatırı için. “O… çok bağırdı mı?”</span></p>

    <p class="Normal para-style-override-5"><span class="char-style-override-8">Fraser bir kez daha ona şaşkınlıkla baktı, sonra durumu anladığını gösteren bir ifade belirdi yüzünde. “Hayır,” dedi yavaşça. “Ölümü güzel oldu, kutsaldı. Sen bu adamı tanıyor muydun?”</span></p>

    <p class="Normal para-style-override-5"><span class="char-style-override-8">Roger yalnızca başını sallamakla yetindi. Alexandre’ın öldüğüne, bunu duyduğuna bile inanmak zordu. </span></p>

    <p class="Normal para-style-override-5"><span class="char-style-override-8">Roger bu düşünceyi uzaklaştırmak isteyerek başını iki yana salladı. Korkunç olmasına rağmen Fraser’ın aklının anca yarısının hikâyeye odaklandığı belliydi. Sürekli kapıya göz atıyordu, yüzünde endişe hâkimdi. Yardım mı bekliyordu?</span></p>

    <p class="Normal para-style-override-5"><span class="char-style-override-8">“Yanında kaç adam getirdin?” Mavi gözler şaşkınlıkla parladı.</span></p>

    <p class="Normal para-style-override-5"><span class="char-style-override-8">“Yeğenim Ian’ı.”</span></p>

    <p class="Normal para-style-override-5"><span class="char-style-override-8">“Bu kadar mı?” Roger şaşkınlığının sesine yansımaması için çabaladı ama olmadı.</span></p>

    <p class="Normal para-style-override-5"><span class="char-style-override-8">“78. Kuzey İskoçyalı Alayı’nı</span><span class="char-style-override-10"><a class="footnote-link" href="#footnote-7589-13" id="footnote-7589-13-backlink">13</a></span><span class="Dipnot-Ba-vurusu char-style-override-16">*</span><span class="char-style-override-8"> mı bekliyordun, delikanlı?” diye sordu Fraser alaylı bir ifadeyle. Kolu vücuduna yapışık hafiften sendeler halde ayağa kalktı. “Bir de viski getirdim.”</span></p>

    <p class="Basic-Paragraph para-style-override-13" xml:lang="en-US"><span class="dip char-style-override-11">13 </span><span class="dip char-style-override-11" xml:lang="tr-TR">18. yüzyılda Napolyon savaşlarında Fransa’ya karşı savaşmış İskoçyalı piyade alayı. (ç.n.)</span><span class="char-style-override-18" xml:lang="tr-TR"/></p>

    <p class="Basic-Paragraph para-style-override-13" xml:lang="en-US"><span class="char-style-override-12"> </span></p>

    <p class="Normal para-style-override-5"><span class="char-style-override-8">“Viski? Bunun kavgayla bir alakası var mı?” Üzerine düşen adamın kokusunu hatırlayan Roger, evin duvarını işaret etti.</span></p>

    <p class="Normal para-style-override-5"><span class="char-style-override-8">“Olabilir.”</span></p>

    <p class="Normal para-style-override-5"><span class="char-style-override-8">Fraser çatlak duvara gitti ve gözünü aralığa dayadı. Azalan ateşe geri dönmeden önce bir süre alanı gözetledi. Dışarıda her şey sessizleşmişti. </span></p>

    <p class="Normal para-style-override-5"><span class="char-style-override-8">İri Kuzey İskoçyalı berbat görünüyordu. Yüzü beyazdı ve kurumuş kan parçalarının altından terlediği görülüyordu. Roger kaba biraz daha su koydu ve koyduğu su sessizce kabul edildi. Fraser’ın nesi olduğunu çok iyi biliyordu ve bunun yaralanmasıyla ilgisi yoktu.</span></p>

    <p class="Normal para-style-override-5"><span class="char-style-override-8">“Onu en son ne zaman gör- ”</span></p>

    <p class="Normal para-style-override-5"><span class="char-style-override-8">“Kavga başladığında.” Daha fazla oturamayan Fraser, kabı yere koydu ve yeniden ayağa kalkıp huzursuz bir ayı gibi evin içinde volta atmaya başladı. Sonra durdu ve Roger’a baktı.</span></p>

    <p class="Normal para-style-override-5"><span class="char-style-override-8">“Orada neler olduğunu sen biliyorsundur belki?”</span></p>

    <p class="Normal para-style-override-5"><span class="char-style-override-8">“Tahmin edebiliyorum.” Fraser’a rahibin hikâyesini anlatırken endişelenmeye de biraz ara vermiş oldu.</span></p>

    <p class="Normal para-style-override-5"><span class="char-style-override-8">“Claire’e zarar vermemişlerdir,” dedi Roger, Fraser kadar kendisini de rahatlatmaya çalışıyordu. “Bunun onunla bir ilgisi yok.”</span></p>

    <p class="Normal para-style-override-5"><span class="char-style-override-8">Fraser gülünç bir şekilde homurdandı. “Evet, var.” Öfkeyle yumruğunu yere indirdi. “Lanet olası kadın!”</span></p>

    <p class="Normal para-style-override-5"><span class="char-style-override-8">Roger ısrarla, “O iyidir,” diye tekrarladı. Diğer ihtimali düşünmeye katlanamıyordu, fakat Fraser’ın açıkça bildiğini o da biliyordu; eğer Claire Fraser hayattaysa, yaralanmamışsa ve özgürse, hiçbir şey onu kocasının yanından ayıramazdı. Ve kaybolan yeğenine gelince…</span></p>

    <p class="Normal para-style-override-5"><span class="char-style-override-8">“Ben kavga sırasında yeğeninin sesini duydum. Sana seslendiğini duydum. Sesi iyi geliyordu.” Bu bilgiyi vermesine rağmen, bunun yetersiz olduğunu biliyordu. Fraser başını sallayıp, başını dizine dayadı. “Ian iyi bir delikanlıdır,” dedi. “Ve Mohawklar arasında arkadaşı var.”</span></p>

    <p class="Normal para-style-override-5"><span class="char-style-override-8">Akşamki şoku geçerken Roger’ın merakı yine su yüzüne çıkıyordu. “Karın,” dedi. “O ne yaptı? Nasıl bu işe karışmış olabilir ki?”</span></p>

    <p class="Normal para-style-override-5"><span class="char-style-override-8">Fraser iç çekti. Sağlam eliyle yüzünü sıvazlayıp birkaç kızıl buklesi karışana kadar elini saçlarının arasında gezdirdi. “Bunu tam olarak söyleyemem,” dedi. “Yani bu onun suçu değildi. Sadece… o öldürülmedi ama Tanrım, ya ona zarar verirlerse…”</span></p>

    <p class="Normal para-style-override-5"><span class="char-style-override-8">“Vermeyeceklerdir,” dedi Roger kararlı bir tavırla. “Ne oldu?”</span></p>

    <p class="Normal para-style-override-5"><span class="char-style-override-8">Fraser omuz silkip gözlerini kapadı. Başını arkaya yaslayıp gözünde canlandırabildiği kadarıyla sahneyi anlatmaya başladı. “O kalabalıkta kızı fark etmemiştim. Onu en son o zaman gördüm.”</span></p>

    <p class="Normal para-style-override-5"><span class="char-style-override-8">Claire bağırıp çağıran kalabalığın arasında beyazlamış bir yüzle yanındaydı. Kızılderililer rahiple olan işlerini neredeyse bitirmişlerdi ama yine de kazığa bağlı duruyordu.</span></p>

    <p class="Normal para-style-override-5"><span class="char-style-override-8">Fraser elinin tersiyle ağzını silerek ona baktı. “Daha önce bir adamın göğsünden kalbinin çıkarıldığını görmüştüm,” dedi, “ama adamın gözlerinin önünde yenildiğini görmemiştim.” Bu hassaslığından dolayı özür diliyormuş gibi mahcup bir tavırla konuşmuştu. Şaşkın bir halde Claire’e bakmıştı. İşte o zaman Kızılderili kızın kollarında beşikle Claire’in yanına geldiğini görmüştü.</span></p>

    <p class="Normal para-style-override-5"><span class="char-style-override-8">Kız soğukkanlılıkla beşiği Claire’e vermiş, sonra da kalabalığı yararak ilerlemeye başlamıştı. “Kız ne sağına ne de soluna bakıyor, direk ateşe doğru yürüyordu.”</span></p>

    <p class="Normal para-style-override-5"><span class="char-style-override-8">“Ne?” Roger’ın şaşkınlıktan boğazı düğümlenmişti, haykırışı bir ciyaklama gibi çıkmıştı.</span></p>

    <p class="Normal para-style-override-5"><span class="char-style-override-8">Alevler anında kızı kucaklamıştı. Jamie yanındakilerden uzun olduğu için olanları rahatlıkla görebilmişti.</span></p>

    <p class="Normal para-style-override-5"><span class="char-style-override-8">“Kıyafetleri tutuştu ve sonra saçı. Kız rahibe ulaştığında adeta bir meşale gibi yanıyordu.” Yine de kızın kollarının rahibin bedenini kucakladığını görebilmişti. Dakikalar içerisinde kızı ya da adamı fark etmek imkânsızlaşmıştı; ateşlerin arasında tek vücut görünüyorlardı.</span></p>

    <p class="Normal para-style-override-5"><span class="char-style-override-8">“Bundan sonra her şey birbirine girdi.” Geniş omuzları hafiften çöken Fraser, şakağında yarasına dokundu. “Bildiğim tek şey bir kadın ulumaya başladı, sonra da herkes bağırıp çağırmaya, kavgaya girişti.”</span></p>

    <p class="Normal para-style-override-5"><span class="char-style-override-8">Kavga sırasında Claire’i ve bebeği kendini siper ederek korumaya çalışmıştı. Ancak etraf çok kalabalıktı. Kaçamadıkları için Claire’i bir evin duvarına itmiş, onları korumak için de eline bir odun almıştı ve onlara yaklaşana sopasını savurarak bir yandan da Ian’a bağırmıştı.</span></p>

    <p class="Normal para-style-override-5"><span class="char-style-override-8">“Sonra dumanların arasından küçük bir şeytan çıkıp sopasıyla bana saldırdı,” diyerek bir omuz silkti. “Onunla kavga etmek için döndüm, sonra da üç kişi üzerime atladı.” Bir şey şakağına vurmuştu ve kendine geldiğinde Roger’la birlikte bu yerdeydi.</span></p>

    <p class="Normal para-style-override-5"><span class="char-style-override-8">“O zamandan beri ne Claire’i ne de Ian’ı gördüm.”</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">Ateş gittikçe köz halini almış, evin içi soğumuştu. Jamie broşunu çıkardı ve tek elle elinden geldiğince şalını omuzlarına sarıp duvara yaslandı.</span></p>

    <p class="Normal para-style-override-5"><span class="char-style-override-8">Sağ kolu muhtemelen kırılmıştı. Kavga esnasında bir savaş sopası omzunun hemen altına denk gelmişti ve darbe alan yer hiç fark ettirmeden uyuşmuş, sonra da berbat bir şekilde ağrımaya başlamıştı. Lakin bu, Claire ve Ian için endişelenmesinin yanında hiçbir şeydi.</span></p>

    <p class="Normal para-style-override-5"><span class="char-style-override-8">Saat çok geç olmuştu. Claire kavgada yaralanmadıysa, muhtemelen güvende, diye geçirdi aklından. Yaşlı kadın ona zarar gelmesine izin vermeyecektir. Ian’a gelince… korkusuna rağmen çocukla gurur duyuyordu. Ian kavgada oldukça iyiydi, dövüşmeyi öğreten dayısıydı neticede.</span></p>

    <p class="Normal para-style-override-5"><span class="char-style-override-8">Fakat üstesinden gelemediyse… vahşiler çoktu ve kavga da oldukça şiddetliydi…</span></p>

    <p class="Normal para-style-override-5"><span class="char-style-override-8">Jamie, ablasına küçük oğluyla ilgili kötü haberleri verme düşüncesinden sıyrılmaya çalışarak huzursuzca hareket etti. Tanrım, kendi kalbinin göğsünden çıkarılıp gözünün önünde yenmesini tercih ederdi. Bu da aynı etkiyi yaratırdı nasılsa.</span></p>

    <p class="Normal para-style-override-5"><span class="char-style-override-8">Korkularından sıyrılmak için dikkatini dağıtacak herhangi bir şey arayarak evin içini şöyle bir taradı. Skyeman’in dolabı gibi boştu. Bir su testisi, kırık bir karyola ve kırışmış halde bir köşede duran bir çift yırtık deriden başka bir şey yoktu.</span></p>

    <p class="Normal para-style-override-5"><span class="char-style-override-8">MacKenzie ateşin karşısında çömelmiş oturuyor, artan soğuğun farkında değil gibi görünüyordu. Kollarını dizlerine dolamış, başını da eğmişti; düşünceliydi. Hafiften yan tarafına döndü, Jamie’nin onu izlediğinden habersizdi.</span></p>

    <p class="Normal para-style-override-5"><span class="char-style-override-8">Bu adamın düzgün biri olduğunu kabul etmeliydi Jamie. Uzun bacakları ve geniş omuzları vardı; kılıçta iyi olacağı belliydi. Leoch’lu MacKenziler kadar uzun boyluydu - neden olmasın ki, diye düşündü birden. Birkaç nesil önde de olsa bu adam Dougal’ın soyundandı.</span></p>

    <p class="Normal para-style-override-5"><span class="char-style-override-8">Bu düşüncenin hem rahatsız edici hem de tuhaf derecede rahatlatıcı olduğunu fark etti. Mecbur kaldığında insanları öldürmüştü ve çoğunlukla hayaletleri onun geceleri uyumasına izin veriyorlardı. Lakin Dougal’ın ölümünü birden çok kez yaşamış ve Dougal’ın kan tükürerek söylediği son sözler kulağına çalınarak kan ter içinde uykusundan uyanmıştı.</span></p>

    <p class="Normal para-style-override-5"><span class="char-style-override-8">Fakat bunun ortası yoktu; ya ölecektin ya da öldürecek. Yine de… Dougal onu büyütmüştü ve dürüst olması gerekirse bir yarısı o adamı seviyordu.</span></p>

    <p class="Normal para-style-override-5"><span class="char-style-override-8">Evet, Dougal’dan küçük bir parçanın sağ kaldığını bilmek rahatlatıcıydı. MacKenzie’nin diğer kısmı biraz huzursuz ediciydi. Ayıldığında ilk fark ettiği şey, adamın parlak koyu yeşil gözleriydi. Geillis Duncan’ı düşününce bedenini bir ürperdi sardı. Dikkatle Roger’ı incelemeye başladı. Belki de Brianna’nın çocuğu bu adamın kanından değildi.</span></p>

    <p class="Normal para-style-override-5"><span class="char-style-override-8">“Brianna,” dedi MacKenzie, aniden başını kaldırarak. “O nerede?”</span></p>

    <p class="Normal para-style-override-5"><span class="char-style-override-8">Jamie aniden irkildi ve bir ağrı saplandı koluna. “Nerede mi?” dedi. “River Run’da halasının yanında. O güvende.” Kalbi küt küt atıyordu. Tanrım, bu adam akıl okuyabiliyor muydu? Yoksa görü yeteneği mi vardı?</span></p>

    <p class="Normal para-style-override-5"><span class="char-style-override-8">Loş karanlıkta parlak yeşil gözler istikrarlıydı. “Neden Claire’i getirdin de Brianna’yı getirmedin? Neden o seninle gelmedi?”</span></p>

    <p class="Normal para-style-override-5"><span class="char-style-override-8">Jamie, adamın soğuk bakışlarından kaçındı. Bu adam akıl okusa da okumasa da durumu anlayabilirdi. Öyle değilse bile, şu an için MacKenzie’ye gerçeği anlatmaya niyeti yoktu. Buradan sağ salim kurtulursa yeterince zamanları olacaktı bunun için.</span></p>

    <p class="Normal para-style-override-5"><span class="char-style-override-8">“Düşünebilseydim Claire’i de bırakırdım. Kadın inatçı çalı süpürgesinin teki. Elini ayağını bağlasam bile gelmesini engelleyemezdim ki.”</span></p>

    <p class="Normal para-style-override-5"><span class="char-style-override-8">MacKenzie’nin gözlerinde bir parıltı belirdi; şüphe veya acı? “Brianna’nın da babasının sözünü dinleyeceği uslu bir kız olduğu aklıma gelmezdi,” dedi. Evet sesi bunu ele vermişti; acı ve biraz da kıskançlık.</span></p>

    <p class="Normal para-style-override-5"><span class="char-style-override-8">Jamie biraz rahatladı. Adam akıl okuyamıyordu. “Düşünmez miydin? Belki de onu o kadar da iyi tanımıyorsundur,” dedi. Hoş bir şekilde söylemişti sözlerini ama altındaki alaycı ton bir adamın boğazına yapışmasına yeterliydi.</span></p>

    <p class="Normal para-style-override-5"><span class="char-style-override-8">Ne var ki MacKenzie bu tarz bir adam değildi. Doğruldu ve derin bir nefes aldı. “Ben onu çok iyi tanıyorum,” dedi sakince. “O benim karım.”</span></p>

    <p class="Normal para-style-override-5"><span class="char-style-override-8">Bu sefer Jamie doğruldu ve kolunun acısından dişlerini sıktı. “Ya, öyledir.”</span></p>

    <p class="Normal para-style-override-5"><span class="char-style-override-8">MacKenzie bunu duyunca kara kaşlarını çattı. “Biz el evliliği yaptık. Bunu size söylemedi mi?”</span></p>

    <p class="Normal para-style-override-5"><span class="char-style-override-8">Brianna bunu söylememişti ama Jamie de kızın anlatmasına fırsat vermemişti. Kendi isteğiyle adamın koynuna girdiği, onu aptal yerine koyduğu, onu ilk başta gururlandırıp sonra da acı çektirdiği düşüncesiyle öfkeden kudurmuştu.</span></p>

    <p class="Normal para-style-override-5"><span class="char-style-override-8">“Ne zaman?” diye sordu Jamie.</span></p>

    <p class="Normal para-style-override-5"><span class="char-style-override-8">“Eylül’ün başında, Wilmington’da. Ben… onu bırakmadan hemen önce.” Bunu isteksizce itiraf edince Jamie, MacKenzie’nin yüzünde suçluluk duygusunu görebilmişti. Bu adam her şeyi hak ediyor, diye düşündü acımasızca. Bu korkak kızımı bırakmamış olsaydı…</span></p>

    <p class="Normal para-style-override-5"><span class="char-style-override-8">“Bana söylemedi.”</span></p>

    <p class="Normal para-style-override-5"><span class="char-style-override-8">MacKenzie’nin gözlerinde şüpheyi ve acıyı görebiliyordu şimdi. Brianna’nın onu istemediği için endişeleniyordu… çünkü isteseydi o da buraya gelirdi. Jamie biliyordu ki eğer tehlikede olsa, dünyadaki hiçbir güç Claire’in onun yanına gelmesine engel olamazdı… ve bu düşünceyle yeniden korku duymaya başladı. Peki Claire neredeydi?</span></p>

    <p class="Normal para-style-override-5"><span class="char-style-override-8">“Sanırım Brianna el evliliğini yasal saymazsınız diye düşündü,” dedi MacKenzie usulca.</span></p>

    <p class="Normal para-style-override-5"><span class="char-style-override-8">Jamie de kaba bir şekilde, “Ya da kendisi yasal saymamıştır,” dedi. Gerçeği söylemekle Roger’ı rahatlatabilirdi, gelmedi çünkü Brianna hamile diyebilirdi ama sevecen bir havada değildi.</span></p>

    <p class="Normal para-style-override-5"><span class="char-style-override-8">İçerisi karanlık olmasına rağmen MacKenzie’nin yüzünün kızardığını ve yırtık geyik derisini sıktığını görebiliyordu.</span></p>

    <p class="Normal para-style-override-5"><span class="char-style-override-8">Tek söyleyebildiği, “Sanırım öyle,” oldu.</span></p>

    <p class="Normal para-style-override-5"><span class="char-style-override-8">Jamie gözlerini kapadı ve başka bir şey söylemedi. Ateşin son közleri, onları karanlıkta bırakarak yavaşça söndü.</span></p>

    <p class="Normal para-style-override-6"><span class="char-style-override-9"> </span></p>

    <div class="footnotes">
       <div class="footnote">
         <p class="Basic-Paragraph" xml:lang="en-US"><a class="footnote-anchor" href="#footnote-7589-13-backlink" id="footnote-7589-13">13</a><span class="char-style-override-18" xml:lang="tr-TR"> </span></p>
      </div>
    </div>
  </div>
</body>
</html>