<html xmlns="http://www.w3.org/1999/xhtml">
<head>
  <title>guz2-12</title>
  <link href="../Styles/guz2.css" rel="stylesheet" type="text/css"/>
</head>

<body id="guz2" xml:lang="tr-TR">
  <div class="Basic-Text-Frame">
     <p class="baslik" id="toc_marker-9"><span class="bold">9<br/>Açık Denizlerde Tehlike</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Aniden başlayan bir fırtına yüzünden yolcular birkaç gün güverteye çıkamadı. Denizciler ise vazife yerlerini birkaç dakika dinlenmek için veya yemek molasının dışında terk edemediler. Fırtına dinip de </span><span class="italik char-style-override-7">Gloriana</span><span class="char-style-override-8"> günbatımında gökyüzünü kaplayan bulutların altında, fırtına sonrası kabaran denizde rahatça ilerlemeye başladığında Roger sersemlemiş bir halde hamağına gitti; üzerindeki ıslak kıyafetleri bile çıkaramayacak kadar yorulmuştu.</span></p>

    <p class="Normal para-style-override-5"><span class="char-style-override-8">Harap olmuş, ıslanmış, her tarafı tuzlu suya bulanmış bir haldeydi. Tek istediği sıcak bir banyo yapmak ve bir hafta uyumaktı. Dört saat dinlendikten sonra lostromonun ıslığı ile uyanıp tekrar görevinin başına geçti.</span></p>

    <p class="Normal para-style-override-5"><span class="char-style-override-8">Gün doğduğunda artık o kadar yorgun hissediyordu ki kendini, içme suyunun bulunduğu varilin maşrapasını bile kaldıramadı. Varilin üzerine devrilmeden suyu paylaştırabilse iyiydi ama kaslarına hakim olamama ihtimalinden korkuyordu. Yüzüne biraz soğuk su çarptı, bunun yanan gözlerine iyi gelmesini umuyordu fakat canı daha çok yandı. Sürekli denizle temasta olduğu için oluşan yaraları unutmuştu. Buranın koşullarında su ya çok fazla geliyordu ona ya da çok az.</span></p>

    <p class="Normal para-style-override-5"><span class="char-style-override-8">Matara ve kovalarını doldurmaya gelenlerin hali ondan kötüydü. Yüzleri yemyeşil olmuştu; bulundukları yerde bilardo topları gibi sağa sola yuvarlanmaktan her yerleri yara bere içindeydi. Hemen hepsini deniz tutmuş lazımlıkları kusmuklarla dolup taşmıştı.</span></p>

    <p class="Normal para-style-override-5"><span class="char-style-override-8">Önceden tanıdığı ve benzi atmış, halsiz insan topluluğunun tam tersine belirgin derecede iyi görünen bir adam kendi etrafında dönerek zıplıyordu. Bir yandan da kulakları tırmalayan monoton bir ilahi söylüyordu.</span></p>

    <p class="Normal para-style-override-5"><span class="char-style-override-8">“Yedi ringa bir somonu,</span></p>

    <p class="Normal para-style-override-5"><span class="italik char-style-override-7"> Yedi somon bir fokbalığını,</span></p>

    <p class="Normal para-style-override-5"><span class="italik char-style-override-7">Yedi fokbalığı bir balinayı,</span></p>

    <p class="Normal para-style-override-5"><span class="italik char-style-override-7">Yedi balina ise Cirein Croin’i</span><span class="italik char-style-override-15"><a class="footnote-link" href="#footnote-7589-4" id="footnote-7589-4-backlink">4</a></span><span class="italik char-style-override-7"> doyurur!”</span></p>

    <p class="Basic-Paragraph para-style-override-7" xml:lang="en-US"><span class="dip char-style-override-11">4</span><span class="dip char-style-override-11" xml:lang="tr-TR"> İskoç folklöründe adı geçen büyük bir deniz canavarı. (ç.n.)</span><span class="char-style-override-12"/></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Ambarda kapalı kalmaktan sıkılan küçük kız, küçük bir serçe gibi hoplayıp zıplıyordu. Roger ne kadar yorgun da hissetse kızı görünce gülümsemekten kendini alamadı. Kız zıplayıp küpeşteye asıldı, sonra parmak ucuna yükselip etrafa bakmaya başladı.</span></p>

    <p class="Normal para-style-override-5"><span class="char-style-override-8">“Fırtınayı çıkaranın Cirein Croin olduğuna inanıyor musunuz Bay MacKenzie? Ninem o çıkardı diyor. O kocaman dalgalar, devasa kuyruğunu sallayınca oluşuyormuş,” diyerek Roger’ı bilgilendirdi.</span></p>

    <p class="Normal para-style-override-5"><span class="char-style-override-8">“Ben böyle bir şey olduğunu sanmıyorum. Erkek kardeşlerin nerede tatlım</span><span class="italik char-style-override-7">?”</span></p>

    <p class="Normal para-style-override-5"><span class="char-style-override-8">“Ateşleri çıktı,” dedi kız ifadesizce. Bu çok şaşılacak bir durum değildi; göçmenlerin yarısından çoğu öksürüyor, hapşırıyordu. Üç gün boyunca nemli kıyafetlerle karanlıkta oturmak ve hiç hareket edememek, sağlıklarını kötü etkilemişti.</span></p>

    <p class="Normal para-style-override-5"><span class="char-style-override-8">“Sen Cirein Croin gördün mü hiç?” diye sordu kız küpeşteden eğilerek. Bir eliyle gözlerine giren güneşi engellemeye çalışıyordu. “Gemiyi yutacak kadar büyükler mi gerçekten?”</span></p>

    <p class="Normal para-style-override-5"><span class="char-style-override-8">“Ben hiç görmedim.” Roger elindeki maşrapayı koyup kızı kucakladı, küpeşteden alıp yere koydu. “Dikkatli ol, olur mu? Seni küçük bir balık bile kolayca yutabilir!”</span></p>

    <p class="Normal para-style-override-5"><span class="char-style-override-8">“Bak!” diye bağırdı kız Roger’ın kollarına rağmen ileri atılarak. “Bak, bak, ne var orada!”</span></p>

    <p class="Normal para-style-override-5"><span class="char-style-override-8">Kızın çığlığından rahatsız olmasına rağmen Roger, ister istemez dediğini yapıp eğilip o yöne baktı. Suyun yüzeyinin hemen altından karanlık bir gölge geçti; geminin yarısı büyüklüğündeki figür, yavaş yavaş ve zarif bir şekilde ierliyordu. Bir süre geminin yanında, onunla yarışarak ilerledi ama sonra geride kaldı.</span></p>

    <p class="Normal para-style-override-5"><span class="char-style-override-8">“Köpekbalığı,” dedi Roger hafifçe ürpererek. Çığlıkları kesmesi için kızı dürtükledi. “Bu köpekbalığı değil. Sen köpekbalığı nasıl bir şey bilmiyor musun? Biz geçen hafta yemiştik!”</span></p>

    <p class="Normal para-style-override-5"><span class="char-style-override-8">Çığlık atmayı kesmişti ama yüzü hâlâ bembeyazdı ve gözlerini kocaman açmıştı.</span></p>

    <p class="Normal para-style-override-5"><span class="char-style-override-8">“Eminsin değil mi?” dedi. “Bu... bir Cirein Croin olamaz, değil mi?”</span></p>

    <p class="Normal para-style-override-5"><span class="char-style-override-8">“Hayır,” dedi Roger anlayışlı bir sesle ve içmesi için kıza biraz su verdi. “Sadece bir köpekbalığı.” Gerçi bugüne kadar gördüğü en büyük köpekbalığıydı ve onun da tüyleri ürpermişti ama sonuçta sadece bir köpekbalığıydı. Geminin hızı düştüğünde yanı sıra gitmeyi severlerdi; gemiden atılan çöpler ve pisliklerle besleniyorlardı.</span></p>

    <p class="Normal para-style-override-5"><span class="char-style-override-8">“Isobeail!” Kızgın bir kadın sesi küçük dostunu yanına çağırıyordu. Isobeail ayaklarını sürüyerek ve dudaklarını bükerek annesine yardıma gitti. Artık Roger’ı işinden alıkoyamayacaktı.</span></p>

    <p class="Normal para-style-override-5"><span class="char-style-override-8">Küçük kız gitmişti belki ama Roger’ın düşünceleri kendi kendini işinden alıkoyabilirdi. Çoğu zaman Roger, </span><span class="italik char-style-override-7">Gloriana</span><span class="char-style-override-8">’nın içi boş bir kabuktan ibaret olduğunu unutuyordu. Bir ada gibi sağlam ve parçalanmaz değildi; hatta tam tersine hayli kırılgandı. Bazı güçler onu kolaylıkla ortadan ikiye bölebilir ve insanları denize dökebilirdi.</span></p>

    <p class="Normal para-style-override-5"><span class="char-style-override-8">Acaba </span><span class="italik char-style-override-7">Phillip Alonzo</span><span class="char-style-override-8"> gemisi limana sapasağlam varabilmiş miydi? Gemiler sık sık batıyordu, bu konuda epey bir kaynak okumuştu. Geçirdiği son üç günün ardından çoğunun batmamasına da daha çok şaşırır olmuştu. Eh, tabii bu konuda yapabileceği bir şey yoktu, dua etmenin dışında.</span></p>

    <p class="Normal para-style-override-5"><span class="italik char-style-override-7">Açıklarda tehlikeyle yüz yüze olanlar, Tanrı sizi bağışlasın.</span></p>

    <p class="Normal para-style-override-5"><span class="char-style-override-8">Roger birden canlandı; bu cümleyi yazanın ne demek istediğini şimdi daha iyi anlayabiliyordu.</span></p>

    <p class="Normal para-style-override-5"><span class="char-style-override-8">İşi bitince maşrapayı varilin içine bıraktı ve suyun ağzını kapamak için bir tahtaya uzandı. Eğer suyun ağzını kapamazsa fareler içine düşüp boğuluyordu. Tam işini bitirmiş dönerken bir kadın onu kolundan yakaladı. Kucağındaki küçük çocuğunu gösterdi.</span></p>

    <p class="Normal para-style-override-5"><span class="char-style-override-8">“Bay MacKenzie, Kaptan bize yüzüğüyle dokunabilir mi? O kadar uzun süre karanlıkta kalınca Gibbie’nin gözü iltihap kaptı.”</span></p>

    <p class="Normal para-style-override-5"><span class="char-style-override-8">Roger önce tereddüt etti ama sonra kendine kızdı. Mürettebatın geri kalanı gibi o da Bonnet’in karşısına çıkmaktan imtina ediyordu. Ama bir kadının isteğinin geri çevirmenin anlamı yoktu. Kaptan’ı daha önce altın yüzüğüyle insanların gözlerini tedavi ederken görmüştü. Bu, o yıllarda iltihap kapan gözlere uygulanan bir tedavi yöntemiydi.</span></p>

    <p class="Normal para-style-override-5"><span class="char-style-override-8">“Evet, tabii. Benimle gelin,” dedi. Kadın itaatkâr bir şekilde Roger’ı izledi. Kaptan her zamanki gibi kıç kasarada ikinci kaptan ve diğer yardımcılarıyla konuşuyordu. Roger kadına beklemesini işaret etti ve kadın durdu.</span></p>

    <p class="Normal para-style-override-5"><span class="char-style-override-8">Kaptan da en az diğerleri gibi yorgun görünüyordu, yüzündeki izler iyice derinleşmişti. Bir hafta cehennemi yaşadıktan sonra sabah yıldızını görmüş ama yine de paydos ilan etmemiş, aynı ciddiyetle işinin başındaydı. Roger bunu çok heyecan verici buldu.</span></p>

    <p class="Normal para-style-override-5"><span class="char-style-override-8">“… çay kutuları zarar mı gördü?” diye soruyordu yardımcılarına.</span></p>

    <p class="Normal para-style-override-5"><span class="char-style-override-8">“Sadece ikisi ama içindekiler ıslanmamış,” dedi Dixon. “Bir kısmını kurtarabiliriz, belki Cross Creek’te içeri doğru giderken bir kısmını elden çıkarırız.”</span></p>

    <p class="Normal para-style-override-5"><span class="char-style-override-8">“Edenton ve New Bern’de daha çok iş yapar bunlar. Buralarda daha iyi bir fiyat alabiliriz aslında. Wilmington’a varmadan elimizde ne var ne yok elden çıkarırız.”</span></p>

    <p class="Normal para-style-override-5"><span class="char-style-override-8">Bonnet yavaşça yana döndü ve Roger’ı gördü. Önce sert sert baktı ama neden geldiğini öğrenince yumuşadı. Hiçbir yorum yapmadan altın yüzüğünün bulunduğu elini çocuğa uzattı ve Gilbert’in kapalı gözüne sürdü. Roger sade, geniş bir bant şeklindeki yüzüğü bir alyansa benzetti. Biraz daha küçüktü, belki bir kadın yüzüğüydü. Heybetli Bonnet’in aşk hatırası mı? Neden olmasın, diye düşündü Roger; Kaptan’ın şiddetli, sert havasını çekici bulan pek çok kadın olabilirdi.</span></p>

    <p class="Normal para-style-override-5"><span class="char-style-override-8">“Bu çocuk hasta,” dedi Dixon ve çocuğun kulağındaki kırmızı lekeleri gösterdi. Çocuğun yanakları da ateşler içindeydi.</span></p>

    <p class="Normal para-style-override-5"><span class="char-style-override-8">“Yok değil, diş çıkarıyor,” dedi kadın çocuğunu korumak istercesine geri çekerek.</span></p>

    <p class="Normal para-style-override-5"><span class="char-style-override-8">Kaptan başını salladı ve diğer yöne döndü. Roger kadını kalyona kadar geçirdi, mutfaktan çocuk için bir bisküvi istedi ve sonra onları diğerlerinin yanına yolladı.</span></p>

    <p class="Normal para-style-override-5"><span class="char-style-override-8">Artık Gilbert’ı düşünmüyordu gerçi, merdivenleri çıkarken aklında yukarıda tanık olduğu konuşma vardı.</span></p>

    <p class="Normal para-style-override-5"><span class="char-style-override-8">Wilmington’dan önce gemi New Bern ve Edenton’da duracaktı. Belli ki Bonnet’in acelesi yoktu, malları için en iyi teklifi almayı planlıyordu. Ve bu kadar mal için birer anlaşma yapmak... Wilmington’a varana kadar aylar geçebilirdi!</span></p>

    <p class="Normal para-style-override-5"><span class="char-style-override-8">Böyle olmayacak, diye düşündü Roger. Kim bilir Brianna nereye varmıştı ya da yolda başına neler gelmişti. </span><span class="italik char-style-override-7">Gloriana, </span><span class="char-style-override-8">fırtınaya rağmen hızlı bir yolculuk yapmıştı. Tanrı yardım eder de rüzgâr böyle esmeye devam ederse, sekiz haftada Kuzey Carolina’ya varmış olacaklardı. Roger kazandığı bu çok değerli zamanı, Kuzey Carolina’daki limanlarda boşa harcamak istemiyordu.</span></p>

    <p class="Normal para-style-override-5"><span class="char-style-override-8">Vardıkları ilk limanda </span><span class="italik char-style-override-7">Gloriana</span><span class="char-style-override-8">’dan inmeliydi, güneye mümkün olduğunca çabuk geçmeye kararlıydı. Tüm mallar boşaltılana kadar gemide kalacağına dair Kaptan’a söz vermişti ama ayrılırsa kalan ücretini de almayacaktı. Bu anlaşma ona makul görünmüştü</span></p>

    <p class="Normal para-style-override-5"><span class="char-style-override-8">Üst güvertelerdeki taze, soğuk hava onu biraz olsun canlandırdı. Nöbetinin bitmesine üç saat daha kalmıştı. Suyun oraya doğru tekrar yürüdü, yüzüne biraz daha su çarpıp uyanık kalmayı planlıyordu.</span></p>

    <p class="Normal para-style-override-5"><span class="char-style-override-8">Dixon, Kaptan’ın yanından ayrılmıştı. Bir grup yolcunun arasında geziniyordu. Beylere başıyla selam veriyor, çocuklu kadınlarla küçük sohbetler yapıp çocukları sevmek için arada bir duruyordu. Garip, diye düşündü Roger. Normalde bu adam bir çeşit yük olarak gördüğü yolcular şöyle dursun, mürettebatla bile ilişki kurmaya tenezzül etmezdi.</span></p>

    <p class="Normal para-style-override-5"><span class="char-style-override-8">Aklı karışmıştı, kargodan bahsedilirken söylenen bir şeyler de onu rahatsız etmişti, ama ne olduğunu tam anımsayamıyordu. Yorgunluktan da aklını bir türlü toparlayamıyordu. Sanki göremeyeceği ama koklayabileceği bir şeydi bu his. Evet, koklamak... Kafasını karıştıran şey kokuyla alakalıydı. Ama neydi?</span></p>

    <p class="Normal para-style-override-5"><span class="char-style-override-8">“MacKenzie!” Denizcilerden biri kıç tarafından ona seslendi. Fırtınada yırtılan yelkenlerin onarılmasına yardım etmesi için çağırıyordu; katlanmış dev yelkenbezi yığınları kirlenmiş kar öbeklerine benziyordu. Üstte kalan kısımları hâlâ rüzgârda hareket etmek istiyordu.</span></p>

    <p class="Normal para-style-override-5"><span class="char-style-override-8">Roger inledi, ağrayan kol kaslarını gerdi. Ne olursa olsun, Kuzey Carolina’ya varır varmaz bu gemiden ayrılmalıydı.</span></p>

    <p class="Normal para-style-override-5"><span class="char-style-override-8">İki gece sonra bağrışmalara uyandığında Roger çok derin bir uykudaydı. Kalbi ağzında hızla güverteye koşarken ayağını çarpana kadar tam da uyanmamıştı. Merdivene atladı ve yukarı çıkarken göğsüne atılan bir tekmeyle durmak zorunda kaldı. Yere düşmüştü.</span></p>

    <p class="Normal para-style-override-5"><span class="char-style-override-8">“Olduğun yerde kal, şapşal!” Yukarıdaki Dixon’dı, sesi gürlüyordu. Roger merdivenin açıldığı kapağın arkasında ikinci kaptanın kafasını görebiliyordu. </span></p>

    <p class="Normal para-style-override-5"><span class="char-style-override-8">“Ne var? Neler oluyor?” Rüyasındaki karmaşanın şaşkınlığı üzerinden yeni atmıştı ki şimdi de gerçek hayatın karmaşıklığına dalmıştı.</span></p>

    <p class="Normal para-style-override-5"><span class="char-style-override-8">Karanlıkta başkaları da vardı. Ayağa kalkmaya çalışırken yanındaki bedenleri hissetti. Sesler yukarıdan geliyordu; birileri güvertede koşturuyor, bağrışmalar, hayatında duymadığı kadar acı dolu çığlıklar duyuluyordu.</span></p>

    <p class="Normal para-style-override-5"><span class="char-style-override-8">“Katiller!” Bir kadının karmaşayı bıçak gibi kesen sesi duyuldu. “Hain, ka- “ Sesi garip bir şekilde kesildi sonra da güvertedeki koşturmaca devam etti.</span></p>

    <p class="Normal para-style-override-5"><span class="char-style-override-8">“Bu da ne?” Ayağa kalkan Roger yukarıdaki Dixon’a bağıran diğer adamlara yolu açtı. “Ne oldu? Burada hapis miyiz?” Adamın sözlerini yukarıdan gelen yeni bağrışmalar, kadın ve çocukların çığlıkları, erkeklerin feryat ve küfürleri kesti.</span></p>

    <p class="Normal para-style-override-5"><span class="char-style-override-8">Bir yerlerden kırmızı bir ışık geldi. Gemi yanıyor muydu yoksa? Roger merdiveni tırmanıp Dixon’ın ayağına uzandı.</span></p>

    <p class="Normal para-style-override-5"><span class="char-style-override-8">“Geri çekil!” Dixon ayağını sallayıp eline vurmaya çalıştı. “Orada durun! Tanrı aşkına, çiçek hastalığına mı yakalanmak istiyorsunuz?”</span></p>

    <p class="Normal para-style-override-5"><span class="char-style-override-8">“Çiçek hastalığı mı? Kahretsin, orada neler oluyor?” Artık gözler karanlığa alışmıştı. Roger Dixon’ın salladığı ayağı kaptı, sertçe büktü ve aşağı çekti. Bu saldırıyı beklemeyen Dixon dengesini kaybetti, Roger’ın başına ve aşağıda bekleyen adamlara çarpıp sertçe yere düştü.</span></p>

    <p class="Normal para-style-override-5"><span class="char-style-override-8">Roger köpürüp duran adama ve şaşkın bakışlara aldırmadan hızla güverteye tırmandı. Öndeki ambarın ağzında bir grup adam kümelenmişti. Fenerler kırmızı, beyaz ve sarı ışıklarıyla ellerindeki bıçakları aydınlatıyordu.</span></p>

    <p class="Normal para-style-override-5"><span class="char-style-override-8">Başka bir gemi var mı diye baktı ama okyanus simsiyahtı. Kesinlikle yalnızlardı; işgalciler ya da korsanlar gelmemişti. Karmaşanın merkezi, ellerinde bıçaklar ve sopalarla bekleyenlerin durduğu ambarın girişi gibi görünüyordu.</span></p>

    <p class="Normal para-style-override-5"><span class="char-style-override-8">İsyan olabilir miydi? Bonnet’in fenerin ışığında parıldayan şapkasız başını kalabalığın ortasında görünce isyan olasılığı da imkânsız göründü. Roger gruba doğru ilerledi, en dışta duran daha ufak tefek adamları kenara itti.</span></p>

    <p class="Normal para-style-override-5"><span class="char-style-override-8">Delikten çığlıklar ve bağrışmalar geliyordu. Aşağıda bir ışık parıldadı. Birileri aşağıdan yukarıya kumaşlara sarılı bir yük uzattı ve yük elden ele taşınarak kalabalığın arkasına doğru ilerledi. Bir anda geminin iskele tarafından su sıçrama sesi geldi, sonra bir daha geldi.</span></p>

    <p class="Normal para-style-override-5"><span class="char-style-override-8">“Ne bu, neler oluyor?” Roger, ambarın ağzında duran ve bir fener taşıyan lostromoya sormuştu. Adam aniden arkasını döndü ve Roger’a baktı.</span></p>

    <p class="Normal para-style-override-5"><span class="char-style-override-8">“Çiçek hastalığı geçirdin mi daha önce? Geçirdiysen sen de aşağı in!” Hutchinson tekrar ambarın aralık ağzından aşağı bakmaya başladı.</span></p>

    <p class="Normal para-style-override-5"><span class="char-style-override-8">“Evet, geçirdim! Neden soruyorsun bunu- “</span></p>

    <p class="Normal para-style-override-5"><span class="char-style-override-8">Lostromo şaşkın şaşkın baktı. “Geçirdin ama damgalı değilsin. Ah, her neyse. İn aşağı o zaman, daha çok kişiye ihtiyaç var!”</span></p>

    <p class="Normal para-style-override-5"><span class="char-style-override-8">“Ne için?” Roger aşağıdan gelen sesleri daha iyi duyabilmek için öne eğildi.</span></p>

    <p class="Normal para-style-override-5"><span class="char-style-override-8">“Salgın!” dedi lostromo. Başıyla açık ambar ağzını işaret etti. O sırada denizcilerden biri merdivenleri çıkıyordu. Koltuğunun altında bir çocuk vardı, sağa sola tekme savuruyordu. Pençe gibi elleriyle adamın sırtını tırmalıyordu. Aşağıdan bir kadının çığlığı diğer sesleri bastırdı.</span></p>

    <p class="Normal para-style-override-5"><span class="char-style-override-8">Kadın denizciyi gömleğinden yakaladı. Roger’ın gözleri önünde adama tırmanarak çocuğa ulaşmaya çalışıyordu. Tırnaklarını adamın sırtına geçirerek gömleği parçalayıp derisini yüzdü.</span></p>

    <p class="Normal para-style-override-5"><span class="char-style-override-8">Adam acıyla inledi ve kadını itti. Merdiven sabitti ama tek eliyle tutunmaya çalışan denizci dengesini kaybetti ve bir anda sallanmaya başladı. Ayağı da kayınca öfke dolu bakışları bir anda panikle doluverdi.</span></p>

    <p class="Normal para-style-override-5"><span class="char-style-override-8">Denizci tam düşerken son bir çabayla çocuğu yukarı doğru fırlattı; Roger bir anda öne fırlayıp bir ragbi topu gibi çocuğu kaptı. İki sevgili gibi birbirine dolanan denizciyle kadınsa sırt üstü aşağı düştüler. Bir çatırtı sesini yeni çığlıklar takip etti. Sonra bir an şoktan kaynaklanan bir sessizlik oldu. Sonra yeniden bağrışmalar...</span></p>

    <p class="Normal para-style-override-5"><span class="char-style-override-8">Roger çocuğun tekme ve yumruklarını durdurmaya çalıştı. Çocuk elinde kırılacak gibiydi ve üzerinde o kadar kıyafet olmasına rağmen Roger çocuğun ateşler içinde yandığını hissetti. Lostromo feneri kaldırıp Roger’a doğru tuttu, çocuğa tiksintiyle bakıyordu.</span></p>

    <p class="Normal para-style-override-5"><span class="char-style-override-8">“Umarım gerçekten çiçek hastalığı geçirmişsindir MacKenzie,” dedi.</span></p>

    <p class="Normal para-style-override-5"><span class="char-style-override-8">Kucağındaki Gilbert’tı, gözleri iltihaplanan çocuk. Ama iki gün içinde çocuk tanınmayacak hale gelmişti. Çok zayıflamıştı, yuvarlak yüzündeki kemikler açıkça görülebiliyordu. Çocuğun kirlenmiş açık teni de cerahatli kabartılarla doluydu. Bu kabartılar o kadar fazlaydı ki gözleri neredeyse görünmüyordu.</span></p>

    <p class="Normal para-style-override-5"><span class="char-style-override-8">Birileri çocuğun yanan vücudunu ellerinden almadan önce Gilbert’a şöyle bir bakabilmişti. Kollarındaki boşluğu daha idrak edemeden yine güverteye su sıçradı.</span></p>

    <p class="Normal para-style-override-5"><span class="char-style-override-8">Felç olmuş biçimde küpeşteye doğru ilerledi, yumruklarını sıkmıştı. Ama sonra ambarın ağzından yeni bir haykırış duyunca arkasını döndü.</span></p>

    <p class="Normal para-style-override-5"><span class="char-style-override-8">Yolcular saldırının şokunu atlatmıştı. Bir grup adam, merdiveni hızla tırmandılar ve ellerine ne geçtiyse silahlanmış olarak cinnet geçirirmişçesine yukarıdaki denizcilere saldırdılar. </span></p>

    <p class="Normal para-style-override-5"><span class="char-style-override-8">Biri çarpınca Roger düştü ve bir iskemlenin bacağı hemen başının yanında yerde kırılınca yuvarlanarak kenara kaçtı. Tam dizleri ve elleri üzerinde ayağa kalkmaya çalışıyordu ki biri kaburgalarına vurdu, itip kaktı ve onu alıp kenara fırlattı. Bir an fırsatını bulan Roger etrafı tam göremediği için bir yolcuyla mı yoksa mürettebattan biriyle mi boğuştuğunu bilmeden karşısındaki bir çift bacağa saldırdı. Bir şekilde ayağa kalkmak ve nefes alabilmek için çılgınca boğuşuyordu.</span></p>

    <p class="Normal para-style-override-5"><span class="char-style-override-8">Ambardan hastalık kokusu yayılıyordu; genelde aşağıdan gelen keskin insan pisliği ve ter kokusuna, bir de çürük kokusu eklenmişti. Fenerler rüzgârda sallanıyor, Roger bir gelip bir giden ışığın altında etrafı bir filmden sahneler gibi görüyordu. Gözlerini kocaman açmış bağıran bir yüz, havaya kalkan bir kol, çıplak bir ayak... Karanlıkta bir görünüp bir kaybolan bu görüntüleri dirsekler, bıçaklar, kalkan dizler takip ediyordu. Tüm güverte insan vücudu parçalarıyla doluydu sanki.</span></p>

    <p class="Normal para-style-override-5"><span class="char-style-override-8">Roger görüntülerden o kadar etkilendi ki bir an kendini de parçalara ayrılmış gibi hissetti. Sol kolunu hissedemiyordu, bakışlarını aşağı çevirdi. Kolu yerindeydi, refleksle hareket de ediyordu; hatta şu anda kemiğine gelen görünmeyen bir yumruğu savuşturmaya çalışıyordu.</span></p>

    <p class="Normal para-style-override-5"><span class="char-style-override-8">Biri saçından yakaladı; kurtuldu ve yan dönüp dirseğiyle kaburgalarına vurdu. Sonra bir yumruk salladı ama boşluğa... Bir anda kavganın ortasında serbets kaldı ve nefes almaya çalıştı. Hemen önünde iki kişi, küpeştenin gölgesine saklanmıştı, biraz daha net görebilmek için eğilip baktı. Daha uzun olan ayağa kalktı ve Roger’ın üzerine atladı.</span></p>

    <p class="Normal para-style-override-5"><span class="char-style-override-8">Çarpmanın etkisiyle geriye doğru yalpaladı ama saldırganı da sıkıca yakalamıştı. Pruva direğinin hemen yanında mücadele etmeye başladılar; sonra beraber yere düşüp yuvarlandılar. İkisi de kim olduğunu bilmediği diğerine yumruklar savuruyordu. Tüm bu kargaşanın içinde adamın arada bir kulağına söylediklerine hiç kulak verememişti.</span></p>

    <p class="Normal para-style-override-5"><span class="char-style-override-8">Adam Roger’a tekme attı, sonra bir daha vurdu. Roger tam rakibini bırakmak üzereydi ki mürettebattan iki kişi yerdekileri tekmeleyip ayırdı. Biri diğer adamı tutup ayağa kaldırdı. Roger lostromonun elindeki feneri kaldırıp mücadele ettiği yolcunun yüzüne tuttuğunu gördü. Bu sarışın yolcuydu, Morag MacKenzie’nin kocası... Adamın yeşil gözleri öfke içindeydi.</span></p>

    <p class="Normal para-style-override-5"><span class="char-style-override-8">MacKenzie darmadağın olmuştu, Roger da tabii. Elini yüzüne götürdü ve patlayan dudağını hissetti. Lostromo feneri adamın yüzüne tuttu.</span></p>

    <p class="Normal para-style-override-5"><span class="char-style-override-8">“Bu iyi,” dedi Hutchinson kısaca ve mürettebat adamı alıp çekiştirerek ambara geri götürdü.</span></p>

    <p class="Normal para-style-override-5"><span class="char-style-override-8">Arkadaşları Roger’ın yerden kalkmasına yardım ettiler, sonra onu orada sersemlemiş bir halde bırakıp işlerine döndüler. Direniş pek uzun sürmedi; umutsuzluk ve öfkeyle dolu olmalarına rağmen yolcular ambarda altı haftalık yolculuk, hastalık ve kötü beslenme yüzünden güçten düşmüşlerdi. Daha güçlü olanlar zaptedilmiş, zayıflar ve çiçek hastalığı taşıyanlar geri püskürtülmüştü.</span></p>

    <p class="Normal para-style-override-5"><span class="char-style-override-8">Roger küpeşteden aşağı baktı. Sonra kenara sıkıca tutunup denize kustu. Sadece safra kusmuştu ama o da hem burnunu hem de boğazını yaktı. Deniz karanlık ve boştu.</span></p>

    <p class="Normal para-style-override-5"><span class="char-style-override-8">Harap ve bitap bir şekilde güvertenin diğer tarafına yürüdü. Önünden geçen denizciler sessizdi. Ama ilerideki ambardan hâlâ acı çığlıklar geliyor.</span></p>

    <p class="Normal para-style-override-5"><span class="char-style-override-8">Tekrar mürettebatın yattığı bölüme vardığında neredeyse yere düşecekti. Doğrudan hamağına gitti ve sorulara yanıt vermeden battaniyesini başının üzerine kadar çekti. Belki bu sayede çığlıkları duymazdı.</span></p>

    <p class="Normal para-style-override-5"><span class="char-style-override-8">Ama yün battaniyenin bunaltıcı kıvrımları arasında huzur yoktu. Birden boğuluyor gibi hissetti ve kalbi hızla çarparak battaniyeyi yüzünden çekti. Boğulma hissi o kadar gerçekti ki tekrar tekrar nefes aldı. Sanki bundan sonra alamayacaklar için alıyormuşçasına aldı... </span></p>

    <p class="Normal para-style-override-5"><span class="char-style-override-8">“Bu en doğrusuydu,” dedi Hutchinson sevimsiz bir anlayış gösterisi eşliğinde. “Çiçek kontrolsüz bir yangın gibi yayılır. Eğer hasta olanları almasaydık o ambarda kalanların hiçbiri anakarayı göremeyecekti.”</span></p>

    <p class="Normal para-style-override-5"><span class="char-style-override-8">Acaba bu ölüm şekli, ateş ve yaralar eşliğinde daha yavaş bir ölümden daha mı iyiydi? Geride kalanlar için değildi tabii. Ağıtlar, çığlıklar hâlâ devam ediyordu, aradaki tahtaları geçip Roger’ın kalbini eziyordu.</span></p>

    <p class="Normal para-style-override-5"><span class="char-style-override-8">Roger’ın gözlerinin önünden dehşet sahneleri tekrar tekrar geçiyordu: Denizcinin merdivenden düşerkenki ifadesi, küçük çocuğun her tarafı kabartılarla dolu yüzü... Arbedenin başında duran Bonnet’in sanki gökyüzünden düşmüş bir melek gibi olayları izlemesi. Ve karanlık ve boş deniz...</span></p>

    <p class="Normal para-style-override-5"><span class="char-style-override-8">Roger yavaş yavaş idrak ediyordu. Geminin yanından kayıp giden bir şeyler vardı... Roger içerisi aşırı derecede sıcak olmasına rağmen titreyerek iki büklüm oldu ve yanında yatan adam uykulu bir sesle şikayet etti. Hayır, deniz boş değildi. Roger köpekbalıklarının geceleri uyumadığını duymuştu.</span></p>

    <p class="Normal para-style-override-5"><span class="char-style-override-8">“Ah, Tanrım,” dedi yüksek sesle. “Ah, Tanrım!” Ölenler için dua ediyor olmalıydı ama yapamıyordu.</span></p>

    <p class="Normal para-style-override-5"><span class="char-style-override-8">Diğer yana döndü. Sanki zihninin derinliklerinden yankılanan seslerden kaçmaya çalışıyordu. Kavga sırasında kulağına söylenen cümleyi şimdi hatırlıyordu.</span></p>

    <p class="Normal para-style-override-5"><span class="char-style-override-8">Tanrı aşkına, demişti sarışın adam. Tanrı aşkına, bırak onu gitsin!</span></p>

    <p class="Normal para-style-override-5"><span class="char-style-override-8">Sırt üstü döndü ve ter içinde yattı.</span></p>

    <p class="Normal para-style-override-5"><span class="char-style-override-8">Gölgede iki figür... Ve ambarın ağzı sadece birkaç metre ilerideydi.</span></p>

    <p class="Normal para-style-override-5"><span class="char-style-override-8">“Ah Tanrım,” dedi yeniden ama bu sefer dua ediyordu.</span></p>

    <p class="Normal para-style-override-5"><span class="char-style-override-8">Ambara girme fırsatını ancak ertesi günkü nöbetinin tam ortasında yakaladı. Görünmemek için fazla bir şey yapmasına gerek kalmadı; mürettebatı izleyerek eğer dikkat çekmek istemiyorsa kenarlardan acele etmeden yürümesi gerektiğini öğrenmişti. Gizli ve sinsice davranışlar kadar dikkat çekici başka bir şey yoktu.</span></p>

    <p class="Normal para-style-override-5"><span class="char-style-override-8">Eğer biri sorarsa bir ses duyduğunu ve kargonun hareket edip etmediğini kontrol edeceğini söyleyecekti. Bu pek de yalan sayılmazdı.</span></p>

    <p class="Normal para-style-override-5"><span class="char-style-override-8">Ambarın ağzından elleriyle asılarak indi. Merdiven koymazsa birilerinin peşinden gelme ihtimali azalırdı. Kendini aşağı bıraktı ve bacak kemiklerinde bir acıyla yere indi. Burada saklanan biri varsa bu sesi mutlaka duyardı, aynı şekilde eğer biri peşinden gelirse Roger da onu duyacaktı.</span></p>

    <p class="Normal para-style-override-5"><span class="char-style-override-8">Sert inişin acısı geçsin diye bir süre bekledi, sonra üst üste dizili malların arasında yavaş yavaş ilerlemeye başladı. Kenarlarda her şey belli belirsiz görünüyordu. Nedeni sadece az ışık değildi, ambardaki her şey gemi gövdesi gibi hafifçe titriyordu. Roger dikkatli bakınca bu titremeyi gözle bile görüyordu. Bu, geminin söylediği şarkının en bas sessiydi.</span></p>

    <p class="Normal para-style-override-5"><span class="char-style-override-8">Kafes ve kutuların arasındaki dar aralıkları geçip sıkışık yerleştirilmiş su fıçılarının yanına geldi. Nefes aldı; havada ıslak ahşap ve biraz da çay kokusu vardı. Çıkan gıcırtı ve hışırtıların dışında bir insanın çıkarabileceği bir ses de yoktu. Yine de Roger burada birisinin olduğu duygusuna kapıldı.</span></p>

    <p class="Normal para-style-override-5"><span class="char-style-override-8">“Sen neden buradasın ki?” diye sordu kendine. Ya göçmenlerden biri öç almak için buraya saklandıysa? Eğer burada saklanıyorsa bu kişi büyük ihtimalle çiçek hastalığına da yakalanmıştı. Roger onun için hiçbir şey yapamazdı. O halde neden onu arıyordu ki?</span></p>

    <p class="Normal para-style-override-5"><span class="char-style-override-8">Çünkü bakmadan duramazdı. Çiçek hastalığına yakalanan yolculara bir faydası olamamıştı; zaten onları kimse kurtaramazdı. Hatta belki de böyle boğularak bir anda ölmeleri, acı içinde ölmelerinden daha iyi olmuştu. Roger buna inanmak istiyordu.</span></p>

    <p class="Normal para-style-override-5"><span class="char-style-override-8">Ama uyuyamamıştı; O kadar bitkin olmasına rağmen, gece olanların etkisiyle gözüne uyku girmemişti. Ne yapabilirdi bilmiyordu ama bir şeyler yapması gerektiğinden emindi. Buraya bakmak zorunda hissetmişti kendini.</span></p>

    <p class="Normal para-style-override-5"><span class="char-style-override-8">Ambarın karanlık köşelerinde küçük bir şey hareket etti. Faredir, diye düşündü</span><span class="italik char-style-override-7"> </span><span class="char-style-override-8">ve öldürmek üzere o taraf yöneldi. Bu hareketi onu kurtarmıştı, çünkü tam o sırada arkasından sert bir şeyin uçtuğunu ve yere düştüğünü fark etti.</span></p>

    <p class="Normal para-style-override-5"><span class="char-style-override-8">Başını iyice eğdi ve hareketin geldiği yöne doğru atıldı; yumruk beklentisiyle kendini korumaya almıştı. Kaçacak, saklanacak bir yer yoktu. Birini kıyafetinden yakaladı. Karanlıkta küçük bir mücadelenin ardından Roger kendini ince bileklerinden yakaladığı Morag MacKenzie’nin üzerinde yatarken buldu.</span></p>

    <p class="Normal para-style-override-5"><span class="char-style-override-8">“Hey, ne yapıyorsun</span><span class="italik char-style-override-7">?”</span><span class="char-style-override-8"> Morag tekme atmış ve Roger’ı ısırmaya yeltenmişti ama Roger aldırmadı. Onu boynundan yakalayıp gölgeden çekip çıkardı. “Burada ne yapıyorsun?”</span></p>

    <p class="Normal para-style-override-5"><span class="char-style-override-8">“Hiçbir şey! Bırak beni! Lütfen, bırakın da gideyim! Lütfen, efendim, size yalvarıyorum...” Kadın çırpınmasının bir işe yaramayacağını anladı, ağırlığı muhtemelen Roger’ınkinin yarısı kadardı. O da yalvarmaya başladı, kelimeler yarı anlaşılır bir şekilde ağzından dökülüyordu. “Tanrı sevdiklerinizi bağışlasın efendim! Lütfen, bunu yapmayın. Onu öldürmelerine izin vermeyin. </span><span class="italik char-style-override-7">Lütfen!”</span></p>

    <p class="Normal para-style-override-5"><span class="char-style-override-8">“Kimseyi öldürecek değilim. Tanrı aşkına biraz sus!” dedi ve kadını omuzlarından sarstı.</span></p>

    <p class="Normal para-style-override-5"><span class="char-style-override-8">Ambarın en karanlık köşesinden bir bebek ağlaması sesi geldi.</span></p>

    <p class="Normal para-style-override-5"><span class="char-style-override-8">Morag, Roger’a dehşet içinde bakıyordu.</span></p>

    <p class="Normal para-style-override-5"><span class="char-style-override-8">“Onu duyacaklar! Tanrım! Lütfen beni bırakın yanına gideyim!” O kadar çaresizdi ki Roger onu bıraktı. Morag koşarak çocuğun sesine doğru gitti. Yüklerin arasına, karanlığa daldı.</span></p>

    <p class="Normal para-style-override-5"><span class="char-style-override-8">Roger onu acele etmeden takip etti, ne de olsa kaçacak bir yeri yoktu. Onu en karanlık köşede, geminin kaburgalarını oluşturan ağaç parçalardan birine sırtını vermiş olarak buldu. Geminin gövdesi ile çapasının devasa zincirinin olşturduğu yığın arasında neredeyse bir adımlık aralık vardı. Morag, buradaki kasvetli karanlığın içinde kara bir leke gibiydi.</span></p>

    <p class="Normal para-style-override-5"><span class="char-style-override-8">“Size zarar vermeyeceğim,” dedi sakin sakin. Gölge sanki biraz daha küçüldü ama cevap vermedi.</span></p>

    <p class="Normal para-style-override-5"><span class="char-style-override-8">Gözleri yavaş yavaş karanlığa alışıyordu; burada bile geminin gövdesini oluşturan parçaların brileşme yerinden hafif bir gün ışığı sızıyordu. Karanlığın içinde beyaz bir leke belirdi. Morag göğsünü açmıştı, bebeğini emziriyordu. Roger, bebeğin annesini emerken çıkardığı sesleri duyabiliyordu.</span></p>

    <p class="Normal para-style-override-5"><span class="char-style-override-8">Cevabı bilmesine rağmen, “Burada ne yapıyorsun?” diye sordu. Midesi kasılmıştı; nedeni sadece kötü koku değildi. Kızın yanına çöktü, o küçücük yere ikisi zor sığmışlardı.</span></p>

    <p class="Normal para-style-override-5"><span class="char-style-override-8">“Saklanıyorum!” dedi hiddetle. “Tanrı aşkına, görmüyor musun?”</span></p>

    <p class="Normal para-style-override-5"><span class="char-style-override-8">“Çocuk hasta mı?”</span></p>

    <p class="Normal para-style-override-5"><span class="char-style-override-8">“Hayır!” Bebeğin üzerine doğru kapandı, elinden geldiğince çocuğu Roger’dan uzak tutuyordu.</span></p>

    <p class="Normal para-style-override-5"><span class="char-style-override-8">“O halde- “</span></p>

    <p class="Normal para-style-override-5"><span class="char-style-override-8">“Bu sadece küçük bir kızarıklık! Annem demişti, tüm çocuklarda olur!” Roger, Morag’ın hiddetli sesindeki korkuyu hissedebiliyordu.</span></p>

    <p class="Normal para-style-override-5"><span class="char-style-override-8">“Emin misin?” dedi elinden geldiğince nazikçe. Elini dikkatli bir şekilde Morag’ın kucağındaki karanlık lekeye doğru uzattı.</span></p>

    <p class="Normal para-style-override-5"><span class="char-style-override-8">Morag ona vurdu, Roger geri çekilirken acıyla tısladı.</span></p>

    <p class="Normal para-style-override-5"><span class="char-style-override-8">“Tanrı aşkına! Beni kestin!”</span></p>

    <p class="Normal para-style-override-5"><span class="char-style-override-8">“Uzak dur! Kocamın kaması elimde,” diye onu uyardı. “Onu almana izin vermem. Seni öldürürüm, yemin ederim öldürürüm!”</span></p>

    <p class="Normal para-style-override-5"><span class="char-style-override-8">Roger ona inanıyordu. Elini ağzına götürdü, tuzlu ve tatlı kanının tadı ağzını doldurdu. Küçük bir sıyrıktı ama gerekli mesajı Roger’a iletmişti. Morag onu öldürebilirdi. Ya da o ölürdü; eğer mürettebattan biri onu bulursa olacak olan da buydu.</span></p>

    <p class="Normal para-style-override-5"><span class="char-style-override-8">Ama hayır, diye düşündü. Para ederdi. Bonnet onu öldürmezdi, belki güverteye çıkarıp çocuğu denize atılırken izlettirirdi. Roger geminin ardında bıraktığı karanlık gölgeleri düşündü. Karanlık ya da soğuktan değil bu düşünceyle ürperdi.</span></p>

    <p class="Normal para-style-override-5"><span class="char-style-override-8">“Onu senden almayacağım. Ama eğer çiçekse- “</span></p>

    <p class="Normal para-style-override-5"><span class="char-style-override-8">“Değil! Yemin ederim değil!” Küçük bir el karanlıktan uzanıp Roger’ın yakasına yapıştı. “İnan bana, çiçek değil. Diş çıkaran bebeklerde böyle kızarıklıklar olur. Daha önce yüzlerce kez gördüm bunu! Ben dokuz kardeşin en büyüğüyüm. Bir bebek hasta mı yoksa diş mi çıkarıyor bilirim!”</span></p>

    <p class="Normal para-style-override-5"><span class="char-style-override-8">Önce tereddüt etti ama sonra hemen karar verdi. Eğer Morag yanılıyorsa ve bebek hastaysa, o da zaten çoktan hastalığa yakalanmış demekti. Onu yukarı çıkarmak hastalığı yaymaktan başka işe yaramayacaktı. Ve eğer haklıysa, biliyordu ki kızarıklığın ne olduğu önemli değildi. Herhangi bir leke, yukarıdakiler için çocuğun ölüm fermanı demekti.</span></p>

    <p class="Normal para-style-override-5"><span class="char-style-override-8">Roger, Morag’ın histeri içinde titrediğini görebiliyordu. Ona destek olmak için dokunmak istedi ama yapmadı. Ona güvenmeyecekti; güvenmesi için de bir neden yoktu doğrusu.</span></p>

    <p class="Normal para-style-override-5"><span class="char-style-override-8">“Seni ele vermeyeceğim,” diye fısıldadı.</span></p>

    <p class="Normal para-style-override-5"><span class="char-style-override-8">Şaşkınlıkan konuşamamıştı Morag.</span></p>

    <p class="Normal para-style-override-5"><span class="char-style-override-8">“Yemeğe ihtiyacın var, değil mi? Ve içme suyuna. Yoksa yakında sütün biter. Sütün olmazsa bebek ne yapar?”</span></p>

    <p class="Normal para-style-override-5"><span class="char-style-override-8">Morag’ın ciğerlerinden gelen düzensiz ve hırıltılı sesleri duyabiliyordu. Hastaydı ama bu çiçek hastalığından kaynaklanıyor gibi görünmüyordu. Bütün yolcular öksürüp hırıltılı nefes alıp vermiyor muydu? Nem çoktan ciğerlerine inmişti.</span></p>

    <p class="Normal para-style-override-5"><span class="char-style-override-8">“Çocuğu bana göster.”</span></p>

    <p class="Normal para-style-override-5"><span class="char-style-override-8">“Hayır!” Korkmuş bir fare gibi kocaman açtığı gözleri karanlıkta parladı.</span></p>

    <p class="Normal para-style-override-5"><span class="char-style-override-8">“Sana söz veriyorum onu senden almayacağım. Ama yine de görmem lazım.”</span></p>

    <p class="Normal para-style-override-5"><span class="char-style-override-8">“Neyin üzerine yemin edeceksin?”</span></p>

    <p class="Normal para-style-override-5"><span class="char-style-override-8">Roger, uygun bir Kelt yemini hatırlayabilmek için aklını yokladı, sonra vazgeçti ve aklına gelen ilk şeyin üzerine yemin etti.</span></p>

    <p class="Normal para-style-override-5"><span class="char-style-override-8">“Sevdiğim kadının üzerine yemin ederim,” dedi, “ve bir de henüz doğmamış çocuklarımın üzerine.”</span></p>

    <p class="Normal para-style-override-5"><span class="char-style-override-8">Morag’ın bir an tereddüt ettiğini hissetti. Ama sonra Roger’ın bacaklarına değen zayıf dizini hafifçe hareket ettirdi, biraz olsun rahatladığının işaretiydi bu. Zincirlerden küçük tıkırtılar geldi, bu sefer gerçek farelerdi.</span></p>

    <p class="Normal para-style-override-5"><span class="char-style-override-8">“Oğlumu burada yalnız bırakıp yemek çalmaya gidemem.” Roger, Morag’ın başıyla sesin geldiği tarafı işaret ettiğini anladı. “Onu canlı canlı yerler, bu hain yaratıklar beni bile uyurken ısırdılar.”</span></p>

    <p class="Normal para-style-override-5"><span class="char-style-override-8">Roger yukarıdan, güverteden gelen seslere kulak vererek elini uzattı. Kimsenin buraya falan ineceği yoktu ama yokluğu her an fark edilebilirdi.</span></p>

    <p class="Normal para-style-override-5"><span class="char-style-override-8">Morag elini göğsüne doğru götürüp çocuğun ağzını meme başından çekti. Bebek birkaç küçük sesle duruma itirazı olduğunu belli etti ve Roger kucağına alırken biraz mızırdandı.</span></p>

    <p class="Normal para-style-override-5"><span class="char-style-override-8">Roger pek sık bebek kucaklamazdı. Bu küçük şeyi elinde hissetmek çok garipti. Hareketsiz ama capcanlı, yumuşak ama çok dayanıklı...</span></p>

    <p class="Normal para-style-override-5"><span class="char-style-override-8">“Başına dikkat et!”</span></p>

    <p class="Normal para-style-override-5"><span class="char-style-override-8">“Tamam, tuttum.” Ilık kafatasını avcuyla destekleyerek bir-iki adım geriye yürüdü, bebeğin yüzünü ışığa tuttu.</span></p>

    <p class="Normal para-style-override-5"><span class="char-style-override-8">Yanaklarında kırmızılıklar vardı, üstelik üzerinde beyazlık olan kabartılardı bunlar. Roger’a basbayağı çiçek hastalığı gibi gelmişti. Bir an dehşete kapıldı; her ne kadar bağışıklık kazanmış da olsa böylesine bulaşıcı bir hastalığa bu kadar yaklaşmak ve çekinmemek cesaret isterdi.</span></p>

    <p class="Normal para-style-override-5"><span class="char-style-override-8">Bebeğe yakından baktı. Sonra annesinin tüm itirazlarına rağmen dikkatli bir şekilde kundağını açtı. Elini tulumunun içine doğru soktu. İki bacağının arasındaki bezinin ıslaklığını, ardından da göğüs ve karın bölgesindeki yumuşak, ipeksi tenini hissetti. </span></p>

    <p class="Normal para-style-override-5"><span class="char-style-override-8">Bebek gerçekten de pek hasta görünmüyordu. Gözleri berraktı, puslu ya da iltihaplı değildi. Bu arada azıcık sıcak da olsa teni dün gece kucakladığı çocuğunki gibi ateşler içinde yanmıyordu. Bebek ağlayıp kıpırdanıyordu ama küçük kollarını sinirli sinirli sağa sola da sallıyordu. Bu hareketlerde hasta bir bebeğin kasılmalarından eser yoktu, bebek hayli güçlüydü.</span></p>

    <p class="Normal para-style-override-5"><span class="char-style-override-8">Bebekler çabuk ölür, demişti Claire. Hiçbir şeyi yokken hastalık nasıl bir anda tüm vücutlarına yayılır, ne olduğunu anlamazsın. Dün geceden sonra Roger artık anlayabilirdi.</span></p>

    <p class="Normal para-style-override-5"><span class="char-style-override-8">“Tamam,” diye fısıldadı en sonunda. “Sanırım haklısın.” Morag’ın biri kama tutan ellerinin ve omuzlarının biraz rahatladığını hissetti.</span></p>

    <p class="Normal para-style-override-5"><span class="char-style-override-8">Büyük bir dikkatle bebeği tekrar annesine verdi. Verince biraz hüzünlendi ama rahatlamıştı da. Ne kadar büyük bir sorumluluktu az önce üstlendiği.</span></p>

    <p class="Normal para-style-override-5"><span class="char-style-override-8">Morag bebeğe bir şeyler mırıldandı, alelacele kundağını sardıktan sonra bebeği tekrar emzirmeye başladı.</span></p>

    <p class="Normal para-style-override-5"><span class="char-style-override-8">“Tatlı Jemmy’m benim, iyi bir çocuksun sen. Sus bebeğim, sus haydi, hepsi geçti, annen yanında.”</span></p>

    <p class="Normal para-style-override-5"><span class="char-style-override-8">“Kaç gün sürer?” diye fısıldadı Roger elini Morag’ın koluna koyarak. “Bu kızarıklıklar yani, eğer senin dediğin gibiyse kaç günde geçer?”</span></p>

    <p class="Normal para-style-override-5"><span class="char-style-override-8">“Belki dört, belki beş günde,” diye fısıldadı. “Aslında iki güne görüntüleri de değişir, kızarıklık azalır. Ondan sonra kimse çiçek olduğunu iddia edemez.”</span></p>

    <p class="Normal para-style-override-5"><span class="char-style-override-8">İki gün. Eğer çiçekse, bebek zaten iki günde ölecekti. Ama değilse, Roger bir yolunu bulacaktı, tabii Morag da.</span></p>

    <p class="Normal para-style-override-5"><span class="char-style-override-8">“O kadar süre uyumadan kalabilecek misin? Fareler...”</span></p>

    <p class="Normal para-style-override-5"><span class="char-style-override-8">“Evet, kalırım,” dedi cesurca. “Ne yapmam gerekiyorsa yaparım. Bana yardım edecek misin?”</span></p>

    <p class="Normal para-style-override-5"><span class="char-style-override-8">Roger kötü kokuyu boş verip derin bir nefes aldı.</span></p>

    <p class="Normal para-style-override-5"><span class="char-style-override-8">“Evet, edeceğim.” Ayağa kalktı, elini Morag’a uzattı. Bir an tereddüt ettikten sonra Morag elini verdi ve o da ayağa kalktı. Ufak tefekti, boyu Roger’ın omuzuna zor yetişiyordu ve Roger’ın avcundaki eli, bir çocuk eli kadar küçüktü. Karanlıkta oyuncak bebeğiyle oynayan bir kız çocuğuna benziyordu.</span></p>

    <p class="Normal para-style-override-5"><span class="char-style-override-8">“Kaç yaşındasın?” diye sordu Roger birden.</span></p>

    <p class="Normal para-style-override-5"><span class="char-style-override-8">Morag’ın hayli şaşırdığını gördü.</span></p>

    <p class="Normal para-style-override-5"><span class="char-style-override-8">“Dün yirmi iki yaşındaydım,” dedi ruhsuzca. “Bugün yüz bile olabilirim.”</span></p>

    <p class="Normal para-style-override-5"><span class="char-style-override-8">Küçük, nemli elini Roger’ınkinden çekti ve karanlığın içinde kayboldu.</span></p>

    <p class="Normal para-style-override-6"><span class="char-style-override-9"> </span></p>

    <div class="footnotes">
       <div class="footnote">
         <p class="Basic-Paragraph" xml:lang="en-US"><a class="footnote-anchor" href="#footnote-7589-4-backlink" id="footnote-7589-4">4</a><span class="char-style-override-1" xml:lang="tr-TR"> </span></p>
      </div>
    </div>
  </div>
</body>
</html>