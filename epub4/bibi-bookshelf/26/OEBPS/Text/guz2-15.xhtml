<html xmlns="http://www.w3.org/1999/xhtml">
<head>
  <title>guz2-15</title>
  <link href="../Styles/guz2.css" rel="stylesheet" type="text/css"/>
</head>

<body id="guz2" xml:lang="tr-TR">
  <div class="Basic-Text-Frame">
     <p class="baslik" id="toc_marker-11"><span class="bold">11<br/>Bakire Kurban</span></p>

    <p class="Normal para-style-override-9"><span class="italik char-style-override-7"> </span></p>

    <p class="Normal para-style-override-9"><span class="italik char-style-override-7">Wilmington, Kuzey Caroline Kolonisi</span></p>

    <p class="Normal para-style-override-9"><span class="italik char-style-override-7">1 Eylül 1769</span><span class="bold char-style-override-9"/></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Lizzie’nin hastalığı her neyse, bu geçirdiği üçüncü nöbetti. İlk şiddetli ateşten kurtulmayı başarmış ve bir gün dinlenip gücünü topladıktan sonra, tekrar yolculuğa çıkmaya hazır olduğu konusunda ısrar etmişti. Charleston’ın kuzeyine at sırtında bir günden az yolları kalmıştı ki kız yine ateşlendi. </span></p>

    <p class="Normal para-style-override-5"><span class="char-style-override-8">Brianna atları bağlamış ve küçük bir dere yakınlarında alelacele bir kamp kurmuştu. Ardından gece boyunca elinde matarayla derenin çamurlu kıyısına gidip gelerek Lizzie’ye içirmek ve ateşle adeta tüten bedenini serinletmek için su taşımıştı. Karanlık ormandan ya da pusuya yatmış hayvanlardan korkmuyordu ama Lizzie’nin herhangi bir yerleşimden uzakta, vahşiliğin ortasında ölmesi fikri onu dehşete düşürüyordu. Bu yüzden, kız bir atın üstünde durabilir hale gelir gelmez hemen Charleston’a doğru yola çıkmak istiyordu. </span></p>

    <p class="Normal para-style-override-5"><span class="char-style-override-8">Neyse ki sabah olduğunda kızın ateşi düşmüştü ve Lizzie bitkin ve solgun olsa da ata binecek haldeydi. Brianna başta tereddüt etti ama sonra, geriye dönmektense Wilmington’a doğru ilerlemeye karar verdi. Artık annesini bulması kendisi için olduğu kadar Lizzie açısından da bir zorunluluktu. </span></p>

    <p class="Normal para-style-override-5"><span class="char-style-override-8">Brianna, toplu sınıf resimlerinin en arka sırasında dikildiği tüm o yıllar boyunca boyutlarından çok da memnun olmamıştı ama boylu poslu ve kuvvetli olmanın kıymetini yaşı ilerledikçe anlamaya başlamıştı. Ve bu sefil yerde kaldığı süre uzadıkça şimdi bu avantajlar daha da çok ortaya çıkıyordu. </span></p>

    <p class="Normal para-style-override-5"><span class="char-style-override-8">Bir koluyla Lizzie’nin narin beyaz kalçalarının altından lazımlığı alırken, diğeriyle yataktan destek aldı. Lizzie cılız olmakla beraber şaşırtıcı derecede ağırdı ve yarı bilinçsiz haldeydi; sürekli sayıklıyor ve vücudu seğiriyordu, seğirmeler arada titremeli spazmlara dönüşüyordu. </span></p>

    <p class="Normal para-style-override-5"><span class="char-style-override-8">Kızın kenetlenen dişleri çene kemiklerinin derisinin altından gergi çubukları gibi fırlamasına neden olsa da titremesi biraz olsun hafiflemişti. </span></p>

    <p class="Normal para-style-override-5"><span class="char-style-override-8">Sıtma, diye düşündü Brianna, belki onuncu kez. Sürekli tekrarlamasına bakılırsa öyle olmalıydı. Lizzie’nin ensesinde</span><span class="italik char-style-override-7"> </span><span class="char-style-override-8">küçük pembe lekeler vardı, bunlar </span><span class="italik char-style-override-7">Phillip Alonzo </span><span class="char-style-override-8">karayı gördüğünden beri onları sokup duran sivrisineklerin hatırası olmalıydı. Karaya çok güneyden çıkmış ve üç hafta süreyle Charleston civarındaki sığ sularda avare avare dolaşarak boşa vakit harcamışlardı, bu arada kan emici sinekler onları kemirip durmuştu. </span></p>

    <p class="Normal para-style-override-5"><span class="char-style-override-8">“İşte. Şimdi biraz daha iyi misin?”</span></p>

    <p class="Normal para-style-override-5"><span class="char-style-override-8">Lizzie güçsüzce başını salladı ve gülümsemeye çalıştı; ama tek başarabildiği zehirli yem yemiş bir beyaz fare gibi görünmekti. </span></p>

    <p class="Normal para-style-override-5"><span class="char-style-override-8">“Su iç, tatlım. Hadi bakalım, yalnızca bir yudum.” Brianna bir yandan dil dökerek fincanı Lizzie’nin ağzına götürdü. Üstüne garip bir deja vu hissi geldi ve sesinin tıpkı annesininki gibi çıktığını fark etti, hem tonu hem de kelimeleri benziyordu. Bunu fark etmek bir açıdan rahatlatıcıydı, sanki annesi bir şekilde onun ardında duruyor ve onun aracılığıyla konuşuyor gibiydi. </span></p>

    <p class="Normal para-style-override-5"><span class="char-style-override-8">Elbette konuşan annesi olsaydı, bunun ardından emmek üzere portakal aromalı aspirin ve şefkatini verirdi. Böylelikle emmekte olduğu tablet eriyince ateşi düşmüş ve ağrısı hafiflemiş olurdu. Brianna köşede yığılı duran eyer heybelerine boş gözlerle baktı. Aspirin yoktu; Jenny’nin “basit ihtiyaçlar” diye yanına verdiği bir demet bitki vardı ama papatya ve nane çayları Lizzie’yi kusturmaktan başka işe yaramamıştı. </span></p>

    <p class="Normal para-style-override-5"><span class="char-style-override-8">Sıtma olan insanlara kinin verilirdi; ihtiyacı olan şey buydu. Ama burada bu maddeye yine kinin mi dendiğini ya da bunu nereden bulabileceğini hiç bilmiyordu. Sonuçta sıtma eski bir hastalıktı, kinin de bitkilerden elde edilirdi - buna ne deniyorsa densin, bir doktorun elinde mutlaka biraz olması gerekmez miydi?</span></p>

    <p class="Normal para-style-override-5"><span class="char-style-override-8">Lizzie’nin ikinci nöbetinde Brianna’nın yola devam etmesinin tek nedeni, tıbbi yardım bulma umuduydu. Yolda bir kez daha durmaya korkarak Lizzie’yi önüne alıp ata bindirmiş ve onun atını sürerken kızın gövdesini kendine yaslamıştı. Lizzie bir ateşten kavruluyor bir buz kesip titriyordu ve ikisi bu şekilde güçten düşmüş bir halde Wilmington’a ulaştılar. </span></p>

    <p class="Normal para-style-override-5"><span class="char-style-override-8">Ama Wilmington’un ortasında da gerçek bir yardıma önceden oldukları kadar uzaktılar. Bree dudaklarını sıkmış, yatağın yanındaki komodinin üstüne bakıyordu. Orada üstü kanlı bir bez yumağı duruyordu.</span></p>

    <p class="Normal para-style-override-5"><span class="char-style-override-8">Pansiyoncu kadın Lizzie’yi görünce hemen bir eczacı çağırmaya gitmişti. Annesi buradaki tıbbi bilgilerin ve bunu uygulayanların ilkelliği hakkında ne demiş olursa olsun, Brianna karşısındaki adamı görünce birden içgüdüsel bir rahatlama hissetmişti. </span></p>

    <p class="Normal para-style-override-5"><span class="char-style-override-8">Eczacı düzgün giyimli, kibar görünüşlü ve elleri oldukça temiz bir genç adamdı. Tıbbi bilgisi ne düzeyde olursa olsun, ateş hakkında Brianna kadar bilgiye sahip gibi görünüyordu. Daha da önemlisi Lizzie için uğraşırken artık kendini yalnız hissetmiyordu. </span></p>

    <p class="Normal para-style-override-5"><span class="char-style-override-8">Eczacı yatak örtüsünü kaldırıp da kızı tetkik etmeye başlayınca terbiyesi gereği odadan çıkmış ama ıstırap dolu küçük bir çığlık duyunca kapıyı açmış ve karşısında elinde bir neşterle eczacıyı ve dirseğindeki bir kesikten oluk gibi kan akan, yüzü kirece dönmüş Lizzie’yi görmüştü. </span></p>

    <p class="Normal para-style-override-5"><span class="char-style-override-8">“Ama hanımefendi, bu vücut sıvılarını çekmek için!” diye kendini savundu eczacı, hem kendini hem de hastasının vücudunu korumaya çalışıyordu. “Anlamıyor musunuz? Sıvıları çekmeniz gerek! Eğer bu yapılmazsa sıcak safra onun organlarını zehirler ve tüm vücudunu doldurur. Bu ise onun felaketi olur!”</span></p>

    <p class="Normal para-style-override-5"><span class="char-style-override-8">“Eğer gitmezseniz bu sizin felaketiniz olacak,” dedi Brianna kenetli dişlerinin arasından. “Derhal çıkın buradan!”</span></p>

    <p class="Normal para-style-override-5"><span class="char-style-override-8">Canını kurtarma kaygısı tıbbi hevesine baskın çıkan genç adam, çantasını aldığı gibi olabildiğince vakur bir edayla odadan çıktı ve merdivenlerin başına gelince de kıza korkunç uyarılar savurmaya başladı. </span></p>

    <p class="Normal para-style-override-5"><span class="char-style-override-8">Aşağıdaki mutfağa su almak için inip çıkarken uyarılar Brianna’nın kulaklarında yankılandı. Eczacının sözlerinin çoğu cehaletini ortaya koyuyordu. Vücut sıvıları ve kirli kanla ilgili zırvalar ama içlerinden bazıları kızı rahatsız etmişti.</span></p>

    <p class="Normal para-style-override-5"><span class="char-style-override-8">“Eğer önerilerimi dikkate almazsanız bayan, hizmetçinizin ölümünden siz sorumlu olursunuz!” diye bağırdı, öfkeli yüzü merdiven arasının yarı karanlığında yukarı dönmüştü. “Ona nasıl bakacağınızı bilmiyorsunuz!”</span></p>

    <p class="Normal para-style-override-5"><span class="char-style-override-8">Gerçekten de bilmiyordu. Lizzie’nin hastalığının ne olduğunu bile tam olarak bilmiyordu. Eczacı hastalığa “humma” demiş, pansiyoncu kadınsa “çeşnilenme” olarak bahsetmişti. Yeni gelen göçmenlerin, buradaki yeni mikropların taarruzuna karşı koyamayarak hastalanması çok yaygındı. Kadının teklifsiz sözlerinden anladığı kadarıyla, bu göçmenlerin söz konusu çeşnilenme sürecinden canlı çıkamaması da oldukça sık karşılaşılan bir durumdu. </span></p>

    <p class="Normal para-style-override-5"><span class="char-style-override-8">Leğeni doldururken kızın bileklerine sıcak su sıçradı. Elindeki tek şey suydu. Hanın arka yanındaki derenin suyunun temiz olup olmadığını Tanrı bilirdi; böylesi daha uzun sürse de kazandaki kaynamış suyu alıp soğumasını beklemek daha doğruydu. Testide bir miktar soğuk su vardı, birazını Lizzie’nin kurumuş dudaklarına damlattı, sonra kızı geri yatağa yatırdı. Lizzie’nin yüzünü ve boynunu yıkadı, yorganını kaldırdı ve kızın geceliğini ıslattı, kızın küçük meme uçları geceliğin altından koyu pembe noktalar gibi görünüyordu. </span></p>

    <p class="Normal para-style-override-5"><span class="char-style-override-8">Lizzie gözlerini aralayarak azıcık gülümsemeyi başardı, sonra küçük bir iç çekişle yeniden başı düştü ve uyuyakaldı. Eklemleri bir bez bebeğinkiler gibi gevşeyivermişti. </span></p>

    <p class="Normal para-style-override-5"><span class="char-style-override-8">Brianna sanki kendi de bir bez bebekmiş de içindeki dolguyu çıkarmışlar gibi hissediyordu. Odadaki tek sandalyeyi pencerenin kenarına çekti ve pencere eşiğine dayanarak sandalyeye yığıldı kaldı, temiz hava almak için başını dışarı uzattı. Charleston’dan buraya gelene kadar sanki atmosfer üzerlerine kalın bir battaniye gibi çökmüştü. Zavallı Lizzie’nin bunun altında ezilmesine şaşmamalıydı. </span></p>

    <p class="Normal para-style-override-5"><span class="char-style-override-8">Huzursuzca kendi bacağındaki bir ısırığı kaşıdı; sinekler ondan Lizzie’den hoşlandıkları kadar hoşlanmıyordu ama o da ısırıklardan payını almıştı. Sıtma sorun değildi; onun için aşı olmuştu, tifo, kolera ve aklına gelen diğer hastalıklar için de öyle. Ama yeni gün humması ya da yoğun havada kötü ruhlar gibi gezinen bir düzine diğer hastalık için serum ya da aşı yoktu. Bunların kaçı sinek ısırıklarından geçiyordu acaba?</span></p>

    <p class="Normal para-style-override-5"><span class="char-style-override-8">Gözlerini kapadı ve başını tahta doğramalara yasladı, göğsünden akan terler gömleğinin kıvrımlarına damlıyordu. Kendi kokusunu duyabiliyordu; ne kadar zamandır bu elbiseleri giyiyordu? Bunun önemi yoktu. İki gün iki gecedir ayaktaydı ve yıkanmak şöyle dursun, üstündekileri çıkaracak hali bile yoktu. </span></p>

    <p class="Normal para-style-override-5"><span class="char-style-override-8">Lizzie’nin ateşi düşmüş gibiydi ama bu ne kadar sürerdi? Eğer yeniden yükselirse küçük hizmetçi kızı öldüreceği kesindi; yolda aldığı kiloları şimdiden kaybetmişti bile, açık renkli teni günışığı altında sarı sarı görünüyordu. </span></p>

    <p class="Normal para-style-override-5"><span class="char-style-override-8">Wilmington’da bir yardım bulacakları yoktu. Brianna oturuşunu dikleştirip gerindi ve sırtındaki kemiklerin yerine oturduğunu hissetti. Yorgun olsun olmasın yapılacak tek bir şey vardı. Annesini bulmalıydı, hem de olabildiğince çabuk. </span></p>

    <p class="Normal para-style-override-5"><span class="char-style-override-8">Atları satıp onları nehrin yukarısına götürecek bir gemi bulabilirdi. Kız yeniden ateşlenirse bile Lizzie ile bu sıcak, pis kokulu küçük odada nasıl ilgileniyorsa gemide de aynı şekilde ilgilenebilirdi - hem bir yandan da hedeflerine doğru ilerliyor olurlardı. </span></p>

    <p class="Normal para-style-override-5"><span class="char-style-override-8">Ayağa kalktı ve yüzüne biraz su çarptı, ter içindeki saçlarını geriye ittirdi. Buruş buruş olmuş pantolonunu çıkarırken bir yandan da plan yapmaya çalışıyordu. </span></p>

    <p class="Normal para-style-override-5"><span class="char-style-override-8">Nehirde giden bir gemi. Nehrin üstü daha serin olurdu elbette. Daha fazla ata binmek de yoktu; dört gündür ata binmekten uylukları ağrıyordu. Cross Creek’e yelken açar, Jocasta MacKenzie’yi bulurlardı.</span></p>

    <p class="Normal para-style-override-5"><span class="char-style-override-8">“Hala,” diye mırıldandı, gaz lambasına uzanırken hafifçe sendeleyerek. “Büyük Hala Jocasta.” Lallybroch’ta bulduğuna benzer bir konukseverlikle kendisini karşılayan, beyaz saçlı kibar bir yaşlı kadın hayal etti. Aile. Yeniden aileyle olmak ne kadar iyi olacaktı. Sık sık olduğu üzere Roger sızdı düşüncelerine. İradesiyle aklından çıkardı onu; görevini tamamladığı zaman onu düşünecek çok vakti olacaktı.</span></p>

    <p class="Normal para-style-override-5"><span class="char-style-override-8">Küçük bir tatarcık bulutu aleve doğru hücum etti. Hemen yakındaki duvarın üstünde ise güveler ve bitler harekete hazırlanıyordu. Odadaki havadan ancak biraz daha sıcak olan lamba alevini söndürdü ve karanlıkta gömleğini başının üstüne çekti. </span></p>

    <p class="Normal para-style-override-5"><span class="char-style-override-8">Jocasta, Jamie Fraser ve annesinin nerede olduklarını bilir, onun oraya ulaşmasına yardım ederdi. Taşların içinden geçti geçeli ilk kez, Jamie Fraser’ı zihninde ne merak ne de endişeyle düşünüyordu. Tek mühim olan annesini bulmasıydı. Annesi Lizzie için ne yapılması gerektiğini bilirdi. Annesi her şeyin nasıl halledileceğini bilirdi. </span></p>

    <p class="Normal para-style-override-5"><span class="char-style-override-8">Katlanmış bir yorganı açarak yere serdi ve çıplak halde üstüne uzandı. Saniyeler içinde uyuyakalmıştı, rüyasında ise dağlar ve beyaz, tertemiz karlar görüyordu. </span></p>

    <p class="Normal para-style-override-5"><span class="char-style-override-8">Ertesi sabah işler daha yolunda görünüyordu. Lizzie’nin ateşi azalmış, kız güçsüz düşmüştü fakat zihni açıktı ve havanın izin verdiği ölçüde vücudu serindi.</span></p>

    <p class="Normal para-style-override-5"><span class="char-style-override-8">Geceleyin dinlenmesi sayesinde gücünü yenileyen Brianna, saçlarını yıkamış ve leğende ıslattığı süngerle silinmişti. Sonra üstüne pantolon ve ceketini giyip, han sahibi kadına parasını öderken Lizzie’ye göz kulak olmasını tembihlemiş ve işlerini halletmek için çıkmıştı. </span></p>

    <p class="Normal para-style-override-5"><span class="char-style-override-8">Günün büyük kısmı bu işlerle - ve bir de cinsiyetini anlayınca ağzı açık kalan ya da gözleri yuvalarından fırlayan adamlardan bunalmakla - geçti. Atları makul olduğunu umduğu bir fiyata satmayı başarmıştı. Wilmington’dan Cross Creek’e giderken kanosuna ücret karşılığı yolcular alan Viorst isimli bir adam olduğunu duymuştu. Ama Viorst’u karanlık çökmeden önce bulmayı başaramadı ve üstünde pantolon olsun olmasın, geceleyin rıhtımda gezinmeye niyeti yoktu. Sabah yeterince vakti olacaktı. </span></p>

    <p class="Normal para-style-override-5"><span class="char-style-override-8">Güneş batmak üzereyken hana geri döndüğünde umut verici bir manzarayla karşılaştı; Lizzie aşağıya inmiş, otelci kadın tarafından mısır lapası lokmaları ve tavuk yahnisiyle şımartılmakla meşguldü. </span></p>

    <p class="Normal para-style-override-5"><span class="char-style-override-8">“Daha iyisin!” diye bağırdı Brianna. Lizzie gözlerinin içi gülerek başını salladı ve lokmasını yuttu. </span></p>

    <p class="Normal para-style-override-5"><span class="char-style-override-8">“Evet, öyleyim,” dedi. “Kendime gelmiş gibiyim, Bayan Smoots da tüm giysilerimizi yıkamama izin verme kibarlığını gösterdi. Yeniden temiz olmak harika bir şey!” dedi coşkuyla ve elini yeni ütülendiği belli olan yakasının üstüne koydu.</span></p>

    <p class="Normal para-style-override-5"><span class="char-style-override-8">“Çamaşır yıkayıp ütü yapmamalısın,” diye çıkıştı Brianna, hizmetçisinin oturduğu bankta onun yanına ilişirken. “Gücün tükenecek ve yine hasta düşeceksin.”</span></p>

    <p class="Normal para-style-override-5"><span class="char-style-override-8">Lizzie başını önüne eğdi, dudaklarını kenarında minik bir gülümseme belirdi. </span></p>

    <p class="Normal para-style-override-5"><span class="char-style-override-8">“Babanızla kir pas içinde kıyafetler giyerken buluşmak istemezsiniz diye düşündüm. Gecelik bile giyseniz şu üstünüzdekinden iyi olur.” Küçük hizmetçinin kınayan bakışları Brianna’nın pantolonunda gezindi; hanımının erkek kıyafetlerine olan bu tutkusunu hiç onaylamıyordu. </span></p>

    <p class="Normal para-style-override-5"><span class="char-style-override-8">“Babamla buluşmak mı? Sen ne… Lizzie, bir şeyler mi duydun?” İçinde bir şeyler hop etmişti, sanki gaz ocağının puf etmesi gibi bir umut doğuvermişti. </span></p>

    <p class="Normal para-style-override-5"><span class="char-style-override-8">Lizzie bilmiş bilmiş baktı. “Duydum. Ve tüm bunlar yıkamak sayesinde oldu - babamın her zaman dediği gibi, iyi davranışlar her zaman ödüllenir.”</span></p>

    <p class="Normal para-style-override-5"><span class="char-style-override-8">“Eminim öyledir,” dedi Brianna. “Ne öğrendin ve nasıl öğrendin?”</span></p>

    <p class="Normal para-style-override-5"><span class="char-style-override-8">“Şey, tam sizin iç eteğinizi asıyordum, hani şu güzel ve eteğinde işlemeleri olanı- ”</span></p>

    <p class="Normal para-style-override-5"><span class="char-style-override-8">Brianna küçük bir kap sütü eline alıp hizmetçisinin başının üstüne doğru tuttu. Lizzie kıkırdayarak eğildi ve kaçmaya yeltendi. </span></p>

    <p class="Normal para-style-override-5"><span class="char-style-override-8">“Tamam! Anlatıyorum! Anlatıyorum!”</span></p>

    <p class="Normal para-style-override-5"><span class="char-style-override-8">Kız yıkama işinin ortasındayken, hanın lokantasının müdavimlerinden biri hava güzel olduğundan pipo içmeye dışarı çıkmıştı. Lizzie’nin becerikliliğinden etkilenen adam, onunla keyifli bir sohbete koyulmuştu. Bu sohbet sırasında ise Andrew MacNeill isimli bu beyefendinin James Fraser adını yalnızca duymakla kalmayıp ayrıca onu iyi tanıdığı da ortaya çıkmıştı.</span></p>

    <p class="Normal para-style-override-5"><span class="char-style-override-8">“Demek tanıyormuş? Ne dedi peki? Bu MacNeill hâlâ burada mı?”</span></p>

    <p class="Normal para-style-override-5"><span class="char-style-override-8">Lizzie elini kaldırıp Brianna’nın sözünü kesti. “Yapabildiğim kadar hızlı anlatıyorum. Hayır, burada değil; onu kalmaya ikna etmeye çalıştım ama posta gemisiyle New Bern’e gitmesi gerekiyordu ve gemiyi bekletemedi.” Kız da neredeyse Brianna kadar heyecanlıydı, yanakları hâlâ solgundu ama burnunun ucu pembeleşmişti. </span></p>

    <p class="Normal para-style-override-5"><span class="char-style-override-8">“Bay MacNeill babanızı tanıyor, büyük halanızı da öyle. Dediğine göre harika bir kadınmış, çok zenginmiş, muhteşem bir evi varmış, ayrıca birçok kölesi ve- ”</span></p>

    <p class="Normal para-style-override-5"><span class="char-style-override-8">“Şimdi bunu boş ver. Babam hakkında ne dedi? Annemden bahsetti mi?”</span></p>

    <p class="Normal para-style-override-5"><span class="char-style-override-8">“Claire,” dedi Lizzie muzaffer bir edayla. “Annenizin ismi buydu, değil mi? Sordum, o da onayladı: Bayan Fraser’ın adı Claire’miş. Gördüğü en iyi şifacıymış - annenizin doktor olduğunu da söylememiş miydiniz? Bir seferinde onun bir adam üzerinde çok zor bir ameliyat yaptığına şahit olmuş, adamı yemek masasının üstüne yatırıp </span><span class="italik char-style-override-7">tosunlarını</span><span class="char-style-override-8"> kesmiş ve dikiş atmış, hem de tüm davetlilerin gözleri önünde!”</span></p>

    <p class="Normal para-style-override-5"><span class="char-style-override-8">“İşte bu benim annem olmalı, doğrudur.” Gözlerinin kenarında gülmekten yaşlar birikmişti. “İyiler miymiş? Son zamanlarda onları görmüş mü?”</span></p>

    <p class="Normal para-style-override-5"><span class="char-style-override-8">“Ah, en iyisi de bu işte!” Lizzie ileri doğru yaslandı, gözleri anlattıklarının önemiyle kocaman olmuştu. “Babanız Bay Fraser, Cross Creek’teymiş! Tanıdığı bir adam saldırıdan mahkemeye çıkmış, babanız da onun için şahitlik yapacakmış.” Mendiliyle şakaklarındaki minik ter damlalarını kuruladı. </span></p>

    <p class="Normal para-style-override-5"><span class="char-style-override-8">“Bay MacNeill mahkemenin gelecek pazartesiye dek toplanamayacağını söyledi, çünkü yargıç hastalanmış ve Edenton’dan yeni bir tane gelecekmiş, mahkeme de o gelene dek görülemezmiş.”</span></p>

    <p class="Normal para-style-override-5"><span class="char-style-override-8">Brianna bir tutam saçını eliyle geriye attı ve rahatlayıp nefesini verdi, ne kadar şanslı olduklarına inanamıyordu. </span></p>

    <p class="Normal para-style-override-5"><span class="char-style-override-8">“Gelecek pazartesi… bugün ise cumartesi. Tanrım, peki nehirden yukarı gitmek ne kadar alır?”</span></p>

    <p class="Normal para-style-override-5"><span class="char-style-override-8">Lizzie hanımının Tanrı’nın adını ağzına olur olmaz almasından rahatsız olarak haç çıkardı, ama kendisi de onun heyecanını paylaşıyordu. </span></p>

    <p class="Normal para-style-override-5"><span class="char-style-override-8">“Bilmiyorum ama Bayan Smoots’un oğlu daha önce bir kez o yolu gitmiş, ona sorabiliriz.”</span></p>

    <p class="Normal para-style-override-5"><span class="char-style-override-8">Brianna oturduğu bankta ardına dönüp odaya baktı. Karanlık bastırdıkça genç ve yetişkin erkekler iş dönüşü yatmadan önce akşam yemeği yemek ya da bir şeyler içmek için buraya uğramaya başlamışlardı. O anda o küçük odaya tıkışmış on beş ya da yirmi kişi mevcuttu</span></p>

    <p class="Normal para-style-override-5"><span class="char-style-override-8">“Hanginiz Genç Smoots?” diye sordu Brianna, adamları rahatça görebilmek için başını geriye çevirmişti.</span></p>

    <p class="Normal para-style-override-5"><span class="char-style-override-8">“İşte şuradaki, güzel kahverengi gözleri olan çocuk. Gidip çağırayım mı?” Heyecanla cesareti artan Lizzie, oturduğu yerden aşağıya kayıverdi ve kalabalığa doğru koştu. </span></p>

    <p class="Normal para-style-override-5"><span class="char-style-override-8">Brianna süt kabını hâlâ elinde tutuyordu ama henüz fincanına dökmek için bir harekette bulunmamıştı. O kadar heyecanlıydı ki içtiği boğazından geçmezdi. Bir haftadan biraz fazla zaman vardı!</span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">Wilmington küçük bir kasaba, diye düşündü Roger. Gidebileceği kaç yer olabilirdi ki? Elbette eğer buradaysa. Bunun hayli olası olduğunu düşündü; New Bern rıhtımındaki birahanelerde yaptığı araştırmalar sonucunda </span><span class="italik char-style-override-7">Phillip Alonzo</span><span class="char-style-override-8">’nun Charleston’a sağ salim ulaştığını öğrenmişti - üstelik </span><span class="italik char-style-override-7">Gloriana </span><span class="char-style-override-8">Edenton’a demirlemeden yalnızca on gün evvel. </span></p>

    <p class="Normal para-style-override-5"><span class="char-style-override-8">Brianna’nın Charleston’dan Wilmington’a varması iki günle iki hafta arası bir vakit almış olabilirdi - elbette eğer o yönde gittiyse. </span></p>

    <p class="Normal para-style-override-5"><span class="char-style-override-8">“O burada,” diye mırıldandı. “Lanet olsun, burada olduğunu biliyorum!” Vardığı bu hüküm ister bir çıkarım, ister sezgi, ister temenni, isterse düpedüz inatçılık olsun, boğulmakta olan bir denizcinin seren direğine sarılması misali sarılmıştı buna. </span></p>

    <p class="Normal para-style-override-5"><span class="char-style-override-8">Kendisi Edenton’dan Wilmington’a gitme işini oldukça kolay halletmişti. </span><span class="italik char-style-override-7">Gloriana’</span><span class="char-style-override-8">nın ambarından yük boşaltma işine başlamış, bir sandık çayı depoya taşımış, yere bırakmış, kapıya geri yürümüş ve teri emsin diye başına sardığı bezi yeniden bağlama işiyle meşgul olmuştu. Sıradaki ondan bir sonraki adam kendisini geçtiğindeyse rıhtıma geri çıkmış ve sağa değil de sola dönmüştü. Birkaç saniye sonra rıhtımdan kasabaya giden çakıl taşlı ince yola koyulmuştu bile. Ertesi sabah, Edenton’dan Wilmington’daki ana depoya denizcilik gereçleri götüren küçük bir kargo gemisinde yükleyici olma karşılığında bir ranza ayarlamıştı. Mallar daha sonra büyük bir gemiyle İngiltere’ye yollanacaktı.</span></p>

    <p class="Normal para-style-override-5"><span class="char-style-override-8">Wilmington’a gelince yine, bir an bile vicdan azabı çekmeden atladı gemiden. Harcayacak zamanı yoktu, Brianna’yı bulması gerekiyordu.</span></p>

    <p class="Normal para-style-override-5"><span class="char-style-override-8">Kızın orada olduğundan emindi. Fraser Tepesi dağlardaydı; oraya gitmek için bir rehbere ihtiyacı vardı ve Wilmington da böyle birini bulabileceği en uygun limandı. Ve eğer kız oradaysa kesinlikle birileri onu fark ederdi, bu konuda bahse girebilirdi. Yalnızca yanlış türden birilerinin hâlihazırda onun farkına varmış olmadığını umuyordu. </span></p>

    <p class="Normal para-style-override-5"><span class="char-style-override-8">Ana caddeyi hızlıca şöyle bir kolaçan edip rıhtımda gezinince, yirmi üç adet içkili han saydı. İsa aşkına, burada insanlar balık gibi içiyordu! Kız müstakil bir evden oda kiralamış da olabilirdi ama işe hanlardan başlamak en iyisiydi. </span></p>

    <p class="Normal para-style-override-5"><span class="char-style-override-8">Akşam olduğunda hanların on tanesini elden geçirmiş, gemici arkadaşlarıyla karşılaşma ihtimaline karşı işi ağırdan almaya başlamıştı. Gözünün önünde bunca içkinin olup onun cebinde harcamak için fazladan tek kuruş para olmaması, susuzluğunu dayanılmaz boyutlara taşımıştı. Gün boyunca ağzına yemek koymamış olması işleri daha da zorlaştırıyordu. </span></p>

    <p class="Normal para-style-override-5"><span class="char-style-override-8">Öte yandan henüz bundan fiziksel bir rahatsızlık duymaya başlamış sayılmazdı. Beşinci handaki adamlardan biri onu görmüştü, yedinci handaki kadınlardan biri de öyle. “Uzun boylu kızıl saçlı bir adam,” demişti adam ama kadın, “kocaman nefis bir kız, erkek pantolonu giymişti,” demişti hayretle dilini şaklatarak. “Caddeden aşağı her yanı açıkta yürüyordu, ceketini koluna asmıştı, poposu ise herkesin gözü önündeydi!”</span></p>

    <p class="Normal para-style-override-5"><span class="char-style-override-8">Ah o popoyu ben de bir görsem, diye düşündü Roger, o zaman ne yapacağını biliyordu. Kibar bir hancı kadından bir bardak su isteyip yenilenmiş bir kararlılıkla yeniden yola koyuldu.</span></p>

    <p class="Normal para-style-override-5"><span class="char-style-override-8">Hava iyice karardığında, beş han daha dolaşmıştı. Hanların bar kısımlar doluydu şimdi ve kızıl saçlı erkek giysili uzun kızın, yaklaşık bir haftadır dikkat çekmekte olduğunu öğrenmişti. Kız hakkında yapılan yorumların bazısı kanın tepesine sıçramasına neden olmuştu ve onu durduran tek şey, saldırıdan hapse atılma korkusu olmuştu. </span></p>

    <p class="Normal para-style-override-5"><span class="char-style-override-8">Bu şekilde on beşinci hanı iki sarhoşla söz dalaşı yaparak terk etti, öfkeden köpürüyordu. İsa aşkına, bu kadında hiç mi akıl yoktu? Erkeklerin neler yapabileceğinden hiç mi haberi yoktu?</span></p>

    <p class="Normal para-style-override-5"><span class="char-style-override-8">Caddede durdu ve terleyen yüzünü gömleğinin koluyla sildi. Şimdi ne yapacağını düşünerek derin derin nefes aldı. Devam etmeli diye düşündü ama aslına bakılırsa, yakında yiyecek bir şeyler bulamazsa yolun ortasında yüzüstü yere yapışıverecekti. </span></p>

    <p class="Normal para-style-override-5"><span class="char-style-override-8">Mavi Boğa, diye karar verdi. Oranın önünden geçerken ahır kısmında içeri göz atmış ve yerlerin taze samanla kaplı olduğunu görmüştü. Bir-iki peniye yemek yese, belki hanın sahibi insaniyet adına ahırda uyumasına izin verirdi. </span></p>

    <p class="Normal para-style-override-5"><span class="char-style-override-8">Başını çevirdiğinde gözüne yolun karşısındaki bir tabela takıldı. </span></p>

    <p class="Normal para-style-override-5"><span class="italik char-style-override-7">Wilmington haber yazarı</span><span class="char-style-override-8">, Jno. Gillette, yazıyordu üstünde. Wilmington Gazetesi; Kuzey Caroline’daki birkaç tanesinden biriydi. Roger’a kalırsa bu kadarı fazlaydı bile. Eline bir taş alıp Jno. Gillette’in penceresinden atmamak için kendini zor tuttu. Onun yerine başında sırılsıklam olmuş bezi çekip çıkardı ve üstüne başına çeki düzen vermeye çalışarak nehre ve Mavi Boğa’ya doğru yöneldi. </span></p>

    <p class="Normal para-style-override-5"><span class="char-style-override-8">Kız oradaydı.</span></p>

    <p class="Normal para-style-override-5"><span class="char-style-override-8">Ocağın yanına oturmuş, atkuyruğu yaptığı saçları ateşte parlıyor, yüzünde Roger’ın zor kullanarak silip atmak istediği bir gülümseme yerleşmiş haldeki bir genç adamla sohbet ediyordu. Roger kapıyı ardından çarptı ve kıza doğru ilerledi. Kız başını çevirdi ve sakallı yabancıya boş boş baktı. Gözlerinde onu tanıdığına dair bir ifade belirdi, sonra keyiflendi ve yüzüne koca bir gülümseme yayıldı. </span></p>

    <p class="Normal para-style-override-5"><span class="char-style-override-8">“Ah,” dedi. “Sen misin!” Sonra bakışları değişti ve orman yangını gibi hızla kavrayış yayıldı yüzüne. Çığlık attı. Çığlığı tüm gücüyle atmıştı, meyhanedeki bütün kafalar ona doğru döndü. </span></p>

    <p class="Normal para-style-override-5"><span class="char-style-override-8">“Lanet olsun!” diye bağırdı Roger masanın diğer yanından ve kızın koluna yapıştı. “Ne yaptığını sanıyorsun sen?”</span></p>

    <p class="Normal para-style-override-5"><span class="char-style-override-8">Kızın yüzü bembeyaz olmuş, şoktan gözleri büyümüştü. Kendini kurtarmaya çalışarak geri çekildi. </span></p>

    <p class="Normal para-style-override-5"><span class="char-style-override-8">“Bırak beni!”</span></p>

    <p class="Normal para-style-override-5"><span class="char-style-override-8">“Bırakmam! Benimle geleceksin, hem de hemen!”</span></p>

    <p class="Normal para-style-override-5"><span class="char-style-override-8">Masanın etrafını dönerek diğer kolunu da yakaladı, kızı kendine çekti ve ardından iterek kapıya doğru yönlendirdi. </span></p>

    <p class="Normal para-style-override-5"><span class="char-style-override-8">“MacKenzie!” Hay aksi, bu kargo gemisindeki denizcilerden biriydi. Roger adamı bu işin dışında tutmak için ona dik dik baktı. Neyse ki adam Roger’dan hem boyca ufak hem de yaşça büyüktü. Önce tereddüt etti, sonra yanındakilerden de cesaret alarak hırçın bir ifadeyle çenesini doğrulttu. </span></p>

    <p class="Normal para-style-override-5"><span class="char-style-override-8">“Ne yapıyorsun o kıza, MacKenzie? Bırak kızı!” Kalabalıkta bir hareketlenme olmuştu, adamlar içkilerinden başlarını kaldırıp gürültünün geldiği yere bakmaya başlamıştı. Eğer Roger buradan </span><span class="italik char-style-override-7">hemen</span><span class="char-style-override-8"> çıkmayı başaramazsa hiç çıkamayacaktı.</span></p>

    <p class="Normal para-style-override-5"><span class="char-style-override-8">“Onlara sorun olmadığını, beni tanıdığını söyle!” diye fısıldadı Brianna’nın kulağına.</span></p>

    <p class="Normal para-style-override-5"><span class="char-style-override-8">“Sorun yok.” Brianna’nın sesi şok nedeniyle boğuk çıkıyordu ama yine de toplanmakta olan kalabalığın duyabileceği denli yüksekti. “Mesele yok. Onu… tanıyorum.” Denizciler biraz gerilediler, hâlâ tereddüt ediyorlardı. Şöminenin yanında oturan cılız bir kız ayağa kalkmıştı; aslında ölümüne korkuyordu ama cesurca eline taştan bir bira şişesi aldı, belli ki gerekirse Roger’a onunla vuracaktı. Tiz sesi, kalabalığın kuşkulu homurtularını bastırdı. </span></p>

    <p class="Normal para-style-override-5"><span class="char-style-override-8">“Bayan Bree! Bu serseriyle bir yere gitmeyeceksiniz ya?”</span></p>

    <p class="Normal para-style-override-5"><span class="char-style-override-8">Brianna, gülme niyetiyle bir ses çıkardı ama histeri krizi nedeniyle bu ses boğazında takıldı kaldı. Uzanıp tırnaklarını Roger’ın elinin üstüne geçirdi. Acıyla yerinden sıçrayan Roger kızın kolunu bıraktı, kız da kolunu çekti. </span></p>

    <p class="Normal para-style-override-5"><span class="char-style-override-8">“Mesele yok,” diye tekrar etti, bu kez daha kararlı bir sesle tüm salona. “Onu tanıyorum.” Başıyla kıza küçük bir işaret yaptı. “Lizzie, sen git yat. Ben… daha sonra dönerim.” Topukları üzerinde döndü ve hızla kapıya doğru yürüdü. Roger, olaya karışmalarını önlemek için meyhanedekilere tehditkâr bir bakış attı ve kızın peşinden ilerledi. </span></p>

    <p class="Normal para-style-override-5"><span class="char-style-override-8">Kız kapının hemen dışında bekliyordu; parmakları Roger’ın koluna öyle bir şiddetli gömüldü ki eğer bu onu gördüğüne sevindiği içinse çok memnun ediciydi. Ama Roger’ın bu konuda şüpheleri vardı. </span></p>

    <p class="Normal para-style-override-5"><span class="char-style-override-8">“Ne yapıyorsun sen burada?” diye sordu kız.</span></p>

    <p class="Normal para-style-override-5"><span class="char-style-override-8">Roger kızın parmaklarını açtı ve onları sıkıca kavradı. “Burada olmaz,” dedi hiddetle. Kızı kolundan tuttu ve biraz öteye, büyük bir atkestanesi ağacının gölgesine gittiler. Gökyüzü hâlâ günbatımının kalıntılarıyla parıldıyordu. Ama altında durdukları ağacın sarkık dalları, neredeyse yere değiyor ve onlara peşlerinden gelebilecek meraklı tiplerden gizlenmek için yeterince karanlık bir yer sunuyordu. </span></p>

    <p class="Normal para-style-override-5"><span class="char-style-override-8">Gölgeliğe girer girmez kız ona doğru döndü. “Tanrı aşkına, ne işin var burada?”</span></p>

    <p class="Normal para-style-override-5"><span class="char-style-override-8">“Seni arıyorum, seni küçük aptal! Peki ya sen ne yapıyorsun burada? Hele bu kıyafetler içinde!” Kızın pantolonu ve gömleğine kısacık bir an bakmıştı ama bu kadarı yetmişti.</span></p>

    <p class="Normal para-style-override-5"><span class="char-style-override-8">Kızın kendi zamanına göre kıyafetleri cinsiyetsiz denecek kadar bol kesimliydi. Hele burada aylarca kadınları uzun kabarık etekler içinde gördükten sonra şimdi onu bu şekilde bacaklarının ayrımı gözler önünde, kalçalarının kıvrımı ve uylukları seçilebilir halde görmek Roger’da bir çarşaf alıp kızı buna sarmak isteği doğuruyordu. </span></p>

    <p class="Normal para-style-override-5"><span class="char-style-override-8">“Lanet kadın! Yolda çırılçıplak yürüseydin bari!”</span></p>

    <p class="Normal para-style-override-5"><span class="char-style-override-8">“Aptallaşma! Ne işin var burada?”</span></p>

    <p class="Normal para-style-override-5"><span class="char-style-override-8">“Dedim ya, seni arıyordum.”</span></p>

    <p class="Normal para-style-override-5"><span class="char-style-override-8">Kızı omuzlarından kavradı ve ardından sertçe öptü. Korku, öfke ve onu bulmuş olmanın getirdiği büyük rahatlamanın hepsi eriyip tutkuya dönüşmüştü ve Roger bu tutkudan titremekte olduğunu fark etmişti. Kız da öyleydi. Roger’a sıkı sıkı yapışmış, kollarında titriyordu.</span></p>

    <p class="Normal para-style-override-5"><span class="char-style-override-8">“Her şey yolunda,” diye fısıldadı kıza. Dudaklarını onun saçlarına bastırdı. “Her şey yolunda, ben buradayım. Seninle ilgilenirim.”</span></p>

    <p class="Normal para-style-override-5"><span class="char-style-override-8">Kız birden onun kollarından geriye kaçtı.</span></p>

    <p class="Normal para-style-override-5"><span class="char-style-override-8">“Bak </span><span class="italik char-style-override-7">sen!</span><span class="char-style-override-8">” diye bağırdı. “Böyle bir şeyi nasıl söylersin? Tanrı aşkına, nasıl buraya gelirsin?”</span><span class="italik char-style-override-7"/></p>

    <p class="Normal para-style-override-5"><span class="char-style-override-8">Sesindeki dehşet gayet belirgindi. Roger kızın koluna yapıştı. “Sen lanet canını riske atarak ortadan yok olduktan sonra ne yapacaktım? Asıl sen neden yaptın bunu?!”</span></p>

    <p class="Normal para-style-override-5"><span class="char-style-override-8">“Ben ailemi arıyorum. Burada başka ne işim olacaktı?”</span></p>

    <p class="Normal para-style-override-5"><span class="char-style-override-8">“Tanrı aşkına, bunu biliyorum! Ne yapacağını neden bana söylemediğini kastediyorum!”</span></p>

    <p class="Normal para-style-override-5"><span class="char-style-override-8">Kız kolunu onun elinden kurtardı ve ardından onu öyle bir itti ki Roger sendelemekten başka bir şey yapamadı.</span></p>

    <p class="Normal para-style-override-5"><span class="char-style-override-8">“Çünkü gitmeme izin vermezdin, işte bu yüzden! Beni durdurmaya çalışırdın ve- ”</span></p>

    <p class="Normal para-style-override-5"><span class="char-style-override-8">“Çalışırdım elbette! Tanrım, seni bir odaya kitler ya da el ve ayaklarını bağlardım! O küçük beyninle düşündüklerin- ”</span></p>

    <p class="Normal para-style-override-5"><span class="char-style-override-8">Kız Roger’ın yüzünde destekli bir tokat patlattı. “Kapa çeneni!”</span></p>

    <p class="Normal para-style-override-5"><span class="char-style-override-8">“Lanet kadın! Sen hiçliğin içine atılacaksın, ben de sen pazar yerinde kukunu sergilerken evde oturup masada parmaklarımla trampet çalacağım, öyle mi? Benim ne cins bir erkek olduğumu sanıyorsun sen?”</span></p>

    <p class="Normal para-style-override-5"><span class="char-style-override-8">Kendisine doğru gelen bir diğer tokadı hissetti ve kızın elini havada yakaladı.</span></p>

    <p class="Normal para-style-override-5"><span class="char-style-override-8">“Bunu çekecek halde değilim kızım! Bana bir kez daha vurursan o zaman sana şiddet neymiş gösteririm!”</span></p>

    <p class="Normal para-style-override-5"><span class="char-style-override-8">Brianna, atak yapan bir yılan kadar hızla, diğer elini yumruk yapıp onun karnına geçirdi. </span></p>

    <p class="Normal para-style-override-5"><span class="char-style-override-8">Roger ona karşılık vermek istedi. Onun yerine kızı yakaladı ve saçını şöyle bir eline doladıktan sonra öpebildiğince sert şekilde onu öptü. </span></p>

    <p class="Normal para-style-override-5"><span class="char-style-override-8">Kız boğulurmuş gibi sesler çıkarıp çırpınarak ona karşı geldi ama Roger durmadı. Sonra kız da onu öpmeye başladı, ikisi birlikte dizlerinin üstüne çöktüler. Kızın kolları Roger’ın boynuna dolandı ve ağacın altındaki yaprak kaplı zemine serildiler. Hemen ardından kız Roger’ın kollarında sarsıla sarsıla ağlamaya başladı. </span></p>

    <p class="Normal para-style-override-5"><span class="char-style-override-8">“Neden?” diye hıçkırdı. “Neden ille de beni takip ettin? Anlamıyor musun? Ne yapacağız şimdi!”</span></p>

    <p class="Normal para-style-override-5"><span class="char-style-override-8">“Neyi? Neyi ne yapacağız?” Kızın korkudan mı öfkeden mi ağladığını anlamamıştı. Herhalde ikisi birden, diye düşündü. </span></p>

    <p class="Normal para-style-override-5"><span class="char-style-override-8">Kız dağılmış saç tutamlarının arasından ona baktı. “Geri dönmek için! Ona doğru gideceğin, sevdiğin biri olması gerek. Sen diğer taraftaki sevdiğim tek kişiydin! Sen burada olursan ben oraya nasıl döneceğim? Peki ya sen nasıl döneceksin?”</span></p>

    <p class="Normal para-style-override-5"><span class="char-style-override-8">Roger dondu kaldı. Korkuyu ve öfkeyi unutmuştu artık; tekrar vurmaya başlamasın diye kızın bileklerini sıkıca tuttu. </span></p>

    <p class="Normal para-style-override-5"><span class="char-style-override-8">“Bu yüzden mi? Bu yüzden mi anlatmadın bana? Beni sevdiğin için mi? Tanrım!”</span></p>

    <p class="Normal para-style-override-5"><span class="char-style-override-8">Kızın bileklerini bıraktı ve onu yanaklarından tutarak tekrar öpmeye davrandı. Kız birden kalçalarını kaldırdı ve bacaklarını aralayıp Roger’ın kaburgalarını kıstırdı. </span></p>

    <p class="Normal para-style-override-5"><span class="char-style-override-8">Roger yuvarlanarak bu kıskaçtan kurtuldu ve kızı da beraberinde sürükledi. Sonunda Roger altta sırtüstü durumdaki Brianna ise üstte durur hale gelmişlerdi. </span></p>

    <p class="Normal para-style-override-5"><span class="char-style-override-8">Saçına elini atıp yüzünü kendininkine yaklaştırdı Roger. “Dur artık,” dedi. “Tanrım nedir bu, güreşiyor muyuz?”</span></p>

    <p class="Normal para-style-override-5"><span class="char-style-override-8">“Bırak saçımı.” Kız, Roger’ın elini çözmeye çalışarak başını kaldırdı. “Saçımın çekilmesinden nefret ederim.”</span></p>

    <p class="Normal para-style-override-5"><span class="char-style-override-8">Roger onun saçını bıraktı ve elini ensesi boyunca aşağı indirerek başparmağını boynunda nabzının attığı yerde tuttu. Kızın nabzı çekiç gibiydi; kendisininki de öyleydi. </span></p>

    <p class="Normal para-style-override-5"><span class="char-style-override-8">“İyi, peki boğulmak hoşuna gider mi?”</span></p>

    <p class="Normal para-style-override-5"><span class="char-style-override-8">“Sevmem.”</span></p>

    <p class="Normal para-style-override-5"><span class="char-style-override-8">“Ben de öyle. Şimdi kolunu boynumdan çek, tamam mı?”</span></p>

    <p class="Normal para-style-override-5"><span class="char-style-override-8">Kız gövdesini çok yavaşça kaldırdı. Roger’ın nefesi hâlâ yerine gelmemişti ama bu boğulmaktan değildi. Kızın ensesini bırakmak istemiyordu. Yine kaçarsa diye değil, onu elinin altında hissetmemeye dayanamayacaktı. O kadar uzun zaman olmuştu ki...</span></p>

    <p class="Normal para-style-override-5"><span class="char-style-override-8">Kız ensesine uzandı ve onun bileğini kavradı fakat elini çekmedi. Roger onun yutkunduğunu gördü. </span></p>

    <p class="Normal para-style-override-5"><span class="char-style-override-8">“Evet,” diye fısıldadı. “Söyle. Duymak istiyorum.”</span></p>

    <p class="Normal para-style-override-5"><span class="char-style-override-8">“Ben… sana… âşığım,” dedi Brianna fısıldayarak. “Anladın mı?”</span></p>

    <p class="Normal para-style-override-5"><span class="char-style-override-8">“Evet, anladım.” Kızın yüzünü çok nazikçe ellerinin arasına aldı ve onu aşağıya çekti. Kız da kolları titreyip gevşeyerek alçaldı. </span></p>

    <p class="Normal para-style-override-5"><span class="char-style-override-8">“Emin misin?” dedi Roger.</span></p>

    <p class="Normal para-style-override-5"><span class="char-style-override-8">“Evet. Peki şimdi ne yapacağız biz?” dedi Brianna ve ağlamaya başladı.</span></p>

    <p class="Normal para-style-override-5"><span class="char-style-override-8">Roger yol kenarında toz ve yara bere içinde aç biilaç yatıyordu, göğsünün üstünde sarsıla sarsıla ağlayan ve arada ona küçük bir yumruk indiren bir kadın vardı. Hayatında kendini hiç bu kadar mutlu hissetmemişti. </span></p>

    <p class="Normal para-style-override-5"><span class="char-style-override-8">“Şişşt,” diye fısıldadı onu hafifçe sarsarak. “Sorun değil, başka bir yolu var. Geri döneceğiz, nasıl yapıldığını biliyorum. Merak etme, bunu halledeceğim.”</span></p>

    <p class="Normal para-style-override-5"><span class="char-style-override-8">Nihayet kızın gücü tükendi ve sessizce Roger’ın göğsüne uzandı. Arada bir burnunu çekip hıçkırıyordu. Roger’ın gömleğinin üstünde büyükçe ve ıslak bir leke belirmişti. Tepelerindeki ağaçta konuşlanmış cırcırböceklerinin sesi geceyi delip geçiyordu. </span></p>

    <p class="Normal para-style-override-5"><span class="char-style-override-8">Neden sonra kız doğruldu ve karanlıkta arandı. “Burnumu silmem gerek,” dedi. “Mendilin var mı?”</span></p>

    <p class="Normal para-style-override-5"><span class="char-style-override-8">Roger ona saçını bağlarken kullandığı paçavrayı verdi, kız da sümkürme sesleri çıkardı. </span></p>

    <p class="Normal para-style-override-5"><span class="char-style-override-8">“Tıraş köpüğü kutusu gibi ses çıkarıyorsun.”</span></p>

    <p class="Normal para-style-override-5"><span class="char-style-override-8">“Peki sen bunlardan birini en son ne zaman gördün bakayım?” Yine Roger’ın üstüne yatıp başını omuz çukuruna koydu ve çenesine doğru uzandı. Roger en son iki gün önce tıraş olmuştu, o zamandan beri buna ne zaman ne de fırsat bulabilmişti. </span></p>

    <p class="Normal para-style-override-5"><span class="char-style-override-8">Kızın saçı artık sentetik çiçekler gibi değilse de hâlâ biraz çimen gibi kokuyordu. Demek ki bu onu doğal kokusuydu. </span></p>

    <p class="Normal para-style-override-5"><span class="char-style-override-8">Kız Roger’ı saran kollarını iyice sıkarak derin derin iç çekti. </span></p>

    <p class="Normal para-style-override-5"><span class="char-style-override-8">“Üzgünüm,” dedi. “Peşimden gelmeni istememiştim ama şu anda burada olduğun için son derece mutluyum Roger!”</span></p>

    <p class="Normal para-style-override-5"><span class="char-style-override-8">Roger onu şakağından öptü; ter ve gözyaşından tuzlanıp nemlenmişti. </span></p>

    <p class="Normal para-style-override-5"><span class="char-style-override-8">“Ben de öyle,” dedi, o an artık önceki iki ayın tüm sıkıntı ve tehlikeleri önemsiz görünüyordu. Biri dışında hepsi.</span></p>

    <p class="Normal para-style-override-5"><span class="char-style-override-8">“Ne kadar zamandır planlıyordun bunu?” diye sordu Roger. Bunu günü gününe tahmin edebileceğini düşünüyordu. Kızın mektuplarının değişmeye başladığından beriydi.</span></p>

    <p class="Normal para-style-override-5"><span class="char-style-override-8">“Ah… aşağı yukarı altı ay,” diyerek Roger’ın tahminini doğruladı. “Geçen Paskalya tatilinde Jamaika’ya gittiğimden beri.”</span></p>

    <p class="Normal para-style-override-5"><span class="char-style-override-8">“Öyle mi?” İskoçya yerine Jamaika’ya gitmişti. Roger’a ona katılıp katılmayacağını sormuştu ama tatilde doğruca onu ziyaret etmeye gelmediği için aptalca alınganlık yaparak Brianna’yı reddetmişti. </span></p>

    <p class="Normal para-style-override-5"><span class="char-style-override-8">Kız derin bir nefes alıp verdi, sonra gömleğinin yakasıyla boynunu sildi. </span></p>

    <p class="Normal para-style-override-5"><span class="char-style-override-8">“Rüyalar görüp duruyordum,” dedi. “Babam hakkında. Babalarım. Her ikisi.”</span></p>

    <p class="Normal para-style-override-5"><span class="char-style-override-8">Bu rüyalar küçük küçük bölümlerden fazlasıydı; Frank Randall’ın yüzünün sanki canlıymış gibi bir görüntüsü ve içinde annesini de gördüğü uzun bölümler vardı. Arada sırada da kızıl saçlı uzun bir adam görüyordu, hiç görmemiş olduğu halde o olduğunu bildiği babasıydı bu. </span></p>

    <p class="Normal para-style-override-5"><span class="char-style-override-8">“Bir de belli bir rüya vardı ki…” Rüyada geceydi, kız tropik bir yerlerdeydi ve şekerkamışı olduğunu sandığı yüksek birtakım bitkiler vardı, uzakta bir yerde ise yangın vardı.</span></p>

    <p class="Normal para-style-override-5"><span class="char-style-override-8">“Davullar çalıyordu ve ben kamışların arasında çok korkunç bir şeyin saklandığını biliyordum,” dedi. “Annem oradaydı, bir timsahla çay içiyordu.” Roger homurdandı, kızın sesi tizleşti. “Sonra o kamışların arasından çıktı. Yüzünü pek göremiyordum çünkü karanlıktı fakat başını çevirdiğinde, orada beliren bakır rengi yansımalardan saçının kızıl olduğunu anlamıştım.”</span></p>

    <p class="Normal para-style-override-5"><span class="char-style-override-8">“Kamışların ardındaki korkunç şey o muydu?” diye sordu Roger.</span></p>

    <p class="Normal para-style-override-5"><span class="char-style-override-8">“Hayır.” Kız başını çevirdiğinde Roger onu saçından çıkan hışırtıyı duydu. Hava artık iyice kararmıştı, Brianna’nın vücudu onun göğsünde biraz ağırlık yapıyor, yumuşak sesi gölgelerin arasından geliyordu. </span></p>

    <p class="Normal para-style-override-5"><span class="char-style-override-8">“O, annemle korkunç şeyin arasında duruyordu. Onu göremiyor ama orada beklediğini biliyordum.” Kız istem dışı şekilde hafifçe titredi ve Roger ona daha sıkı sarıldı. </span></p>

    <p class="Normal para-style-override-5"><span class="char-style-override-8">“Annemin kalkıp ona doğru gideceğini de biliyordum. Onu durdurmaya çalıştım ama beni görmesini ya da duymasını sağlayamadım. Sonra babama döndüm ve annemle gitmesini söyledim. O yaratık her neyse annemi ondan kurtarması için. Ve babam beni gördü!” Kızın kolundaki eli sıkılaştı. “Beni hem gördü hem de duydu. Sonra da uyandım.”</span></p>

    <p class="Normal para-style-override-5"><span class="char-style-override-8">“Ve?” dedi Roger şüphe içinde. “Yani bu Jamaika’ya gitmene neden oldu, çünkü- ”</span></p>

    <p class="Normal para-style-override-5"><span class="char-style-override-8">“Bu düşünmemi sağladı,” dedi kız kesin bir tavırla. “Sen biliyorsun; 1766’dan sonra onları ne İskoçya’da ne de Kolonilerdeki göçmenlerin arasında bulabildin. O zaman da artık vazgeçmemiz gerektiğini, bulunacak daha fazla şey olmadığını söyledin.”</span></p>

    <p class="Normal para-style-override-5"><span class="char-style-override-8">Roger karanlığın yüzündeki suçlu ifadeyi gizlediğine memnun olmuştu. Hızlıca kızın başının tepesini öptü. </span></p>

    <p class="Normal para-style-override-5"><span class="char-style-override-8">“Ama düşündüm ki rüyada gördüğüm yer tropik bir bölgedeydi. Ya okyanus adalarına gittilerse?”</span></p>

    <p class="Normal para-style-override-5"><span class="char-style-override-8">“Buna bakmıştım,” dedi Roger. “1760’ların sonundan 70’lere dek Edinburgh ya da Londra’dan herhangi bir istikamete doğru kalkan tüm gemilerin yolcu listelerini kontrol etmiştim,” diye ekledi sesinde ters bir tonla. </span></p>

    <p class="Normal para-style-override-5"><span class="char-style-override-8">“Bunu biliyorum,” dedi o da aynı ters tonla. “Peki ya yolcu değildilerse? Düşünsene, insanlar o zamanlar - yani şimdi - Okyanus adalarına ne amaçla gidiyorlar?” Fark ettiği gerçek karşısında sesi çatlamıştı.</span></p>

    <p class="Normal para-style-override-5"><span class="char-style-override-8">“Çoğunlukla ticaret için.”</span></p>

    <p class="Normal para-style-override-5"><span class="char-style-override-8">“Doğru. O halde ya bir kargo gemisiyle gittilerse? O zaman isimleri yolcu listesinde olmazdı.”</span></p>

    <p class="Normal para-style-override-5"><span class="char-style-override-8">“Tamam,” dedi usulca. “Haklısın, olmazdı. Peki ya o zaman onları nasıl arayacaktın?”</span></p>

    <p class="Normal para-style-override-5"><span class="char-style-override-8">“Depo girişleri, tarla kayıt defterleri, rıhtım giriş kayıtları. Tüm tatilimi kütüphane ve müzelerde geçirdim. Ve onları buldum,” dedi, sesinde garip bir tınıyla.</span></p>

    <p class="Normal para-style-override-5"><span class="char-style-override-8">Tanrı aşkına, notu görmüştü. “Yani?” dedi Roger sakin kalmaya çalışarak.</span></p>

    <p class="Normal para-style-override-5"><span class="char-style-override-8">Kız hafifçe güldü. “Kaptan James Fraser diye biri, </span><span class="italik char-style-override-7">Artemis</span><span class="char-style-override-8"> isimli gemiyle gelip Montego Körfezi’ndeki bir çiftçiye 2 Nisan 1767 tarihinde beş ton yarasa gübresi satmış.”</span></p>

    <p class="Normal para-style-override-5"><span class="char-style-override-8">Roger neşeyle homurdanmadan edemedi ama yine de görüşünü belirtti: “Bir gemi kaptanı demek? Peki ya annenin onun deniz tutması hakkında tüm o anlattıkları ne olacak? Hem cesaretini kırmak istemem ama gerçekten de yüzlerce James Fraser var; bunun o olduğundan nasıl olup da- ”</span></p>

    <p class="Normal para-style-override-5"><span class="char-style-override-8">“Olabilir ama Nisan ayının birinde de Claire Fraser isimli bir kadın Kingston’daki köle pazarından bir köle satın almış.”</span></p>

    <p class="Normal para-style-override-5"><span class="char-style-override-8">“Ne yapmış?</span><span class="italik char-style-override-7">”</span></p>

    <p class="Normal para-style-override-5"><span class="char-style-override-8">“Nedenini bilmiyorum,” dedi Brianna, “ama eminim iyi bir nedeni vardır.”</span></p>

    <p class="Normal para-style-override-5"><span class="char-style-override-8">“Elbette, ama- ”</span></p>

    <p class="Normal para-style-override-5"><span class="char-style-override-8">“Belgelere göre kölenin ismi Temeraire ve tek kollu olarak tarif edilmiş. Bu onu diğerlerinden ayırıyor, değil mi? Neyse, bu ismi aramak için sadece Okyanus Adaları’nın değil tüm güney kolonilerinin gazetelerini araştırmaya başladım. Çünkü annem bir köleyi elinde tutmazdı, onu satın alsa bile bir şekilde serbest bırakırdı, azat haberleri de yerel gazetelerde basılırdı. Belki kölenin nerede azat edildiğini bulabilirim diye düşündüm.”</span></p>

    <p class="Normal para-style-override-5"><span class="char-style-override-8">“Buldun mu peki?”</span></p>

    <p class="Normal para-style-override-5"><span class="char-style-override-8">“Hayır.” Bir süre sustu. “Başka bir şey buldum. Ailemin nasıl… öldüğüne dair bir haber.”</span></p>

    <p class="Normal para-style-override-5"><span class="char-style-override-8">Her şeye rağmen bunu kızın ağzından duymak yine de onu şok etmişti. Kızın bacaklarını sıkıca kendine çekerek kollarını onun etrafına sıkıca sardı. </span></p>

    <p class="Normal para-style-override-5"><span class="char-style-override-8">“Nerede?” dedi usulca. “Nasıl?”</span></p>

    <p class="Normal para-style-override-5"><span class="char-style-override-8">Aslında bunu kendi daha iyi bilirdi. Brianna’nın zorlukla yaptığı açıklamayı dinlemedi bile; kendini lanetlemekle meşguldü. Onun bir şeyden vazgeçirilemeyecek kadar inatçı olduğunu bilmeliydi. Kalın kafasıyla yaptığı her şey yalnızca kızın yaptıklarını gizlemesine neden olmuştu. Sonunda da aylar boyunca kaygılanarak bunun bedelini ödeyen yine kendi olmuştu. </span></p>

    <p class="Normal para-style-override-5"><span class="char-style-override-8">“Ama zamanımız var,” dedi Brianna. “Haberde 1776 diyordu, onları bulacak zamanımız var.” Derin bir iç çekti. “Burada olduğuna çok memnunum. Ben dönmeden evvel durumun farkına varırsın diye çok kaygılanıyordum, ne yapacağını kestiremiyordum.”</span></p>

    <p class="Normal para-style-override-5"><span class="char-style-override-8">Roger, “iki yaşında bir çocuğu olan bir arkadaşım var. Çocuklara karşı işlenen şiddet suçlarını asla affetmeyeceğini ama insanlara bunu yaptıranın ne olduğunu anladığını söylüyor. Ben de karılarını dövenler konusunda şu anda aynı şeyi hissediyorum,” dedi.</span></p>

    <p class="Normal para-style-override-5"><span class="char-style-override-8">Göğsünde uzanan ağır kütleden kıkırtılı, küçük bir gülüş geldi. “Bunu derken neyi kastediyorsun?”</span></p>

    <p class="Normal para-style-override-5"><span class="char-style-override-8">Roger bir elini onun sırtından aşağı indirip biçimli yuvarlak kalçasını sıktı. Gevşek pantolonun içine külot giymemişti. </span></p>

    <p class="Normal para-style-override-5"><span class="char-style-override-8">“Yani eğer ben kendim değil de bu zaman ait bir adam olsaydım, hiçbir şey bana kemerimi popona şöyle bir düzine kez falan indirmenin vereceği kadar büyük zevk veremezdi.”</span></p>

    <p class="Normal para-style-override-5"><span class="char-style-override-8">Kız bu tehdidi hiç ciddiye almadı. Hatta Roger onun güldüğünü düşündü. </span></p>

    <p class="Normal para-style-override-5"><span class="char-style-override-8">“Bu zamandan olmadığına göre yapmayacak mısın yani? Yoksa yapacaksın da zevk mi almayacaksın? “</span></p>

    <p class="Normal para-style-override-5"><span class="char-style-override-8">“Ah, zevk almasına alırdım,” diye temin etti onu Roger. “Sana temiz bir sopa çekmekten daha çok hoşuma gidecek bir şey yok. “</span></p>

    <p class="Normal para-style-override-5"><span class="char-style-override-8">Gerçekten de gülüyordu Brianna. </span></p>

    <p class="Normal para-style-override-5"><span class="char-style-override-8">Birdenbire sinirlenerek onu üstünden attı ve onun üstüne oturdu.</span></p>

    <p class="Normal para-style-override-5"><span class="char-style-override-8">“Neyin var senin?”</span></p>

    <p class="Normal para-style-override-5"><span class="char-style-override-8">“Başka birini bulduğunu düşünmüştüm! Son aylardaki mektupların… özellikle de o sonuncusu. Bundan emindim. Seni dövmek istemem bu yüzden - bana yalan söylediğin ya da bana söylemeden çekip gitmen yüzünden değil - seni kaybettiğimi düşündürdüğün için!”</span></p>

    <p class="Normal para-style-override-5"><span class="char-style-override-8">Brianna bir süre sustu. Eli karanlıktan çıkıp usulca Roger’ın yüzüne dokundu. “Üzgünüm,” dedi sessizce. “Asla böyle düşünmeni istemedim. Sadece iş işten geçene kadar farkına varmamanı istedim.” Brianna başını ona doğru çevirdi, sığınaklarının dışından gelen zayıf ışıkta bir siluet gibi görünüyordu. “Peki nasıl anladın?”</span></p>

    <p class="Normal para-style-override-5"><span class="char-style-override-8">“Kutuların. Üniversiteye geldiler.”</span></p>

    <p class="Normal para-style-override-5"><span class="char-style-override-8">“Ne? Ama onlara kutuları Mayıs sonu olmadan yollamamalarını söylemiştim, o vakitlerde sen İskoçya’da olacaktın!”</span></p>

    <p class="Normal para-style-override-5"><span class="char-style-override-8">“Evet olacaktım ama son dakikada çıkan bir konferans nedeniyle Oxford’da kalmam gerekti. Kutular ben gitmeden bir gün önce geldi.”</span></p>

    <p class="Normal para-style-override-5"><span class="char-style-override-8">Kapı açılıp da müdavimler handan sokağa döküldüğünde, ani bir ses ve ışık seli oluştu. Ayak sesleri ve konuşmalar sığınaklarının çok yakınından geçip gitti. Sesler yok olana dek ikisi de konuşmadı. Yeniden sessizlik çökünce Roger, üst dallardan düşüp yakınlarındaki yapraklara çarpan bir atkestanesinin sesini duydu. </span></p>

    <p class="Normal para-style-override-5"><span class="char-style-override-8">Brianna’nın sesi oldukça boğuktu. “Demek başkasını bulduğumu düşündün… ve yine de peşimden geldin, öyle mi?”</span></p>

    <p class="Normal para-style-override-5"><span class="char-style-override-8">Roger iç çekti ve yüzündeki nemli saçları uzaklaştırdı, öfkesi geldiği gibi gitmişti. </span></p>

    <p class="Normal para-style-override-5"><span class="char-style-override-8">“Siyam Kralı’yla mı evlendin diye bakmaya geldim. Lanet kadın.”</span></p>

    <p class="Normal para-style-override-5"><span class="char-style-override-8">Kız karanlıkta ancak soluk bir gölgeydi; Roger onun düşen kestaneyi almak için eğildiğini ve onunla oynamak için oturduğunu gördü. En sonunda Brianna derin bir soluk alıp onu yavaşça bıraktı. </span></p>

    <p class="Normal para-style-override-5"><span class="char-style-override-8">“</span><span class="italik char-style-override-7">Karılarını</span><span class="char-style-override-8"> dövenler dedin.”</span></p>

    <p class="Normal para-style-override-5"><span class="char-style-override-8">Roger duraksadı. Cırcırböcekleri yine susmuştu.</span></p>

    <p class="Normal para-style-override-5"><span class="char-style-override-8">“Emin olduğunu söyledin. Ciddi miydin?”</span></p>

    <p class="Normal para-style-override-5"><span class="char-style-override-8">Bir kalp atımı, hatta bir sonsuzluk boyunca sessizlik oldu. Brianna usulca, “Evet,” dedi. </span></p>

    <p class="Normal para-style-override-5"><span class="char-style-override-8">“Inverness’ta demiştim ki- ”</span></p>

    <p class="Normal para-style-override-5"><span class="char-style-override-8">“Beni ya tümüyle alacağını ya da hiç almayacağını söylemiştin. Ben de anladığımı söylemiştim. Eminim.”</span></p>

    <p class="Normal para-style-override-5"><span class="char-style-override-8">Kızın tişörtü dalaşırlarken pantolonunun içinden çıkmıştı ve sıcak yaz esintisinde onun üzerinde salınıp duruyordu. Uçuşan gömleğin altındaki tene eliyle dokundu Roger, o değince kızın tüyleri dimdik oldu. Roger kızı kendine çekti, ellerini onun çıplak sırtında ve kumaşın altındaki çıplak omuzlarında gezdirdi, yüzünü onun saçlarına ve boynuna gömdü. “Söylediğinde ciddi miydi?”</span></p>

    <p class="Normal para-style-override-5"><span class="char-style-override-8">Kız onun omuzlarını yakalayıp geriye yaslanarak onu kışkırttı; evet, ciddiydi. Roger tek kelime etmeden onun gömleğini yırtarcasına açarak cevapladı kızı. Memeleri beyaz ve yumuşaktı. </span></p>

    <p class="Normal para-style-override-5"><span class="char-style-override-8">“Lütfen,” dedi kız. Elleri oğlanın başının gerisinde, onu kendine çekiyordu. “Lütfen!”</span></p>

    <p class="Normal para-style-override-5"><span class="char-style-override-8">“Seni şimdi alırsam, bu sonsuza dek devam eder,” diye fısıldadı.</span></p>

    <p class="Normal para-style-override-5"><span class="char-style-override-8">Brianna kesik kesik nefes aldı fakat Roger ellerini üstünde gezdirirken hiç sesini çıkarmadı. </span></p>

    <p class="Normal para-style-override-5"><span class="char-style-override-8">“Tamam,” dedi sonra.</span></p>

    <p class="Normal para-style-override-5"><span class="char-style-override-8">Hanın kapısı yeniden açılarak sıçramalarına neden oldu. Kızı bırakıp ayağa kalktı ve sonra ona yardım etmek için elini uzattı, sonra kızın elini tutarak seslerin uzaklaşmasını bekledi. </span></p>

    <p class="Normal para-style-override-5"><span class="char-style-override-8">“Gel hadi,” dedi ve eğilerek dalların altından geçti. </span></p>

    <p class="Normal para-style-override-5"><span class="char-style-override-8">Ahır hanın biraz uzağında, sessiz ve karanlıktı. Dışarıda durup beklediler ama hanın arka tarafından ses gelmiyordu, üst katlardaki pencerelerde de ışık yoktu. </span></p>

    <p class="Normal para-style-override-5"><span class="char-style-override-8">“Umarım Lizzie yatmıştır.”</span></p>

    <p class="Normal para-style-override-5"><span class="char-style-override-8">Bir an Lizzie’nin kim olduğunu merak etti Roger ama sonra umursamadı. Gece Brianna’nın tenindeki tüm rengi çekip almış olsa da bu mesafeden onun yüzünü rahatça görebiliyordu. Roger onun bir palyaço gibi göründüğünü düşündü; beyaz yanaklarına yaprakların gölgeleri düşmüştü ve bunlar saçının koyu rengiyle çerçevelenmişti. Kızın elini, avuç içleri birbirine bakacak şekilde tuttu. </span></p>

    <p class="Normal para-style-override-5"><span class="char-style-override-8">“El evliliği nedir bilir misin?”</span></p>

    <p class="Normal para-style-override-5"><span class="char-style-override-8">“Tam olarak değil. Geçici bir cins nikâh mı?”</span></p>

    <p class="Normal para-style-override-5"><span class="char-style-override-8">“Öyle sayılır. Adalarda ve İskoçya’nın diğer uzak köşelerinde, insanların bir rahibe uzak oturduğu yerlerde, bir kadın ve bir erkek el evliliği yapar; bir yıl ve bir gün süresince birbirlerine sadık kalmaya yemin ederlerdi. Sürenin sonunda ise bir rahip onları kalıcı olarak evlendirirdi ya da kendi yollarına giderlerdi.”</span></p>

    <p class="Normal para-style-override-5"><span class="char-style-override-8">Kız onun elini daha sıkı tuttu. “Ben geçici bir şey istemiyorum.”</span></p>

    <p class="Normal para-style-override-5"><span class="char-style-override-8">“Ben de istemiyorum. Ama öyle hemencecik bir rahip bulabileceğimizi de sanmıyorum. Burada henüz kilise yok, en yakın rahip de herhalde New Bern’dedir.” Tuttukları ellerini kaldırdı. “Sana hepsini istediğimi söyledim ama eğer benimle evlenmeyi düşünmüyorsan…”</span></p>

    <p class="Normal para-style-override-5"><span class="char-style-override-8">Kız elini daha da sıktı. “İstiyorum.”</span></p>

    <p class="Normal para-style-override-5"><span class="char-style-override-8">“Tamam öyleyse.”</span></p>

    <p class="Normal para-style-override-5"><span class="char-style-override-8">Derin bir nefes aldı ve başladı: “Ben, Roger Jeremiah, sen Brianna Ellen’ı yasal karım olarak alıyorum. Mallarımı ve bedenimi bu uğurda ortaya koyuyorum…” Kızın eli onunkinin içinde seğirdi, o da tutuşunu sıkılaştırdı. Bu yemini kim yazdıysa işi iyi biliyordu.</span></p>

    <p class="Normal para-style-override-5"><span class="char-style-override-8">“…hastalıkta sağlıkta, zenginlik ve fakirlikte, ikimiz de yaşadığı sürece.”</span></p>

    <p class="Normal para-style-override-5"><span class="char-style-override-8">Kız birleşmiş ellerini indirdi ve üzerinde düşüne düşüne konuştu: “Ben, Brianna Ellen, sen Roger Jeremiah’ı…” Kızın sesi Roger’ın kalp atışından ancak biraz daha yüksekti ama Roger her bir sözcüğü duymuştu. Ağaçtan yana bir esinti geldi, yaprakları titreterek kızın saçını havalandırdı</span></p>

    <p class="Normal para-style-override-5"><span class="char-style-override-8">“…ikimiz de yaşadığı sürece.”</span></p>

    <p class="Normal para-style-override-5"><span class="char-style-override-8">Bu kısmın onlara, şu an birkaç ay öncesine göre daha çok şey ifade ediyor olması gerektiğini düşündü. Taşlardan geçmek insanın hayatın ne kadar kırılgan olduğunu anlaması için çok iyi bir yoldu. </span></p>

    <p class="Normal para-style-override-5"><span class="char-style-override-8">Bir anlık sessizlik oldu, bunu tek bozan üstlerindeki yaprakların hışırtısı ve handan gelen belirsiz konuşma sesleriydi. Roger kızın elini dudaklarına götürerek öptü, tam yüzük parmağının üstünden, bir gün oraya bir yüzük de takabileceğini umuyordu. </span></p>

    <p class="Normal para-style-override-5"><span class="char-style-override-8">Burası bir ahırdan çok genişçe bir barakaydı. Yine de hayvanın biri - bir at ya da katır - odanın sonundaki bir bölmede eşeleniyordu. Havada güçlü ve temiz bir şerbetçiotu kokusu vardı ve hem saman hem de gübre kokusunu bastırıyordu; Mavi Boğa kendi birasını kendi yapıyordu. Roger kendini sarhoş gibi hissetti ama bu alkolden değildi. </span></p>

    <p class="Normal para-style-override-5"><span class="char-style-override-8">Baraka çok karanlıktı, kızı soymak hem sinir bozucu hem de çok zevkliydi. </span></p>

    <p class="Normal para-style-override-5"><span class="char-style-override-8">“Bir de kör insanların dokunma duyularının gelişmesinin yıllar aldığını sanırdım,” diye mırıldandı.</span></p>

    <p class="Normal para-style-override-5"><span class="char-style-override-8">Kızın gülüşüyle çıkan sıcak nefesi boynunu yalayıp geçince, ensesindeki tüyler dikeldi. </span></p>

    <p class="Normal para-style-override-5"><span class="char-style-override-8">“Bunun beş kör adam ve bir fil şiirindeki gibi olmadığına emin misin?” dedi. Kızın eli yoklayarak onun gömleğinin yakasını buldu ve oradan içeri girdi. </span></p>

    <p class="Normal para-style-override-5"><span class="char-style-override-8">“ ‘Hayır, bu bir duvara benziyor,’ ” diye alıntıladı. Parmakları Roger’ın meme uçlarının etrafındaki hassas bölgede gezindi. “Kıllı bir duvar. Tanrım, bu duvarda kabartılar da varmış.”</span></p>

    <p class="Normal para-style-override-5"><span class="char-style-override-8">Yine güldü ve başını eğerek bir güveyi kapmaya çalışan kör bir yarasa gibi ilk denemede onun dudaklarını buldu. </span></p>

    <p class="Normal para-style-override-5"><span class="char-style-override-8">“Amfora,” diye mırıldandı Roger onun etli dudaklarını öperken. Elleri kızın kalçalarının genişleyen tatlı eğiminin üzerinde gezindi, sanki kadim seramik kapların zamansız mükemmeliyetini yansıtıyor, bereket vaat ediyordu bu kıvrımlar. “Bir Antik Yunan vazosu gibi, Tanrım dünyanın en güzel kıçına sahipsin!”</span></p>

    <p class="Normal para-style-override-5"><span class="char-style-override-8">“Vazo kıçlı demek?”</span></p>

    <p class="Normal para-style-override-5"><span class="char-style-override-8">Kız ona sürtündü, gülüşündeki titreme dudakları vasıtasıyla onunkilere geçti ve bir virüs gibi kanına karıştı. Kız elini onun kalçasına koydu ve uzun parmaklarını pantolonundan içeri soktu. Başta duraksayarak ardından kendinden daha emin şekilde yokladı, bir yandan da onun üstündeki giysi katlarını çıkarıyordu.</span></p>

    <p class="Normal para-style-override-5"><span class="char-style-override-8">“Hayır, bu bir ipe benziyor… ”</span></p>

    <p class="Normal para-style-override-5"><span class="char-style-override-8">“Kes gülmeyi seni hınzır.”</span></p>

    <p class="Normal para-style-override-5"><span class="char-style-override-8">“…bir yılana… Yok… Hmm, belki bir kobraya… ”</span><span class="italik char-style-override-7"/></p>

    <p class="Normal para-style-override-5"><span class="char-style-override-8">“Bir zamanlar ‘Bay Mutlu’ diyen bir arkadaşım vardı,” dedi Roger, “ama bu benim için biraz tuhaf.” Kızı kollarından tutup yeniden öptü, öpücüğünü kızın yeniden kıyaslamalara başlayamayacağı kadar uzun tuttu. </span></p>

    <p class="Normal para-style-override-5"><span class="char-style-override-8">Brianna hâlâ titriyordu ama Roger bunu artık gülmekten kaynaklandığını sanmıyordu. Kollarını ona dolayıp kendine çekti.</span></p>

    <p class="Normal para-style-override-5"><span class="char-style-override-8">Nefes almak için durakladı. Bu hissin dağa tırmanmaya mı yoksa boğulmaya mı daha çok benzediğini düşündü fakat her neye benziyorsa aralarında pek oksijen bırakmamıştı. </span></p>

    <p class="Normal para-style-override-5"><span class="char-style-override-8">“Daha önce hiç duraksamadan bir kızı öpmeyi başaramadım,” dedi, nefesini geri toplama umuduyla konuşarak. </span></p>

    <p class="Normal para-style-override-5"><span class="char-style-override-8">“Ah, iyi. Boynun tutulsun istemeyiz</span><span class="italik char-style-override-7">.</span><span class="char-style-override-8">” Sesi yine titrek çıkıyordu ve bu kesinlikle gülmekten dolayıydı ancak sinirden de gülüyor olabilirdi. </span></p>

    <p class="Normal para-style-override-5"><span class="char-style-override-8">“Ha-ha,” dedi Roger ve kızı yine kavradı, oksijenin canı cehennemeydi. Göğüsleri iri ve yuvarlaktı, onları Roger’ın göğsüne bastırdığı zaman verdikleri o yumuşak ama sıkı his, genç adamın içini gıcıklıyordu. </span></p>

    <p class="Normal para-style-override-5"><span class="char-style-override-8">Bir türlü onu öpmeyi bitirip de üstündekileri çıkarmaya geçemiyordu fakat kendi belini kımıldatarak, Brianna’nın onun pantolonunu biraz aşağı çekebilmesini sağladı. Kızın eli aralarına girdiğinde boğazından minik bir inilti yükseldi. </span></p>

    <p class="Normal para-style-override-5"><span class="char-style-override-8">Brianna yemekte soğan yemişti. Körlük Roger’ın sadece dokunma değil koku ve tat duyularını da keskinleştirmişti. Rosto, ekşi bira ve ekmek tadı geldi ağzına. Bir de tam olarak tanımlayamasa da ona çimen dolu yeşil çayırları hatırlatan bir başka koku. Bu kokuyu burnuyla mı duyuyordu yoksa ağzıyla mı? Bunu cevaplayamıyordu; duyularının arasındaki sınırları kaybetmişti. Sanki onun nefesini soluyor, kalbi onun göğüs kafesinde atarmış gibi onun kalp atışlarını hissediyordu. </span></p>

    <p class="Normal para-style-override-5"><span class="char-style-override-8">Brianna’nın eli, onu rahatlatıcı olmanın biraz ötesinde bir tutuşla sıkıyordu, sonunda Roger derin derin soluyarak öpüşmeyi bıraktı. </span></p>

    <p class="Normal para-style-override-5"><span class="char-style-override-8">“Bir saniye olsun onu bırakmayı düşünür müsün? Anlıyorum, güzel bir tutamaçtır ama daha etkili kullanımları da vardır.”</span></p>

    <p class="Normal para-style-override-5"><span class="char-style-override-8">Kız bırakmak yerine dizlerinin üstüne çöktü.</span></p>

    <p class="Normal para-style-override-5"><span class="char-style-override-8">Roger sıçrayarak hafifçe geri gitti.</span></p>

    <p class="Normal para-style-override-5"><span class="char-style-override-8">“Tanrım, bunu yapmak istediğine emin misin?” Yapmasını mı istiyordu yoksa yapmamasını mı, kendi de emin değildi. Kızın saçları kasıklarını gıdıkladı, erkekliği de yutulmaya hasret, nabız gibi atıyordu. Ama Roger aynı zamanda onu korkutmak ya da reddetmek istemiyordu. </span></p>

    <p class="Normal para-style-override-5"><span class="char-style-override-8">“Yapmamı istemiyor musun?” Kızın elleri Roger’ın kasıklarında hafifçe gezinip onu huylandırdı. Genç adamın dizlerinden beline dek vücudundaki her bir tüy dikilmişti. Kendini yarı keçi yarı insan olan, mitolojik yaratık satir gibi hissediyordu; keçi bacaklı ve pis kokulu.</span></p>

    <p class="Normal para-style-override-5"><span class="char-style-override-8">“Aslında isterim. Ama günlerdir yıkanmadım,” dedi acemice kendini geri çekmeye çalışarak.</span></p>

    <p class="Normal para-style-override-5"><span class="char-style-override-8">Kız kendiliğinden burnunu onun karnına dayadı ve derin bir nefes eşliğinde kasıklarına doğru indi. Roger’ın tüyleri diken diken oldu, bunun oda sıcaklığıyla hiçbir ilgisi yoktu. </span></p>

    <p class="Normal para-style-override-5"><span class="char-style-override-8">“İyi kokuyorsun,” diye fısıldadı. “Bir tür iri, erkek hayvan gibi.”</span></p>

    <p class="Normal para-style-override-5"><span class="char-style-override-8">Brianna’nın başını kavradı, parmakları ipeksi saçlarının arasına girdi.</span></p>

    <p class="Normal para-style-override-5"><span class="char-style-override-8">“Bunda çok haklısın,” diye fısıldadı. Kızın elleri onun bileğinde duraksadı. Elleri hafif ve sıcacıktı.</span></p>

    <p class="Normal para-style-override-5"><span class="char-style-override-8">Tam olarak niyeti bu değilken elleri gevşeyiverdi. Kızın saçlarının düşüp kasıklarına sürtmesini hissetti ve artık bir şeyler düşünmeyi bıraktı; zira beynindeki kan büyük bir hızla aşağı, kasıklarına doğru gidiyordu.</span></p>

    <p class="Normal para-style-override-5"><span class="char-style-override-8">“Dou-yap-mu-yom?”</span></p>

    <p class="Normal para-style-override-5"><span class="char-style-override-8">“Ne?” Roger, ancak kız geri çekilip saçını yüzünden çektikten bir süre sonra kendine geldi.</span></p>

    <p class="Normal para-style-override-5"><span class="char-style-override-8">“Dedim ki, doğru yapıyor muyum?”</span></p>

    <p class="Normal para-style-override-5"><span class="char-style-override-8">“Ah… sanırım.”</span></p>

    <p class="Normal para-style-override-5"><span class="char-style-override-8">“Sanıyor musun? Emin değil misin yani?” Brianna’nın aklı yerine, Roger onu ne kadar hızla kaybediyorsa o denli çabuk geri geliyor olmalıydı. Kızın sesindeki bastırılmış gülme tonunu duydu.</span></p>

    <p class="Normal para-style-override-5"><span class="char-style-override-8">“Şey… hayır,” dedi. “Yani, ben daha önce… bunu kimse… evet, sanırım öyle.” Kızın başını yeniden tutup hafifçe ileri bastırdı.</span></p>

    <p class="Normal para-style-override-5"><span class="char-style-override-8">Roger başta, kızın gırtlağının derinliklerinden alçak bir uğultu çıkardığını sandı. Gerçi bu genişlemiş damarlarından akan kendi kanı da olabilirdi. Okyanustaki bir girdap gibi dönen, köpürüp fokurdayan... Bir an daha kalsa fışkıracaktı.</span></p>

    <p class="Normal para-style-override-5"><span class="char-style-override-8">Brianna karşı koyamadan evvel kendini geri çekti, onu ayağa kaldırdı ve sonra kızın giysilerini atmış olduğu saman yığınına doğru götürdü. </span></p>

    <p class="Normal para-style-override-5"><span class="char-style-override-8">Gözleri karanlığa alışmıştı ama yıldızların pencereden gelen ışığı o kadar zayıftı ki Brianna’ya baktığında, beyaz bir mermere bakarmış gibi bir şekil ve ana hatlar görebiliyordu sadece. Elbette mermer gibi soğuk olmakla hiç ilgisi yoktu. </span></p>

    <p class="Normal para-style-override-5"><span class="char-style-override-8">Kendi görevine coşku ve dikkat karışımı bir hisle başladı; bunu daha önce bir kez denemiş ve o zaman yüzünü pazar günleri babasının kilisesindeki çiçekler gibi kokan bir kadın pedine gömmek zorunda kalmıştı. Bu pek şevk verici değildi doğrusu. </span></p>

    <p class="Normal para-style-override-5"><span class="char-style-override-8">Ancak Brianna’nın kokusu onu haz denizine davet ediyordu. </span></p>

    <p class="Normal para-style-override-5"><span class="char-style-override-8">Derin bir nefes aldı ve onu tüylerin oluşturduğu koyu renkli karaltının üstünden öptü Roger. </span></p>

    <p class="Normal para-style-override-5"><span class="char-style-override-8">“Lanet olsun,” dedi.</span></p>

    <p class="Normal para-style-override-5"><span class="char-style-override-8">“Ne oldu?” Kızın sesi paniklemiş gibiydi. “Kötü mü kokuyorum?”</span></p>

    <p class="Normal para-style-override-5"><span class="char-style-override-8">Gözlerini kapadı ve nefes aldı. Başı hafifçe dönüyordu ve hazla keyif karışımından sersemlemişti. </span></p>

    <p class="Normal para-style-override-5"><span class="char-style-override-8">“Hayır. Sadece, bir yılı aşkın zamandır buradaki tüylerinin ne renk olduğunu düşünüp duruyordum.” Ellerini nazikçe buklelerde gezdirdi. “Şimdi ise burnumun dibindeler ve ben hâlâ bunu bilemiyorum.”</span></p>

    <p class="Normal para-style-override-5"><span class="char-style-override-8">Kız kıkırdadı, titremesi Roger’ın elinin altındaki göbeğini hafifçe sallamıştı. “Sana söylememi ister misin?”</span></p>

    <p class="Normal para-style-override-5"><span class="char-style-override-8">“Hayır, bırak sabaha şaşırayım.” Başını işine gömdü, bunca küçük bir yerde bu kadar farklı çeşitte doku olmasına şaşırmıştı - cam gibi dümdüz, hafif pütürlü, lastik gibi esnek ve birden kaygan bir doku, misk ve tuz kokusu bir arada.</span></p>

    <p class="Normal para-style-override-5"><span class="char-style-override-8">Bir süre sonra, kız sanki kendisini kutsarmış gibi ellerini onun başına koydu. Roger sakalının onun canını yakmadığını umuyordu ama bu, Brianna’nın umurunda değil gibiydi. Sıcak kasıklarından bir titreme geçti ve aynı titremenin Roger’ın göbeğine de sıçramasına neden olan minik bir ses çıkardı. </span></p>

    <p class="Normal para-style-override-5"><span class="char-style-override-8">Başını kaldırarak, “Doğru yapıyor muyum?” diye şaka yollu sordu.</span></p>

    <p class="Normal para-style-override-5"><span class="char-style-override-8">“Oh, evet,” dedi usulca. “Yapıyorsun tabii.” Onun saçlarındaki ellerini daha da sıktı.</span></p>

    <p class="Normal para-style-override-5"><span class="char-style-override-8">Tam yine başını eğiyordu ki yine geri çekildi ve kızın vücudunun beyazlığına baktı. </span></p>

    <p class="Normal para-style-override-5"><span class="char-style-override-8">“Peki nasıl oluyor da biliyorsun bunu?” diye sordu Brianna. Roger’ın cevabı derin bir gülüştü. Ardından kendini kızın yanında buldu; ağzı ağzındaydı, vücutları birbirine yapışmıştı ve kızın ısısı onu ateş gibi yakıyordu. </span></p>

    <p class="Normal para-style-override-5"><span class="char-style-override-8">Birbirlerinin tadına baktılar ve Roger’ın artık işi ağırdan alacak hâli kalmamıştı. </span></p>

    <p class="Normal para-style-override-5"><span class="char-style-override-8">Yine de bunu başardı. Kız hevesli ama acemi bir şekilde kalçalarını kaldırıp onun üzerine oturdu, hızlıca ve çok hafifçe ona temas etti. Roger onun ellerini alıp göğsünün üstüne yerleştirdi. Kızın avuç içleri sıcacıktı ve onun da göğüs uçları belirginleşmişti. </span></p>

    <p class="Normal para-style-override-5"><span class="char-style-override-8">“Kalbimi hisset,” dedi Roger. Sesi kendi kendine bile kalın gelmişti. “Eğer durursa söyle bana.”</span></p>

    <p class="Normal para-style-override-5"><span class="char-style-override-8">Aslında niyeti komiklik yapmak değildi, kız sinirle gülünce de şaşırdı. Roger ona değince gülme sona erdi. Elleri Roger’ın göğsünde birbirine yanaştı, sonra genç adam onun gevşeyerek kendisine bacaklarını araladığını hissetti. </span></p>

    <p class="Normal para-style-override-5"><span class="char-style-override-8">“Seni seviyorum,” diye mırıldandı Roger. “Ah, Bree, âşığım sana.”</span></p>

    <p class="Normal para-style-override-5"><span class="char-style-override-8">Brianna cevap vermedi fakat karanlığın içinden bir el çıkıp narince yanağına dokundu. Roger ona sahip olana dek kız elini orada tuttu, diğer eli de onun atan kalbinin üstündeydi. </span></p>

    <p class="Normal para-style-override-5"><span class="char-style-override-8">Roger şimdi kendini daha da sarhoş hissediyordu. Ancak bu uykulu bir kendinden geçiş değildi, her şeyin farkındaydı. Kendi terinin kokusu, onunki, Brianna’nın tutkusuna karışmış bir tutam korkununki...</span></p>

    <p class="Normal para-style-override-5"><span class="char-style-override-8">Gözlerini kapayıp soluk aldı. Kızın omuzlarını daha sıkı tuttu. Hafifçe bastırdı. İçine girmişti. Kızın yırtılışını hissetti ve kendi dudağını kan gelecek kadar sert ısırdı. </span></p>

    <p class="Normal para-style-override-5"><span class="char-style-override-8">Brianna’nın tırnakları göğsüne girdi ve, “Devam et!” diye fısıldadı.</span></p>

    <p class="Normal para-style-override-5"><span class="char-style-override-8">Hızlı ve sert bir hamle, işte ona sahip olmuştu.</span></p>

    <p class="Normal para-style-override-5"><span class="char-style-override-8">Roger o pozisyonda kaldı, gözleri kapalı soluk alıp veriyordu. Canını yakacak derecede büyük bir zevkin eşiğindeydi. Hayal meyal, acaba duyduğu acının ona mı ait olduğunu düşündü.</span></p>

    <p class="Normal para-style-override-5"><span class="char-style-override-8">“Roger?”</span></p>

    <p class="Normal para-style-override-5"><span class="char-style-override-8">“Hmm?”</span></p>

    <p class="Normal para-style-override-5"><span class="char-style-override-8"> “Seninki… çok mu büyük sence?” Sesi hafifçe ürkekti. </span></p>

    <p class="Normal para-style-override-5"><span class="char-style-override-8">“Ah…” Uygun sözleri aradı. “Ortalamadır.” Düşünceleri ani bir şüpheyle bölünüverdi. “Çok mu canını yakıyorum?”</span></p>

    <p class="Normal para-style-override-5"><span class="char-style-override-8">“Hayır, pek sayılmaz. Yalnızca… bir dakika hareket etmesen olur mu?”</span></p>

    <p class="Normal para-style-override-5"><span class="char-style-override-8">“Bir dakika, bir saat, hatta istersen ömrüm boyunca.” Hareket etmemenin onu öldürebileceğini düşündü ve seve seve ölebilirdi. </span></p>

    <p class="Normal para-style-override-5"><span class="char-style-override-8">Kızın elleri yavaşça sırtından aşağıya inip kalçalarına değdiler. Roger titredi ve başını eğdi, gözleri kapalıydı. Zihninde kızın yüzü canlandı ve onu öpücüklere boğdu. </span></p>

    <p class="Normal para-style-override-5"><span class="char-style-override-8">Kız kulağına, “Tamam,” diye fısıldadı, o da bir makine gibi olabildiğince yavaş hareket etmeye başladı, hareketlerini kızın kalçalarında duran ellerine göre ayarlıyordu. </span></p>

    <p class="Normal para-style-override-5"><span class="char-style-override-8">Kız biraz kasıldı ve sonra gevşedi, kasıldı gevşedi, kasıldı gevşedi, Roger onun canını yaktığını biliyordu, yine tekrarladı ve tam duracaktı ki kız kendini ona doğru yükseltti.</span></p>

    <p class="Normal para-style-override-5"><span class="char-style-override-8">Karaya çıkmış bir balık gibi çırpınarak kızın içinden çıktı, kendini geri çekerken kızın göğüslerini ezerek onun üzerine uzandı ve inledi. </span></p>

    <p class="Normal para-style-override-5"><span class="char-style-override-8">Sonra sessizce yattı, artık sarhoş değildi, suçlulukla karışık bir huzurla sarmalanmıştı, kızın kolları da sarıyordu onu ve sesi kulağında bir fısıltıydı. </span></p>

    <p class="Normal para-style-override-5"><span class="char-style-override-8">“Sana âşığım,” dedi Brianna, bira kokan havadaki boğuk sesiyle. “Benimle kal.”</span></p>

    <p class="Normal para-style-override-5"><span class="char-style-override-8">“Hayatım boyunca,” dedi Roger ve kollarını kıza doladı. </span></p>

    <p class="Normal para-style-override-5"><span class="char-style-override-8">Terleri birbirlerine kaynaşmış ve nefeslerini dinler halde huzur içinde uzandılar. Roger sonunda silkelendi ve yüzünü onun saçlarından kaldırdı. Bir ara ağırlıksız gibi hissettiği uzuvları şimdi kurşun gibi ağırdı. </span></p>

    <p class="Normal para-style-override-5"><span class="char-style-override-8">“İyi misin aşkım?” diye fısıldadı. “Canını yaktım mı?”</span></p>

    <p class="Normal para-style-override-5"><span class="char-style-override-8">“Evet, ama umurumda değil.” Brianna’nın eli onun sırtı boyunca dolaştı. “Güzel miydi? Doğru yaptım mı?” Sesi gergin çıkmıştı.</span></p>

    <p class="Normal para-style-override-5"><span class="char-style-override-8">“Ah, Tanrım!” Roger eğildi ve onu uzun uzun öptü. Brianna başta biraz gergindi fakat dudakları gevşedi.</span></p>

    <p class="Normal para-style-override-5"><span class="char-style-override-8">“O halde iyiydi öyle mi?”</span></p>

    <p class="Normal para-style-override-5"><span class="char-style-override-8">“Ah, Tanrım!”</span></p>

    <p class="Normal para-style-override-5"><span class="char-style-override-8">“Bir papazın oğlu olduğun düşünülürse çok fazla lanet okuduğun kesin,” dedi Brianna sesinde hoş bir suçlayıcılıkla. “Belki de Inverness’taki o yaşlı kadınlar haklıydı; sen şeytana karışmışsın.”</span></p>

    <p class="Normal para-style-override-5"><span class="char-style-override-8">“Benimkiler lanet değil,” dedi. Alnını kızın omzuna koydu ve onun, daha doğrusu her ikisinin kokusunu çekti içine. “Bunlar şükran duası.”</span></p>

    <p class="Normal para-style-override-5"><span class="char-style-override-8">Brianna bu sözlere güldü. “O halde gerçekten iyiymiş,” dedi sesinde belirgin bir rahatlama vardı. </span></p>

    <p class="Normal para-style-override-5"><span class="char-style-override-8">Roger başını kaldırdı. “Tanrı aşkına, elbette. Nasıl olur da başka türlüsünü düşünürsün?”</span></p>

    <p class="Normal para-style-override-5"><span class="char-style-override-8">“Şey, tek laf etmedin. Orada sanki biri kafana bir şey indirmiş gibi yattın durdun. Ben de belki hayal kırıklığına uğramışsındır diye düşündüm.”</span></p>

    <p class="Normal para-style-override-5"><span class="char-style-override-8">Şimdi gülme sırası Roger’daydı, yüzü yarı yarıya kızın boynuna gömülü bir haldeydi. </span></p>

    <p class="Normal para-style-override-5"><span class="char-style-override-8">“Hayır,” dedi sonunda nefes almak için başını kaldırarak. “Sanki omurilik sıvısı boşaltılıyormuş gibi çırpınmak, erkek tatmini için yeterince belirgin bir harekettir. Belki pek beyefendice değildir ama dürüst bir davranıştır.”</span></p>

    <p class="Normal para-style-override-5"><span class="char-style-override-8">“Ah, tamam.” Bu cevaptan tatmin olmuşa benziyordu Brianna. “Kitapta bu konu hakkında bir şey yazmıyordu.”</span></p>

    <p class="Normal para-style-override-5"><span class="char-style-override-8">“Hangi kitapmış bu?” Roger tedbirli bir şekilde hareket etti, ikisinin ciltleri sanki birbirine yapışmış iki kâğıt gibi cırt ederek ayrıldı. “Dağınıklık için özür dilerim.” Kırış kırış olmuş gömleğini arandı ve kıza uzattı. </span></p>

    <p class="Normal para-style-override-5"><span class="char-style-override-8">“</span><span class="italik char-style-override-7">Duyusal Adam.</span><span class="char-style-override-8">”</span><span class="italik char-style-override-7"> </span><span class="char-style-override-8">Kız gömleği aldı ve titizlikle silkti. “Kitapta çırpılmış krema ve buz kalıplarıyla ilgili bir sürü ayrıntı vardı, ama ağızla muamele gibi şeylerin nasıl yapıldığını öğretmesi açısından- ”</span></p>

    <p class="Normal para-style-override-5"><span class="char-style-override-8">“Yani bunu bir </span><span class="italik char-style-override-7">kitaptan</span><span class="char-style-override-8"> mı öğrendin?” Roger sanki babasının cemaatindeki kadınlardan biriymişçesine isyan etmişti. </span></p>

    <p class="Normal para-style-override-5"><span class="char-style-override-8">“Herhalde birlikte yemeğe çıktığım insanlara yapmıyorum bunu!” Buna karşılık kız da şoke olmuştu. </span></p>

    <p class="Normal para-style-override-5"><span class="char-style-override-8">“Genç kadınlara bunların nasıl yapılacağını öğreten kitaplar mı var yani? Rezalet!”</span></p>

    <p class="Normal para-style-override-5"><span class="char-style-override-8">“Rezil olan da neymiş?” dedi alıngan bir tonla. “Bunu başka nasıl öğrenecektim ki?”</span></p>

    <p class="Normal para-style-override-5"><span class="char-style-override-8">Roger eliyle yüzünü sıvazladı, diyecek laf bulamıyordu. Bir saat önce sorulsa, tümüyle cinsel eşitlikten yana olduğunu belirtirdi. Yine de belli ki yüzeydeki modern kılıfın altında, hoş bir genç kadının evlenirken böyle konularda tümüyle cahil olmasını dileyen, bir Presbiteryen rahibin oğluydu. </span></p>

    <p class="Normal para-style-override-5"><span class="char-style-override-8">Kafasındaki bu Viktoryen fikirleri erkekçe bastıran Roger, elini kızın bel ve kalçasının beyaz kıvrımına koydu, ardından bir göğsünü avuçladı. </span></p>

    <p class="Normal para-style-override-5"><span class="char-style-override-8">“Hiç mühim değil,” dedi. “Yalnızca kitaplarda okuduğundan,” - dudaklarını onunkilere değdirmek için başını eğdi kızın alt dudağına küçük bir ısırık attı - “biraz daha fazlası da var.”</span></p>

    <p class="Normal para-style-override-5"><span class="char-style-override-8">Brianna birden hareket ederek bembeyaz sıcak vücudunu onun çıplak tenine yasladı. Roger bunun şokuyla ürperdi.</span></p>

    <p class="Normal para-style-override-5"><span class="char-style-override-8">“Göster bana,” diye fısıldadı genç kız ve onun kulakmemesini ısırdı. </span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">Yakınlarda bir yerde bir horoz öttü. Brianna, uyuyakaldığı için kendini azarlayarak hafif bir uykudan uyandı. Kendini sanki yerden birkaç karış havada hissediyordu, yön duygusu kaybolmuş, başı hafifçe dönüyordu. Aynı zamanda tek bir dakika bile kaybetmek istemiyordu. </span></p>

    <p class="Normal para-style-override-5"><span class="char-style-override-8">Roger kızın yanında kımıldadığını hissederek silkelendi. Bir kolunu kızın üstüne attı ve kızı önüne doğru çekerek kaşık pozisyonu almalarını sağladı. Dizleri dizlerine, kasıkları kızın kalçalarına değiyordu. Kızın saçlarını üfleyerek yüzünden çekti ve bu kızı güldürdü. </span></p>

    <p class="Normal para-style-override-5"><span class="char-style-override-8">Onunla üç kez sevişmişti. Her yanı tutulmuştu ama keyfi gayet yerindeydi. Bunu kafasında bin kez canlandırmış ancak düşündüklerinin hiçbiri gerçeği gibi olmamıştı. Biri tarafından bu şekilde fethedilmek, alınan zevkin insan etinin sınırlarının ötesine geçmesi, bunları hayal etmenin bir yolu yoktu. </span></p>

    <p class="Normal para-style-override-5"><span class="char-style-override-8">“Üzgünüm,” dedi Roger usulca onun kulağına.</span></p>

    <p class="Normal para-style-override-5"><span class="char-style-override-8">“Ne için?” Brianna geriye döndü. Şu anda yapabilirdi. İstediği yerine dokunabilir, vücudundaki farklı dokuları elleyip tadabilirdi. Onu çıplak görebilmek için gün ışığının gelmesini iple çekiyordu. </span></p>

    <p class="Normal para-style-override-5"><span class="char-style-override-8">“Bunun için.” Eliyle küçük bir hareket yaparak etraflarındaki karanlığa ve altlarındaki samanlara işaret etti. “Beklemeliydim. Senin için… iyi olmasını istiyordum.”</span></p>

    <p class="Normal para-style-override-5"><span class="char-style-override-8">“Benim için gayet iyiydi,” dedi usulca.</span></p>

    <p class="Normal para-style-override-5"><span class="char-style-override-8">“Doğru düzgün bir gerdek gecemiz olsun istiyordum. Yumuşak bir yatak, temiz çarşaflar... İlk seferin için böylesi daha iyi olurdu.”</span></p>

    <p class="Normal para-style-override-5"><span class="char-style-override-8">“Yumuşak yatakları ve temiz çarşafları biliyorum zaten,” dedi. “Ama bunu bilmiyordum.” Brianna onun kollarının arasında geriye döndü ve bacaklarının arasındaki değişken kütleyi yakaladı. Roger bir an şaşırarak kasıldı, sonra kızın onunla istediği gibi oynamasına izin vererek gevşedi. “Daha iyi olamazdı,” dedi Brianna usulca ve onu öptü.</span></p>

    <p class="Normal para-style-override-5"><span class="char-style-override-8">Roger da karşılık verdi; yumuşak ve yavaş bir şekilde, ağzının bütün kıvrımlarını keşfederek ve kendisininkinin de keşfedilmesine izin vererek. Genzinin derinlerinden mırıldandı ve onun aşağıdaki elini çekmek için uzandı. </span></p>

    <p class="Normal para-style-override-5"><span class="char-style-override-8">“Tanrım, Bree, öldüreceksin beni.”</span></p>

    <p class="Normal para-style-override-5"><span class="char-style-override-8">“Üzgünüm,” dedi Brianna şaşkınlıkla. “Çok mu fazla sıktım? Canını yakmak istememiştim.”</span></p>

    <p class="Normal para-style-override-5"><span class="char-style-override-8">Roger bunun üzerine güldü. “Ondan değil. Ama zavallıyı bırak da biraz dinlensin.” Roger sıkıca tutarak kızı yine sırtı kendisine bakacak şekilde çevirdi.</span></p>

    <p class="Normal para-style-override-5"><span class="char-style-override-8">“Roger?”</span></p>

    <p class="Normal para-style-override-5"><span class="char-style-override-8">“Hmm?”</span></p>

    <p class="Normal para-style-override-5"><span class="char-style-override-8">“Şimdiye dek hiç bu kadar mutlu olduğumu sanmıyorum.”</span></p>

    <p class="Normal para-style-override-5"><span class="char-style-override-8">“Ne? Ne güzel işte.” Sesi mayışık çıkıyordu.</span></p>

    <p class="Normal para-style-override-5"><span class="char-style-override-8">“Artık… dönemesek bile, bir arada olduğumuz sürece bunu umursamam.”</span></p>

    <p class="Normal para-style-override-5"><span class="char-style-override-8">“Geri döneceğiz.” Eliyle kızın göğsünü nazikçe avuçladı. “Dedim sana, başka bir yolu daha var.”</span></p>

    <p class="Normal para-style-override-5"><span class="char-style-override-8">“Öyle mi?”</span></p>

    <p class="Normal para-style-override-5"><span class="char-style-override-8">“Sanırım.” Roger ona büyü defterinden, dikkatlice bir araya getirilmiş notlardan ve çılgınca lakırdılardan - ve Craigh na Dun’daki taşlardan kendi geçişinden bahsetti.</span></p>

    <p class="Normal para-style-override-5"><span class="char-style-override-8">“İkinci seferinde seni düşündüm,” dedi usulca ve karanlıkta elini onun yüzünün kıvrımlarında gezdirdi. “Hayatta kaldım. Ve doğru zamana geldim. Ama Fiona’nın bana verdiği elmas cebimde kömüre dönmüştü.”</span></p>

    <p class="Normal para-style-override-5"><span class="char-style-override-8">“O halde bunu bir şekilde kontrol etmek mümkün, öyle mi?” Brianna’nın sesinde umut vardı.</span></p>

    <p class="Normal para-style-override-5"><span class="char-style-override-8">“Olabilir.” dedi diğeri. “Defterde bu iş için bir şiir, ya da bir büyü gibi bir şey vardı.” Alıntılarken elini indirdi.</span></p>

    <p class="Normal para-style-override-5"><span class="char-style-override-8">“</span><span class="italik char-style-override-7">Hançerimi kuzeye kaldırırım</span></p>

    <p class="Normal para-style-override-5"><span class="italik char-style-override-7">Gücümün geldiği yere.,</span></p>

    <p class="Normal para-style-override-5"><span class="italik char-style-override-7">Batıya</span></p>

    <p class="Normal para-style-override-5"><span class="italik char-style-override-7">Ruhumun kalbi oradadır.</span></p>

    <p class="Normal para-style-override-5"><span class="italik char-style-override-7">Güneye</span></p>

    <p class="Normal para-style-override-5"><span class="italik char-style-override-7">Dostluğun ve sığınağın yurduna.</span></p>

    <p class="Normal para-style-override-5"><span class="italik char-style-override-7">Doğuya</span></p>

    <p class="Normal para-style-override-5"><span class="italik char-style-override-7">Güneş doğar oradan. </span></p>

    <p class="Normal para-style-override-5"><span class="italik char-style-override-7">Sonra bıçağımı yaptığım sunağa koyarım.</span></p>

    <p class="Normal para-style-override-5"><span class="italik char-style-override-7">Üç ateşin ortasına otururum.</span></p>

    <p class="Normal para-style-override-5"><span class="italik char-style-override-7">Üç nokta bir düzlemi belirler, böylece sabitlenirim.</span></p>

    <p class="Normal para-style-override-5"><span class="italik char-style-override-7">Dört nokta dünyayı içine alır ve benimki onunla dolar.</span></p>

    <p class="Normal para-style-override-5"><span class="italik char-style-override-7">Beş korunmanın sayısıdır, iblisler bana mani olmasın.</span></p>

    <p class="Normal para-style-override-5"><span class="italik char-style-override-7">Sol elim altınla bezeli</span></p>

    <p class="Normal para-style-override-5"><span class="italik char-style-override-7">Ve güneşin gücünü tutar.</span></p>

    <p class="Normal para-style-override-5"><span class="italik char-style-override-7">Sağ elim gümüşle kaplı</span></p>

    <p class="Normal para-style-override-5"><span class="italik char-style-override-7">Ay dingince hüküm sürer.</span></p>

    <p class="Normal para-style-override-5"><span class="italik char-style-override-7">Başlarım.</span></p>

    <p class="Normal para-style-override-5"><span class="italik char-style-override-7">Lâl taşları boynumda aşkla dursun.</span></p>

    <p class="Normal para-style-override-5"><span class="italik char-style-override-7">Sadık olacağım</span><span class="char-style-override-8">.”</span></p>

    <p class="Normal para-style-override-5"><span class="char-style-override-8">Brianna dikleşti, kollarını dizlerinin etrafına sardı. Bir an için sustu.</span></p>

    <p class="Normal para-style-override-5"><span class="char-style-override-8">“Kafayı yemiş,” dedi sonunda.</span></p>

    <p class="Normal para-style-override-5"><span class="char-style-override-8">“Tescilli deli olmak hep yanlış şeyler söylemenin garantisi değildir,” dedi Roger kuru bir sesle. Esneme sesi çıkararak gerindi ve saman yığınının üstüne bağdaş kurup oturdu. </span></p>

    <p class="Normal para-style-override-5"><span class="char-style-override-8">“Sanırım bunun bir kısmı geleneksel bir Kelt ritüeli, örneğin dört yönle ilgili olan kısımlar; bunların tarihi epey eskiye gider. Bıçak, sunak ve ateş kısmına gelecek olursak, bunlar düpedüz cadılıkla ilgili. </span></p>

    <p class="Normal para-style-override-5"><span class="char-style-override-8">“Kocasının kalbine bıçak saplayıp adamı ateşe verdi.” Brianna da hâlâ tıpkı Roger gibi Craigh na Dun çemberindeki benzin ve yanmış et kokusunu hatırlıyordu. Barakanın içi gayet sıcak olmasına rağmen ürperdi. </span></p>

    <p class="Normal para-style-override-5"><span class="char-style-override-8">“Umarım kurban etmek için bir insan aramak zorunda kalmayız,” dedi Roger, bu konuda bir espri yapmaya çalışıp bunu beceremeyerek. “Yine de, metal ve mücevherler hakkındaki kısımlar… Sen taşlardan geçerken üstünde hiç mücevher var mıydı, Bree?”</span></p>

    <p class="Normal para-style-override-5"><span class="char-style-override-8">Kız başını salladı.</span></p>

    <p class="Normal para-style-override-5"><span class="char-style-override-8">“Senin bilekliğin,” dedi usulca. “Cebimde de büyükannemin inci kolyesi vardı. Ama incilere bir şey olmadı, sapasağlam çıktılar.”</span></p>

    <p class="Normal para-style-override-5"><span class="char-style-override-8">“İnciler değerli taş ya da metal değildir,” diye hatırlattı. “Onlar da insanlar gibi organiktir.” Roger eliyle yüzünü sıvazladı, uzun bir gece olmuştu ve başı zonklamaya başlamıştı. “Ama altın ve gümüş öyledir; sende de gümüş bileklik vardı, kolyede ise incilerin yanı sıra altın da vardı. Ayrıca annen de hem altın hem de gümüş takıyordu, değil mi? Nikâh yüzüklerini diyorum.”</span></p>

    <p class="Normal para-style-override-5"><span class="char-style-override-8">“Evet. Fakat üç nokta düzlemi, dört nokta uzayı tanımlıyor, beş ise korunmanın rakamı…” diye mırıldandı Brianna. “Acaba yapmaya çalıştığı her neyse ondan değerli taşların şart olduğunu mu kastediyordu? Noktalar dedikleri bunlar mı?”</span></p>

    <p class="Normal para-style-override-5"><span class="char-style-override-8">“Olabilir. Üçgen ve pentagram çizimleri ve yanlarında ‘büyülü’ özelliklerinin yazılı olduğu bir değerli taşlar listesi vardı. Teorilerini çok değerlendirmemiş - buna ihtiyacı da yoktu, çünkü kendi kendine konuşuyordu - ama genel olarak, dünyanın üzerinden geçen güç çizgilerinden bahsedilebilir; yani onun değimiyle ‘toprak çizgileri’. Bazı zamanlarda bu çizgiler birbirine yaklaşıyor ve birtakım düğümler oluşturuyorlar. İşte böyle bir düğüme denk geldiğinde, zamanın var olmadığı bir yere girmiş oluyorsun.”</span></p>

    <p class="Normal para-style-override-5"><span class="char-style-override-8">“Yani bunlardan birine girdiğinde, çıktığında... herhangi bir zamanda olabilirsin.”</span></p>

    <p class="Normal para-style-override-5"><span class="char-style-override-8">“Aynı yer, başka zaman. Ve sen eğer değerli taşların tek başlarına güçlü olduklarına inanıyorsan, bunlar çizgileri biraz eğebilir…”</span></p>

    <p class="Normal para-style-override-5"><span class="char-style-override-8">“Herhangi bir değerli taş yapabilir mi bunu?”</span></p>

    <p class="Normal para-style-override-5"><span class="char-style-override-8">“Onu Tanrı bilir,” dedi Roger. “Ama tek şansımız bu, değil mi?”</span></p>

    <p class="Normal para-style-override-5"><span class="char-style-override-8">“Evet,” diye onayladı Brianna, kısa bir suskunluğun ardından. “Peki nereden bulacağız?” Eliyle kasabayı ve rıhtımı gösterdi. “Buralarda hiç böyle bir şey görmedim. Ne Inverness’ta ne de burada. Büyük bir şehre gitmek gerek herhalde - Londra, belki Boston ya da Philadelphia. Peki sonra - ne kadar paran var ki Roger? Ben yirmi paunt bulmayı başardım, çoğu da hâlâ duruyor ama bu yetmez ki.”</span></p>

    <p class="Normal para-style-override-5"><span class="char-style-override-8">“Konu da bu işte,” diye söze girdi. “Ben de sen uyurken bunu düşünüyordum. Böyle bir taşı nerede bulabileceğimi biliyorum ya da öyle sanıyorum. Yalnız- ” diye duraksadı. “Onu bulmak için gitmem gerek. Buna sahip olan adam şu anda New Bern’de ama orada fazla uzun kalmayacak. Eğer parandan biraz alabilirsem sabaha bir gemiye biner ve bir sonraki gün New Bern’de olurum. Bence en iyisi senin burada kalman. Ondan sonra- ”</span></p>

    <p class="Normal para-style-override-5"><span class="char-style-override-8">“Burada kalamam!”</span></p>

    <p class="Normal para-style-override-5"><span class="char-style-override-8">“Neden ki?” Karanlıkta eliyle yoklayarak kızı tuttu. “Senin benimle olmanı istemiyorum. Yani tabii ki istiyorum da,” diye düzeltti, “burada kalmanın senin için daha güvenli olacağına inanıyorum.”</span></p>

    <p class="Normal para-style-override-5"><span class="char-style-override-8">“Ben de seninle gelmek istediğimi söylemedim zaten, burada kalamayacağımı söyledim,” diye yineledi, Roger’ın elini tutarak. Kız bunu neredeyse unutmuştu ama şimdi yaptığı keşfin bütün heyecanı yeniden sarmıştı onu. “Roger, onu buldum, Jamie Fraser’ı buldum!”</span></p>

    <p class="Normal para-style-override-5"><span class="char-style-override-8">“Fraser’ı mı? Nerede? Burada mı?” Kapıya doğru dönerek yerinden sıçradı.</span></p>

    <p class="Normal para-style-override-5"><span class="char-style-override-8">“Hayır, Cross Creek’te ve pazartesi günü nerede olacağını da biliyorum. Benim gitmem gerek, Roger. Anlamıyor musun? O kadar yakınımda ki ve ben de o kadar çok yol geldim ki.” Birdenbire ve akıldışı bir şekilde ağlamak istedi, aklına annesini yeniden görme fikri gelmişti. </span></p>

    <p class="Normal para-style-override-5"><span class="char-style-override-8">“Anlıyorum.” Roger’ın sesi hafiften gergindi. “Ama birkaç gün olsun bekleyemez misin? New Bern’e deniz yoluyla gitmem bir gün falan alır, dönüş de o kadar. Oradaki işimi de bir ya da iki günde hallederim diye düşünüyorum.”</span></p>

    <p class="Normal para-style-override-5"><span class="char-style-override-8">“Hayır,” dedi. “Yapamam, Lizzie var.”</span></p>

    <p class="Normal para-style-override-5"><span class="char-style-override-8">“Lizzie de kim?”</span></p>

    <p class="Normal para-style-override-5"><span class="char-style-override-8">“Hizmetçim, onu gördün. Sana şişeyle vurmak üzereydi.” Brianna bunu hatırlayarak sırıttı. “Lizzie çok cesurdur.”</span></p>

    <p class="Normal para-style-override-5"><span class="char-style-override-8">“Evet, belli,” dedi Roger kuru bir sesle. “Öyle olsa bile- ”</span></p>

    <p class="Normal para-style-override-5"><span class="char-style-override-8">“Ama o hasta,” diye sözünü kesti Brianna. “Ne kadar solgun olduğunu görmedin mi? Sanırım sıtma oldu, bir gün civarında sürüp sonra duran korkunç ateş nöbetleri ve titremeler geçiriyor - birkaç gün sonra ise hepsi yeniden başlıyor. Olabildiğince çabuk annemi bulmam gerek. Bulmak </span><span class="italik char-style-override-7">zorundayım</span><span class="char-style-override-8">.”</span></p>

    <p class="Normal para-style-override-5"><span class="char-style-override-8">Brianna onun karşılık vermek için çırpındığını gördü. Karanlıkta uzanıp onun yüzüne dokundu. “Yapmam gerek,” diye yineledi usulca ve Roger’ın teslim olduğunu hissetti. </span></p>

    <p class="Normal para-style-override-5"><span class="char-style-override-8">“Tamam,” dedi Roger. “Tamam! Ben de olabildiğince hızlı size katılırım. Yine de benim için bir şey yap, tamam mı? Git ve lanet bir elbise giy!”</span></p>

    <p class="Normal para-style-override-5"><span class="char-style-override-8">“Pantolonumu sevmiyor musun yoksa?” Kızdan gülücükler bir gazozdaki baloncuklar gibi taşıyordu - sonra birdenbire, sanki bir şey olmuş gibi duruverdi. </span></p>

    <p class="Normal para-style-override-5"><span class="char-style-override-8">“Roger,” dedi. “Yapacağın şey… o taşı çalmak mı?”</span></p>

    <p class="Normal para-style-override-5"><span class="char-style-override-8">“Evet,” dedi doğrudan.</span></p>

    <p class="Normal para-style-override-5"><span class="char-style-override-8">Kız bir dakika sustu, uzun başparmağı yavaşça Roger’ın avucunun içinde geziniyordu.</span></p>

    <p class="Normal para-style-override-5"><span class="char-style-override-8">“Yapma,” dedi sonunda, çok sessizce. “Yapma, Roger.”</span></p>

    <p class="Normal para-style-override-5"><span class="char-style-override-8">“Başını taşın sahibiyle belaya sokma.” </span></p>

    <p class="Normal para-style-override-5"><span class="char-style-override-8">Roger kızı sakinleştirmeye çalışarak ona uzandı. “Zaten o da herhalde başkasından çalmıştır.”</span></p>

    <p class="Normal para-style-override-5"><span class="char-style-override-8">“Benim kaygılandığım o değil, sensin!”</span></p>

    <p class="Normal para-style-override-5"><span class="char-style-override-8">“Ah, bana bir şey olmaz,” diye temin etti onu.</span></p>

    <p class="Normal para-style-override-5"><span class="char-style-override-8">“Roger, bu zamanda insanları hırsızlık yaptıkları için </span><span class="italik char-style-override-7">asıyorlar</span><span class="char-style-override-8">!”</span></p>

    <p class="Normal para-style-override-5"><span class="char-style-override-8">“Ben yakalanmayacağım.” Roger’ın eli karanlıkta onunkini buldu ve sıktı. “Sen farkına bile varmadan gider gelirim.”</span></p>

    <p class="Normal para-style-override-5"><span class="char-style-override-8">“Ama bu- ”</span></p>

    <p class="Normal para-style-override-5"><span class="char-style-override-8">“Her şey iyi olacak,” dedi kararlılıkla. “Seninle ilgileneceğimi söylemedim mi? Öyle de yapacağım.”</span></p>

    <p class="Normal para-style-override-5"><span class="char-style-override-8">“Ama- ”</span></p>

    <p class="Normal para-style-override-5"><span class="char-style-override-8">Dirseğinin üzerinde doğruldu ve onu öperek susturdu. Çok yavaşça kızın elini alarak kendi bacaklarının arasına götürdü. </span></p>

    <p class="Normal para-style-override-5"><span class="char-style-override-8">Brianna yutkundu, aniden kollarındaki tüyler dimdik olmuştu.</span></p>

    <p class="Normal para-style-override-5"><span class="char-style-override-8">“Hmm?” diye mırıldandı Roger onun dudaklarına doğru ve bir cevap beklemeden onu samanlara çekti. Üstüne doğru yuvarlandı, dizleriyle kızın bacaklarını ayırdı. </span></p>

    <p class="Normal para-style-override-5"><span class="char-style-override-8">Roger ona sahip olurken kız onun omzunu ısırdı, ama ses çıkarmadı. </span></p>

    <p class="Normal para-style-override-5"><span class="char-style-override-8">Bir süre sonra Roger uykulu bir sesle, “Biliyor musun?” dedi. “Sanırım ben altıncı göbekten büyük halamla evlendim. Bunu şimdi fark ettim.”</span></p>

    <p class="Normal para-style-override-5"><span class="char-style-override-8">“Ne yaptın</span><span class="italik char-style-override-7">?”</span></p>

    <p class="Normal para-style-override-5"><span class="char-style-override-8">“Meraklanma, bunun ensestle yakından uzaktan alakası yok,” diye temin etti kızı.</span></p>

    <p class="Normal para-style-override-5"><span class="char-style-override-8">“Ah, iyi bari,” dedi kız alaycı bir şekilde. “Ben de epey kaygılanmıştım. Tanrı aşkına, ben nasıl oluyor da senin büyük yengen oluyorum?”</span></p>

    <p class="Normal para-style-override-5"><span class="char-style-override-8">“Şimdi, dediğim gibi; bunu daha önce fark etmemiştim. Fakat senin babanın amcası Dougal MacKenzie idi - ve Geilie Duncan’dan bir çocuk sahibi olarak tüm bu belayı başlatan da oydu, değil mi?”</span></p>

    <p class="Normal para-style-override-5"><span class="char-style-override-8">“Her şeyin de </span><span class="italik char-style-override-7">Dougal</span><span class="char-style-override-8">’ın suçu olduğunu sanmıyorum.” Brianna’nın sesi de gayet mayışık çıkıyordu. Şafağa pek bir şey kalmamış olsa gerekti; dışarıda kuşlar sesler çıkarmaya başlamış ve pencereden içeri esen hava da daha taze bir hâl almıştı. </span></p>

    <p class="Normal para-style-override-5"><span class="char-style-override-8">“Yani Dougal benim büyük amcam ve senin de altıncı göbekten büyük-büyükbabansa… yok, yanılıyorsun. O zaman ben senin altı ya da yedinci göbekten kuzinin olurum, halan değil.”</span></p>

    <p class="Normal para-style-override-5"><span class="char-style-override-8">“Hayır, bu dediğin ancak biz soyağacında aynı jenerasyonda yer alsaydık doğru olurdu fakat öyle değiliz. Sen benden takribi beş nesil yukarıdasın - en azından baba tarafın böyle.”</span></p>

    <p class="Normal para-style-override-5"><span class="char-style-override-8">Brianna susmuştu, kafasında bunu oturtmaya çalışıyordu. Sonra vazgeçip hafifçe bir inilti çıkardı ve kalçalarını genç adamın uyluklarına iyice yerleştirdi. “Canı cehenneme,” dedi. “Sen ensest olmadığından emin olduktan sonra.”</span></p>

    <p class="Normal para-style-override-5"><span class="char-style-override-8">Kızı göğsüne bastırdı ancak uykulu zihni konunun ucunu bırakmıyordu. </span></p>

    <p class="Normal para-style-override-5"><span class="char-style-override-8">“Hiç böyle düşünmemiştim,” diye hayret etti. “Bu ne anlama geliyor biliyor musun? Ben senin babanla da akrabayım - aslına bakarsan o, senin dışında benim hayattaki </span><span class="italik char-style-override-7">tek akrabam</span><span class="char-style-override-8">!” Roger bu keşfi karşısında son derece büyük bir şaşkınlığa düşmüştü. Uzun süredir kendini hiç yakın akrabası olmadığı fikrine o kadar alıştırmıştı ki... Yedi göbek uzaktan bir büyük amca o kadar yakın olduğundan değil ama yine de...</span></p>

    <p class="Normal para-style-override-5"><span class="char-style-override-8">“Hayır, değil,” diye mırıldandı Brianna.</span></p>

    <p class="Normal para-style-override-5"><span class="char-style-override-8">“Ne?”</span></p>

    <p class="Normal para-style-override-5"><span class="char-style-override-8">“Bir tek o yok. Jenny de var. Ve onun çocukları. Ve torunları. Benim halam Jenny, senin şeyin oluyor... Hmm, belki de sen haklısın. Çünkü eğer o benim halamsa, senin de çok büyük bir halan olur, o zamanda ben senin…” Başını Roger’ın omzuna doğru bırakıverdi, yumuşacık saçları onun göğsüne yayıldı. “Onlara kim olduğunu söyledin?”</span></p>

    <p class="Normal para-style-override-5"><span class="char-style-override-8">“Kime?”</span></p>

    <p class="Normal para-style-override-5"><span class="char-style-override-8">“Jenny ve Ian’a.” Kız geri çekilip esnedi. “Lallybroch’a gittiğin zaman.”</span></p>

    <p class="Normal para-style-override-5"><span class="char-style-override-8">“Oraya hiç gitmedim.” Roger da kıza doğru ilerledi ve bedenini onunkine yapıştırdı. Elini kızın beline yerleştirdi ve genetik kökenleri hakkında hesaplar yapmayı bırakıp daha somut hazlar peşine düştü.</span></p>

    <p class="Normal para-style-override-5"><span class="char-style-override-8">“Gitmedin mi? Peki o zaman…” Sesi azaldı. Uyku ve haz ile zihni buğulanan Roger, kızın sözlerini yarım kulakla dinliyordu. Haz dolu bir iniltiyle kıza biraz daha sokuldu. Bir an sonra, kızın sesi onun içinde bulunduğu sisi bir bıçak gibi kesti. </span></p>

    <p class="Normal para-style-override-5"><span class="char-style-override-8">“Yerimi nasıl buldun?” dedi kız.</span></p>

    <p class="Normal para-style-override-5"><span class="char-style-override-8">“Hmm?”</span></p>

    <p class="Normal para-style-override-5"><span class="char-style-override-8">Birdenbire döndü ve Roger’ın kollarını boş bırakarak bir karış öteye gitti ve ona kuşkuyla baktı. </span></p>

    <p class="Normal para-style-override-5"><span class="char-style-override-8">“Nerede olduğumu nasıl bildin?” diye yineledi yavaşça, her bir sözü buzdan bir kıymık gibiydi. “Koloniler’e gittiğimi nereden bildin?”</span></p>

    <p class="Normal para-style-override-5"><span class="char-style-override-8">“Ah… Ben… Neden ki…” Artık çok geçti, içine düştüğü tehlikeyi şimdi kavramıştı. </span></p>

    <p class="Normal para-style-override-5"><span class="char-style-override-8">“İskoçya’yı terk ettiğimi bilmene imkân yoktu,” dedi, “bunu ancak Lallybroch’a gidip onlara sorarak öğrenebilirdin. Ama sen hiç Lallybroch’a gitmedin.”</span></p>

    <p class="Normal para-style-override-5"><span class="char-style-override-8">“Ben…” Çılgınlar gibi yapacak bir açıklama arıyordu - herhangi bir açıklama olurdu - ama gerçekten başka açıklayacak bir şey yoktu. Ve vücudunun sertleşmesine bakılırsa kız da bu çıkarıma varmıştı. </span></p>

    <p class="Normal para-style-override-5"><span class="char-style-override-8">“Biliyordun,” dedi. Sesi bir fısıltıdan daha yüksek değildi ama etkisi onun kulağına bağırmasından bile yüksekti. “</span><span class="italik char-style-override-7">Biliyordun</span><span class="char-style-override-8">, değil mi?”</span></p>

    <p class="Normal para-style-override-5"><span class="char-style-override-8">Brianna şimdi dik oturmuş ve bir tanrıça gibi yukarıdan bakıyordu ona.</span></p>

    <p class="Normal para-style-override-5"><span class="char-style-override-8">“Ölüm ilanını görmüştün! Bunu hep biliyordun, değil mi?”</span></p>

    <p class="Normal para-style-override-5"><span class="char-style-override-8">“Hayır,” dedi, dağılan zihnini toparlamaya çalışıyordu. “Yani evet, ama- ”</span></p>

    <p class="Normal para-style-override-5"><span class="char-style-override-8">“Ne kadar zamandır biliyordun? Bana neden söylemedin?!” diye bağırdı. Ayağa kalktı ve altlarında serili giysilerini almaya davrandı.</span></p>

    <p class="Normal para-style-override-5"><span class="char-style-override-8">“Bekle,” diye yalvardı Roger. “Bree, bırak açıklayayım- ”</span></p>

    <p class="Normal para-style-override-5"><span class="char-style-override-8">“Tabii, tabii açıklarsın! Çok merak ediyorum açıklamanı!” Sesi öfke saçıyordu fakat eşyalarını toplamayı bir an için bıraktı ve açıklamasını duymak için bekledi. </span></p>

    <p class="Normal para-style-override-5"><span class="char-style-override-8">“Bak.” Roger artık kendine gelmişti. “Geçen ilkbahar buldum. Ama ben- ” Derin bir nefes aldı, onun kendisini yanlış anlamaması için gereken doğru sözcükleri seçmeye çalışıyordu.</span></p>

    <p class="Normal para-style-override-5"><span class="char-style-override-8">“Bunun seni inciteceğini biliyordum. Sana göstermek istemedim, çünkü bu konuda yapabileceğin bir şey yoktu - kalbini kırmanın anlamı yoktu, sırf şey olacak diye- ”</span></p>

    <p class="Normal para-style-override-5"><span class="char-style-override-8">“Ne demek yapabileceğim hiçbir şey yoktu?” Başından gömleğini geçirdi ve sıkılı yumruklarıyla ona dik dik baktı.</span></p>

    <p class="Normal para-style-override-5"><span class="char-style-override-8">“Olayları değiştiremezsin, Bree! Bunu bilmiyor musun? Ailen denedi - Culloden’ı biliyorlardı ve Charles Stuart’ı durdurmak için ellerinden geleni yaptılar ama durduramadılar, değil mi? Başarısız oldular! Geillis Duncan, Stuart’ı bir kral yapmaya çalıştı. Başaramadı! Hiçbiri başaramadı!” Elini kızın omzuna koymayı denedi, kız taş gibi duruyordu. </span></p>

    <p class="Normal para-style-override-5"><span class="char-style-override-8">“Onlara yardım edemezsin, Bree,” dedi, daha sakin bir şekilde. “Bu tarihin bir parçası, geçmişin bir parçası - sen bu zamana ait değilsin ve olacakları değiştiremezsin.”</span></p>

    <p class="Normal para-style-override-5"><span class="char-style-override-8">“Bunu bilemezsin.” Roger onun sesinde bir şüphe kırıntısı duyduğunu sandı.</span></p>

    <p class="Normal para-style-override-5"><span class="char-style-override-8">“Bilirim!” Çenesindeki bir ter damlacığını sildi. “Dinle, küçük bir şans bile olduğuna inansaydım eğer… ama inanmadım. Ben… Tanrım, Bree, senin incinmen düşüncesine dayanamadım!”</span></p>

    <p class="Normal para-style-override-5"><span class="char-style-override-8">Kız sessizce duruyor, burnundan soluyordu. Eğer seçme şansı olsaydı, Roger onun hava yerine kükürt ve ateş solumayı tercih edeceğinden emindi.</span></p>

    <p class="Normal para-style-override-5"><span class="char-style-override-8">“Benim adıma kararlar almak senin işin değildi,” dedi, kenetli dişlerinin arasından. “Ne düşünürsen düşün. Hele de böyle önemli bir konu hakkında… Roger, böyle bir şeyi nasıl yaptın!?”</span></p>

    <p class="Normal para-style-override-5"><span class="char-style-override-8">“Lanet olsun, eğer sana anlatırsam, şu yapmış olduğun şeyi yapacağından korktum işte!” diye köpürdü. “Beni terk edecektin! Taşlardan kendi başına geçmeye çalışacaktın. Ve şimdi yaptığına bak, ikimiz burada- ”</span></p>

    <p class="Normal para-style-override-5"><span class="char-style-override-8">“Burada olduğun için </span><span class="italik char-style-override-7">beni mi</span><span class="char-style-override-8"> suçlamaya çalışıyorsun? Benim peşimden gelecek kadar geri zekâlı olmaman için her şeyi yaptığım halde mi?”</span></p>

    <p class="Normal para-style-override-5"><span class="char-style-override-8">Aylar boyunca kaygılanan Roger, şimdi kendisine yönelen haksız eleştiriler karşısında incinmişti.</span></p>

    <p class="Normal para-style-override-5"><span class="char-style-override-8">“Geri zekâlı mı? Seni bulmak için kendimi paralamam karşılığında aldığım teşekkür bu mu? Lanet olası hayatımı, seni korumak uğruna tehlikeye atmamın ödülü mü bu?” Samanların üzerinden kızı tutmak amacıyla ayağa kalktı. Onu sarsacak mıydı yoksa yatağa mı atacaktı, bundan emin değildi. Zaten her ikisini de yapamadı; kız onu göğsünden itip dengesini bozdu ve Roger samanların üzerine kıç üstü düşüverdi.</span></p>

    <p class="Normal para-style-override-5"><span class="char-style-override-8">Brianna tek ayağının üstünde seke seke pantolonunu giyerken bir yandan da saydırıp duruyordu.</span></p>

    <p class="Normal para-style-override-5"><span class="char-style-override-8">“Seni - lanet - kendini beğenmiş - lanet olsun, Roger! - </span><span class="italik char-style-override-7">sana lanet olsun</span><span class="char-style-override-8">!” Pantolonunu yukarı çekeleyip sonra aşağı eğildi ve çoraplarıyla ayakkabılarını kaptı. </span></p>

    <p class="Normal para-style-override-5"><span class="char-style-override-8">“Git!” dedi. “Lanet olası defol! Öyle istiyorsan git ve astır kendini! Ben gidip ailemi bulacağım! Ayrıca onları kurtaracağım da!”</span></p>

    <p class="Normal para-style-override-5"><span class="char-style-override-8">Hızla dönerek kapıya uzandı ve Roger ona yetişene dek kapıyı açtı. Bir an durup bekledi, kapıdan giren günışığının önünde koyu renk bir siluet gibi görünüyordu, saçları rüzgârda uçuşuyor, sanki Medusa’nın kafasındaki yılanları andırıyordu. </span></p>

    <p class="Normal para-style-override-5"><span class="char-style-override-8">“Ben gidiyorum. Sen ister gelir ister gelmezsin, umurumda değil. İskoçya’ya geri dön - git tek başına taşlardan geç, ne yaparsan yap! Ama beni durduramazsın!”</span></p>

    <p class="Normal para-style-override-5"><span class="char-style-override-8">Sonra da gitti.</span></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-4"><span class="char-style-override-8">***</span></p>

    <p class="Normal para-style-override-5"><span class="char-style-override-8">Kapı duvara çarparak açılınca Lizzie’nin gözleri kocaman oldu. Gece uyumamıştı - nasıl uyuyabilirdi ki? - ama gözlerini kapayarak uzanmıştı. Yataktan fırladı ve çakmak kutusuyla cebelleşmeye başladı.</span></p>

    <p class="Normal para-style-override-5"><span class="char-style-override-8">“İyi misiniz, Bayan Bree?”</span></p>

    <p class="Normal para-style-override-5"><span class="char-style-override-8">Pek öyle gibi değildi; Brianna odayı ileri geri adımlıyor, dişlerinin arasından yılan gibi tıslıyor, ikide bir gardırobun oraya geldikçe de ona bir tekme atıp geri dönüyordu. O arada iki gümbürtü daha duyuldu; yeni yanmış mumun ışığında Lizzie’nin gördüğü kadarıyla bunlar Brianna’nın duvara attığı ve ardından yere düşen ayakkabılarıydı. </span></p>

    <p class="Normal para-style-override-5"><span class="char-style-override-8">“İyi misiniz?” diye yineledi kararsız bir biçimde.</span></p>

    <p class="Normal para-style-override-5"><span class="char-style-override-8">“İyiyim!” dedi Brianna.</span></p>

    <p class="Normal para-style-override-5"><span class="char-style-override-8">Pencerenin ardındaki karanlıktan bir ses gürledi: “Brianna! Senin için geleceğim! Beni duyuyor musun?! </span><span class="italik char-style-override-7">Geliyorum!”</span></p>

    <p class="Normal para-style-override-5"><span class="char-style-override-8">Hanımı cevap vermeden uzun adımlarla pencereye gitti, panjurları kavradı ve odada yankılanan bir gümbürtüyle onları aşağı indirdi. Sonra bir panter gibi döndü ve mumu yere çarparak odayı karanlığa gömdü.</span></p>

    <p class="Normal para-style-override-5"><span class="char-style-override-8">Lizzie yatağa döndü ama şaşkındı, kıpırdamaya ya da konuşmaya korkuyordu. Brianna’nın giysilerini çılgın gibi yırtarcasına çıkardığını, tahta zeminde yere basan çıplak ayaklarının sesini ve giysi hışırtılarını bölen öfkeli nefes alışlarını duyuyordu. Panjurların ardından gelen boğuk küfürler duydu, sonra ses kesildi. </span></p>

    <p class="Normal para-style-override-5"><span class="char-style-override-8">Işıkta Brianna’nın yüzünü bir anlığına görmüştü. Kâğıt gibi bembeyaz ve kemik kadar sert görünüyordu; gözleri de sanki iki kara çukurdu. O nazik, narin hanımı adeta duman olup uçmuş, yerine bir dişi şeytan, bir </span><span class="italik char-style-override-7">deamhan</span><span class="char-style-override-8"> gelmişti. Lizzie bir kasaba kızıydı, Culloden’dan çok sonra doğmuştu. Dar vadilerin yabani klan insanlarıyla veya siniri başına vurmuş bir İskoçla hiç karşılaşmamıştı. Ama eski hikâyeleri duymuştu ve artık bunların doğru olduğunu biliyordu. Bu hale gelmiş bir insandan her şey beklenirdi.</span></p>

    <p class="Normal para-style-override-5"><span class="char-style-override-8">Sanki uyuyormuş gibi nefes alıp vermeye çalıştı fakat hava ağzından kesik kesik çıkıyordu. Yine de bu Brianna’nın pek umurunda değildi; odayı hızlı ve sert adımlarla arşınladı, leğene su doldurup yüzüne çarptı ve sonra yatağın içine girip tahta gibi dümdüz uzandı.</span></p>

    <p class="Normal para-style-override-5"><span class="char-style-override-8">Tüm cesaretini toplayarak başını hanımına doğru çevirdi. </span></p>

    <p class="Normal para-style-override-5"><span class="char-style-override-8">“İyi… misiniz, </span><span class="italik char-style-override-7">a bann-sielbheadair</span><span class="italik char-style-override-15"><a class="footnote-link" href="#footnote-7589-6" id="footnote-7589-6-backlink">6</a></span><span class="char-style-override-8">?” diye sordu. Sesi o kadar alçaktı ki hanımı istese onu duymamış gibi yapabilirdi. </span></p>

    <p class="Basic-Paragraph para-style-override-7" xml:lang="en-US"><span class="dip char-style-override-11">6 </span><span class="dip char-style-override-11" xml:lang="tr-TR">(Gal.) Hanımım.</span><span class="char-style-override-12"/></p>

    <p class="Normal para-style-override-5"><span class="char-style-override-8"> </span></p>

    <p class="Normal para-style-override-5"><span class="char-style-override-8">Bir an Brianna’nın onu duymazdan geldiğini düşündü. Sonra son derece düz ve duygusuz bir sesle verilmiş bir, “Evet,” cevabı geldi. Ses sanki Brianna’ya ait değildi. “Yat uyu.”</span></p>

    <p class="Normal para-style-override-5"><span class="char-style-override-8">Elbette kız bunu yapmadı. Birdenbire bir canavara dönüşebilecek birinin yanındayken uyunmazdı. Gözleri yeniden karanlığa alışmıştı ama bakmaya korkuyordu, çünkü kızın hemen dibindeki yastıkta uzanan kızıl saçlar yeleye ve o tatlı küçük burnu, altından kendisini parçalayıp yutacak vahşi dişlerin fırlayacağı bir hayvan burnuna dönüşebilirdi. </span></p>

    <p class="Normal para-style-override-5"><span class="char-style-override-8">Lizzie’nin hanımının titrediğini fark etmesi biraz zaman aldı. Ağlamıyordu - öyle olsa ses çıkardı - ama çarşafı hışırdatacak kadar çok titriyordu. </span></p>

    <p class="Normal para-style-override-5"><span class="char-style-override-8">İçgüdüyle Brianna’ya doğru döndü ve eline uzandı.</span></p>

    <p class="Normal para-style-override-5"><span class="char-style-override-8">“Bree,” dedi usulca Lizzie. “Sana bir yardımım olabilir mi?”</span></p>

    <p class="Normal para-style-override-5"><span class="char-style-override-8">Brianna’nın eli, kızınkini kısa bir süreliğine sıkıp bıraktı. “Hayır,” dedi Brianna çok sessizce. “Uyu, Lizzie. Her şey yoluna girecek.”</span></p>

    <p class="Normal para-style-override-5"><span class="char-style-override-8">Lizzie bundan şüpheliydi ama daha fazla bir şey söylemeden geri arkasına uzandı ve sessizce soluk alıp verdi. Bu çok uzun sürdü fakat sonunda Brianna’nın uzun bedeni hafifçe ürperdi ve gevşeyerek uykuya daldı. Lizzie uyuyamıyordu - ateşi geçmiş olsa da huzursuz ve tetikteydi. Üzerindeki battaniye ağır ve nemliydi. Panjurlar kapalıyken küçücük odadaki havayı solumak sıcak pekmez solumakla eşdeğerdi. </span></p>

    <p class="Normal para-style-override-5"><span class="char-style-override-8">Sonunda buna daha fazla dayanamayan Lizzie, sessizce yataktan dışarıya süzüldü. Kulağı yataktan gelecek bir sese karşı tetikte, pencereye doğru süründü ve panjurları gevşetti. </span></p>

    <p class="Normal para-style-override-5"><span class="char-style-override-8">Dışarıdaki hava da hâlâ sıcak ve bunaltıcıydı ama biraz olsun hareketlenmeye başlamıştı. Şafak esintisi denizden karaya doğru esmeye başlamıştı. Hava hâlâ karanlıktı ama gökyüzü de aydınlanmaya başlamıştı; aşağıdaki bomboş yolun hatlarını seçebiliyordu. </span></p>

    <p class="Normal para-style-override-5"><span class="char-style-override-8">Başka ne yapacağını bilmez bir halde, başı sıkışık kafası karıştığı zamanlarda ne yaparsa yine onu yaptı; eşyaları düzenlemeye koyuldu. Odanın içinde sessizce hareket ederek Brianna’nın odanın her yerine attığı eşyaları toplayıp silkti.</span></p>

    <p class="Normal para-style-override-5"><span class="char-style-override-8">Pislik içindeydiler, üstleri yaprak ve toprak lekeleri ve saman parçalarıyla doluydu; bunu pencereden gelen loş ışıkta bile görebiliyordu. Brianna ne yapmıştı, yerlerde mi yuvarlanmıştı? Hemen aklına onu şok eden bir düşünce geldi - Brianna yere yapışmış, ona sahip olmak isteyen kara şeytanla cebelleşiyordu.</span></p>

    <p class="Normal para-style-override-5"><span class="char-style-override-8">Hanımı oldukça iri bir kadındı; ama o MacKenzie de hayvan gibi bir adamdı; istese - bunu hayal etmek istemeyerek kendini durdurdu. Yine de kendine engel olamıyordu, zihni bu yönde çalışmaya başlamıştı bile. </span></p>

    <p class="Normal para-style-override-5"><span class="char-style-override-8">İstemeye istemeye kızın gömleğini burnuna götürdü. İşte, kızışmış keçininki gibi kuvvetli ve ekşi, pis bir erkek kokusu vardı. Adi yaratığın vücudunu Brianna’nınkine yaslayıp sürtünmesini, sanki yere işaret bırakan bir köpekmiş gibi onun üzerine kokusunu bırakmasını düşününce tiksintiyle titredi. </span></p>

    <p class="Normal para-style-override-5"><span class="char-style-override-8">Zangırdayarak kızın pantolonunu ve çoraplarını alıp leğene tıktı. Onları yıkayacak, üstlerinde ne MacKenzie’yi hatırlatacak bir ibare ne de toprak ve çimen lekesi bırakacaktı. Peki ya giysiler sabaha hanımının giyemeyeceği kadar ıslak olursa... olsun.</span></p>

    <p class="Normal para-style-override-5"><span class="char-style-override-8">Pansiyoncu kadının ona çamaşır yıkaması için verdiği bir kap Arap sabunu hâlâ duruyordu, bu iş görürdü. Çamaşırları suya bastı, üstüne bir parmak sabun ekledi ve suyu köpürterek giysileri çitilemeye başladı. </span></p>

    <p class="Normal para-style-override-5"><span class="char-style-override-8">Pencereden günışığı girmeye başlamıştı. Omzunun üstünden hanımına kaçamak bir bakış attı fakat Brianna’nın nefes alışı yavaş ve düzenliydi. İyi, daha bir süre uyanmazdı. </span></p>

    <p class="Normal para-style-override-5"><span class="char-style-override-8">İşine geri döndü ve ateşlendiği zamanlarda hissettiğinden beter bir üşüme hissiyle dondu kaldı. Elini kaplayan ince köpük tabakası koyu renkti ve suyun içinde mürekkep balığının bıraktıklarına benzer küçük siyah lekeler belirmişti. </span></p>

    <p class="Normal para-style-override-5"><span class="char-style-override-8">Kız bakmak istemedi ama artık görmüş olduğunu görmemiş gibi yapmak için çok geçti. Dikkatle elindeki ıslak kumaşa yeniden baktı. İşte oradaydı; tam pantolonun dikişlerinin kesiştiği yerde koyu bir leke.</span></p>

    <p class="Normal para-style-override-5"><span class="char-style-override-8">Yükselen güneş sisli gökyüzünü kasvetli bir kırmızıya boyamıştı ve bu ışık altında leğendeki su, odadaki hava ve tüm dünya taze kanın kırmızısına boyandı. </span></p>

    <p class="Normal para-style-override-6"><span class="bold char-style-override-9"> </span></p>

    <div class="footnotes">
       <div class="footnote">
         <p class="Basic-Paragraph" xml:lang="en-US"><a class="footnote-anchor" href="#footnote-7589-6-backlink" id="footnote-7589-6">6</a><span class="char-style-override-1" xml:lang="tr-TR"> </span></p>
      </div>
    </div>
  </div>
</body>
</html>