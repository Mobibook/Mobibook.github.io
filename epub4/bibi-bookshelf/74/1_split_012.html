<html xmlns="http://www.w3.org/1999/xhtml">
	<head>
		
		<title>1</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="kitapickapak2" id="calibre_toc_9"><br class="calibre3"/><br class="calibre3"/><br class="calibre3"/><br class="calibre3"/>   9   <br class="calibre3"/></h1>
				<p class="normal1">Fikret'in yazılarından biliyorum bu kahveyi. Tıpkı anlattığı gibiydi. Islak tütün kokuyordu. Kahvenin arkası denize doğruydu, ıvır zıvır ne varsa atmışlar oraya, bir iki sandalye vardı ama kimse oturmuyordu. Buna biraz şaşırmıştım doğrusu, sonra denizle bu kadar içlidışlı insanlar için bunun önemi olmadığını anladım. Ne güzel insanlar bunlar... Yüzleri rüzgâr kesiği, elleri yırtık... Bu köyde ölünebilir Fikret, oğlum, bu köyde ölünebilir... Yaşadığın onca şeyden sonra bu köyde bulabilmiştin huzuru. Ama her güzel şey gibi çok geçti. Neden güzel şeyler için hep "çok geç"tir Fikret ? Rasim Bey çayları getirdi. Onu tanıyor gibiyim. Rasim Dayı... Fikret bahsetmişti yazılarında. "Beyaz saçlı, keçe yelekli, hep hüzünlü adam..." Anlatacak mısın ? Ben anlatmaya geldim bak, hazırım artık. Sen anlatacak mısın ? Susacak mısın yoksa Kırık Osman gibi ? Nerede Kırık Osman ? Sormaya cesaretim yok, öldü mü demeye gücüm yok Rasim Dayı...</p>

		</body>
</html>