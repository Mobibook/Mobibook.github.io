<html xmlns="http://www.w3.org/1999/xhtml">
	<head>
		
		<title>1</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="kitapickapak2" id="calibre_toc_36"><br class="calibre3"/><br class="calibre3"/><br class="calibre3"/><br class="calibre3"/>   36   <br class="calibre3"/></h1>
				<p class="normal1">Sadece gülümsediler. "Olur belki" demek istediler herhalde. İhsan Bey kaçırdı gözlerini. Kayalıkta o tuhaf şeyi söylerken de, bir ara yürürken de yüzü böyle burulmuştu... Rasim Bey kalkıp ocağa gitti. Taze çay doldurup koydu masalara. Abdullah Bey bir şeyler anlatıyordu.</p>
				<p class="indentmetin"> </p>
				<p class="normal1">"İki tane çaktım deyyusa, Nurullah Çavuş baktı kaldı öyle."</p>
				<p class="normal1">"Nurullah Çavuş'un ödü kopmuştur Abdullah Dayı."</p>
				<p class="normal1">"Koptu tabiî."</p>
				<p class="normal1">"Öhhö !"</p>
				<p class="indentmetin"> </p>
				<p class="normal1">"Öyleydi askerlik bizim zamanımızda. Çakı gibiydim, öyle iki saat nöbet filan yok, sabaha kadar dikerler adamı bekler durursun, üç saat, dört saat. Kurtlar iniyor böyle, eksi kırk derece, bana mısın demezdim."</p>
				<p class="normal1">"Düüt."</p>
				<p class="normal1">"Çarpıcam şimdi Remzi bak !"</p>
				<p class="normal1">Üçe geliyordu saat. Ne çabuk... Dışarısı ışıl ışıl. Birazdan otobüs gelecek. Hazırım. Çantam İhsan Bey'in evinde daha. Alırız birazdan. Ona bu kolyeyi vereceğim. Komodinin üstündeki resimleri de sormadım, belki hiç soramam.</p>

		</body>
</html>