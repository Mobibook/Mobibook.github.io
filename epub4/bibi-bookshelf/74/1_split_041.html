<html xmlns="http://www.w3.org/1999/xhtml">
	<head>
		
		<title>1</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="kitapickapak2" id="calibre_toc_38"><br class="calibre3"/><br class="calibre3"/><br class="calibre3"/><br class="calibre3"/>   38   <br class="calibre3"/></h1>
				<p class="normal1">Koca Rasim Bey... Gerçekten bu mu yüzünüzde bir yara izi gibi taşıdığınız o hiç anlatılmamış şey ? Yalnızca bu değil belki, belki hiç değil, başka bir şey. Hiç bitmeyecek bir şey. Boş bardaklarımızı aldınız, masayı sildiniz alışkanlıkla, temizdi oysa. "Otobüs çıkmıştır" dediniz, belki öylesine, laf olsun diye. Gidiyorum hepinizi bırakıp böyle. Şimdi telefon numaraları var elimizde, aranmayacağını bildiğimiz numaralar. Çünkü yok sözümüz söyleyecek. Söylemeden söyledik hepsini değil mi İhsan Bey ? Bir bayramda yazacak iki satır lafımız yok. Hiçbir şeyi değiştirmeye gücümüz, cesaretimiz yok. Dedik hepsini, içimizden bile söylemeye korktuğumuz şeyleri anladık.</p>

		</body>
</html>