<html xmlns="http://www.w3.org/1999/xhtml">
	<head>
		
		<title>1</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="kitapickapak2" id="calibre_toc_42"><br class="calibre3"/><br class="calibre3"/><br class="calibre3"/><br class="calibre3"/>   42   <br class="calibre3"/></h1>
				<p class="normal1">O köyden ayrılırken neden gitmek zorunda olduğumu biliyordum. Çok geçti İhsan Bey. Olmak istediğimiz, gitmek, her şeyi olduğu gibi bırakıp gitmek istediğimiz başka bir yer var aslında. Ama, iyi kötü yaşanmış onca şey öyle işlemiş ki içimize nereye gitsek faydasız. Biz mutlu olamazdık. Belki buydu gizli gizli istediğimiz. O kadar seviyorduk ki yalnızlıklarımızı, paylaşamazdık. Tadı bizde saklı bir zehirdi ayrılışlarımız. Hüzünlü şarkılarda sevdiğimiz ne varsa aslında yoksunluğumuzdu. Umuttan fazla sevdik umutsuzluğu ya da ben öyle oldum en azından, haksızlık etmeyeyim siz öyle değildiniz. Kandil ışığı kadar umut yetecekti belki. Olmadı... Siz benim için güzel bir hatırasınız artık. Ne zaman bir denize, mavi bir gökyüzüne, bir ağaca, bir çiçeğe baksam, içimi acıtan onca şey içinde, kısacık bir tebessüm gibi sizi hatırlayacağım.</p>
				<p class="indentmetin"> </p>
				<p class="normal1">"Selametle Piraye Hanım."</p>
				<p class="normal1">"Teşekkür ederim Arif Hoca, her şey için... Her şey için Rasim Bey... İhsan Bey, teşekkür ederim."</p>
				<p class="normal1">"Selametle Piraye Hanım, yine gelin."</p>
				<p class="normal1">"Selametle."</p>

		</body>
</html>