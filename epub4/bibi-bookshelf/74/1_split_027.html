<html xmlns="http://www.w3.org/1999/xhtml">
	<head>
		
		<title>1</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="kitapickapak2" id="calibre_toc_24"><br class="calibre3"/><br class="calibre3"/><br class="calibre3"/><br class="calibre3"/>   24   <br class="calibre3"/></h1>
				<p class="normal1"><span class="ideitalik">27 kasım</span></p>
				<p class="normal1"><span class="ideitalik">O adam yine geldi durağa. Bizim pencereye baktı. Gördü beni, sonra görmemiş gibi başını çevirdi. İç cebinde bir şey var.</span></p>
				<p class="normal1"><span class="ideitalik">28 kasım</span></p>
				<p class="normal1"><span class="ideitalik">Ya gerçekten oradaysa ?</span></p>
				<p class="normal1"><span class="ideitalik">Sokağa her çıkışımda arkamda yürüyen, her adımda kulağıma kimsenin inanmayacağı akıl almaz şeyler fısıldayan, şu kimsenin görmediği duymadığı yeşil ceketli adamın söyledikleri doğruysa ? Ya biz haklıysak, ya olmadığı sanılan şeyler varsa, oradaysalar, işte ben görüyorum ve yalnızca biz görüyorsak...</span></p>
				<p class="indentmetin"> </p>
				<p class="normal1"><span class="ideitalik">DÜNYANIN BÜTÜN DELİLERİ BİRLEŞİN !</span></p>
				<p class="normal1"><span class="ideitalik">Çarpıntım çok bugün. Nefesim daraldı hep.</span></p>
				<p class="normal1"><span class="ideitalik">KALP KRİZİ</span></p>
				<p class="normal1"><span class="ideitalik">MÜDAHALE</span></p>
				<p class="normal1"><span class="ideitalik">BAS !</span></p>
				<p class="normal1"><span class="ideitalik">ADRENALİN VER</span></p>
				<p class="normal1"><span class="ideitalik">VERME BIRAK ÖLSÜN-ARTIKİSTEMİYORİD VER</span></p>
				<p class="normal1"><span class="ideitalik">300</span></p>
				<p class="normal1"><span class="ideitalik">BAS !</span></p>
				<p class="normal1"><span class="ideitalik">Camları açtım. Hepsini açtım.</span></p>
				<p class="indentmetin"> </p>
				<p class="normal1"><span class="ideitalik">29 kasım</span></p>
				<p class="normal1"><span class="ideitalik">Hava kararmaya başladı. Bu fena. Şşşt ! Şimdi rüyalar uykuda. Ben uyurken uyanacak. Bu gece ölürüm belki. İçimde koca bir ölüm açılır.</span></p>
				<p class="indentmetin"> </p>
				<p class="normal1"><span class="ideitalik">30 kasım</span></p>
				<p class="normal1"><span class="ideitalik">İÇİMDEKİ SES. BA⁄IRMA.</span></p>
				<p class="indentmetin"> </p>
				<p class="normal1"><span class="ideitalik">5 aralık</span></p>
				<p class="normal1"><span class="ideitalik">Kulağıma biri bir şeyler fısıldıyor. Geceleri. Durmadan. Sayfa sayfa romanlar. Ben yarattım. Kahramanlar. Bir tek şeyi yapmaları için. O gece. YAZMA ! İçimde bir göz açıldı. Kimsenin görmediği şeyler görüyorum.</span></p>
				<p class="indentmetin"> </p>
				<p class="normal1"><span class="ideitalik">6 aralık</span></p>
				<p class="normal1"><span class="ideitalik">Bir kerecik olsun baksaydı onlar, anlamayanlar ve duymayanlar bir an için durdurup alaylı yamuk ağızlarını hiç konuşmadan, akıllarının sökülmüş bir kazak gibi ilmeklerinden düğüm düğüm çözülebileceğini, alışık uyuşuk bir fikrin akıllarının en derininde en benzer fikirlerle huzurla kımıl kımıl oynaşırken aykırı bir fikrin başka hiçbir şeye dokunmadan ve hiç ihtiyaç duymadan başka bir şeye başka tüm fikirleri birer birer alnının ortasından vurabileceğini ve ansızın bütün inançların, kıyasların, doğru sanılan doğruların solucanlar gibi çığlıksız kıvrım kıvrım bir ölüşle ölebileceğini anlasalardı.</span></p>
				<p class="indentmetin"> </p>
				<p class="normal1"><span class="ideitalik">ÇÜNKÜ BEN GÖRÜYORUM ! İŞTE ORADALAR !</span></p>
				<p class="indentmetin"> </p>
				<p class="normal1"><span class="ideitalik">Bazen umutsuzluğa kapılıyorum çünkü yalnız ben görüyorum. Dörtkeredörtonaltı ama görüyorum.</span></p>
				<p class="indentmetin"> </p>
				<p class="normal1"><span class="ideitalik">7 aralık</span></p>
				<p class="normal1"><span class="ideitalik">Demek ki değil. Yani dörtkeredörtonaltı da belki öbür şeyler tam olarak öyle değil.</span></p>
				<p class="indentmetin"> </p>
				<p class="normal1"><span class="ideitalik">8 aralık</span></p>
				<p class="normal1"><span class="ideitalik">O kadının kokusunu duydum. Yastığımda. Bu ne demek ?</span></p>
				<p class="indentmetin"> </p>
				<p class="normal1"><span class="ideitalik">9 aralık</span></p>
				<p class="normal1"><span class="ideitalik">Her gece başucumdaki koltuğa gelip biri oturuyor, karanlıkta oturuyor öyle, bakmıyorum, gelmesin diye kitaplar koyuyorum koltuğa, geliyor.</span></p>
				<p class="indentmetin"> </p>
				<p class="normal1"><span class="ideitalik">10 aralık</span></p>
				<p class="normal1"><span class="ideitalik">Dolaştım bugün. Anneme gitmedim. Üzülür. Yürürken kendimle mantıklı konuştum, uzun uzun anlattım. Herkes bana baktı. Benden uzak insanların sürü sürü gittikleri sürü sürü geldikleri, ayaklarımın dibinden başlayıp yavaş yavaş yokluğa genişledikleri yollardaydım. Onlar da oradaydı ama dörtkeredörtonaltıların dağılışına hiç kulak asmadan yürüyorlardı, hiç fark etmeden ve dinlemeden dörtkeredörtonaltıların belki de öyle olmayışlarını yüzüme arsız arsız ve evet cesaretle ve alayla bakışları canımı acıttı. Bir vitrinin önünde kendimi gördüm ne kadar tuhaf duruyordu. Hiçbir resme yakışmıyordu ona acımıyordum. Ve ben yine de anlamaya çalışıyordum ki onlar, belki de haklıydılar, onlar, yani başkaları... Ama onlarınki belki bir oyalanıştır... Hem korkmuyorum artık, sadece küskünüm biraz, bu koca yenilgiden kaçacak yerin olmadığını, belki kaçacak tek yerin, yenilginin ta kendisi olmak olduğunu da anladım...</span></p>
				<p class="indentmetin"> </p>
				<p class="normal1"><span class="ideitalik">Geldiğimde yoktu. Böyle çok çıkıyor. Beni bırakıp gidiyor. Gelince tartıştık. Neredeydin dedim. Dolaştım biraz dedi. Nerede dolaştın dedim. Dolaştım işte dedi. Not bıraksaydın, şuraya gidiyorum deseydin dedim. İyi valla, günlük rapor yazalım sana dedi. Sinirlendim. Kocanım ben senin dedim kekeledim konuşurken ilaçlardan mı bilmiyorum, olmaz ki böyle deyince bardağı yere attı. Rahat bırak beni diye bağırdı. Oturup manyak mı olayım bu evde diye bağırdı.</span></p>
				<p class="indentmetin"> </p>
				<p class="normal1"><span class="ideitalik">11 aralık</span></p>
				<p class="normal1"><span class="ideitalik">Onunla sevişiyor.</span></p>
				<p class="indentmetin"> </p>
				<p class="normal1"><span class="ideitalik">12 aralık</span></p>
				<p class="normal1"><span class="ideitalik">O kadını istemiyorum dedim. Kavga ettik.</span></p>
				<p class="indentmetin"> </p>
				<p class="normal1"><span class="ideitalik">13 aralık</span></p>
				<p class="normal1"><span class="ideitalik">Yüzünde bir şey gördüm. Yalan söylüyor.</span></p>
				<p class="indentmetin"> </p>
				<p class="normal1"><span class="ideitalik">13 aralık</span></p>
				<p class="normal1"><span class="ideitalik">Anneme söylemedim. İyiyim dedim.</span></p>
				<p class="indentmetin"> </p>
				<p class="normal1"><span class="ideitalik">14 aralık</span></p>
				<p class="normal1"><span class="ideitalik">Hani içimde bir şarkı saklardım çocukken. Yok şimdi.</span></p>
				<p class="indentmetin"> </p>
				<p class="normal1"><span class="ideitalik">14 aralık</span></p>
				<p class="normal1"><span class="ideitalik">Ne yapsam hatırlıyorum. Ne yapsam aynı... Deniz kıyısında tek başına oturan bir adam görüyorum rüyamda. Yanına gidiyorum arkası dönük. KİMSİN SEN ! Bakıyor bana, bağırma diyor yalvarır gibi, uyumak istiyorum, yıllardır hiç uyumadım diyor, her defasında daha yorgun. Adamın sonuna kadar kırmızı gözleri. Rüyalarını anlatma. Çünkü korkunç. Rüyalarım çok uzun. Banyo yaptı. Sırtında tırnak çiziği var. Saçlarını taradı. Esen'e gitti. Gitme dedim. Gitti.</span></p>
				<p class="indentmetin"> </p>
				<p class="normal1"><span class="ideitalik">15 aralık</span></p>
				<p class="normal1"><span class="ideitalik">Anladım bir ölüyüm. Ölmeyi bitirememiş birazında kalmış azıcığını becerebilmiş uğraşsa bir avazda ölecek bir ölü. Kendime ait değilim bu kafa bu kol benim değil yoksa bu kadar uzağa açılmaz insan koridorlarda ayağına ölüler dolaşmaz bu kadar yalnızlaşmaz hiç kadar kalmaz. Bu el benim değil kulağıma neler söylüyorlar bak kalem nasıl işliyor ben düşünmüyorum bıraksam neler... YAZMA !</span></p>
				<p class="indentmetin"> </p>
				<p class="normal1"><span class="ideitalik">İnsan ne için yaşar ?</span></p>
				<p class="normal1"><span class="ideitalik">Öyleyse kurtul. Uzun bir yolculuğa açılır gibi küçül en iyisi bu. Bütün ipliklerinden kop, başka bütün seslerden kokulardan, uzağına çekil kavgalarının yoruldun. Sularını durult. Üzülme. Bekle.</span></p>
				<p class="indentmetin"> </p>
				<p class="normal1"><span class="ideitalik">15 aralık</span></p>
				<p class="normal1"><span class="ideitalik">İçimden saldırıyorlar.</span></p>
				<p class="normal1"><span class="ideitalik">Onları sakinleştirecek şeyler bulmam lazım mutlu insanlar var demem lazım onlara. Becerebilenler var her şeyi becerebilir onlar. Güzel güzel şeyler. Tanrı var.</span></p>
				<p class="normal1"><span class="ideitalik">Ya öldüyse ? Ya her şeyi başıboş bırakıp gittiyse ondan biz böyleysek zehir zıkkım yenmez yutulmaz sorular sorup cevapsızlıktan yavaş yavaş çıldırıyorsak ya herkes daha ilk günahı işlerken çıldırmışsa çoktandır yanlış biliyorsak ? Biri bozsa olmamış baştan yapmak lazım dese. Gözümüzün önünde azarlasa onları...</span></p>
				<p class="normal1"><span class="ideitalik">Ölmemiştir. İyiler kazanacak.</span></p>
				<p class="indentmetin"> </p>
				<p class="normal1"><span class="ideitalik">15 aralık</span></p>
				<p class="normal1"><span class="ideitalik">Her şeye aldandık. Kaç kere kazıdım boş çıktı. Okkalı bir küfür salla.</span></p>
				<p class="normal1"><span class="ideitalik">Sonra vur kendini.</span></p>
				<p class="indentmetin"> </p>
				<p class="normal1"><span class="ideitalik">16 aralık</span></p>
				<p class="normal1"><span class="ideitalik">Yürütemiyorsun.</span></p>
				<p class="normal1"><span class="ideitalik">Hiçbir şeyi yürütemedin. Arkadaşlıklarını evliliğini hiçbir şeyi.</span></p>
				<p class="normal1"><span class="ideitalik">Aynaya baktın mı bugün ? Bakmadın. Korktun. Başkaları nasıl baksın ? Gözlerinin içine ?</span></p>
				<p class="normal1"><span class="ideitalik">Beceremiyorsun.</span></p>
				<p class="normal1"><span class="ideitalik">Bırak. Başkalarını da rahat bırak. Onları anlamıyorsun. Öyle duruyorsun her şeyin ortasında. Her şey yürüyor sen duruyorsun. Orada olmaması gereken bir şey gibi. Bir leke bir böcek bir kıymık bir yanlış bir hata gibi. Bir işe yaramıyorsun.</span></p>
				<p class="normal1"><span class="ideitalik">Rahat bırak beni demişti.</span></p>
				<p class="normal1"><span class="ideitalik">Nerede hata yaptın ? Sorma. Her yerde yaptın. Biliyorsun hem. Onun için bakamıyorsun.</span></p>
				<p class="indentmetin"> </p>
				<p class="normal1"><span class="ideitalik">17 aralık</span></p>
				<p class="normal1"><span class="ideitalik">Yak bütün yazdıklarını ! Durma ! DURMA ! Sat kendini ölüme, kötülüklerin anasına, belalara, şeytanlara sat ! Düpedüz üstüne yürü o kadife karası uyanışın, uyanacaksın korkma. Ama bir şey yap önce böyle olmaz, bu kadar çocukça, bu kadar az kötülük sana yakışmaz. Bir hiç gibi değil, daha da kirlenerek, iyi bir günahkâr gibi günahla kutsanmış, iyice günaha, çirkefe bulanmış olarak, bir pislik gibi, bir kötülük tanrısı gibi katmer katmer, dalga dalga sevgiyle büyüterek kötülüklerini, mesela bir ihtiyarın bağırsaklarını söküp çıkarırken, on yaşında bir çocuğu becerirken kanlar içinde, şehvetle, lanetlenmiş iblislerin ölebileceğinden daha görkemli, daha aşağılık, uzun uzun öl. Hiçbir felsefeye, inanca dayandırmadan ölümünü –ölmenin felsefesi mi olur ulan !– kılıksız, çirkin bir ölüşle öl. Öyle hemen bitmesin. Bırak nefretle kutsasınlar ölümünü, seyret, kalın, kara bir irin gibi yavaş yavaş ak gırtlağından ölümün. Durma.</span></p>
				<p class="indentmetin"> </p>
				<p class="normal1"><span class="ideitalik">18 aralık</span></p>
				<p class="normal1"><span class="ideitalik">Yaptım. Dün gece biraz öldüm. Tam değil daha. Şehrin etli etli, pervasız, çıplak, boyalı, kalın bilekli, alkollü, alabildiğine orospu, en bitik, en yenilmiş sokaklarında kovaladım onu rüzgârına dokundum. Kusmukların döllere, çamurlara karıştığı, türkülerin caza, metalik gitar seslerine, uğultulara, böğürtülere karıştığı, yeşilin kırmızıya, siyaha, iyinin kötüye, Allah'ın Allahsızlığa karıştığı, kirli, ıslak çorap kokulu, yanık yağ, alkol, sidik, ucuz tütün, kusmuk kokulu hüzünlerin, yalnızlıkların herkesin gözü önünde ağır ağır yol kenarlarından mazgallara aktığı sokaklarda kaybetmek için, olanı biteni vermek için, ne kurdumsa, neye inandımsa yıkmak için, içip içip kustum, dövdüler beni, daha dövsünler diye okkalı küfürler ettim, donuma işedim bıraktılar. Beni her şeyin ortasında öylece bıraktılar.</span></p>
				<p class="indentmetin"> </p>
				<p class="normal1"><span class="ideitalik">19 aralık</span></p>
				<p class="normal1"><span class="ideitalik">O hüzünlü bara gittim yine, adı "Çıkmaz". Aynıydı. İçtik. Yapacak tek şey oydu. İçtik. Benden fazla değildiler aynı özürlerin çocuklarıydık. Kıyısız gemilerdik işte, bu uğultu kıyısız gemiler uğultusuydu, uzun bir yorgunluk hikâyesiydik. İçtik. Tanrı benim gözlerimle görse o barı kapatırdı. Sokaklara çıksaydı kapatırdı. Bu şehri kapatırdı.</span></p>
				<p class="indentmetin"> </p>
				<p class="normal1"><span class="ideitalik">Böyledir.</span></p>
				<p class="normal1"><span class="ideitalik">Bazen yapacak bir şey kalmaz. Uzun uzun bir hiçliğe koyulursun, bir ada yaparsın kendinden, kendine çıkılmaz boğulursun.</span></p>
				<p class="indentmetin"> </p>
				<p class="normal1"><span class="ideitalik">20 aralık</span></p>
				<p class="normal1"><span class="ideitalik">Bir çocuk bir geceyi nasıl öldürebilir ?</span></p>
				<p class="indentmetin"> </p>
				<p class="normal1"><span class="ideitalik">20 aralık</span></p>
				<p class="normal1"><span class="ideitalik">Küçücük bir ayım vardı anne hatırlıyor musun? Sen almıştın, avuç içi kadardı, boynunda bir trampet asılı, yumuk ellerinde küçücük tokmaklar... Çalışınca nasıl heyecanlı çabuk çabuk vururdu trampetine, pıtı, pıtı, pıtı büyük iş yapıyormuş gibi sevinçle... Sonra, pili zayıfladıkça daha yavaş vururdu pı-tı, pı-tı, küsmüş gibi, ama inanarak yine de, sonra tek, eksik bir pıt'la ölürdü. Nasıl kahramanca, nasıl üzgün ölürdü... Sonra yeni bir pil taksan, yine aynı heyecanla başlardı, pıtı, pıtı, pıtı büyük bir şey yapıyormuş gibi umutlu. Yapabildiği tek şeydi pıtı, pıtı, pıtı nasıl hep aynı sevinçle pıtı, pıtı... Ben de öyleyim şimdi. Bir can daha verseler, bir sevinç, pıtı, pıtı, pıtı... Sonra yavaş yavaş, pı-tı, pı-tı ve içimde kocaman, eksik, bir pıt daha ağrısı...</span></p>
				<p class="indentmetin"> </p>
				<p class="normal1"><span class="ideitalik">Bir kuyrukta bekliyoruz. Acayip bir kuyrukta. Bir şey veriyorlarmış sonunda fısıldaşıyoruz, boşuna değil yani, güzel bir şey, bildiklerimizden daha güzel bir şey, bilmediğimiz bir şey kımıldıyor ya içimizde ona benzer bir şey... Bir şey veriyorlardır, bir şey vardır, "Kuyruk bitti" yazısı ya da "Kuyruğun başı" yazısı, hatta sadece bir dosya kâğıdına tükenmezkalemle "Kuyruk" yazısı bile yetebilir...</span></p>
				<p class="normal1"><span class="ideitalik">Çıkamıyorsun.</span></p>
				<p class="normal1"><span class="ideitalik">Bir bıçak soksan canının orta yerine kuyruğun başına geçiyorsun.</span></p>
				<p class="normal1"><span class="ideitalik">Çıkamıyorsun.</span></p>
				<p class="indentmetin"> </p>
				<p class="normal1"><span class="ideitalik">Bütün kaybedenleri alkışlıyorum.</span></p>
				<p class="normal1"><span class="ideitalik">Dans et ! Seni geri zekâlı ! Yapacağın her numarayı yaptın işte bu kadardı, akışkan bir çaresizlik içindesin, sokulgan, doğurgan, yapışkan bir çaresizlik içinde, yeni umutlar ateşliyorsun, acabalar üflüyorsun tutuşsun, sönüyorlar, bu kadarsın işte. Üzülme. Bekle şimdi. Bakarsın bir şey olur diye değil, beklemek iyidir diye bekle.</span></p>
				<p class="indentmetin"> </p>
				<p class="normal1"><span class="ideitalik">Ben bekleyecek miyim ?</span></p>
				<p class="normal1"><span class="ideitalik">Ben... Boş ver.</span></p>

		</body>
</html>