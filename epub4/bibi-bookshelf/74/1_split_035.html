<html xmlns="http://www.w3.org/1999/xhtml">
	<head>
		
		<title>1</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="kitapickapak2" id="calibre_toc_32"><br class="calibre3"/><br class="calibre3"/><br class="calibre3"/><br class="calibre3"/>   32   <br class="calibre3"/></h1>
				<p class="normal1">Türbeden sahile inen yol daracıktı, ama biz yukarı kayalığa doğru yürümeye başlamıştık öyle hiç konuşmadan. Çakıllardan güçlükle yürüyordum, yukarı yürüdükçe biraz başım döndü. Koluna girsem ayıp. Bastığımız yerlerde kekikleri eziyorduk, ne güzel kokuyorlardı.</p>
				<p class="indentmetin"> </p>
				<p class="normal1">"Yoruldunuz mu ?"</p>
				<p class="normal1">"Hayır, hiç değil, bu çiçeğin adı nedir ?"</p>
				<p class="indentmetin"> </p>
				<p class="normal1">Ufalan evlere, maviden yeşile akan denize bakıyorduk. Başka bir şey sormadı... Fikret'im buraya çıkmamış, yoksa yazardı. Yok artık Fikret. Yazdıklarının, olanların da önemi yok belki. Ama onun bilmeye hakkı var.</p>
				<p class="indentmetin"> </p>
				<p class="normal1">"Hepsini okudunuz sanıyorum."</p>
				<p class="normal1">"Okudum Piraye Hanım. Üzüldüm çok."</p>
				<p class="normal1">"Derin bir yarası vardı Fikret'in... Hiç anlatmadığı..."</p>
				<p class="normal1">"Bazen bilmemek daha az acı verir..."</p>
				<p class="indentmetin"> </p>
				<p class="normal1">Yüreği yorgun insanların, o duru sular gibi hali vardı onda. Haklıydı. Öğrenmeye dayanamazdım.</p>
				<p class="normal1">"Feci bir kazaymış İhsan Bey. Arabası tanınmaz haldeydi. Figen'i orada kaybettik."</p>
				<p class="normal1">"Nasıl olmuş ?"</p>
				<p class="normal1">"Hiç fren sesi duymamışlar."</p>
				<p class="normal1">Ağır ağır yürüyorduk. Kayalığa varmak üzereydik. Fikret'le ilgili aklımda dönüp duran son bir şeyi daha söylemek istiyordum. Kolay değildi bunu söylemek. Kendime bile söylemek kolay değildi.</p>
				<p class="normal1">"O kaza... Fikret'in planladığı bir şey olabilir İhsan Bey."</p>
				<p class="normal1">Gülümsedi. Yalnız affeden insanların tanıyabildiği bir gülümsemeydi o.</p>
				<p class="normal1">"O iyi bir insandı Piraye Hanım."</p>
				<p class="normal1">İçimde kocaman bir ağlamak arzusu, kayalığın ucundan uçsuz denize baktım.</p>

		</body>
</html>