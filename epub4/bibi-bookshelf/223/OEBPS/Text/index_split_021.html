<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_20" id="calibre_pb_21">BAB 02<br class="calibre1" />
  BİN ELMA MOR AYVA</p>

  <p class="block_11">&nbsp;</p>

  <p class="block_7">Karapınar taşar gider, bir canım var akar gider...</p>

  <p class="block_7">Adıyaman ağıdı</p>

  <p class="block_1">&nbsp;</p>

  <p class="block_1">&nbsp;</p>

  <p class="block_">0.</p>

  <p class="block_">Yetti okuduğun.</p>

  <p class="block_">Artık yaz.</p>

  <p class="block_">Yaz, âlemdeki son imzan bir kelime olacaktır zira.</p>

  <p class="block_">Güçlü olsan da yaz. zayıf olsan da.</p>

  <p class="block_1">&nbsp;</p>

  <p class="block_">1.</p>

  <p class="block_">Zayıfsan, bakma kim olduğuna, geç dalganı ferah feza güçlünün yazdıklarıyla,</p>

  <p class="block_">Güçlüysen bırak gülsünler yazdıklarına, ihtirasa kapılma.</p>

  <p class="block_">Umutsuzluk seni hapseder, ama kurtuluş bulamazsın o zindanda da.</p>

  <p class="block_">Zayıfın sığınağıdır kelime, güçlünün cümlesinden alır intikamını mutlaka.</p>

  <p class="block_1">&nbsp;</p>

  <p class="block_">2.</p>

  <p class="block_">İhtiyarları anla, onları yabana atma.</p>

  <p class="block_">Bütün hastalıkları, gencin zalim sağlığından yeğdir zira.</p>

  <p class="block_">Aileni sev, anneni en başta.</p>

  <p class="block_">Son kurtuluşu başka yerde bulamazsın, onun kucağından başka.</p>

  <p class="block_1">&nbsp;</p>

  <p class="block_">3.</p>

  <p class="block_">Çalış, ama işe bağlanma.</p>

  <p class="block_">Çalışmaktır bütün hazları öldüren.</p>

  <p class="block_">Herkesin sevdiği insanlardan kork, kelleni alanı önce o affeder.</p>

  <p class="block_">“Ben” diyenin zulmü, “biz” diyen kadar amansızdır, unutma.</p>

  <p class="block_1">&nbsp;</p>

  <p class="block_">4.</p>

  <p class="block_">Son nefesini huzurla veriyorsan, alçaksın.</p>

  <p class="block_">Son sözün itiraf olmalıdır, son nefes verilmez gönül rahatlığıyla.</p>

  <p class="block_">“Seni böyle seviyorum” diyenlerden kork.</p>

  <p class="block_">“Öyle”nden tiksinmektedir zira.</p>

  <p class="block_1">&nbsp;</p>

  <p class="block_">5.</p>

  <p class="block_">Şen muhabbetlere bel bağlama.</p>

  <p class="block_">Söz bir akreptir artık, zehirler.</p>

  <p class="block_">Gerçek hazza bat, sahte hazza inanma.</p>

  <p class="block_">Yalnızlıktan başka kapı yoktur sana.</p>

  <p class="block_1">&nbsp;</p>

  <p class="block_">6.</p>

  <p class="block_">Yalnızlığın seni üşütsün, başkasını değil.</p>

  <p class="block_">Tekliğin rüzgârındaki soğuk ihanettir zira.</p>

  <p class="block_">Ne varlığın bulunmaz bir elmas olsun.</p>

  <p class="block_">Ne de bir küfür başkalarına.</p>

  <p class="block_1">&nbsp;</p>

  <p class="block_">7.</p>

  <p class="block_">Alemin gürültüsünden yorulduysan.</p>

  <p class="block_">Tapınaklarda sükûnet arama boşuna.</p>

  <p class="block_">Acı arıtmaz günahkâr vücutları.</p>

  <p class="block_">Ruhlar acıya çoktan sağır zira.</p>

  <p class="block_1">&nbsp;</p>

  <p class="block_">8.</p>

  <p class="block_">Yaz, ama büyük harfle başlama.</p>

  <p class="block_">Kelimenin çağırdığı kibirden sakın.</p>

  <p class="block_">Kusursuz cümle isteyen düşüğünü bulur kapısında.</p>

  <p class="block_">En az bir harfin işrete meyillidir, unutma.</p>

  <p class="block_1">&nbsp;</p>

  <p class="block_">9.</p>

  <p class="block_">Yalandan uzağım diye gururlanma, marifet değil.</p>

  <p class="block_">İnce bir tüldür o, elbet tenine değmektedir.</p>

  <p class="block_">Dürüstlük vazedenlere asla dönüp bakma.</p>

  <p class="block_">“Hakikat” dediği an, bil ki kastetmiştir canına.</p>

  <p class="block_1">&nbsp;</p>

  <p class="block_">10.</p>

  <p class="block_">Ev dediğin dört duvar lağımdır.</p>

  <p class="block_">Eş dediğin çoktan kaybettiğin irtifa.</p>

  <p class="block_">Yuva yoksulun gündüz kâbusudur.</p>

  <p class="block_">Zenginse çürür hem ayakta hem yatakta.</p>

  <p class="block_1">&nbsp;</p>

  <p class="block_">11.</p>

  <p class="block_">Evin cehennem yalağı bir kez dağıldığında.</p>

  <p class="block_">Geriye kalan çırılçıplak nefrettir.</p>

  <p class="block_">Saadetti maziyi çekmecelerde arama.</p>

  <p class="block_">Balık baştan kokar, hakikat uğramaz asla yuvana.</p>

  <p class="block_1">&nbsp;</p>

  <p class="block_">12.</p>

  <p class="block_">Ruhunu düşürüp kaybettiysen eğer yuvanda.</p>

  <p class="block_">Git dolaş günahkâr sokaklarda.</p>

  <p class="block_">Fahişeler okuyacaktır sicilini, verecektir dermanı sana.</p>

  <p class="block_">İyileşip çıkacaksın ve eşini göreceksin yan sokakta.</p>

  <p class="block_1">&nbsp;</p>

  <p class="block_">13.</p>

  <p class="block_">Yurtsuza acıma, zehri öldürücü olur.</p>

  <p class="block_">Yanlıştır kelimesi, yamuk bakar etrafa,</p>

  <p class="block_">Kudretlinin kapısında eğilme, kaç, açıl ummana.</p>

  <p class="block_">Zahir ummanda da bir yol bulamazsın, çıldırmaktan başka.</p>

  <p class="block_1">&nbsp;</p>

  <p class="block_">14.</p>

  <p class="block_">Sebat et, basiretli ol, ihtiyatlı yürü diyenlere aldanma.</p>

  <p class="block_">Vicdan ket değildir artık âlemlere şer saçanlara.</p>

  <p class="block_">Kapalı kapılar ardında umut bulamazsın.</p>

  <p class="block_">Temkin kana çalıyor, kapılar gazaba benziyor, meydanlar mezara.</p>

  <p class="block_1">&nbsp;</p>

  <p class="block_">15.</p>

  <p class="block_">Pintinin hesabı tilkinin aklını alır, değil ki sen.</p>

  <p class="block_">“Ben ve ben ve ben” der, ne zaman alışverişe dursa.</p>

  <p class="block_">Ona hayrın dokunsa intikamını alır mutlaka.</p>

  <p class="block_">Dokunduğu yakutu küle çevirir anında.</p>

  <p class="block_1">&nbsp;</p>

  <p class="block_">16.</p>

  <p class="block_">Hürsün, ibaretsin kendinden, diyene vur bir tekme.</p>

  <p class="block_">Zengin dediğin girer herkesin yatağına, yastığına tükürür.</p>

  <p class="block_">Sağlığına duacı olanları bir saniye bile yaşatma.</p>

  <p class="block_">Nezaket dediğin çoktan dönmüştür kara bir şakaya.</p>

  <p class="block_1">&nbsp;</p>

  <p class="block_">17.</p>

  <p class="block_">Pazarlara çıkıp tezgâhlara bakma boşuna.</p>

  <p class="block_">Ne yapsan anlayamazsın artık paranın sırrını.</p>

  <p class="block_">O tezgâhın üzerindeki çürük domatessin artık.</p>

  <p class="block_">Ölüm olsa olsa bir armağandır sana.</p>

  <p class="block_1">&nbsp;</p>

  <p class="block_">18.</p>

  <p class="block_">Sığınak yok artık, barınak cehennem, evler mezbaha.</p>

  <p class="block_">Hısım dediğin dili küf, içi kof bir cesettir sana.</p>

  <p class="block_">Gökten yağan ateşlerle yıkılan mekân kurulmaz bir daha.</p>

  <p class="block_">Madem ki çıktın, edepliysen girme duvarlar arasına.</p>

  <p class="block_">Yanlış hayat doğru yaşanmaz, bu sözümüzü asla unutma.</p>

  <p class="block_1">&nbsp;</p>

  <p class="block_">19.</p>

  <p class="block_">Kulağındaki bu gürültü hiçbir şey, daha artacak, yırtacak zarını.</p>

  <p class="block_">Kendiliğinden ışıyan aydınlıklar kamaştıracak gözünü bir anda.</p>

  <p class="block_">Kendiliğinden kapanan kapılar göreceksin, akan sular, kazılan mezarlar.</p>

  <p class="block_">Makine senden zalimlik ister, kollarını kıskanır, izin vermez insanlığa.</p>

  <p class="block_1">&nbsp;</p>

  <p class="block_">20.</p>

  <p class="block_">Merhamet kelimesini tasarruf et, savurma, daha ne azaplar var zira.</p>

  <p class="block_">Mesafelerin değerini bil, en yakınındaki en yabancıdır sana.</p>

  <p class="block_">Ayıbı çıkar kitabından, ayıp, âlem külliyen ayıp olduğu için ayıptır.</p>

  <p class="block_">Sözün açığı katildir, tevazu kimseye kıymet vermeyen bir âmâ.</p>

  <p class="block_1">&nbsp;</p>

  <p class="block_">21.</p>

  <p class="block_">Yardım ettin, hayır işledin, adını da vermedin, çok beklersin sevabı.</p>

  <p class="block_">Hediye verdin, sevdiğini sevindirdin, sen de sevindin, çok beklersin ferahı.</p>

  <p class="block_">Zira açık bir kibir vardır her yardımda, muhtaç adını bilse, öldürür seni mutlaka.</p>

  <p class="block_">Ve hediyeler birbirine benziyor artık, yani küfrün duruyor o parlak ambalajda.</p>

  <p class="block_1">&nbsp;</p>

  <p class="block_">22.</p>

  <p class="block_">Kulağını aç, dinle o zarif müziği, sahtekârlığın notalarıdır bunlar.</p>

  <p class="block_">Kitaplar çoktan yalana dönüşmüş, lakin okumaktasın hâlâ.</p>

  <p class="block_">Hayattan ve haktan dem vururken, gölgene dön bir bak.</p>

  <p class="block_">Elinde zalimin hançeri var, gölgen senden daha dürüst zira.</p>

  <p class="block_1">&nbsp;</p>

  <p class="block_">23.</p>

  <p class="block_">İçindeki kara kalabalığı gör.</p>

  <p class="block_">Kalabalığın kaynaştığı mahşer gününü.</p>

  <p class="block_">Öfkeyle kalkan zararla oturmaz daima.</p>

  <p class="block_">Bir ülkedir artık o, çoğul ve katıl oturur koltuğunda.</p>

  <p class="block_1">&nbsp;</p>

  <p class="block_">24.</p>

  <p class="block_">Kim ki muzaffer bir edayla durur karşında.</p>

  <p class="block_">Kim ki bakmaz aşağılara, bakar hep semaya.</p>

  <p class="block_">Kim ki hep sopasını gösterir aciz sopasızlara.</p>

  <p class="block_">Tez uzaklaş yanından, cezalandırılacaktır o kalın kamışla.</p>

  <p class="block_1">&nbsp;</p>

  <p class="block_">25.</p>

  <p class="block_">Hikâyeni soranlara iyi bak, kalem var mı diye yanında.</p>

  <p class="block_">Sen başlayınca anlatmaya.</p>

  <p class="block_">O kalemiyle yazacaktır her kelimem.</p>

  <p class="block_">Tecavüz edecektir mazine rakamlarıyla.</p>

  <p class="block_1">&nbsp;</p>

  <p class="block_">26.</p>

  <p class="block_">Hikâyeni çaldırma, naranı çaldırma, gayeni çaldırma.</p>

  <p class="block_">Tetik ol, afişlerde görürsün en mahremim sonra.</p>

  <p class="block_">Hakikat var mı sanırsın okuduğun onca kitapta.</p>

  <p class="block_">Kitap da maldır, alınır satılır, bir de övülür utanmazca.</p>

  <p class="block_1">&nbsp;</p>

  <p class="block_">27.</p>

  <p class="block_">Hikâyelerin en muazzam derinlere dalacaktır.</p>

  <p class="block_">Sen bir kez utanmayıp hazzı yaşadığında.</p>

  <p class="block_">Lakin o derinlerde de barınamazsın fazla.</p>

  <p class="block_">Geldiği gibi gider haz, kalbini de götürür yanında.</p>

  <p class="block_1">&nbsp;</p>

  <p class="block_">28.</p>

  <p class="block_">Deniz sezgisi edinmek istersen okyanusa bak.</p>

  <p class="block_">Dağ sezgisi edinmek istersen ağrıyan yerine bak.</p>

  <p class="block_">Cemaline gül dolacaktır, biriktirdiğin onca hikâyeye.</p>

  <p class="block_">Eşsiz ve hunhar bir manzara görmek istersen, aş okyanusu da.</p>

  <p class="block_1">&nbsp;</p>

  <p class="block_">29.</p>

  <p class="block_">Mutluysan korkmazsın rüzgârdan.</p>

  <p class="block_">Mutsuzsan her esinti azaptır sana.</p>

  <p class="block_">Zalim kendini müdafaa etmeye başladığı an.</p>

  <p class="block_">Sancaktan don biçecektir kendine, unutma.</p>

  <p class="block_1">&nbsp;</p>

  <p class="block_">30.</p>

  <p class="block_">Hakikati bilmek istersen, başla sayıklamaya.</p>

  <p class="block_">Öğrendiklerini derhal unut, zarafeti göm mezara.</p>

  <p class="block_">Yırt bütün kitapları, hepsini tekrar yaz.</p>

  <p class="block_">Sabırlı ol, makineden medet umma.</p>

  <p class="block_">Basman için elbet yardım ederiz biz sana,</p>

  <p class="block_1">&nbsp;</p>

  <p class="block_">31.</p>

  <p class="block_">Öfkeni heba etme, fazla öfke düşmanına benzetir seni.</p>

  <p class="block_">Ama dalkavuk da olma, güvenme önünde durana.</p>

  <p class="block_">Sırtını sıvazlar daima, sen geç öne der, savaş yalanla.</p>

  <p class="block_">Sen savaşmaya başladığında, bir saniye bile durmaz arkanda.</p>

  <p class="block_1">&nbsp;</p>

  <p class="block_">32.</p>

  <p class="block_">Mazlumun hışmından kork, nefret eder hayattan zira.</p>

  <p class="block_">Maziyi yok etmek için maziye sahip olmak gerektiğini bilmez.</p>

  <p class="block_">Zalimin yüzüne bakınca bazı mazlumlar, ihtişamlı maziye haset eder.</p>

  <p class="block_">Birbirlerine eski güzel günleri anlatırlar sonra, mazlum hayatı sever.</p>

  <p class="block_">Biz öyle sevilen hayattan hayır görmeyiz, mazlumun çatısı çöker.</p>

  <p class="block_1">&nbsp;</p>

  <p class="block_">33.</p>

  <p class="block_">Hiçbir savaşa inanma, silahların fiyat etiketi var.</p>

  <p class="block_">Mağlup, iflas etmiş esnaftır, gülerek şarkı söyler.</p>

  <p class="block_">Galip, becerikli esnaftır, gülerek şarkı söyler.</p>

  <p class="block_">Kol kola dans ederler mezarların karşısında.</p>

  <p class="block_1">&nbsp;</p>

  <p class="block_">34.</p>

  <p class="block_">Bilgi hilekârdır, işine geldiğinde okşar hakikati.</p>

  <p class="block_">Biliyorum diye sevinme, eğer kudretin yoksa.</p>

  <p class="block_">Ne kudretin aklını çelmesine izin ver.</p>

  <p class="block_">Ne de aczin şerefiyle kastet aklına.</p>

  <p class="block_1">&nbsp;</p>

  <p class="block_">35.</p>

  <p class="block_">Zalimi alt ettim diyenlere kulak asma.</p>

  <p class="block_">Hakikati fethettim diyenlere inanma.</p>

  <p class="block_">Hakikat narin bir ceylandır.</p>

  <p class="block_">Hâlâ zıplar gezer en yüce dağlarda.</p>

  <p class="block_1">&nbsp;</p>

  <p class="block_">36.</p>

  <p class="block_">Bir sandık bul kendine, bir defter, bir de kalem.</p>

  <p class="block_">İzin verme tek bir ölünün isimsiz kalmasına.</p>

  <p class="block_">Ölüm ilanlarına asla güvenme, rahat bulma.</p>

  <p class="block_">Çoğunluk yanlış yazarlar merhumun adını da.</p>

  <p class="block_1">&nbsp;</p>

  <p class="block_">37.</p>

  <p class="block_">Gerekçe sunan, izah bulan çok olacaktır aczine.</p>

  <p class="block_">İnanma hiçbirine, seni gövdenin arafında tutmak isterler.</p>

  <p class="block_">Hakikat bugün var yarın yok bir serçedir artık.</p>

  <p class="block_">Cennetten umudu kesme, hazzı her daim özle.</p>

  <p class="block_">Biz ikisini de sana helal ettik, iste, korkma.</p>

  <p class="block_1">&nbsp;</p>

  <p class="block_">38.</p>

  <p class="block_">Sana bu âlemde haz yoktur diyene de.</p>

  <p class="block_">Kaybettiğin hazzı sana bulacağım diyene de.</p>

  <p class="block_">Bana bir gül, sana âlemleri vereyim diyene de.</p>

  <p class="block_">İnanma. Zira mezarını çoktan kazmıştır oracıkta.</p>

  <p class="block_1">&nbsp;</p>

  <p class="block_">39.</p>

  <p class="block_">Şahsiyetinin yarasından söz edip ruhunu parmaklayanlar var.</p>

  <p class="block_">Onlar en acımasız düşmanlarındır senin, bunu hiç unutma.</p>

  <p class="block_">Şahsiyetli insan çıldırmaz, ne de tamah eder büyücünün yalanına.</p>

  <p class="block_">Hakiki mülkün ruhundur, esenlik sana mahsustur, kimse dokunamaz ona.</p>

  <p class="block_1">&nbsp;</p>

  <p class="block_">40.</p>

  <p class="block_">Hastalardan hasta beğen, yaradan yara.</p>

  <p class="block_">Hastalığını emsalsiz sananlar yanılır.</p>

  <p class="block_">O en eski yerinde gülen bir çocuk var.</p>

  <p class="block_">Bul onu, gör onu, yaklaş yanına, okşa, okşa, okşa...</p>

  <p class="block_1">&nbsp;</p>
</body>
</html>
