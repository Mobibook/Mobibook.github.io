<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_15" id="calibre_pb_10"><span class="text_">BAB 09<br class="calibre1" /></span> <span class="text_1">TEBDİL</span></p>

  <p class="block_11">&nbsp;</p>

  <p class="block_7">“Kemerde yetişmez incir, kefenimde kara zincir...</p>

  <p class="block_7">Aydın ağıdı</p>

  <p class="block_1">&nbsp;</p>

  <p class="block_1">&nbsp;</p>

  <p class="block_">“Çapula el atmadı, sabilere fiske vurmadı, gölgeyi özlemiş kölelere hor bakmadı ve artık kimseyi öldürmek istemediğini anladı. Büyük A’nın verdiği canı O’ndan başkası alabilir miydi?</p>

  <p class="block_">Savaş kötüydü, savaş belaydı, savaş ki sevginin ve inancın düşmanıydı. Vaktiyle sevgilisi gibi gördüğü silahını şevkle kavrayamaz olmuştu. O silahla kim bilir kaç kişinin canını aldığını düşünerek sessiz gözyaşları döküyordu.</p>

  <p class="block_">Bir gün dayanamadı artık, onu kahreden, her anını kâbusa çeviren derdini açtı en yakın dostuna. Onun da aynı acıyla kavrulduğunu görünce rahatladı, hayata, insana ve Büyük A’ya inancı bir kat daha pekişti.</p>

  <p class="block_">Ve öldürmediler... Adayımızla ilk havarisi, kalplerinden taşan ilahi merhametle, şiddetli bir çatışma esnasında yağmur misali yağan kurşunlara aldırmadan kalktılar ayağa, imanlarını vücutlarına kalkan edip yürüdüler hayırlı bir meçhule.</p>

  <p class="block_">Ah, ölüm kusan o soysuz nesneleri, karanlığa karşı hayatı kutsar gibi, nazlı nazlı akan suya yavaşça bırakışları görülmeye değerdi. Ne zamandır habis bir uzuv gibi taşıdıkları silahlardan kurtulurken onlar, gecenin zifiri karanlığında yüzlerine dolan ışık, üzerlerine akan nur, adeta tüm insanlık için taze bir başlangıcı muştuluyordu.</p>

  <p class="block_">Kuş gibi hafifleyip, sanki sırtlandıktan ilahi vazifenin çoktan farkına varmışçasına, mutlulukla, dağ taş demeden ceylanlar gibi sekmeye başladılar. Kuru yerlerde ayak pekiştirip ıslak yerlerde su gibi aktılar. Birbirlerine öyle katıksız bir dostlukla, hatta öyle kesif bir aşkla bağlanmışlardı ki, biri yorulduğunda diğeri dostuna omuz veriyordu. Tabiatıyla en yorulmaz olan, en güçlü olan, o meşakkatli güzergâhı havarisi için aşılır kılan, adayımızın ta kendisiydi. Tek bir vücutmuş gibi geçtiler sarp uçurumları, sivri kayalıkları, dev dikenlerle kaplı bayırları.</p>

  <p class="block_">Şafak sökerken ve gün asla eskisi gibi olmayacak bir zamanı mağrur ışıklarıyla aydınlatırken, yoksul mu yoksul bir köye vardılar. Üzerlerindeki üniformalarla, üç numara tıraşlı başlarıyla nasıl karşılanacaklarını pek kestiremiyorlardı. O sebepten acilen üzerlerini saracak insan kıyafetleri, başlarını örtecek insan şapkaları bulmalı, tebdil etmeliydiler. İşte tam o anda bir bahçedeki çamaşır ipine apak mintanlar, rengârenk şalvarlar, boy boy kasketler diziliverdi. Ne sevimli, ne mütevazı bir mucizeydi ey ulu katlar! Üzerlerini bir çırpıda değiştirdikten sonra gözlerini göğe kaldırıp sessizce dua ettiler. Onlar dua ederken köylüler de çevrelerini sardılar, o asil duaya onlar da iştirak ettiler.</p>

  <p class="block_">Mucizeler bununla kalmadı elbet. Köylülerin büyük kısmı onların dilini bilmiyordu, onlarda köylülerin dilini. Ama birdenbire öyle bir dilbilgisi bahşedildi ki onlara, âlemler tarihinde hiç şahit olunmayan, kitaplarda yazmayan, masallarda geçmeyen, tek bir canlıya malum olmamış kelimelerle konuşmaya başladılar.</p>

  <p class="block_">Köylüler, ayaklarına kadar gelen kutsal varlıkların nurlu kelamlarıyla aydınlanırken, hayatlarında hiç olmadığı kadar mutlu oldular, coştular, ne yapacaklarını şaşırdılar. Saf yürekleri, tertemiz vicdanları, bozulmamış akıllarıyla, âlemlerin kaderini değiştirecek bir ziyaretle karşı karşıya olduklarını anlamışlardı.</p>

  <p class="block_">Adayımızla havarisinin önüne ellerinde avuçlarında ne varsa koydular, yesinler, yesinler de doysunlar diye. Kuş gibi lokmalarla karınlarını doyururken, köylüler onların yüzlerini gözlerini okşadılar, üzerlerine ve hayırlarına derin dualar fısıldadılar. Ve madem ki bu iki ışıyan varlığın her duruşunda, her bakışında, her sözünde tahammülü zor bir kutsallık, bir tabiatüstülük vardı, köylüler normal olarak devasız dertlerini onlara açacaktı. Ve açtılar da.</p>

  <p class="block_">Adayımızla havarisi, yemeklerini bitirip demli çaylarını yudumladıktan sonra kaldırılıp bir eve götürüldüler. O evde, tepeden tırnağa beyazlar giydirilmiş, sanki daha şimdiden kefene sarılmış, şuurunu ne zamandır yitirmiş, ağır bir hasta vardı. Bir bakıverseydiler, bin diyarın devasından daha kuvvetli nefesleriyle yüzüne yüzüne üfleyiverseydiler olmaz mıydı?</p>

  <p class="block_">Adayımız önce efendiliği elden bırakmayarak, kendisinin de onlardan hiçbir farkı olmadığını, nefesinin bir işe yarayacağını sanmadığını, bir mütehassıs çağırmak gerektiğini anlatmaya gayret ettiyse de, köylülerin mahzun gözlerine bakınca içi parçalandı, gözleri yaşardı ve yatağa doğru ilerledi.</p>

  <p class="block_">Hastanın yüzündeki ince tül açılınca, bir peri kızı çıktı ortaya. Göıdüğü güzellik karşısında az kalsın adayımızın dili tutulacak, insanlığa hayır vesilesi olacak mesajlarını daha nakledemeden unutacak, dahi kelimelerini ebediyete kadar düşürecekti. Hastalığın sebep olduğu solgunluk, kızın güzelliğine daha sabit bir mana, daha içe işleyen bir hususiyet kazandırmıştı. Adayımız, kızın melek yüzüne doğru eğildi ve hacminde simlerin uçuştuğu hafif bir nefes salıverdi. Bu nefesle kalın fasılasız kaşları, uzun ok kirpikleri belli belirsiz titreyen kız, bir süre öylece kaldı. Derken kiraz dudaklarının kenarları tatlı tatlı seğirmeye başladı, göz kapakları kıpırdadı ve nihayet kara birer mühre benzeyen gözlerini açıverdi.</p>

  <p class="block_">Köylülerden yükselen tiz sevinç çığlıkları, kız bir de üzerine doğrulup sırtını duvara vererek oturunca adeta yabanıl bir gösteri halini aldı. Babası, anası, kardeşleri kızı bir kucaklayıp bir bırakıyor, şaşkınlıktan büyümüş gözlerle yüzünü uzun uzun tetkik ediyor, bir daha kendinden geçmesine mani olmak ister gibi elini kolunu çimdikliyorlardı.</p>

  <p class="block_">Sonra köyün lideri olduğu anlaşılan, ihtiyar mı ihtiyar bir ihtiyar öne çıkıp adayımızla havarisine, ‘dileyin bizden ne dilerseniz’ buyurdu. Adayımız önce eğilip ihtiyarın elini hürmetle öptü, iyi niyetini vurguladı ve savaştan daha yeni kaçtıklarını, bir müddet saklanabilecekleri güvenli bir yere ihtiyaç duyduklarını anlattı. İhtiyar gözlerinden akan yaşlar eşliğinde başını ağır ağır sallayıp, az önce esaslı bir mucizeye mekân olan evden çıktı. Bir süre sonra evin önüne, içinde haki şalvarlı bir kılavuzla bir şoförü bulunan eski bir kamyonet yanaştı. Önde ihtiyar, arkasında adayımızla havarisi, en arkada da köy ahalisi, gelip kamyonetin yanında durdular. İhtiyar önce adayımızın, sonra havarinin gözlerinden ve alınlarından, kadim dualar eşliğinde öptü, ‘Yolunuz açık olsun’ dedi ve nihayet köylülerden kulakları sağır eden bir alkış yükseldi...”</p>

  <p class="block_1">&nbsp;</p>

  <p class="block_">Hakikatin yerine hakiki olmayanı koymak ne kadar da zordu. Zor, ama bir o kadar da zevkliydi. Bir kez hakikat hudutlarını aştığında, akıl zehir gibi işlemeye başlıyor, kelimeler tuhaf bir kudret ediniyordu. Zira kelime, artık kelimeden fazla bir şey olduğunu biliyordu.</p>

  <p class="block_">Kendi uydurduğumuz hikâyeden kendimiz sarhoş, dumanlı gözlerle baktık Tefail’e.</p>

  <p class="block_">Hangi hayvana ait olduğu meçhul, mor bir but parçasını, yağlarını sağa sola saça saça kemiriyordu.</p>

  <p class="block_">Yutkunarak bakakaldık buta. Bize hurma dışındaki bütün yiyecekler yasaktı. Asırlar var ki kebap kokularının üzerinde azapla süzülüp, ağzımıza hurmadan başka bir şey koymamıştık.</p>

  <p class="block_">Lokmasını yutma lüzumu duymadan konuştu Tefail:</p>

  <p class="block_">“Sizin sorununuz ne biliyo musunuz? İki kelimelik mevzuyu iki saatte anlatıyosunuz...”</p>

  <p class="block_">Pesti yani. Bundan daha belagatli raporu nereden bulacaktı? Ama bilirdik ki, anlatan kimseye yaranamazdı, hiç sesimizi çıkarmadık,</p>

  <p class="block_">“Eee?” diye sordu.</p>

  <p class="block_">“Bitti,” dedik kısaca.</p>

  <p class="block_">“Yahu aklıma takıldı da, bu aday kahramanın önde gideni değil miydi? Sancak falan dikmiyo muydu tepelere bayırlara? Nasıl birdenbire böyle sulh yanlısı oluverdi...”</p>

  <p class="block_">Bunu biç düşünmemiştik anlatırken, soğuk ürpertiler eşliğinde kafayı çalıştırmaya gayret ettik.</p>

  <p class="block_">Tefail gözlerini dikmiş hafifçe sırıtarak bakıyor, sanki budu değil bizi çiğniyordu.</p>

  <p class="block_">Can havliyle izah ettik:</p>

  <p class="block_">“Bi katliama tanık oldu, çok insan öldü, ondan sonra titreyip kendine geldi...”</p>

  <p class="block_">Bir soru daha sordu Tefail:</p>

  <p class="block_">“Peki sizce bi mizansene üç mucize biraz fazla degil mi?”</p>

  <p class="block_">Haklıydı, abartmıştık biraz.</p>

  <p class="block_">“Ama bu çok mühım bi aday... Kılına zarar gelecek olsa gökler gürlüyo, sağanak boşalıyo, toprak yekiniyo...”</p>

  <p class="block_">Tefail, “Hımm,” diyerek üzerinde tek gıdım el bırakmadığı kemiği fırlatıp attı.</p>

  <p class="block_">“Rapor olayı bitti mi?”</p>

  <p class="block_">“Evet…”</p>

  <p class="block_">“Çok şükür, nihayet... Dediğiniz gibi, bu defaki esaslı çıktı herhalde... Kendine hemen havari bulduğuna göre...”</p>

  <p class="block_">Ne kadar az konuşursak o kadar iyiydi, yorum yapmadık.</p>

  <p class="block_">“Peki şu Talkım denen yerde...”</p>

  <p class="block_">Derhal düzelttik:</p>

  <p class="block_">“Salkım!”</p>

  <p class="block_">“Yahu neyse ne... Ne yapıyo şimdi orda?”</p>

  <p class="block_">“Saklanıyo... Kralın adamları peşinde...”</p>

  <p class="block_">Tefail kahkahayı patlattı:</p>

  <p class="block_">“Ne kralı avanaklar... Kral mı kalmış bu devirde?”</p>

  <p class="block_">Dikkat ettikçe gaf yapıyorduk.</p>

  <p class="block_">Telaşla atıldık:</p>

  <p class="block_">“Ağız ahşkanlığı Tefail... Eski vakalarla karıştırdık...”</p>

  <p class="block_">Tefail kamışını çıkarıp tüttürmeye başladı.</p>

  <p class="block_">Ne hoş bir şeydi bu kamış, dumanı ne güzel kokuyordu, içmek için neler vermezdik.</p>

  <p class="block_">“Nedir bu ağzındaki?” diye sorduk, dayanamayıp.</p>

  <p class="block_">“Puro diyolar,” diye yanıtladı.</p>

  <p class="block_">Sonra düşünceli bir ifadeyle devam etti:</p>

  <p class="block_">“Neyse, bırakın şimdi puroyu... Adayın Salkım’da korumaya, yardıma ihtiyacı var yani, öyle mi?”</p>

  <p class="block_">“Evet ama, dediğimiz gibi. Büyük A’nın muhafazası kafi görünüyo...”</p>

  <p class="block_">Tefail sıkıntıyla yüzünü buruşturup sözümüzü kesti:</p>

  <p class="block_">“Yahu susun iki dakka... Bi şey anlatmaya çalışıyoruz şurda...”</p>

  <p class="block_">Sustuk. Sordu:</p>

  <p class="block_">“Şu yanındaki herif nasıl biri?”</p>

  <p class="block_">Yine, derhal müdahale ettik:</p>

  <p class="block_">“Havari sıfatıyla o da artık azizler sınıfından sayılır... Herif kelimesini kullanmayalım lütfen, men edilmiş sıfatlar kitabında yeri var...”</p>

  <p class="block_">Tefail “hay kitabına’’ diye söylenip derin derin iç geçirdi.</p>

  <p class="block_">“Tamam, peki, azizimiz nasıl biri?”</p>

  <p class="block_">“Pek bilmiyoruz... Adı Onüç... Tuhaf biri, açıkgöz, deli dolu, çok konuşuyo, ama kendisi hakkında bi şey anlatmıyo. Şahsi hikâyesinden bihaberiz...”</p>

  <p class="block_">“Yahu gıdıklayıverin anlatsın...”</p>

  <p class="block_">Tefail’in bu tür berbat esprilerine alışıktık, takmadık, devam ettik:</p>

  <p class="block_">“Lakin adayımıza çok sadık, hatta adeta ona âşık...”</p>

  <p class="block_">“Sakın ibne falan olmasın?”</p>

  <p class="block_">Tefail kahkahayı basarken, biz şaşkınlıktan az kalsın kara kesecek, yeryüzünü beyaz edecektik. İlahi âlemde bu tür sınıflamalar asla yapılmazdı, hele insanlar hakkında bu tür sıfatlar asla kullanılmazdı. Büyük A’nın temel prensibiydi: İnsan, manası küfre dahil olsa da, onun eseriydi, insanların hepsi eşitti ve hiç bir insan hor görülemez, hatta hoş bile görülemezdi. “Hoş görmek de bir aşağılama türüdür. İnsanları hoş gören, aynı zamanda hor da görüyordur” diye yazardı, ilahi mahlûklar için genel kılavuzda.</p>

  <p class="block_">Her şey bir yana, kullandığı kelime zaten yüzde yüz küfürdü, yani hepten yasaktı. Tefail’in kelimeyi zikrettiği an on dokuz dakika boyu sarsılması, acıyla kıvranması ve hatta ağzından bir damla kızıl nur sızdırması gerekirdi, ama hiçbir şey olmamıştı.</p>

  <p class="block_">Tefail, tüm kabalığıyla karşımızda durmuş, gülüp tüttürmeye devam ediyordu.</p>

  <p class="block_">“Tefail, bu kelimeyi kullanamazsın,” dedik şaşkınlıkla.</p>

  <p class="block_">Geniş geniş sırıttı:</p>

  <p class="block_">“Men lûgatından çoktan çıktı bazı kelimeler...”</p>

  <p class="block_">“Nasıl olur?”</p>

  <p class="block_">“Bal gibi olur...”</p>

  <p class="block_">“Ama kadim metinlerdeki tashihlerden bütün mahlûkların haberdar edilmesi gerekir... Haber verilmeden virgülüne dokunulamaz...”</p>

  <p class="block_">“Valla sizi arada unutmuşuz...”</p>

  <p class="block_">Tefail durdu, puroyu yere atıp, “Bana bakın şimdi dingiller, ne göreceksiniz,” diyerek kanatlarını çırptı ve “Puuuuşşşşt!” diye bağırdı.</p>

  <p class="block_">Gözümüzü kırpmadan baktık, fakat TefaiI’de yine zerre azap kıpırtısı hasıl olmadı. İnanılmazdı:</p>

  <p class="block_">“Aman diyelim Tefail, sus, bi kaza çıkacak şimdi...“</p>

  <p class="block_">Tefail çok rahattı konuşurken:</p>

  <p class="block_">“Daha da söylerim ya, siktir edin şimdi...”</p>

  <p class="block_">Midemiz bulanmıştı, kendimizi tutamadık.</p>

  <p class="block_">Ferciyeliler’den ne kadar özür dilesek azdı.</p>

  <p class="block_">Tefail burnunu tutup bize baktıktan sonra. “Bu kadar geyik yeter,” dedi ve cebinden gümüş renkli bir ferman, bir de altın kolye çıkardı.</p>

  <p class="block_">“Sİze bi müjdem var, ama öyle böyle bi müjde değil...”</p>

  <p class="block_">Kusmaktan helak olmuş halde baktık Tefail’e.</p>

  <p class="block_1">&nbsp;</p>
</body>
</html>
