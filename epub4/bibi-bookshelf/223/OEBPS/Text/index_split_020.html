<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_16">BAB 03<br class="calibre1" />
  TELEF</p>

  <p class="block_11">&nbsp;</p>

  <p class="block_23">Kocatepeyi sel almış, genç ömrümü yel almış...</p>

  <p class="block_23">Afyon ağıdı</p>

  <p class="block_1">&nbsp;</p>

  <p class="block_1">&nbsp;</p>

  <p class="block_">- Yamukbeş kardeş, kusura bakma ama, bi şey sorucam?</p>

  <p class="block_">- Buyur abi...</p>

  <p class="block_">- Beşçim, nerden çıktı şimdi bu kupa meselesi?</p>

  <p class="block_">- Bilmem ki abi, aklıma geldi öyle...</p>

  <p class="block_">- Peki ne zaman bitecek bu hikâye?</p>

  <p class="block_">- Abi, daha yeni başladım...</p>

  <p class="block_">- Lan kardeşim, üç gündür anlatıyosun, farkında mısın?</p>

  <p class="block_">- O kadar oldu mu?</p>

  <p class="block_">- Oldu tabi...</p>

  <p class="block_">- Kusura bakma abi...</p>

  <p class="block_">- Hayır, mesele o değil ama kardeşim işimiz gücümüz var. Bi tek sen kaldın, fakat sen de bitirmek bilmiyosun... Daha oturup kitabı yazmam lazım, Onüç’ün verdiği süre bitti bitecek...</p>

  <p class="block_">- …</p>

  <p class="block_">- Vur dedik öldürdün be abicim...</p>

  <p class="block_">- Üzgünüm Sonyamuk abi...</p>

  <p class="block_">- Üzülme, bitir sadece...</p>

  <p class="block_">- Peki abi...</p>

  <p class="block_">- Ya Yamukbeş, baksana...</p>

  <p class="block_">- Buyur abi...</p>

  <p class="block_">- Peki hep böyle mi devam edicek bu hikâye?</p>

  <p class="block_">- Nasıl abi, anlamadım...</p>

  <p class="block_">- Yani böyle durduk yerde kupalar, ciğer kebaplar falan mı fırlıyacak hikâyeden...</p>

  <p class="block_">- …</p>

  <p class="block_">-Ya da şöyle anlatayım... En alengirli, en acılı yerleri şak diye geçiyosun, nerde boktan mevzu var iki saat anlatıyosun be kardeşim... Yahu insan topal bi danayı yirmi cümle koşturup, sevdiğine iki cümle silah doğrultur mu? On cümle karaçarşaf uçurup, ailesinin telefini bi cümlede geçer mi?</p>

  <p class="block_">- O şekil geliyo abi dilime, ben ne yapayım?</p>

  <p class="block_">- Ama olmaz ki... Sen güzel anlatacaksın ki ben de güzel yazayım...</p>

  <p class="block_">- Acıyı anlatmak kolay mı sanıyosun abi?</p>

  <p class="block_">- Başka türlü anlatmayı dene...</p>

  <p class="block_">- Misal?</p>

  <p class="block_">- Mesela, güzel güzel diyosun da, nasıl güzel bu Güzel, hele onu anlat...</p>

  <p class="block_">- Güzel abi işte...</p>

  <p class="block_">- Kör mü topal mı, uzun mu kısa mı, etli mi butlu mu?</p>

  <p class="block_">- Abi, ayıp oluyo ama...</p>

  <p class="block_">-Tamam, peki, onu geçelim... Bari şunu söyle, esmer mi Güzel?</p>

  <p class="block_">- Bilmiyorum abi...</p>

  <p class="block_">- Nasıl bilmezsin lan...</p>

  <p class="block_">- Sevmekten dikkat etmemişim abi...</p>

  <p class="block_">- …</p>

  <p class="block_">- Ama esmerdi heralde...</p>

  <p class="block_">- Peki, pes... Bak şöyle yapalım, bundan sonrasını kısaca özetleyiver sen...</p>

  <p class="block_">- Kaldığım yerden mi?</p>

  <p class="block_">- Evet...</p>

  <p class="block_">- Sonra işte, o dallamayla evlenip Surluket’e dönmüş... Bi gün öyle memleket hasretinden, kafama esti, atladım gittim kente... Rastlaştık Güzel’le, hoş beş ettik...</p>

  <p class="block_">- …</p>

  <p class="block_">- …</p>

  <p class="block_">- Eee?</p>

  <p class="block_">- Bu kadar...</p>

  <p class="block_">- Yani bu şekilde bitirmek için mi anlattın üç gün boyu?</p>

  <p class="block_">- Nasıl bitireyim abi?</p>

  <p class="block_">- Ne demek nasıl bitireyim? Kardeşim, sen neden burdasın o zaman?</p>

  <p class="block_">- …</p>

  <p class="block_">- Nasıl yamuldu oğlum kafan? Onu anlatmazsan ne kıymeti kalacak hikâyenin?</p>

  <p class="block_">- …</p>

  <p class="block_">-Yahu anlatsana...</p>

  <p class="block_">- …</p>

  <p class="block_1">&nbsp;</p>

  <p class="block_">İkisini gördüğümüzde, Sonyamuk “anlat anlat anlat’’ diye bağırarak sıkıyor Yamukbeş’in boğazını... Telaşla koşuyoruz, zor ayırıyoruz ikisini... Gözleri pörtlemiş, ayakla duracak halleri kalmamış, ama soluk soluğa küfür yetiştiriyorlar birbirlerine... Sonra sakinleşip hepimizi kovuyorlar, birer sigara yakıp karşılıklı oturuyorlar yine, hiçbir şey olmamış gibi devam ediyorlar:</p>

  <p class="block_1">&nbsp;</p>

  <p class="block_">- Çay getireyim mi abi?</p>

  <p class="block_">- Dur, ayaktaki birine söyleyelim getirsin, biz zaman kaybetmeyelim... Peki, devam et, dinliyorum seni...</p>

  <p class="block_">- Aslında abi, çay yerine bi ufak getirseler...</p>

  <p class="block_">- Hayrola, efkâr bastı heralde...</p>

  <p class="block_">- Bastı abi...</p>

  <p class="block_">- Sen iste yeter ki... Yamukyedi, şşt, yedi... Birahaneden bi ufak kapsana bize...</p>

  <p class="block_">- Hemen Sonyamuk abi...</p>

  <p class="block_">- Onüç’e görünmemeye bak ha, içki lafı oldu mu bozuluyo adam...</p>

  <p class="block_">- …</p>

  <p class="block_">- …</p>

  <p class="block_">- …</p>

  <p class="block_">- Hah, sağol kardeşim, şuraya bırak... Evet Yamukbeş, rakı önünde bardak elinde, artık gelelim şu yamulma meselesine...</p>

  <p class="block_">- …</p>

  <p class="block_">- Hop lan... Lan... Dur lan...</p>

  <p class="block_">- …</p>

  <p class="block_">- Haydaa, adam bi dikişte bitirdi ufağı... Ya oğlum, yavaş olsana…</p>

  <p class="block_">- …</p>

  <p class="block_">- İyi mi oldu yani şimdi? Hani bana rakı?</p>

  <p class="block_">- Kusura bakma abi, şimdi dinle...</p>

  <p class="block_">- …</p>

  <p class="block_">- Büyümüşüz tabi, çocuk değiliz artık, kalmamış küskünlük falan, oturduk bi çayhanede... Muhabbet öyle güzel, şurda şu olmuştu, burda bu... İçsur çarşısı ne şenlikti, senin en küçük rahmetli kardeş nasıl da yaramazdı, sokaklarda kovalamaca oynardık falan... Güle ağlaya anlatıp durduk... Sonra çıktık surlara, oturduk yan yana, nehri seyretmeye koyulduk...</p>

  <p class="block_">- Bi kitapla okumuştum, en güzel İnat Burcu’ndan görülürmüş Surlukent’in nehri...</p>

  <p class="block_">- Öyledir abi, en güzel ordan görülür... Zaten biz de oraya çıktık...</p>

  <p class="block_">- E sonra?</p>

  <p class="block_">- Sonra abi, nasıl olduysa, başladık yine tartışmaya… Diyorum ki ben, aldattın beni, elin dallama herifi için sattın, ne olurdu sanki benimle olaydın... O ise olamazdı, diyo, başka bi şey demiyo...</p>

  <p class="block_">- Ne varmış ki o dallamada?</p>

  <p class="block_">- Ben de aynısını sordum abi, dedim ne vardı lan o dallamada... Ama yanıt vermedi, sadece o sözleri söyledi yine...</p>

  <p class="block_">- Hangi sözleri?</p>

  <p class="block_">- Çok geç kalmıştık artık, dedi...</p>

  <p class="block_">- Takmış o da... Neymiş oğlum geç olan?</p>

  <p class="block_">- Ben de onu sordum abi... Dedim, neydi lan geç olan? Sustu, bıçak açmadı ağzını... O sustukça benim asabım köpürdü, kan tepeme sıçradı... Başladım bağırmaya... Yalancı dedim, aşağılık dedim, orospu dedim...</p>

  <p class="block_">- Sen de fazla yüklenmişsin kızcağıza... Belki açamadığı bi derdi vardı...</p>

  <p class="block_">- Varmış abi...</p>

  <p class="block_">- Hele şükür, neymiş?</p>

  <p class="block_">- …</p>

  <p class="block_">- …</p>

  <p class="block_">- Ben seninle yapamazdım, sen de benimle yapamazdın dedi…</p>

  <p class="block_">- Of ya, orta yerimden çatlıycam şimdi, uzatma artık, de diyeceğini...</p>

  <p class="block_">- Çünkü amcam, dedi, senin baban, bana defalarca...</p>

  <p class="block_">- …</p>

  <p class="block_">- …</p>

  <p class="block_">- …</p>

  <p class="block_">- İşte benim kafam o saniye yamuldu abi…</p>

  <p class="block_">- …</p>

  <p class="block_">- …</p>

  <p class="block_">- Özür dilerim Yamukbeş...</p>

  <p class="block_">- Önemli değil abi... Bana müsaade... Sen münasip bi dille yazarsın artık...</p>

  <p class="block_1">&nbsp;</p>

  <p class="block_3">*</p>

  <p class="block_1">&nbsp;</p>

  <p class="block_">Sonyamuk’un yirmi kilo alarak topladığı, otuz kilo vererek yazdığı kitabı piyasaya sürüyoruz ve fena karışıyor ortalık. Kalp para meselesinde bile iki üç hafif operasyondan başka kılını kıpırdatmayan devlet, elinde avucunda ne kadar silahlı adam, muhbir vatandaş, yeşil dosya, faks, telefon, internet sitesi varsa seferber ediyor, ama kitabın kaynağını bir türlü bulamıyor.</p>

  <p class="block_">Ülkenin dört bir köşesinde adı konulmamış türden sıkıyönetim var artık, sokaklar polise kesmiş, kitapçılar, sokak tezgâhları, kütüphaneler ve evler hiç durmadan basılıyor. Sinemanın etrafında cop şakırtılarından geçilmiyor, kimliklerle birlikte feryatlar ve küfürler de havada uçuşuyor, nedense bir tek polis sinemaya girmeyi akıl edemiyor.</p>

  <p class="block_">Başbakan her akşam televizyona çıkıp ülkeye itidal telkin ediyor, bu gaflet, dalalet ve hıyanetin sorumlularının tez elden bulunacağını vaat ediyor, hatta arada bir iyice gaza gelip galiz küfürler savuruyor.</p>

  <p class="block_">Ülkenin bütün şehirlerinde, günde üç posta telin mitingleri düzenleniyor, kalabalığın orta yerine çöküverip, “Ben yapmadım, ben yapmadım!” diye hıçkırarak ağlamaya başlayanlar, meydanlardan apar topar uzaklaştırılıyor ve kitabı okudukları anlaşıldığı için derhal tutuklanıyorlar.</p>

  <p class="block_">Onüç’ün keyfi yerinde. Ona bakılırsa, hakikat gücünü gösteriyor nihayet, Netamiye’den başlayarak Yeryuvar’ı yavaş yavaş zaptediyor, onca öfke olsa olsa buna delalet. Ben her fırsatını bulduğumda, ellerimi ovuşturup sırnaşıyorum Onüç’e, ne zaman yazacağım hakikat kitabını, diyorum, hadi başlayayım artık. Kederle gülüyor Onüç, yazmayı çok mu istiyorsun, diye soruyor. Evet evet, diyorum hevesle, kalan korkularımdan bu sayede kurtulacağım, diyorum, ve artık tamamen unutacağım.</p>

  <p class="block_">Bir gün matbaaya, envai çeşit dilde yazılmış balya balya kitap getirtiyor Onüç, odasına kapanıyor, başlıyor hatmetmeye. Otuzbeş, Onüç’ü o halde görünce, çıldırıyor yine:</p>

  <p class="block_">- İşimiz iş... Eser saçmalığından sonra bi de bu çıktı başımıza... Kitap basmayı bıraktık, kitaba para verip okumaya başladık... Ne olucak Onüç bu işler? Bu çark nasıl dönecek?</p>

  <p class="block_">- Otuzbeş, lütfen sus artık...</p>

  <p class="block_">- Sus deyip duracağına soruma cevap ver... Ne olacak bunca kitap?</p>

  <p class="block_">- Diğer ülkelerin hikâyelerini anlamaya çalışıyorum...</p>

  <p class="block_">- Yani onlar için de eserlerimiz olacak, öyle mi?</p>

  <p class="block_">- Günahları oranında olacak, evet...</p>

  <p class="block_">- Çok iyi, aferin bize... Yahu Sonyamuk manyağı bi kitap yazdı, ülke ülkelikten çıktı, şimdi öbürlerine mi diktin gözünü?</p>

  <p class="block_">- Öyle, onlara diktim gözümü...</p>

  <p class="block_">- Canına okuyacaksın yani hepsinin...</p>

  <p class="block_">- Esas ben bunu yapmazsam okuyacaklar...</p>

  <p class="block_">- Ben sana bişey demiyorum artık Onüç... Ama bak, sinemanın başına bi şey gelirse çok kötü hesaplaşırız...</p>

  <p class="block_">- Merak etme, hesaplaşırız...</p>

  <p class="block_">- …</p>

  <p class="block_">- …</p>

  <p class="block_">- Yahu eline kitabı almanla bitirmen bi oluyo, nasıl anlıyosun peki okuduğunu?</p>

  <p class="block_">- Karıştırma sen orasını… Ayrıca Otuzbeş, söylesene bana, sen bizim kitabı okudun mu?</p>

  <p class="block_">- Okumadım, fani kitapları okumayı bıraktım ben çoktan...</p>

  <p class="block_">- Bi istisna yap ve oku olur mu?</p>

  <p class="block_">- Okuyalım bakalım...</p>

  <p class="block_1">&nbsp;</p>

  <p class="block_3">*</p>

  <p class="block_1">&nbsp;</p>

  <p class="block_">İki gün sonra Otuzbeş elinde bizim kitapla fırlıyor istasyondan, “Beş numarayı bulun bana, beş numara kim?” diye bağırarak dalıyor matbaaya. Gösteriyoruz, elindeki formalarla şaşkın şaşkın bakan Yamukbeş’i. Otuzbeş yanına gidiyor, kitabı dayıyor Yamukbeş’in burnuna, soruyor: “Bu son hikayeyi sen mi anlattın?” Başıyla onaylıyor Yamukbeş. “Tamam, sen ekiptesin,” diyerek Onüç’ün odasına yöneliyor Otuzbeş, “Aç kapıyı, çabuk cep telefonunu ver,” diye sesleniyor. Kapı açılıyor, okumaktan gözleri kan çanağına dönmüş Onüç, cep telefonunu uzatırken soruyor: “Kimi arıycaksın?” “Kumral’ı” diye yanıtlıyor Otuzbeş. Onüç’ün yüzü gülüyor, “Hele şükür kardeşim,” diyor, “çok sevindim senin adına,” Numarayı tuşlarken Otuzbeş de gülüyor, onu tanıdığımdan beri ilk kez gülüyor, gülünce yakışıklı oluyor:</p>

  <p class="block_1">&nbsp;</p>

  <p class="block_">- Alo, Kumral, merhaba... Ben Otuzbeş...</p>

  <p class="block_">- Otuzbeş, nerden çıktın sen?</p>

  <p class="block_">- Boş ver şimdi... Sen nerdesin?</p>

  <p class="block_">- Sana ne? Hadi eyvallah...</p>

  <p class="block_">- Kumral dur!</p>

  <p class="block_">- Durmayım abicim, siktir...</p>

  <p class="block_">- Kumralcım, az sonra hesabına yirmi milyar yatırıyorum...</p>

  <p class="block_">- …</p>

  <p class="block_">- Avans kabul et...</p>

  <p class="block_">- Nasıl yani? Film mi çekiyosun yine?</p>

  <p class="block_">- Evet, başrolde de seni düşünüyorum...</p>

  <p class="block_">- …</p>

  <p class="block_">- Yani kabul edersen...</p>

  <p class="block_">- Nasıl bi film bu?</p>

  <p class="block_">- Güzel bi film, aşk filmi, oynar mısın?</p>

  <p class="block_">- Önceki gibi olmasın...</p>

  <p class="block_">- Olmayacak, merak etme...</p>

  <p class="block_">- Sen mi yazdın hikâyeyi?</p>

  <p class="block_">- Yok bi arkadaş anlattı, bi başka arkadaş yazdı...</p>

  <p class="block_">- Kimmiş o arkadaşlar?</p>

  <p class="block_">- Tanımazsın...</p>

  <p class="block_">- …</p>

  <p class="block_">- Ne diyosun?</p>

  <p class="block_">- Peki avansın sonrası?</p>

  <p class="block_">- Beş yüz...</p>

  <p class="block_">- Beş yüz, ne? Milyon mu? Avans dediğin ücretin tamamı mı yani...</p>

  <p class="block_">- Milyar...</p>

  <p class="block_">- …</p>

  <p class="block_">- …</p>

  <p class="block_">- Siktir git Otuzbeş, içip içip arama bi daha beni...</p>

  <p class="block_">- Kumral, ciddiyim...</p>

  <p class="block_">- …</p>

  <p class="block_">- …</p>

  <p class="block_">- Nerdesin sen şimdi?</p>

  <p class="block_">- Körşehir’de...</p>

  <p class="block_">- Film nerde çekilecek?</p>

  <p class="block_">- Surlukent’te...</p>

  <p class="block_">-Uçak biletimi ayırt... Yarın akşama...</p>

  <p class="block_">- Bu akşam gelemez misin?</p>

  <p class="block_">- Gelemem, işim var...</p>

  <p class="block_">- Ne işin var?</p>

  <p class="block_">- Seni alakadar etmez...</p>

  <p class="block_">- Özür dilerim...</p>

  <p class="block_">- Beter ol...</p>

  <p class="block_1">&nbsp;</p>

  <p class="block_">“Yarın akşam” matbaada işler duruyor. Herkes, büyülenmiş gibi Kumral’ın etrafına toplanmış, sabit gözlerle ona bakıyor. “Güzel” kelimesinin, kifayetsizlik suçuyla lügattan çıkarılması, yargılanması ve asılması gerekiyor, ipi çeken de elbet Kumral olmalı. Şeffaf, ama değil. Saçları dümdüz, ama kıvırcık. Gövdesi gürbüz, ama ince de. Güldüğünde dudaklarının kenarları kutlu kılıçlar misali sivrilip kulak memelerine dayanıyor. Yanakları küçük, alnı dar, ama büyük ve geniş de, gözleri o mıntıkalara da kastedecek kadar büyük olduğundan öyle görünüyor. Çenesinden omuzlarına doğru boynunu izlemek bir saat sürüyor, elleri, kolları, bacakları lügattaki zarafet ve incelik gibi kelimelerin sahasını da tehdit ediyor.</p>

  <p class="block_">Lakin ağzını açıp konuşmadığı sürece:</p>

  <p class="block_1">&nbsp;</p>

  <p class="block_">- Bu ucubeler ne diye etrafımızda toplandı böyle?</p>

  <p class="block_">- Sen bakma onlara, elindeki kitaba bak...</p>

  <p class="block_">- Ne tuhaf yer burası... Ne yapıyosunuz siz burda? Bu makineler nedir?</p>

  <p class="block_">- Yahu Kumral, boş ver şimdi, sen hikâyeye konsantre olsana...</p>

  <p class="block_">- Ne hikâyesi ya Otuzbeş... Bundan bi bok anlaşılmıyo... Hani senaryo, hani ekip?</p>

  <p class="block_">- Sen takma kafanı, anladın mı mevzuyu, sen onu söyle...</p>

  <p class="block_">- Anladık Otuzbeş, anladık... Kırık bi aşk hikâyesi...</p>

  <p class="block_">- Ondan ibaret değil Kumralcım... Karakterlere iyi bak, ailenin dağılma sürecine iyi bak... Daha mühim bi şey var orda...</p>

  <p class="block_">- Ayol nesi var, nesi mühim? Bunları her gün dizi diye gösteriyolar be televizyonda...</p>

  <p class="block_">- Diizzziiiiiiiiiiii....</p>

  <p class="block_">- Bu ne ya? Ödüm koptu... Ne diye bağırdı şimdi bu ucubeler?</p>

  <p class="block_">- Onlar arada bi bağırır öyle, takma sen...</p>

  <p class="block_">- Ya şu herif niye öyle gözlerini dikmiş bakıyo bana?</p>

  <p class="block_">- Hangi herif?</p>

  <p class="block_">- Şurdaki, garip garip parlayan...</p>

  <p class="block_">- Onüç mü? Yok canım, sana öyle gelmiştir...</p>

  <p class="block_">- Ya nesi öyle gelecek? Adamın bi küfretmediği kaldı gözleriyle...</p>

  <p class="block_">- AIooo, Onüç, niye öyle bakıyosun bize?</p>

  <p class="block_">- Yok bi şey Otuzbeş, devam edin siz...</p>

  <p class="block_">- Bakma kardeşim o zaman, gir odana, kapat kapını, oku kitabını paşa paşa...</p>

  <p class="block_1">&nbsp;</p>

  <p class="block_3">*</p>

  <p class="block_1">&nbsp;</p>

  <p class="block_">Otuzbeş, Sonyamuk, Yamukbeş. Kumral ve on adet yamuk kafa, ertesi sabah toparlanıp gidiyorlar, üç ay ortalıkla görünmüyorlar. Sahte çürük raporu işine de o üç ay zarfında başlıyoruz. İşin başında ben varım ve öyle muvaffakiyet kaydediyorum ki, hükümet ordunun telkiniyle askerlik yasasını değiştiriyor. Artık asker kaçaklarına göz açtırılmıyor ve para kolileri matbaaya sığmıyor.</p>

  <p class="block_">Keyifle göz kırpıp, bak, diyor Onüç bana, tek korkan sen değilmişsin. Ama, diye itiraz ediyorum, benim sorunum sadece korku değil, unutmam da lazım, diyorum, ne vakit yazacağım hakikat kitabını, sen asıl onu söyle bana. Bekle, diyor, bekle, elbet yazacaksın...</p>

  <p class="block_">Paraları koyacak yer bulamıyoruz, ama yakmaya da kıyamıyoruz. Ne yapacağımızı kara kara düşünürken, fikir tatlı sevgilimden çıkıyor Her bir evine ikişer koli para bırakıp, her bir pezevengine ikişer satır tehdit mektubu yolladığımız kerhane, birkaç hafta sonra kapısına kilidi vuruyor. İşe yaradığını görünce ülkenin bütün kerhanelerine aynı yöntemi uyguluyoruz ve ülkenin infiale kapılan bütün pezevenkleri Başşehir’e akın edip parlamentonun önünde toplanıyor. Binayı koruyan polis ekibi, az ötede nümayiş yapan memurları dövmekle meşgul olduğundan, pezevenkler içeri dalıyor ve parlamentoyu işgal ediyor...</p>

  <p class="block_">Bir sabah, yine patlamalı kurşunlu kâbuslar içinde, kan ter içinde uyanınca dayanamıyorum artık, dayanıyorum Onüç’ün kapısına, bağırıyorum, yeter artık, yazacaksam yazayım şu kitabı. Peki, diyor Onüç, şimdi bütün işlerini bırak, otur bu odada, hayatını, hayata dair duygu ve düşüncelerini yaz, diyor. Hemen oturuyorum masaya, alıyorum kalemi elime, bir hafta boyu hiç kalkmıyorum yerimden, sevgilimi bile görmüyorum, giriş, gelişme, netice kuralına riayet edip mis gibi bir kitap yazıyorum, teslim ediyorum Onüç’e. Bu kez masaya o geçiyor, akşama kadar okuyup bitiriyor, yok, diyor, olmamış, sen iyisi mi dörtlükler halinde yaz bunu. Bozuluyorum, ama sesimi çıkarmıyorum, kitabı dörtlüklere çeviriyorum, veriyorum. Şöyle bir bakıp masaya koyuyor, tamam, diyor, olmuşa benziyor, ben okuyup düzeltir, sana haber veririm, diyor. Dönüp gidecekken, tutuyorum kolundan, unutacak mıyım artık, diye soruyorum, rahat uyuyacak mıyım. Bir şey demiyor, kederle gülüyor, elindeki keçiboynuzunu kemirerek gidiyor...</p>

  <p class="block_">Üç ayın sonunda bir sabah, Onüç’ün cep telefonu cayır cayır çalmaya başlıyor. Onüç odada yok, Yamuksekiz gidip açıyor telefonu. Telefonun öte tarafındaki öyle çıldırmış gibi bağırıyor ki herkes duyuyor ne konuşulduğunu:</p>

  <p class="block_1">&nbsp;</p>

  <p class="block_">- Kimsin?... Yamuksekiz, sen misin?</p>

  <p class="block_">- Sekiz, ben sekiz numara abi…</p>

  <p class="block_">- Sinema nerde sekiz?</p>

  <p class="block_">- Benim çevremde abim...</p>

  <p class="block_">- Sekiz, sekiz, ben Otuzbeş, biz bulamıyoruz sinemayı istasyonu... Yıkıldı mı lan binalar?</p>

  <p class="block_">- Otuzbeş abi bugün ekşili köfte var yemekte, çabuk gelin...</p>

  <p class="block_">- Sekiz, beni dinle... Onüç orlarda mı?</p>

  <p class="block_">- Onüç yok abi... Mutfakta, köftenin yanına pilavı o yapıyo…</p>

  <p class="block_">- Prof?</p>

  <p class="block_">- Abi, Prof duşta...</p>

  <p class="block_">- Hay sikicem... Bekçi’yi ver bana...</p>

  <p class="block_">- Tamam abim...</p>

  <p class="block_">- …</p>

  <p class="block_">- Bi dakka yahu. Bekçi konuşamaz ki... Sekiz, Bekçi’yi değil. Bekçi’yi değil, Numune’yi ver...</p>

  <p class="block_">- Peki abi...</p>

  <p class="block_">- …</p>

  <p class="block_">- …</p>

  <p class="block_">- Numune...</p>

  <p class="block_">- …</p>

  <p class="block_">- Numune...</p>

  <p class="block_">- …</p>

  <p class="block_">- Yahu biriniz cevap versin...</p>

  <p class="block_">- Otuzbeş, ben Numune, ne var, niye bağırıyosun öyle hayvan gibi?</p>

  <p class="block_">- Numune, kardeşim, şimdi sinemadan çıkıp karşıya bak... Tamam mı, anladın mı?</p>

  <p class="block_">- Ne olacak karşıya bakınca?</p>

  <p class="block_">- Geri döndük, karşı kaldırımdayız, ama bulamıyoruz sinemayı... Perişan olduk... Hadi fırla, çok konuşma...</p>

  <p class="block_1">&nbsp;</p>

  <p class="block_">Bekçi’yle fırlıyoruz sinemadan. Karşıda, kaldırımda, ellerinde çantalarla bizimkiler duruyor. Otuzbeş artık olsa olsa sadece beş olarak anılabilir, bir deri bir kemik kalmış. Kumral sanki biraz, biraz değil, epey çirkinleşmiş, tanınmayacak hale gelmiş.</p>

  <p class="block_">Ama Yamukbeş’in yanında öyle bir melek duruyor ki, gözlerimiz kamaşıyor. Bin Kumral gelse güzellikte eline su dökemez. Anlıyoruz hemen, Güzel bu, ama ne güzel. Esmer, öte yandan değil. Saçları kıvırcık, ama dümdüz. Gövdesi incecik, ama gürbüz de...</p>

  <p class="block_">Otuzbeş, “Nerden, hangi kapıdan çıktınız siz?” şeklinde bağırtılı bir soruyla karşılıyor bizi.</p>

  <p class="block_">Omuzlarımı silkiyorum, Bekçi de aynısını yapıyor. “Nerden çıkacaz,” diyorum, “tabii ki sinemadan...” Otuzbeş bağırmaya devam ediyor: “Dönün lan, dönüp bakın arkanıza...”</p>

  <p class="block_">Otuzbeş’in dediğini yapıyoruz, dönüyoruz arkamıza ve ne gördüğümüzü anlayamıyoruz, zira bir şey görmüyoruz, Otuzbeş’in dediği gibi, ne sinema ne istasyon var karşıda, buhar olup uçmuşlar adeta, arkadaki hamam kabak gibi çıkmış ortaya.</p>

  <p class="block_">Ne yapacağımı şaşırıyorum, panik duygusu ateş gibi sarıyor gövdemi, bu arada şaşkınlıktan bayılacak gibi olan Bekçi, Otuzbeş’in kolunu yakalayıp, “Hemen birahanedeki şef komiyi ara, hemen...” diye bağırıyor. Sonra duruyor, onunla birlikle herkes duruyor.</p>

  <p class="block_">Konuşuyor Bekçi. Yıkılan bir binayla yuttuğu dilini, buharlaşan bir binayla kusuveriyor.</p>

  <p class="block_">Herkesin durduğu o sessiz yekpare an, Kumral’ın çatlak sesiyle tuzla buz oluyor:</p>

  <p class="block_">“Bıktım, bıktııım, ben de yamulacam sonundaa!” diyerek, nedense önce bana, sonra Otuzbeş’e okkalı birer tokat patlatıyor ve arkasını dönüp hızla uzaklaşmaya başlıyor.</p>

  <p class="block_">Otuzbeş, kominin numarasını çaldırdığı telefonu Bekçi’nin eline tutuşturup Kumral’ın arkasından yalvararak koşuyor:</p>

  <p class="block_">“Kumral, Kumral, lütfen, bak, dinle...”</p>

  <p class="block_">Kumral hiç oralı olmuyor, kolunu tutan Otuzbeş’i iterek yürümeye devam ediyor.</p>

  <p class="block_">Otuzbeş yalvarmayı bırakıp sokağın ortasında bağırmaya başlıyor:</p>

  <p class="block_">“Aldın tabi parayı, kaçıyosun de mi? Bahane arıyodun zaten kaçmaya... Hani sinemaya yerleşecektik, hani evlenecektik? Orospuuu... Git, git de geber Devşehir’de!”</p>

  <p class="block_">Bu arada telefonun öbür yanındaki komi, “Alo alo,” diyor.</p>

  <p class="block_">Bekçi, Otuzbeş’in yaygarasından ayıp cevap veriyor:</p>

  <p class="block_">“Alo şef, benim. Bekçi...”</p>

  <p class="block_">Şef kominin konuşan bir Bekçiye hemen inanacak hali yok elbet:</p>

  <p class="block_">“Siktir lan sapık!” deyip yüzüne kapatıyor telefonu.</p>

  <p class="block_">Tekrar arıyor Bekçi:</p>

  <p class="block_">“Alo şef…”</p>

  <p class="block_">“…”</p>

  <p class="block_">“Alo şef, ekmek çarpsın ki ben Bekçi’yim...”</p>

  <p class="block_">“Abi, hayırlı olsun, başlamışsın konuşmaya...”</p>

  <p class="block_">“Sağ ol.... Bırak şimdi beni, birahaneler, sinema, istasyon nerde oğlum, az önce çıktık ordan, ama hiçbi şey yok karşıda...”</p>

  <p class="block_">“Abi haberin yok mu, birahaneler kapandı...”</p>

  <p class="block_">“Nasıl kapandı?”</p>

  <p class="block_">“Patron mekânı sattı...”</p>

  <p class="block_">“Kim aldı lan birahaneyi?”</p>

  <p class="block_">“Onüç abi aldı... Sonra bize tazminatlarımızı verip, tamam, kapandı, herkes kendi yoluna dedi... Bilmiyo musun?”</p>

  <p class="block_1">&nbsp;</p>

  <p class="block_">Ne gözlerimize ne de kulaklarımıza inanabiliyoruz. Bu arada Otuzbeş yanımıza dönmüş, Kumral’ın arkasından bakıp ağlıyor, Yamukbeş’le Güzel de onu teskin etmeye çalışıyor.</p>

  <p class="block_">Telefon çalıyor, bu kez ben açıyorum, Onüç:</p>

  <p class="block_">“Alo Numune...”</p>

  <p class="block_">“Nerdesiniz ya, her şey uçup gitmiş...”</p>

  <p class="block_">“Sakin ol, uçan kaçan yok... Küçük bi numara...”</p>

  <p class="block_">“Bu arada olaya bak Onüç. Bekçi konuşmaya başladı. Adam sinemayı öyle görünce, yani göremeyince...”</p>

  <p class="block_">“Tamam Numune, sus, beni dinle şimdi...”</p>

  <p class="block_">“Dinliyorum...”</p>

  <p class="block_">“Keraneye gidin…”</p>

  <p class="block_">“Kerane kapandı, niye gidelim?”</p>

  <p class="block_">“Yahu salak salak konuşma, dinle dedim... Altıyüzonikiye be nolu evi hatılıhyo musun?”</p>

  <p class="block_">“Evet, tabii...”</p>

  <p class="block_">“O eve gidin, girin içeri. Çiçek var orda, onu bulun...”</p>

  <p class="block_">“Bizim adi rahmetlininki mi?</p>

  <p class="block_">“Evet, onunki... Anladın mı buraya kadar?”</p>

  <p class="block_">“Anladım...”</p>

  <p class="block_">“Onun odasındaki yatağı çekin, altında bi kapak, kapağın altında da tünel var... Girin tünele, hiç durmadan yürüyün, sinemaya çıkacaksınız...”</p>

  <p class="block_">“Peki…”</p>

  <p class="block_">“Bu arada Çiçek de sizinle gelicek, onu almayı unutmayın...”</p>

  <p class="block_">“Tamam…”</p>

  <p class="block_">“Otuzbeş nasıl?”</p>

  <p class="block_">“Ağlıyo...”</p>

  <p class="block_">“Gitti mi Kumral?”</p>

  <p class="block_">“Gitti...”</p>

  <p class="block_">“İyi iyi, hadi, görüşürüz... Bekçi’ye de hayırlı olsun dediğimi söyle...”</p>

  <p class="block_">“Söylerim...”</p>

  <p class="block_1">&nbsp;</p>

  <p class="block_3">*</p>

  <p class="block_1">&nbsp;</p>

  <p class="block_">Tünelden sinemaya çıkar çıkmaz Otuzbeş ortalıkta deli gibi koşturup “Acil toplantı acil toplantı!” diye bağırmaya başlıyor. Gözlerinden alevler saçarak. “Onüç, Onüüüç, çık ortaya, neresi lan burası, biz kimiz, ne yapıyoruz, anlat her şeyi!” diye haykırıyor bir yandan da.</p>

  <p class="block_">Derken aniden bir alkış kopuyor. Dönüp bakıyoruz, yamuklar, Yamukbeş ve Güzel’i omuzlarına almış, matbaada dolaştırıyor.</p>

  <p class="block_">“Ne var ne oluyo?” diye çıkışıyor Otuzbeş onlara da.</p>

  <p class="block_">“Hem filmin bitişini kutluyoruz, hem de kavuşan âşıkları tebrik ediyoruz,” diyor onlar da.</p>

  <p class="block_">Otuzbeş hiç oralı olmuyor, küskün küskün kollarını kavuşturup ahalinin toplanmasını bekliyor. Onüç elindeki dondurmayı yalaya yalaya odasından çıkıyor. Toplantı yerine yürürken rastlaştığı bir yamuğa, “Bu marka çok güzelmiş yahu, vişnelisi de var mı acaba bunun?” diye soruyor. Yamuktan, “Var ama, hele sen karadutlusunu bi ye, ölürsün,” cevabını aldıktan sonra, dondurmayı bir çırpıda yutup ellerini boşaltıyor ve Otuzbeş’in yanına varıp onu sıkıca kucaklıyor:</p>

  <p class="block_">- Kutlarım kardeşim, şimdiden hayırlı olsun filmin... Kurgu odan hazır, tam teşekküllü, çiçek gibi oda yaptık valla sana...</p>

  <p class="block_">- Çek pis ellerini... Başlarım kurguna da odana da... Nerde lan sinema?</p>

  <p class="block_">- Burda işte, içindesin ya...</p>

  <p class="block_">- Ama dışındayken yok sinema... Dışardayken yoksa, demek ki yok sinema...</p>

  <p class="block_">- Öyle mi dersin?</p>

  <p class="block_">- …</p>

  <p class="block_">- Ayrıca hiç düşündün mü, demek ki polisler için de yok sinema…</p>

  <p class="block_">- …</p>

  <p class="block_">- …</p>

  <p class="block_">- Peki tamam, diyelim ki var sinema... Teslimatçılar nerden çıkıyo o zaman?</p>

  <p class="block_">- Geldiğiniz tünelden...</p>

  <p class="block_">- Tüneldeeeeennn...</p>

  <p class="block_">- Bi susun be, bağırmayın... Bana bak Onüç...</p>

  <p class="block_">- Evet, Otuzbeş...</p>

  <p class="block_">- Artık burama kadar geldi... Şimdi, hemen, derhal, neler olup bittiğini anlatacaksın bize...</p>

  <p class="block_">- Yeryuvar’a nizam veriyoruz Otuzbeş...</p>

  <p class="block_">- Biz mi veriyoruz?</p>

  <p class="block_">- Evet, biz veriyoruz, beğenemedin mi?</p>

  <p class="block_">- Beğenemedim... Nasıl veriyoruz peki?</p>

  <p class="block_">- Hakikate itimat ve itaat ederek...</p>

  <p class="block_">- Şair gibi konuşma lan, doğru düzgün anlat, nasıl veriyoruz?</p>

  <p class="block_">- Hikâye anlatıyoruz Otuzbeş...</p>

  <p class="block_">- Hikâyeyle nizama girer mi peki koskoca yuvar?</p>

  <p class="block_">- Girer, girmezse de kendi bilir...</p>

  <p class="block_">- Yani garantisi de yok, öyle mi?</p>

  <p class="block_">- Yok..</p>

  <p class="block_">- Pek güzel, yani heder ediyoruz burda ömrümüzü...</p>

  <p class="block_">- Elimizden geleni yapıyoruz...</p>

  <p class="block_">- Of ya, sıkıldım ben bu muhabbetten...</p>

  <p class="block_">- Sana ne oluyo lan Sonyamuk? Üzerine vazife olmayan işe karışma sen...</p>

  <p class="block_">- Pardon Onüç abi...</p>

  <p class="block_">- Neyse, Otuzbeş’le hesaplaşmak bugüne nasipmiş demek... Otuzbeş!</p>

  <p class="block_">- Ne var?</p>

  <p class="block_">- Kardeşim, sakinleşsene artık biraz, barışsana kendinle...</p>

  <p class="block_">- Ulan Onüç, koskoca binaları görünmez yapıyosun da, bula bula bu boktan lafları mı buluyosun söyleyecek...</p>

  <p class="block_">- Konuyu değiştirme... Barış artık kendinle... Bak, tığ gibi oldun, yakışıklı, dalyan gibi adam oldun...</p>

  <p class="block_">- Oldum da ne oldu? Hani nerde Kumral? Madem o kadar maharetlisin, neden getirmiyosun bana Kumral’ı? Bak etrafına, bütün sevenler kavuştu, bi ben kaldım... Benim günahım ne?</p>

  <p class="block_">- O sana göre değil Otuzbeş...</p>

  <p class="block_">- Haydaa, ulan anam mısın bacım mısın? Sana ne oluyo, sen ne karışıyosun kimin bana göre olduğuna?</p>

  <p class="block_">- Onun kafası yamuk değil Otuzbeş...</p>

  <p class="block_">- Bu arada Çiçek’le tanıştın mı sen?</p>

  <p class="block_">- Tünelden beraber geldik, ama yok, tanışma fırsatımız olmadı...</p>

  <p class="block_">- Tanışın o zaman... Çiçek, bi bakar mısın...</p>

  <p class="block_">- Merhaba Otuzbeş Bey, nasılsınız?</p>

  <p class="block_">- Merhaba Çiçek Hanım, çok mersi, şu Onüç’ün acayiplikleri olmasa iyi sayılırım...</p>

  <p class="block_1">&nbsp;</p>

  <p class="block_3">*</p>

  <p class="block_1">&nbsp;</p>

  <p class="block_">Çok çabuk ve sıradan oluyor, ama Çiçek ve Otuzbeş birbirlerine sırılsıklam âşık oluyor. İstasyonun en güzel odasına yerleşiyorlar, gerçeğinden daha gerçek bir evlilik cüzdanı hazırlıyoruz ikisine, çocuk yapmaya karar veriyorlar...</p>

  <p class="block_">Otuzbeş birkaç gün filmin kurgusuyla uğraşıyor, sonra hepten unutup gidiyor filmi. Bir gün tuvaletten çıkarken rastlıyorum Otuzbeş’e, “Film ne oldu birader, ne zaman izliycez?” diye sorunca alıyorum cevabımı: “Ne filmi lan, koydurma filmine, yok film falan...”</p>

  <p class="block_">Fakat var film falan. Bir gün kurgu odasına giren bir yamuk, filmi kafasına göre kesip biçip yapıştırıyor ve teslimat ekibine veriyor. Film ünlü bir festivalde büyüködülü alıyor. Haberi verdiğimiz Otuzbeş hiç oralı olmuyor, sağ kolunu “L” şeklinde kaldırıp saatine göz atıyor, “Tamam tamam, meşgul etmeyin beni. Çiçek bekliyo,” diyor ve arkasına bile bakmadan istasyona uzuyor...</p>

  <p class="block_1">&nbsp;</p>

  <p class="block_">İşler tıkırında, hakikat yolunda, keyfimiz yerinde, mutluyuz.</p>

  <p class="block_">Mutluluğumuz, Prof hastalanıp yatağa düşünce mola veriyor:</p>

  <p class="block_">- Hocam, konuşmaya gayret etmeyiniz lütfen... Şu suyu...</p>

  <p class="block_">- Onüç, bırak şimdi suyu... Sonyamuk nerde? Gelsin hemen…</p>

  <p class="block_">- Hocam, mesai vakti fakat...</p>

  <p class="block_">- Ulan Onüç salağı... Vasiyet oğlum bu, vasiyet...</p>

  <p class="block_">- Ha, tamam hocam... Çağırın gelsin Sonyamuk...</p>

  <p class="block_">- …</p>

  <p class="block_">- …</p>

  <p class="block_">- …</p>

  <p class="block_">- Yaz Sonyamuk...</p>

  <p class="block_">- Yazıyorum hocam, ama haberiniz olsun, hiç memnun değilim yazdıklarımdan... Doğru düzgün cümle bile kuramıyorum artık...</p>

  <p class="block_">- Siktir et, bilirim ben seni, yaz sen...</p>

  <p class="block_">- Tamam hocam, hazırım...</p>

  <p class="block_">- Ya da çocuklar, bi şey söyliycem...</p>

  <p class="block_">- Buyur hocam...</p>

  <p class="block_">- Yahu teyp yok muydu, daha rahat olurdu, şimdi ağır yazacak bu Sonyamuk salağı, ikide bi durduracak beni... Zaten iki fıs nefesim kalmış...</p>

  <p class="block_">- Var hocam... Yamuksekiz hemen koş, getir teybi...</p>

  <p class="block_">- Duruuuuunnn...</p>

  <p class="block_">- Ne var Numune?</p>

  <p class="block_">- Biigisayarın ses kayıt programı var... Hocam iki dakka bekle, kabloyu uzatıyorum hemen...</p>

  <p class="block_">- Yahu, ama uzattınız, ölücem şimdi...</p>

  <p class="block_">- Hay anasını... Neyse, boş verin kabloyu teybi, herkes toplandı mı?</p>

  <p class="block_">- Tooooplaaaandııııı...</p>

  <p class="block_">- Bağırmayın lan, görmüyo musunuz, hoca hasta... Sonyamuk hazır mısın? Kalem kâğıt hazır mı?</p>

  <p class="block_">- Hazırım, hazır...</p>

  <p class="block_">- Evet hocam, buyrun, dinliyoruz...</p>

  <p class="block_">- Hele şükür... Çocuklar... Bunu nasıl söyliyceğimi bilmiyorum ama, ben Netam değilim, ben aslen To...</p>

  <p class="block_">- …</p>

  <p class="block_">- …</p>

  <p class="block_">- Hocam?</p>

  <p class="block_">- …</p>

  <p class="block_">- Hocam?</p>

  <p class="block_">- …</p>

  <p class="block_">- Hooooccaaaammm...</p>

  <p class="block_">- …</p>

  <p class="block_">- Aferin hepimize, aferin, bravo... Kim bilir ne söyliycekti adam...</p>

  <p class="block_">- Top diyecekti bence...</p>

  <p class="block_">- Hayır hayır, Topik diyecekti...</p>

  <p class="block_">- Bence Topuz demeye çalışıyodu...</p>

  <p class="block_">- Kesin sesinizi be...</p>

  <p class="block_">- Kablo hazıııır...</p>

  <p class="block_">- O kabloyu münasip yerine sokarsın artık Numune...</p>

  <p class="block_">- Soookkkk...</p>

  <p class="block_">- Niye öyle diyosun Onüç? Hoca sabırsızsa ben ne yapayım?</p>

  <p class="block_">- Sus Numune, seni seçende kabahat...</p>

  <p class="block_">- Başta öyle demiyodun ama... Büyüksün, koçsun, âlemleri sen kurtaracaksın diye yalakalık yapıyodun... İyice şımardın, daha oturup dörtlükleri bile okumadın...</p>

  <p class="block_">- Kes kes... Neyse, hocamızın ruhu şâd olsun... Fırın hazır mı Bekçi?</p>

  <p class="block_">- Hazır ama, kebap olup kalmasın başımıza...</p>

  <p class="block_">-Yahu senin değil miydi bu görev? Güçlendirmedin mi fırını? Olaya bak ya, görevi alan adam bize ne diyo, çıldırıcam şimdi...</p>

  <p class="block_">- İyi de Onüç, ne anlarız biz fırından, odundan... Biz gömeriz be abicim... Kadımiye mi burası?</p>

  <p class="block_">- Ukala herif, iyi ki bi dilin çözüldü...</p>

  <p class="block_">- Ukalaaaaa...</p>

  <p class="block_">- Ne oluyo burda, niye ağlıyosunuz?</p>

  <p class="block_">- Bi şey olmuyo Otuzbeş, işine bak sen...</p>

  <p class="block_">218</p>

  <p class="block_">- Hoca öldü de...</p>

  <p class="block_">- Kanserim deyip duruyodu zaten... Neyse... Dolapta pastırma kaldı mı, Çiçek istiyo...”</p>

  <p class="block_">- Çiçeeeeeeekkkk...</p>

  <p class="block_">- Ayıptır söylemesi, aş eriyo da...</p>

  <p class="block_">- Aaaaşşşşş...</p>

  <p class="block_1">&nbsp;</p>

  <p class="block_3">*</p>

  <p class="block_1">&nbsp;</p>

  <p class="block_">Molanın daim olduğunu, Prof’tan sonra matbaada art arda ölümler başlayınca anlıyoruz. Onu dört yamuk, üç çocuk takip ediyor. Karısı bu kez hayata dönemeyen Yamukaltı ethernet kablosuyla kendisini asıyor. Filreis’i fırında en gıcır kalp paralarla yaktığımız gün, sinema da giderek ısınmaya başlıyor. Kalorifer tesisatında bir sorun olduğunu sanıyoruz önce, bakıyoruz, yok. Birkaç gün sonra sıcak tahammül edilmez raddeye gelince, kan ter içinde dayanıyoruz Onüç’ün kapısına:</p>

  <p class="block_1">&nbsp;</p>

  <p class="block_">- Onüç...</p>

  <p class="block_">- …</p>

  <p class="block_">- Onüüüüççç...</p>

  <p class="block_">- Ne var, ne oluyo?</p>

  <p class="block_">- Çok sıcak oldu Onüç, millet kırılıyo sıcaktan...</p>

  <p class="block_">- Numune, rica ederim gidin...</p>

  <p class="block_">- Ama Onüç, bu böyle olmaz, bi şeyler yap, yoksa gidiciyiz hepimiz...</p>

  <p class="block_">- Senin dörtlükleri düzeltiyoruz Sonyamuk’la, rahatsız etmeyin bizi...</p>

  <p class="block_">Onüç gerisin geri giriyor odaya, kilitliyor kapıyı. O akşam Düzgün Baba’yı da kaybediyoruz, son nefesinde “dersimi almış da kazıyor mezar” adlı bir ağıt mırıldanıyor bize. Sabahına da Bekçi ölüyor. Bekçi’nin ve Düzgün Baba’nın art arda kaybıyla matbaada ufaktan isyan alametleri baş gösteriyor ki, Onüç kucağında bir televizyon, yanında Sonyamuk’la çıkıyor odadan:</p>

  <p class="block_1">&nbsp;</p>

  <p class="block_">- Gelin, size bi şey göstericem...</p>

  <p class="block_">- Aaaa, televizyon... Onüç, ikinci kanalı açsana. Bülbüller’le Kaplanlar’ın maçı var bugün...</p>

  <p class="block_">- Yamukbeş kardeşim. Bülbüller küme düştü, maçlar, yayınlanmıyo artık, haberin yok mu?</p>

  <p class="block_">- Sahi mi? Ne bileyim ben? Matbaadan çıktığımız mı var?</p>

  <p class="block_">- Bırakın sululuğu, bakın şimdi, neresi burası?</p>

  <p class="block_">- Bronz patenleeeenr...</p>

  <p class="block_">- Peki, öyle diyelim... Peki bendin arkasında ne var?</p>

  <p class="block_">- Ayssssbeeeerggg...</p>

  <p class="block_">- Helal... Şimdi bi de buraya bakın... Burası neresi?</p>

  <p class="block_">- Asırlık yalnızlıııkkkkkk...</p>

  <p class="block_">- Biz Devormanlar diyelim... Şu yılanı görüyo musunuz?</p>

  <p class="block_">- Görüyooooozzzz...</p>

  <p class="block_">- Bu yılanın ne manaya geldiğini bilen var mı?</p>

  <p class="block_">- Steplerde yaşaaaar, şimdi nehirde yüzüyooooo...</p>

  <p class="block_">- Aferin... Evet, şimdi burayı hatırlayanınız var mı?</p>

  <p class="block_">- Dilendââârr...</p>

  <p class="block_">- …</p>

  <p class="block_">- …</p>

  <p class="block_">- Ne diyo bunlar Numune? Dilendâr ne demek?</p>

  <p class="block_">- Yani dilenme kapısı... Çoğu gösterdiğin köprüde dilenmiş de...”</p>

  <p class="block_">- Tamam, peki... Dilendâr, yani köprü... Peki burda ne görüyoruz?</p>

  <p class="block_">- Denize atlayan insanlaaaar...</p>

  <p class="block_">- Ya balıkçılar?</p>

  <p class="block_">- Onlar çoktan atlamışşşş...</p>

  <p class="block_">- Peki neden atlamışlar?</p>

  <p class="block_">- Çok sıcaaaakkk...</p>

  <p class="block_">- Yukarıda kavrulmuşlar, peki ya aşağıda, boğazda ne var?</p>

  <p class="block_">- Buuuuzzzz...</p>

  <p class="block_">- Karada ateş, denizde buz... Ne demek bu?</p>

  <p class="block_">- Eyvaahhhhh...</p>

  <p class="block_">- Şimdi anladınız mı sinemanın neden kavrulduğunu?</p>

  <p class="block_">- Kıyameeeetttt...</p>

  <p class="block_">- Resmen sıçtık... Onüç, ne yapıcaz peki? Cayır cayır yanıcaz mı hepimiz?</p>

  <p class="block_">- Telaşa mahal yok Numune... Dörtlüklerin düzeltmesini bitirdik... Umudumuz onda, yani hakikat kitabında...</p>

  <p class="block_">- Bi tane kitap ne yapabilir ki?</p>

  <p class="block_">- Devasa camiler inşa eder Numune kardeşim, muazzam kiliseler diker, okyanuslar dolusu kan döker, kan dindirir, milyarlarca hayatı karartır, milyarlarcasını aydınlatır...</p>

  <p class="block_">- Vay, ne güzel konuştu lan, kitap misali...</p>

  <p class="block_">- O kitap iki yüz kiloluk adamı da eritir bitirir, marsığa çevirir, benim gibi...</p>

  <p class="block_">- Ooo, hoş geldin Otuzbeş, sen yaşıyo musun?</p>

  <p class="block_">- Bu sıcakta yaşamaya yaşamak denebilirse... Çiçek selam söyledi... Çocuğa ad bulmaya çalışıyo... Aklınıza güzel ad gelirse siz de not edin kenara... Ve Onüç, söyle bakalım, ne yapabilirim?</p>

  <p class="block_">- Çok güzel, bu iyi oldu, hele şükür... Şimdi, benim odadaki raflarda şu izlediklerimize benzer yığınla görümünün kaydı var... Onları al, kurgula... Öyle bi kurgula ki, izleyenler isyan etsin, fabrikalara, borsalara, kışlalara saldırsın...</p>

  <p class="block_">- Derhal Onüç...</p>

  <p class="block_">- Sağol Otuzbeş...</p>

  <p class="block_">- Bi şey değil... Çocuğun hayatı mevzubahis...</p>

  <p class="block_">- Evet kardeşlerim, biz de hakikat kitabını basıcaz...</p>

  <p class="block_">- Basıcaaaaazzzz...</p>

  <p class="block_">- Numune, kapağı hazır olan, şöyle incesinden, elli sayfalık hangi kitap var elimizde?</p>

  <p class="block_">- Şairiyeli bi büyük yazarın çocuk kitabı var... Bin Elma Mor Ayva...</p>

  <p class="block_">- Tamam, kapakları kırmaya başlayın... Kalıpları da değiştirin, az sonra yeni metni göndericem... Hadi, herkes işinin başına... Gazamız mübarek ola...</p>

  <p class="block_">- Mübareeekkkk olaaaaa...</p>

  <p class="block_1">&nbsp;</p>
</body>
</html>
