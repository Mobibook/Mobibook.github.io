<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2" id="calibre_pb_23">Cüce devam ediyor:</p>

  <p class="block_">“Sizsiniz adi... Her neyse, fifti fifti diyorum, fena mı? Doğu size Batı bana... Zaten Batı olmuş benim bi suretim... Kabul ederseniz belki komple kurtarırız buraları da, medeni olursunuz, yan yana, paşa paşa yaşar gideriz...”</p>

  <p class="block_">Onüç sertçe giriyor araya:</p>

  <p class="block_">“Ya Kutsalkent ne olacak?”</p>

  <p class="block_">Cüce gülüyor:</p>

  <p class="block_">“Ne önemi var Kutsalkent’in? Kendi dalganıza baksanıza siz...”</p>

  <p class="block_">“Bakamayız... Hakikat taşı orda...”</p>

  <p class="block_">“Bak yahu, halâ aynı nakarat... Ne olmuş taş ordaysa? Ulan taşı takan kim? Yahu yanıcaz diyorum, hakikat falan kalmadı diyorum, siz hâlâ taşın toprağın derdindesiniz...”</p>

  <p class="block_">Onüç öfkeden kızarıyor, ama tutuyor kendini, sakin konuşuyor:</p>

  <p class="block_">“Doğu’nun hakkını yine vermiyosun sen... Yalan söylüyosun...”</p>

  <p class="block_">Cüce çok rahat:</p>

  <p class="block_">“Sanki ben vermemişim Doğu’nun hakkını... Sanki sizde hiç kabahat yok... Hem nerden belli yalan söylediğim?”</p>

  <p class="block_">“Neden hemen Batı’yı istedin, ha? Bu kez Batı bizde kalsın. Doğuyu sen al bakalım…”</p>

  <p class="block_">Cüce hakikaten sıkı pazarlıkçı:</p>

  <p class="block_">“Oh be, bütün fiberkablolar, gökdelenler, metrolar sizde kalsın, ben sıcağın altında mayışıp şeker kamışı emeyim, nargile tüttüreyim, var mı öyle?”</p>

  <p class="block_">Duruyorlar bir süre, birbirlerine bakıyorlar.</p>

  <p class="block_">Cüce gözlüğünü çıkarıyor tekrar, camları silerken müşfik bir sesle devam ediyor:</p>

  <p class="block_">“Gelin çıkarayım sizi dağlara, göstereyim âlemi, bakın görün nerleri alacağınızı... Bi görseniz, önümde secde edersiniz...”</p>

  <p class="block_">Onüç cücenin üzerine yürümemek için zor tutuyor kendini:</p>

  <p class="block_">“Biz biliyoruz neyin ne olduğunu... Senden gelecek hayır Büyük A’dan gelsin lan...”</p>

  <p class="block_">Cüce kayıtsız bir el hareketi yapıp, “Çok beklersiniz! Benden bu kadar... Ben diyeceğimi dedim, ama anlatamadım, ne haliniz varsa görün,” diyor ve gözlüğünü takıp gitmeye hazırlanıyor.</p>

  <p class="block_">Onüç telaşla kesiyor önünü:</p>

  <p class="block_">“Dur, her ihtimale karşı seni nerde bulacağımızı söyle, öyle git…”</p>

  <p class="block_">Cüce tam ağzını açacakken, Onüç birden içler acısı bir çığlık atıyor ve cücenin üzerine atılıp kulağını yakalıyor. Yüzünü kulağa yapıştırıp, “Bu küpe, bu küpe,” diye sayıklamaya başlıyor.</p>

  <p class="block_">Derken, salondaki herkesin burnu gürül gürül kanamaya başlıyor, hepimiz yere yığılıyoruz. Cüce, “Bırak beni, bırak,” diye bağırarak Onüç’ün elinden kurtulmaya çalışıyor.</p>

  <p class="block_">Onüç bırakıyor cüceyi, bayılacak gibi iki yana sallanırken, “Tefail, sen ha?” diye fısıldıyor.</p>

  <p class="block_">Cüce üstünü başını düzeltirken sırıtıyor, “Benim ya,” diyor, “ne sandın?”</p>

  <p class="block_">Onüç’ün ağzından uzun mu uzun bir “lööööööö” dökülüyor...</p>

  <p class="block_1">&nbsp;</p>

  <p class="block_3">*</p>

  <p class="block_1">&nbsp;</p>

  <p class="block_">O uzun “lööö” esnasında cücelikten çıkıp gri ve kanatlı bir melek halinde zuhur eden, kısa ayağına da yedi santimlik bir protez takan Tefail, şimdi Onüç’ün odasında koltuğa kurulmuş, purosunu tüttürüp çayını karıştırıyor.</p>

  <p class="block_">Odaya geçmeden önce bu burunlarımızdaki kanamayı bir el hareketiyle durduruyor, parmaklarından fışkıran mavi bir ışınla kavrulan sinemayı bir anda buz gibi yapıyor.</p>

  <p class="block_">Serinlikle kendimizden geçmişiz, yüzümüz gülüyor.</p>

  <p class="block_">Onüç de purosunu yakmış, Tefail’in karşısında oturuyor.</p>

  <p class="block_">Tefail çayını höpürdetip giriyor konuya:</p>

  <p class="block_">“Ne yani, Devormanlar’da ağaç kovuğunda mı faaliyet gösterecektim? Büyük A ile ahdimizi hatırlasanıza... Ayrıca şaşırmayın canım o kadar, onca asır birlikte çalıştık...”</p>

  <p class="block_">“Birlikte mi çalıştık?”</p>

  <p class="block_">“Saftiriklerim benim... Aday takip ve Doğu tetkik işini sizin gibi yufka yüreklere verecek halleri yoktu heralde... O işi melekler yapıyo...”</p>

  <p class="block_">“…”</p>

  <p class="block_">“Siz benim sekreterimdiniz bi nevi... Sizin raporlarınız olmasa, insanların dörtte üçünü yoldan çıkarıp çıkarmadığımın kaydı nasıl tutulacaktı? Siz bana sinirlendikçe, beni ayıpladıkça gülmemek için zor tutardım kendimi… Dediğim gibi, iyi iş çıkardınız... Tebrik ederim... Başka kimse o kadar sadık kalamazdı insanlara... Hakikatte bu kadar ısrar edemezdi... Hakikat adına sahtekârlığa bile kalkıştınız yahu... Adayları değiştirdiğinizi, yalan yanlış raporlar verdiğinizi bilmiyo muydum sanıyosunuz? Ama sesimi çıkarmadım, benim için mühim değildi artık...”</p>

  <p class="block_">“Neden mühim değildi?”</p>

  <p class="block_">“Sonunda dörtte üçü tutturmuştum da ondan, ama canım çıktı yani... Büyük oynamaya karar vermiştim ne zamandır... Zira Büyük A ile ahdimiz gereği, bir adayın iknası, yüz insana tekabül ediyodu... Ne kadar yerinde bi taktik izlediğimi de sonradan gördüm... Sürmeli tüccardan bu yana ekseriyetle yüzer yüzer attım çentikleri... Ve geriye kala kala iki yüz çentik kalmıştı... Önce Kibriye’deki herifi kafaladım, o da teşneydi zaten... Son yüzlüğü de şu ayı Numune’nin kardeşi sayesinde hallettim... Siz sahte rapor verince biraz telaşlandım, ama kuraldan noter melek çağırdım, çocuğun yakıp yıktığı yerleri gösterdim bir bir, zabıt tutturdum... Kanına girmek zor oldu çocuğun, ama başardım... Beni bile solladı kerata kötülükte...”</p>

  <p class="block_">Korkudan sesimi çıkaramıyorum, ama bu kadarı da fazla artık:</p>

  <p class="block_">“Hadi ordan... Benim kardeşim melek gibi çocuktu, karıncayı bile incitmezdi...”</p>

  <p class="block_">Tefail tahammül edilmez kahkahalarından birini atıyor yine: “Ya ya, evet vaktiyle öyleydi rahmetli... Şu sizin yamuklardan beş numaraya Cile Kasabı kim diye bi sor bakalım... O teröristlerin seni neden vurmak istediğini bi düşün... Şansın yaver gitti de, badin sattı seni...”</p>

  <p class="block_1">&nbsp;</p>

  <p class="block_">Yamukbeş bana bakıyor, gözlerimi kaçırıyorum gözlerinden, başımı eğiyorum, damağım kaşınıyor. Tefail’in söylediklerine inanasım gelmiyor, ama inanıyorum, çünkü rüyasını görmüşüm, kardeşimin et yiyen kılıcını, kanla sarhoş okunu... Ve ben de savaşmışım, biliyorum neler olduğunu, biliyorum ve unutamıyorum...</p>

  <p class="block_">Tefail de biliyor:</p>

  <p class="block_">“Ulan Onüç, sizinki de ne palavraydı ama... Adayı vuracaklarını anladınız, kendinizi siper ettiniz ha? Vay vay... Arkanızdan bi güldüm bi güldüm ki...”</p>

  <p class="block_">Onüç, utançtan kıpkırmızı, soruyor:</p>

  <p class="block_">“Peki bizi niye Yeryuvar’a gönderdin? Niye vücuda getirdin...“</p>

  <p class="block_">“Dedim ya, size ihtiyacım kalmamıştı artık, ayağıma bağ olmaktan başka işe yaramazdınız...”</p>

  <p class="block_">Tefail durup ayasını kaşıyor, devam ediyor</p>

  <p class="block_">“Neyse, sorun şu ki, Büyük A ahdimize sadık kalmadı…”</p>

  <p class="block_">Onüç zıplıyor sandalyesinde, bağırıyor:</p>

  <p class="block_">“Ağzını topla... Büyük A ahde vefa eder, sözlerini daima tutar…”</p>

  <p class="block_">Tefail hiç karşılık vermiyor, sadece bakıyor Onüç’e.</p>

  <p class="block_">Onüç, başını sallayıp yerine oturuyor, “Kusura bakma, alışkanlık,” diyor, mahcup.</p>

  <p class="block_">“Alışkanlıklarınızı değiştirseniz iyi olur, müstakbel kebaplar,” diyerek koltuğundan kalkıyor Tefail, Yamukbeş’in yanında oturan Güzel’e yaklaşıyor, yanağından bir makas alıp soruyor:</p>

  <p class="block_">“Bu ne güzellik yahu, in misin cin misin, nesin sen böyle?”</p>

  <p class="block_">O bunu söyler söylemez Yamukbeş yerinden fırlayıp Tefail’e sıkı bir kafa çıkarıyor.</p>

  <p class="block_">Yere yuvarlanıyor Tefail, yuvarlanabilmesine çok şaşırıyoruz.</p>

  <p class="block_">Biz kalkıp Yamukbeş’i küle çevirmesini beklerken doğruluyor, gülümsüyor, konuşuyor:</p>

  <p class="block_">“Xırbo olmasan ben sana yapacağımı bilirdim ya...”</p>

  <p class="block_">Arka taraflardan, elinde hâla kitap tutan Sonyamuk’un sesi duyuluyor:</p>

  <p class="block_">“Ne özelliği var ki Xırbo olmasının?”</p>

  <p class="block_">Sektirmeden cevap veriyor Tefail:</p>

  <p class="block_">“Yeryuvar’da bana hürmet eden iki-üç kavim vardır... Bu taşkafa da onların kardeşi...”</p>

  <p class="block_">Sonyamuk yine soruyor:</p>

  <p class="block_">“Peki neden üzerlerine dört taraftan bunca gazap saldın? Pestil gibi ezilmelerine niye göz yumdun?”</p>

  <p class="block_">Tefail başını kaldırıp ısrarlı sorgucunun kim olduğunu anlamaya çalışıyor, gözleriyle etrafı aranıyor, Sonyamuk’u tespit edip Onüç’e dönüyor</p>

  <p class="block_">“Kim bu meraklı serseri?”</p>

  <p class="block_">“Sonyamuk deriz...”</p>

  <p class="block_">“Şu boktan intikam kitabını yazan mı?”</p>

  <p class="block_">“Ta kendisi...”</p>

  <p class="block_">Tefail ağzının kenarından ince ince sızan kanı elinin tersiyle temizlerken ikinci kez yanıtlıyor Sonyamuk’u:</p>

  <p class="block_">“Bana hürmet eden kardeşlerini kendi elleriyle kesti bunlar... Ayrıca dağda ovada sıkışıp kalmış, dört taraftan kuşatılmış bi kavme ben ne yapayım? Benim de kudretimin sınırı var...”</p>

  <p class="block_">Duruyor, Sonyamuk’a dikiyor gözlerini, ciddi bir ifade takınıyor:</p>

  <p class="block_">“Siz yazar takımı her şeyi bildiğinizi zannedersiniz de bi bok bilmezsiniz... Neyse, madem o kadar meraklısın, kalan yüzonüç dörtlüğü yazma görevini sana veriyorum... Ama dikkat et, hepsi dörtlük olsun, beşlikler altılıklar girmesin araya... Aynca laf salatası da yapma, otur, hakikatten ne anladığını yaz adam gibi... Bi de mümkün mertebe gerçek isimlerden uzak dur, zira Büyük A’nın gücüne gider...”</p>

  <p class="block_">Sonyamuk ukalası itiraz ediyor hemen:</p>

  <p class="block_">“Ama gerçek isim kullanmadan yazılmaz ki, çok zor olur... Nasıl yapçaz?”</p>

  <p class="block_">Tefail hiç kızmıyor, sakin sakin yanıtlıyor:</p>

  <p class="block_">“Zor mor, yazacaksın... Hem merak etme, eğer adam gibi bi hakikat kitabı yazarsan, senin uydurdukların eski isimlerin yerini alır, gerçek birer isim olurlar...”</p>

  <p class="block_">Sonyamuk bunu duyar duymaz bırakıyor elindeki kitabı, hevesle kapıyor kalemi kâğıdı ve yalan seçilmişliğimin dolan kalesindeki son burç da düşüyor böylece.</p>

  <p class="block_1">&nbsp;</p>

  <p class="block_3">*</p>

  <p class="block_1">&nbsp;</p>

  <p class="block_">Tefail, “İstihare uykusuna yatıyorum ben, ejderha ruhlarıyla konuşmam lazım. Yeryuvarı kurtarmanın, Büyük A’ya yakarmanın yolunu bilse bilse onlar bilir,” diyerek Onüç’ün masasına uzanmış.</p>

  <p class="block_">Onüç, bir köşede umutsuzlukla başını sallıyor.</p>

  <p class="block_">Derken fırlıyor yerinden, “Hanginiz sattı lan kendini, ha söyleyin, hanginiz Başşal’a teslim oldu,” diye bağırarak üzerimize yürümeye başlıyor.</p>

  <p class="block_">Yamuksekiz giriyor araya, durduruyor Onüç’ü, “Kendine gel,” diyor, “yamuğuz biz, dörtte birdeniz...”</p>

  <p class="block_">Sakinleşiyor Onüç, bitkin, çöküyor sandalyeye.</p>

  <p class="block_">Ben küsmüşüm, Sonyamuk’un heyecanını görünce dağlanmış içim. Ne bilir ki bu serseri savaşı, acıyı ve hakikati. Uzaklaşıyorum oradan, bir özür dileme fırsatı kollayarak Yamukbeş’in peşinde dolanmaya koyuluyorum.</p>

  <p class="block_">Ortalık serinleyince yamuklar canlanmış, eline süpürgeyi bezi paspası kapan temizliğe girişmiş, birkaç saalte yine pırıl pırıl yapıyorlar sinemayla istasyonu.</p>

  <p class="block_">Otuzbeş’i görüyorum Çiçek’le birlikte. Birbirlerine sokulmuşlar, öylece olan biteni seyrediyorlar. Öyle âşık, öyle de kederli bir halleri var ki oturup ağlamak istiyorum, tutuyorum kendimi.</p>

  <p class="block_">Yamukbeş sonunda bıkıyor takibimden, dönüyor bana, “Tamam birader,” diyor. “Tamam, oldu bitti geçti, uzatma artık.”</p>

  <p class="block_">“Kabul ettin mi özrümü?” diye soruyorum.</p>

  <p class="block_">Bir süre buz gibi bakıyor yüzüme, “Kabul ettim,” diyor “Tamam, azad ediyorum seni.”</p>

  <p class="block_">Ardından Güzel de en güzel gülüşüyle parmak uçlarında yükselip yanağıma ılık bir öpücük konduruyor, dayanamıyorum artık, başlıyorum ağlamaya. Sevgilim geliyor yanıma, siliyor gözyaşlarımı, sarılıyor bana, susuyorum.</p>

  <p class="block_1">&nbsp;</p>

  <p class="block_">Ve uyanıyor Tefail, kanatlarını gerip esniyor, gözlerini ovuşturup bir puro yakıyor, toplantı köşesine çağırıyor herkesi, uykusunun neticesini bildirmeye koyuluyor:</p>

  <p class="block_">“Evet, nerde kalmıştık... Tamam... Stratejimiz hazır. Sonyamuk yazıyo mu hakikat dörtlüklerini?”</p>

  <p class="block_">“Yazıyoooo...”</p>

  <p class="block_">“Çok bağırmayın, uyku sersemiyim hâlâ, açılamadım... Neyse, ilk adım hakikat dörtlükleri, ikinci olarak bize onları Yeryuvar’a dağıtacak neferler lazım...”</p>

  <p class="block_">“Biz dağıtırız Tefail...”</p>

  <p class="block_">“Olmaz Numune... Kolay iş değil bu... Dağıtımcıların ölmüş olmaları, ama arafta kalmış olmaları lazım, ölümlerine sebep olan ihtilafın çözülmesini bekliyo olmaları lazım...”</p>

  <p class="block_">“…”</p>

  <p class="block_">“Onüç, siz tanırsınız öylelerini, bilirsiniz araf acısını, ne de olsa yerle gök arasında biçareydiniz siz de…”</p>

  <p class="block_">“Benim aklıma Netamiye’nin doğusunda ölenler geliyo Tefail... Onları çağıralım derim...”</p>

  <p class="block_">“Güzeeell... Bu iş tamam... Üçüncü adım olarak da bize bi aracı gerek...”</p>

  <p class="block_">“Aracı mı? Niye ki?”</p>

  <p class="block_">“Yeryuvar’ın esirgenmesi ve bize devredilmesi için Büyük A’ya o yalvaracak, derdimizi anlatacak...”</p>

  <p class="block_">“Ben göreve talibim!”</p>

  <p class="block_">“Ben de talibim...”</p>

  <p class="block_">“Vay vay, kahramandan geçilmıyo ortalık... Ama Numune de olmaz, Yamukbeş de... Başka biri gerek...”</p>

  <p class="block_">“Nasıl biri?”</p>

  <p class="block_">“Nasıııllll...”</p>

  <p class="block_">“Öyle biri olmalı ki, onu gören anında hüngür hüngür ağlamaya başlamalı, ağlamaktan mecalsiz kalmalı... Varlığıyla öyle bi ıstırap sebebi olmalı ki, ona tek bi teskin sözü söylenememeli… Varlığı kalan herkes için bi utanç vesikası, bi unutma arzusu, bi umutsuzluk kuyusu olmalı...”</p>

  <p class="block_">“Etrafımız onlarla dolu Tefail. Yamukları görmüyo musun, bak bak ağla .”</p>

  <p class="block_">“Sizin şu bilmişliğiniz yok mu... Ulan Onüç, ben görmüyo muyum sanki... Doğru, sizin gibi yufka yürekleri ağlatmaktan gebertir bunlar... Ama Büyük A karşımızdaki, kaçın kurası, öyle kolay ağlar mı sanıyosunuz?”</p>

  <p class="block_">“E ne yapıcaz o zaman Tefail?”</p>

  <p class="block_">“Ben birini biliyorum ama...”</p>

  <p class="block_">“Ama?”</p>

  <p class="block_">“Gelirse kan çıkar burda...”</p>

  <p class="block_1">&nbsp;</p>

  <p class="block_3">*</p>

  <p class="block_1">&nbsp;</p>

  <p class="block_">O “biriyle” aynı gece randevulaşıyorTefail. Ertesi sabah beş-altı yamuk, aracıyı almak üzere, şimdi hükümet konağına çevrilmiş olan kerhaneye gönderiliyor.</p>

  <p class="block_">Aracıyı güç bela çıkarabiliyorlar tünelden, zira yalnız değil, ona bir tekerlekli sandalye eşlik ediyor. Zaten kala kala gövdesi ve kafası kalmış, ne kolu var ne bacağı.</p>

  <p class="block_">Ve tünelden çıkar çıkmaz, yeri göğü inleterek bağırmaya başlıyor:</p>

  <p class="block_">“Lan Numune, gel lan buraya... Saklanma lan, burda olduğunu biliyorum lan şerefsiz…”</p>

  <p class="block_">Bizim birlikten Bahtıyok’un sesini hemen tanıyorum, sevinçle doluyor içim, koşup gidiyorum eski silah arkadaşımın yanına, hasretle kucaklamaya...</p>

  <p class="block_">Ama Bahtıyok itiyor beni, tükürüyor suratıma ve başlıyor soluksuz haykırmaya:</p>

  <p class="block_">“Lan vatan haini Numune, lan senin yüzünden lan, siz ortadan kaybolunca komutan gidin bakın dedi lan, gittik baktık lan, bakarken mayına bastık lan, kolu bacağı komple siktimminin dağında bıraktık lan, siz kaçarken biz bu vatan için savaştık lan, ama herkes bizi unuttu lan, sadaka gibi maaş bağladılar lan, lan bağlayana kadar da anamı bellediler lan, üç kuruş para için anırttılar lan, yiyeyi mi şimdi seni lan, götüne koyayı mı lan, lan gel lan, tut lan, kolsuz otuzbir bile çekilmiyo lan, tut lan, ağzına al lan, ver kolumu bacağımı lan, beni heba ettiler lan...”</p>

  <p class="block_">Gözyaşlarından Bahtıyok’u göremiyorum, çöküyorum dizlerimin üzerine, ölmek istiyorum, göçmek istiyorum, kaybolmak, buharlaşmak, unutmak istiyorum...</p>

  <p class="block_">Yalnız değilim, bir ağlama korosu var şimdi sinemada.</p>

  <p class="block_">Herkes, bütün yamuklar, Onüç, Sonyamuk, Güzel, hatta Tefail, hıçkıra hıçkıra ağlıyorlar.</p>

  <p class="block_">Velhasıl, doya doya ağlıyoruz cümleten.</p>

  <p class="block_">Neden sonra Tefail gözyaşlarını silip içini çekiyor ve son talimatı veriyor:</p>

  <p class="block_">“Aracımız geldi, araftakileri çağırabiliriz artık...”</p>

  <p class="block_">Onüç başını yukarı kaldırıyor, “Hadi gelin,” diyor usulca, “çok özledik sizi.”</p>

  <p class="block_">O böyle der demez, yukarıdan aşağı çift çift ruhlar inmeye başlıyor.</p>

  <p class="block_">Palaskalı her Netam’ın yanında, poşulu bir Xırbo var. Onüç çenesini sıvazlayıp soruyor: “Niye çift çift iniyo yahu bunlar?”</p>

  <p class="block_">Tefail yanıtlıyor:</p>

  <p class="block_">“Onlar kardeştirler, ayrılmazlar...”</p>

  <p class="block_">Bu kez Sonyamuk salağı, kalemini dişleyerek soruyor:</p>

  <p class="block_">“Ya ayrılırlarsa?”</p>

  <p class="block_">Tefail bir puro yakıp kederle gülüyor. “Olsun,” diyor, “yine de kardeştirler.”</p>

  <p class="block_9" id="calibre_pb_24">&nbsp;</p>
</body>
</html>
