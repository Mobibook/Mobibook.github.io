<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_10">BAB 12<br class="calibre1" />
  TEDAVİ</p>

  <p class="block_1">&nbsp;</p>

  <p class="block_7">Mirzana yolum var, dağ başında ölüm var...</p>

  <p class="block_7">Bingöl ağıdı</p>

  <p class="block_14">&nbsp;</p>

  <p class="block_5">&nbsp;</p>

  <p class="block_">Gide gide bir köye vardık. Askerlikten geriye bir tek üniformalarımız kalmıştı, onlardan da kurtulmalıydık. Köyün en dışındaki evin bahçesine dalıp ipe dizili şalvarlara, yeleklere uzanmıştık ki, köylüler, adeta fi tarihinde çekilmiş bir hürriyet savaşı filminden fırlayıp gelmiş gibi, ellerinde oraklar, palalar, kazmalarla çevremizi sardı.</p>

  <p class="block_">Bizi yere yatırdılar, arada bir böğrümüze böğrümüze tekme savurmayı da ihmal etmeden üstümüzü başımızı didik didik aradılar. Bir şey bulamayınca, kendi dillerinde hararetli hararetli tartıştılar bir süre. Orta yaşlı bir köylü beni ensemden kavrayıp dikti ayağa, kolumu büküp iteklemeye başladı. Bir yandan da nefes almadan bağırıp çağırıyordu.</p>

  <p class="block_">Ben önde, o arkada, binadan ziyade kurumuş çamur yığınını andıran bir eve vardık, girdik içeri. Duvarın dibindeki döşekte, üzerine beyaz çarşaflar örtülmüş, alnına kızıl bezler sarılmış biri yatıyordu. Adam döşeğin yanına sürükledi beni. Yataktakinin yüzünü seçer seçmez irkildim, dönüp kaçmak istedim, ama sırtıma batan kazma ucuyla çakılıp kaldım olduğum yere. Adam, kocaman nasırlı eliyle yüzümü yatağa çevirdi. Ufak tefek bir genç kızdı yataktaki. Mesele barizdi: Onu askerler bu hale getirmişti ve biz de, hâlâ askerdik.</p>

  <p class="block_">Cesaretimi toplayıp bakmaya çalıştım yataktakinin yüzüne, daha doğrusu yüzünden arta kalan şeye. Burnun olması gerektiği yerde kapkara bir oyuk duruyordu. Gözkapakları, mor ipliklerle sıkıca dikilmiş gibi duran dudaklarına doğru akmıştı sanki. Çenesi parçalanmış, ağzının altında buruşuk, küçük bir eklentiye dönmüştü.</p>

  <p class="block_">Derken Onüç, bir başka kazmalının ve âlemlerdeki herkesten ihtiyar görünen kupkuru bir ihtiyarın eşliğinde girdi içeri.</p>

  <p class="block_">İhtiyar dilimizi biliyordu.</p>

  <p class="block_">Yumuşak bir sesle sordu:</p>

  <p class="block_">“Üç ay önceki baskında siz de var mıydınız?”</p>

  <p class="block_">Onüç hemen atıldı:</p>

  <p class="block_">“Aman dede. Biz daha iki hafta önce geldik burlara. Zaten dayanamadık savaşa... Bak, firar ettik. Ne silahımız var ne bombamız...”</p>

  <p class="block_">Cevabı veren Onüç’tü, fakat kazma sapını beline yiyen ben oldum, inleyerek çöktüm yere.</p>

  <p class="block_">Fosil ihtiyar, kazmalı kazmalardan birine eliyle işaret etti. Adam çıktı, birkaç dakika sonra yanında uzun boylu, çirkin bir kadınla döndü. İhtiyar, kadına bir şeyler söyledi. Kadın kocaman kara gözlerini yerden kaldırıp korkuyla bir an baktı bize, sonra başını iki yana sallayıp gitti.</p>

  <p class="block_">İhtiyar aynı kazmalıya bu kez belli belirsiz bir baş işareti yaptı, Kazmalı çıktıktan birkaç dakika sonra dışarıdan ince bir feryat ve karmakarışık ağıtlar duyuldu. Anlamamak ne mümkündü, artık yaşamıyordu uzun boylu kadın.</p>

  <p class="block_">Yatağın başında mum gibi duruyorduk. Herkes yataktaki kızın yüzüne dikmişti gözlerini. Sanki öyle ısrarla bakarsak iyileşip kalkıverecekti ayağa.</p>

  <p class="block_">Sessizliğin devamı hiç hayra alamet değildi. Kazmalılardan birinin gözleri seğiriyordu, ihtiyar uzun boylu kadının ölüm emrini verdikten sonra yumuşak tavrından sıyrılmış, haşin haşin bakar olmuştu bize. Bir şeyler yapmak lazımdı, yoksa çiğ çiğ yiyecekti bu XırboIar bizi.</p>

  <p class="block_">Derken Onüç, kendinden gayet emin bir edayla attı kendini ortaya:</p>

  <p class="block_">“Ey dede, ey abiler, ey kardeşlerim! Benim büyük dedem ermişler katındandır. Şifa verdiği biçare hastaların, ellilik kısır karılara doğurttuğu tosun bebelerin, dokuz düğümlüyken açtığı kara bahtların haddi hesabı yoktur. Şimdi sayacaklarımı getirirseniz, bikaç saate kalmaz kaldırırım kızı ayağa...”</p>

  <p class="block_">İhtiyar hiç oralı olmadan konuştu:</p>

  <p class="block_">“Bu haliyle kalksa ne olur? Ne işe yarar, kim alır?”</p>

  <p class="block_">Onüç cüretle kesti sözünü ihtiyarın:</p>

  <p class="block_">“Dede, kız temiz değil mi?”</p>

  <p class="block_">“Temizdir temiz... Bi tek bunu öpemediler, direndi, zaten o yüzden böyle oldu, bi güzel dövdüler, haşat ettiler,” dedi ihtiyar, afallatıcı bir açıksözlülükle.</p>

  <p class="block_">Ne gereği varsa, zavallı bir yorum eşliğinde ben girdim lafa: “Bütün öpülenleri öldürseniz size kadın kalmaz ki dede. Öyle değil mı?”</p>

  <p class="block_">İhtiyar bir çuval gübreymişim gibi baktı bana, cevap vermedi. Onun suskunluğunu fırsat bilen Onüç telaşla konuştu:</p>

  <p class="block_">“Dede, kız yaşasın mı yaşamasın mı? Sen onu söyle hele... Varsın kimse almasın, evin işini yapar, su taşır, çamaşır döver, çay çorba pişirir…”</p>

  <p class="block_">İhtiyar düşüncelere daldı.</p>

  <p class="block_">Biz yaşamak, köylüler canımızı almak umuduyla, cümleten ihtiyarın ağzından çıkacakları bekliyorduk.</p>

  <p class="block_">Onüç bu kez dokunaklı, hıçkırıklı bir sesle bağırarak başladı söze:</p>

  <p class="block_">“Madem bizimkiler bu hale getirdi güzel kardeşimi, bu günahı temizlemek boynumuzun borcudur dedem! Anam avradım olsun, bunu yapanı yakalasam gözümü kırpmadan vurmaz mıyım? Aynısını ona yapmaz mıyım? Canını na şu ellerimle söküp almaz mıyım?”</p>

  <p class="block_">Onüç kendini iyice kaptırmıştı tiradına ve nedense, yine ben, bir kazma darbesiyle yığıldım yere.</p>

  <p class="block_">İhtiyar Onüç’e sıkıntıyla baktı bir süre ve sonra talimatı verdi: .</p>

  <p class="block_">“Söyle, ne istiyosun?”</p>

  <p class="block_">Ben inleyerek doğrulurken, Onüç baharat isimlerini sayıp dökmeye başlamıştı bile.</p>

  <p class="block_">Son olarak bir bardak bal ve temiz, büyük bir kap istedi.</p>

  <p class="block_">İhtiyar Önüç’ün şifa listesini adamlardan birine tercüme etti. Adam gitti, yarım saat sonra geldi, malzemeleri yatağın kenarına bırakırken ihtiyarın kulağına bir şeyler fısıldadı.</p>

  <p class="block_">İhtiyar Onüç’e döndü:</p>

  <p class="block_">“İstediklerinin ancak yarısı var bizde.”</p>

  <p class="block_">“Olsun dedem, zarar yok dedem,” dedi Onüç, “bunlarla da idare ederiz.”</p>

  <p class="block_">Onüç boş bir umutla çırpınıyor muydu, yoksa kızı hakikaten ayağa kaldıracak mıydı, bilmiyordum. Bildiğim tek şey, az önce o kadını su içer gibi rahatça öldürdükleriydi, bir de torbalarıma dayanan idrar...</p>

  <p class="block_">Bütün malzemeyi kaba boşalttı Onüç, hepsini yeni gelin maharetiyle güzelce kardı. En küçük hareketine abartılı bir yavaşlık katıyor, gözlerini yataktakinden bir an olsun ayırmıyordu. Dudaklarına bir dua kıpırtısı da iliştirmişti, arada sırada “mispiii” benzeri bir kelimeyi, keskin nefesler eşliğinde yutup bırakıyordu.</p>

  <p class="block_">En son, elini koynuna atıp muskaya benzer küçük bir kese çıkardı, keseyi dudaklarındaki şaibeli’duayı duyulur hale getirerek ağır ağır açtı ve içindeki yeşil tozu karışıma boca etti. Avuçlarını açıp yüzünü yukarı kaldırarak bir müddet de böyle dua etli.</p>

  <p class="block_">Duayı bitirip avuçlarını yüzüne sürdükten sonra bize dönüp sert bir sesle emretti:</p>

  <p class="block_">“Herkes üç adım geri gitsin!”</p>

  <p class="block_">Sanki kız bombaydı da patlayacaktı.</p>

  <p class="block_">Oda, kıçın kıçın yanaşmış meraklı köy ahalisiyle ana bebe gününe dönmüştü.</p>

  <p class="block_">Herkes üç adım açıldı. Bütün gözler Onüç’te ve elindeki kaşıktaydı.</p>

  <p class="block_">Onüç ballı maddeyi kaşığa azar azar doldurup kıza yedirmeye başladı. Karışımın kenarlarından sızdığı dudakları bir süre sonra hareketlenen kız, herkesin damağını kamaştıran bir yavaşlıkla yutuyordu ağzındakini.</p>

  <p class="block_">Bekleyiş başladı, kimseden çıt çıkmıyor, derin sessizlikte Onüç’ün alnından süzülüp yere düşen ter damlalarının sesi duyuluyordu.</p>

  <p class="block_">Badimin kışlada dalıp dalıp gitmesiyle koynundan çıkardığı muska arasındaki ilişkiyi çözmüştüm, torbacılıktan bin kez içeri girip çıkmış kantinci ile ıssız köşelerdeki fısır muhabbetlerinin esrarını da elbette.</p>

  <p class="block_">On-on beş dakika sonra kızın kirpikleri kıpırdadı ve gözleri kapkara açılıverdi. Etrafındakilere baktı bir an ve sonra canı geldiği gibi gitti, başı yana düşüverdi.</p>

  <p class="block_">Arkamızdan acayip bir uğultu yükseldi, saniyesinde tiz ağıtlar başladı.</p>

  <p class="block_">Kazmalı adamlar üzerimize çullanmaya hazırlanıyordu ki, dışarıdan birkaç el silah sesi duyuldu.</p>

  <p class="block_">Kazmcıklar durdu, oda göz açıp kapayana dek boşaldı, içeriye haki şalvarları, gri silahları, kirli sarı pabuçlarıyla teröristler doluştu.</p>

  <p class="block_">Bizi kaptıkları gibi dışarı sürüklediler. Komutan olduğu dolgun giyiminden ve kırışık suratından anlaşılan bir terörist bana yaklaştı. Oldukça düzgün bir konuşmayla adımı sordu. Bir ad uydurdum kafamdan, söyledim ve yedim ense köküme dipçiği.</p>

  <p class="block_12" id="calibre_pb_7">&nbsp;</p>
</body>
</html>
