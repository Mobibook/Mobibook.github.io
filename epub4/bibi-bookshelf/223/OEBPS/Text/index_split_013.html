<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_17">BAB 07<br class="calibre1" />
  TERBİYE</p>

  <p class="block_13">&nbsp;</p>

  <p class="block_7">Andızlıya koydular beni, meleklerden sordular beni...</p>

  <p class="block_7">Antalya ağıdı</p>

  <p class="block_1">&nbsp;</p>

  <p class="block_1">&nbsp;</p>

  <p class="block_">“Göklerin de gökleri vardı, fakat onlarınki aylardır bir rutubetli tavandı... Aynısı olmuştu işte, gel, bize elçi ol diyenler, ilahi doğruları işitince, onlardan yüz çevirmişler, onları hapsetmişlerdi... İnsan, Büyük A’dan daha adil olabilir miydi, kendisini yaratandan daha tahir olabilir miydi? O ki, insanlara itimat etmemekte ne kadar haklıydı... Ama zahmet tohumu saçmaktı elçi olmak, elçi hayırlı bir kulaktı, biliyordu adayımız bunu... Pek durdu o yüzden, teslim olmadı... Yağmurun babası kimdi, biliyordu... Biliyordu buz ve ateş kimin rahminden çıkardı... Gün günden solarken benzi o ışıksız mekânda, kalk ey Büyük A, diye bağırmak istiyordu, kalk ve gör kendi davanı, âlemler zorbalıkla doldu... Lakin bağırmadı, gözyaşlarıyla tecil etti isyanını... Asiler, kendileri gibi karanlık odalarda, idam fermanını yazmışlardı adayımızın... Ki onlara harlı bir lanet vardı, gebe kadınlarının karnı yarılacak, bütün şehirleri ebedi harabelere dönecek, belleri titreyecek, bakiyeleri azaplardan azap beğenecekti ve...”</p>

  <p class="block_">Tefail çiğnediği kibrit çöpünü tükürüp bağırdı: “Edebiyat yapmayın lan, sadede gelin artık... Anlatın, nasıl öldünüz?”</p>

  <p class="block_">Tefail’in huyuydu işte, ağız tadıyla anlattırmazdı hiçbir mevzuyu.</p>

  <p class="block_">Yanıtladık:</p>

  <p class="block_">“Biz tam kulak nahiyesinden vücuda girmiştik ki, asiler de içeri girdi... Ellerinde koca koca silahlar vardı... Adayın adını andılar, hanginiz diye sordular... Anladık, adayımızın canına kastetmeye gelmişlerdi... Kendimizi hemen attık önüne, siper olduk ona, ‘benim’ der demez vurulduk, öldük...”</p>

  <p class="block_">Tefail renkli bir hamur parçası attı bu kez ağzına, çiğnemeye koyuldu. Düşündü bir süre, sonra acı acı sırıtarak konuştu:</p>

  <p class="block_">“Nasıl becerdiniz kendinizi öldürtmeyi? Bütün ilahi katların dilinde sizin mesele var... Ölümsüzler de ölüyomuş diye konuşup duruyolar... Yeryuvar’da görevli bütün meleklerin paçası tutuştu sizin yüzünüzden, takviye koruma istiyolar...”</p>

  <p class="block_">“Havarinin vücuduna daha yeni girmiştik Tefail... Biz daha ruhuna ulaşamadan ateş ettiler... Ruhunu tam giyinebilseydik ölmezdik...”</p>

  <p class="block_">“Bırakın bahane bulmayı... Size kıyak çektik, vücuda gelmenize izin verdik, daha ilk seferinde yüzünüze gözünüze bulaştırdınız işi...”</p>

  <p class="block_">Tefail bunu söyledikten sonra iç geçirerek cebinden küçük bir kutu çıkardı:</p>

  <p class="block_">“Neyse, avanaklarım benim, size sürat tılsımını getirdim... Yalnız teslim muamelesini çabuk bitirelim, çok işim var... Şu Saddurya vakası patladığından beri Lizara’nın yardımına atanmam gerekti...”</p>

  <p class="block_">Korku ve acıyla buruştu kalbimiz.</p>

  <p class="block_">Görevin tamamen bittiği anlamına mı geliyordu bu?</p>

  <p class="block_">“Ödemeyi neden şimdi yapıyosun ki? Yoksa bitti mi görevimiz?”</p>

  <p class="block_">Tefail hamur parçasını da tükürdü, kalın bir puro yerleştirdi ağzına, fakat yakmadı.</p>

  <p class="block_">“Neden yakmıyosun puroyu?”</p>

  <p class="block_">“Tütünü bırakmaya çalışıyorum... Fena alıştım merete, ama kokusu siniyo üstüme... Geçenlerde yakınlaştırılmış melekler kurulunda ifademi aldılar, hakkımda ihbar varmış... Sen mekruha mı takılıyosun diye sordular, uzun uzun kokladılar sağımı solumu... Şükür ki amber sürmüştüm o gün... Bu arada, evet taşkafalarım, bitti göreviniz, geçmiş olsun...”</p>

  <p class="block_">Hayır, olamazdı, geçemezdi... Daha kebap bile yiyememiş, mercimek çorbası içememiştik... Bakladan, zeytinden, incirden, üzümden, acurdan tadamamıştık.</p>

  <p class="block_">Ama çok daha önemlisi, Yeryuvar’a adım atar atmaz burnumuza çalınan o kokuydu. İsle yosun, terle döl karışımı bu delirtici kokunun ardından neyin geleceğini, aniden buharlaşan devasa dinozorlardan, bir anda suyla kaplanan uçsuz bucaksız ülkelerden iyi bilirdik. Kıyametin kokusuydu bu, hakikatin Yeryuvar’dan yine çekildiğine delaletti.</p>

  <p class="block_">Can havliyle açtık ağzımızı:</p>

  <p class="block_">“Fakat Tefail, ölen aday değil ki, havarisi... Görevimiz bu kadar kısa sürede ve bu şekilde nasıl bitebilir?”</p>

  <p class="block_">Tefail kahkahasıyla yeri göğü inletti, bir yandan elindeki kutuyu havaya alıp tutuyordu:</p>

  <p class="block_">“Gayet güzel bitebilir... Sizin görevinizi fanilere yardım kurulundaki meleklere veriyoruz... Ayrıca biz Batı’daki adaya yoğunlaştık, Doğu’dakini formalite icabı takip edicez artık... Tamam mı, yetti mi?”</p>

  <p class="block_">Yetmemişti, buruk, sorduk:</p>

  <p class="block_">“O kadar iyi ha?”</p>

  <p class="block_">“Gelen ilk raporlara bakılırsa çok iyi... Büyük beyaz bi binada oturuyo, çalışkan, inançlı, kararlı... Daha şimdiden yığınla havarisi var...”</p>

  <p class="block_">Kıskançlık ateşiyle kavruldu bağrımız, bu kadarı haksızlıktı;</p>

  <p class="block_">“Bizim bölgemizde de varlar mı?”</p>

  <p class="block_">Tefail ağzını çarpıtıp sesini değiştirerek taklidimizi yaptı:</p>

  <p class="block_">“Sizin bölgenizde de varlar...”</p>

  <p class="block_">“Ama görev ve yetki karmaşası olur...”</p>

  <p class="block_">“Yahu ben size göreviniz bitti diyorum, siz hâlâ boş boş konuşuyosunuz...”</p>

  <p class="block_">Haklıydı, sustuk, Tefail devam etti:</p>

  <p class="block_">“Peki, çok uzadı bu mevzu, işimize bakalım... Bu arada bana unutturmayın, giderken fermanla boynunuzdaki kudret kolyesini alıcam... Bakın şimdi, kutunun yanındaki şu ipi görüyo musunuz? Sürat tılsımını devreye sokmak için ipi üç kere...”</p>

  <p class="block_">Tılsım falan umurumuzda değildi:</p>

  <p class="block_">“Tefail, görev tekrar bize verilemez mi? Vücuda gelmek için ikinci bi fırsat verilemez mi?”</p>

  <p class="block_">Tefail başını iki yana salladı. En sıcakkanlı sesimizle ısrar ettik:</p>

  <p class="block_">“Bi saniye dinle... Dediğimiz gibi, bizim bi kabahatimiz yok... Hem olsa bile, yalvarırız işi tamamlamamıza izin verin... Bu başarısızlık sicilimize yazılmasın... Söz veriyoruz, çok dikkatli olucaz...”</p>

  <p class="block_">Tefail derin bir of çekerek söylenmeye başladı:</p>

  <p class="block_">“Büyük A sizi nerden buldu bilmem ki... Ey Büyük A, ben ne günah işledim de başıma bunları musallat ettin...”</p>

  <p class="block_">O böyle söylenirken, biz formülümüzü bildirdik:</p>

  <p class="block_">“Havari diriltilsin, onda vücuda gelelim tekrar...”</p>

  <p class="block_">Tefail bunu duyunca çileden çıktı:</p>

  <p class="block_">“Ohhhhooo... Siz bi insanı diriltme muamelesinin neye patladığını biliyo musunuz? Üstelik aday olmayan biri için... Kuruldakiler bi duysa kıçlarıyla gülerler be...”</p>

  <p class="block_">Ama bizde plan sağlamdı;</p>

  <p class="block_">“Tefail, rica ediyoruz senden... Ne olur kurulla bi kez konuş... Eğer bu işi halledersen tılsımı sende bırakırız, istediğin cine satarsın...”</p>

  <p class="block_">Tam beklediğimiz gibi, bu teklifi duyunca anında duruldu. Tefail gibi yoldan çıkmış meleklerin, cinlerle gayri meşru ilişkilerinden ne zamandır haberdardık. Cinler dayanılmayacak kadar güzel olurlardı. İnsanlarda dahil, herkes onların peşindeydi. Dürüst melekler, cinlerin güzelliğine kanmamak için aralarında bir bakirliği koruma cemiyeti bile kurmuşlardı.</p>

  <p class="block_">Tefail elindeki tılsım kutusuna baktı, dudaklarının kenarı haz vaadinin sabırsızlığıyla seğirmeye başladı, bir süre düşündü, düşünürken puroyu yaktı, gözlerini kapatıp derin bir nefes aldı, sonra yumuşak ve mayhoş bir sesle girdi lafa:</p>

  <p class="block_">“Sizin yüzünüzden bırakamıycam şu tütünü... Şimdi, diyelim ki ben kurulla konuştum. Görevi iade etseler bile, diriltme meselesini kesinlikle kabul etmezler... Başka bi vücut bulmak lazım... Üstelik havari vücudu olması lazım...”</p>

  <p class="block_">Umutla atıldık hemen:</p>

  <p class="block_">“Buluruz Tefail…”</p>

  <p class="block_">”Peki nerden bulacaksınız başka havariyi? Var mı başka havari?”</p>

  <p class="block_">Yoktu.</p>

  <p class="block_">“Var’“ diye atıldık heyecanla. “Hem de ne havari... Onun da adı Onüç, adayın çocukluk arkadaşı, canciğer kuzu sarması...”</p>

  <p class="block_">Tefail ağız dolusu güldü:</p>

  <p class="block_">“Siz de az değilsiniz ha... Nerden buluyosunuz bu lafları?”</p>

  <p class="block_">Biz “oldu bu iş” derken Tefail birden ciddileşti:</p>

  <p class="block_">“Ama mümkün değil...”</p>

  <p class="block_">“Niye ki?”</p>

  <p class="block_">“Ölen havariyle adaş... Yok, olmaz... Cisim ayrı isim aynı olamaz, kurallara ters...”</p>

  <p class="block_">Ne biçim kuraldı bu böyle?</p>

  <p class="block_">“Ne biçim kural bu Tefail, ne fark eder ki?”</p>

  <p class="block_">Yine öfkelendi:</p>

  <p class="block_">“Hâlâ öğrenemediniz değil mi? Serseriler, ne yazıyo kılavuzun ilk paragrafında?”</p>

  <p class="block_">“Ne yazıyo?”</p>

  <p class="block_">“İlahi kuralları sorgulamıycaksınız, işi zorlaştıran sorulardan kaçınacaksınız yazmıyo mu?”</p>

  <p class="block_">Haklıydı, ama biz de kararlıydık:</p>

  <p class="block_">“Düşündüğün şeye bak Tefail... Buna da küçük On üç deriz, olur biter...”</p>

  <p class="block_">Bizden çok Tefail’i rahatlatmıştı bu çözüm.</p>

  <p class="block_">“Sizden korkulur.” deyip tılsım kutusunu sırıtarak cebine attı, pelerinini savurarak döndü, hızla uzaklaşmaya başladı.</p>

  <p class="block_">Cin sabırsızlığıyla hepten yitirmişti aklını.</p>

  <p class="block_">İçimize neşeli bir ferahlık yayıldı, boynumuzdaki kolyeyi okşayarak güldük, biz öğreniyorduk bu işi yavaş yavaş, adam oluyorduk ve meydanı Batı’daki yarımıza bırakmaya hiç niyetimiz yoktu.</p>

  <p class="block_">Hakikatle terbiye edilecek koca bir küre bizi bekliyordu.</p>

  <p class="block_9" id="calibre_pb_14">&nbsp;</p>
</body>
</html>
