<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_6" id="calibre_pb_8">BAB 10<br class="calibre1" />
  TESPİH</p>

  <p class="block_1">&nbsp;</p>

  <p class="block_7">Başçeşmeden su akmaz, kurşun amana bakmaz...</p>

  <p class="block_7">Balıkesir ağıdı</p>

  <p class="block_5">&nbsp;</p>

  <p class="block_5">&nbsp;</p>

  <p class="block_">Fena sızlıyordu ensem, biraz ovayım dedim, başımızda bekleyen yüzü poşulu teröristlerden iyice sıska olanı şak diye doğrulttu keltoşun namlusunu alnıma. Bu yabanilerde insafın zerresi olmazdı, anında vururlardı adamı, kıpırdamadan durdum.</p>

  <p class="block_">Hadi “adın ne” dediklerinde, “yanmaz” demiştim de, soyadımı sorduklarında o “kuzey” kelimesi nasıl çıkmıştı ağzımdan, hayretti doğrusu.</p>

  <p class="block_">Kamyonetin branda örtülü kasasında hoplaya zıplaya ilerliyorduk. Adını ne şekilde söylemeyi becerdiyse artık, Onüç karşımda, yüzünde huzurlu bir ifadeyle mışıl mışıl uyuyordu.</p>

  <p class="block_">Elim enseme gitti yine, bu kez hareket etmedi sıska olan, cesaretlendim, konuşmaya çalıştım:</p>

  <p class="block_">“Kardeş, nereye götürüyosunuz bizi? Bizim size zararımız dokunmaz, biz firariyiz kardeş…”</p>

  <p class="block_">Bu teröristlerin göz kırpma huyu da yoktu anlaşılan, başımdaki herif iki gözden ibaretti sanki, kara gözlerinde bana çok şey hatırlatan bir insan furyası vardı.</p>

  <p class="block_">En müşfik halimle güldüm, sordum:</p>

  <p class="block_">“Ben Devşehirliyim, sen nerelisin kardeş?”</p>

  <p class="block_">Bakıyordu.</p>

  <p class="block_">“Dilimizi bilmiyo musun?”</p>

  <p class="block_">Sadece bakıyordu,</p>

  <p class="block_">“Bizim semtte bi seyyar var, adliyenin köşesinde muz kivi satar, tanıyo musun sen onu?”</p>

  <p class="block_">Çok ağır bakıyordu.</p>

  <p class="block_">“Midyeci kırığı tanır mısın ? Vapur iskelesinde durur...”</p>

  <p class="block_">Vira bakıyordu.</p>

  <p class="block_">“Bi de posbıyık var, yukarı hastanede hademe, ama her işi yapar kerata, bilir misin?”</p>

  <p class="block_">Sonunda kaşlarıyla gözleri birleşti, karardıkça karardı alnı. Son bir umutla sordum:</p>

  <p class="block_">“Bizim orda inşaatta çalışan beyzade kardeşler vardı... Mevsimden mevsime fındık tütün pamuk da toplarlardı ailecek... Bi genç vardı sonra, Agora Birahanesi’nde komi, yahu gözler aynı gözler, bak onu tanıyosundur kesin...”</p>

  <p class="block_">“Kardeş” kelimesine özel bir vurgu katıp, “Tanımıyorum <i class="calibre2">kardeş</i>, ben bi tek cumhurbaşkanını tanırım,” diyerek ayağa kalktığını hatırlıyorum en son, kaç saat sonra ayıldığımı hatırlamıyorum.</p>

  <p class="block_1">&nbsp;</p>

  <p class="block_">Ağrı ensemden alnıma seyahat etmişti. Onüç’ü fark ettim, sırtını kasaya vermiş, sırıtarak, boş gözlerle bakıyordu etrafa. Nereden bulduysa, otuzüçlük bir tespih vardı elinde, şakada şukada çekiyordu. Enseme tahammül edemeyen teröristin umurunda değildi o asap bozucu şakşuklar.</p>

  <p class="block_">“Bu yampiri kamyonetlerin nesli tükendi sanıyodum... Terörist olup dağa çıkmışlar meğer,” dedi Onüç aniden.</p>

  <p class="block_">“Kes lan!” diye kesip attı az sıska terörist.</p>

  <p class="block_">Bana döndü, adımı sordu.</p>

  <p class="block_">Onüç’e baktım, sırıtıp göz kırptı.</p>

  <p class="block_">Sordum:</p>

  <p class="block_">“Söyledin mi adını sen?”</p>

  <p class="block_">Başını sallayıp, “Ernetam soyadlı bi akrabası varmış bu kardeşin. Sen de söyle soyadını, belki Öznetam diye akrabası da vardır,” dedi.</p>

  <p class="block_">Öfkeyle, “Hani söylemiycektik, ulan ben boşuna mı yedim enseme...” diyordum ki, terörist aynı hareketi çekti. Namussuz, pek seviyordu namlu doğrultmayı.</p>

  <p class="block_">Çaresiz, söyledim adımı.</p>

  <p class="block_">Terörist bit kadar bir kurşunkalemle bir kâğıt parçası çıkardı cebinden, içinden tekrar edip dudaklarını kıpırdatarak, yavaş yavaş yazdı söylediğimi.</p>

  <p class="block_">Başım çatlıyordu ağrıdan, Onüç’ün daha ilk dakikadan planımızı ihlal etmesi sinirlerimi altüst etmişti, en iyisi biraz kestirmekti, fakat gözlerimi henüz kapatmışım ki durdu kamyonet, kasaya çekirge gibi kupkuru iki terörist atladı, alelacele itelendik aşağı.</p>

  <p class="block_">İki sivri tepenin arasında, daracık bir geçitti indiğimiz yer. Beklemeye başladık. Bir süre sonra teröristlerin iki tepenin sınırından aşağı haki karıncalar misali aktığını gördük. Kadınlı erkekli teröristlerden asker olanlar kamyonetin biraz uzağında tek sıraya girdi, iki grubun komutanı ise bizi getirenlerin şefiyle orta yerde buluştu.</p>

  <p class="block_">Üçü de hemen ellerini bellerine atıp tütün keselerini çıkardılar, cigaraları neredeyse aynı anda sarıp yaktılar ve ciddi bir muhabbete koyuldular. Bizim şef arada bir dönüp kamyoneti ve bizi gösteriyor, başını sert sert iki yana sallayıp bir şeylere itiraz, ediyordu.</p>

  <p class="block_">Onüç eğilip, “Bizi dağa çıkarıp çıkarmıycaklarını tartışıyoIar,” dedi usulca.</p>

  <p class="block_">“Tartılarına koyayım orospu çocukları!” diye bastım küfrü.</p>

  <p class="block_">Onüç devam etti:</p>

  <p class="block_">“Firari olduğumuzu anladılar, o yüzden karar veremiyolar bi türlü. Kıymetli mal değiliz onlar için.”</p>

  <p class="block_">Korkuyla kabardı içim:</p>

  <p class="block_">“O yüzden de sıçacaklar çarkımıza.”</p>

  <p class="block_">Güldü:</p>

  <p class="block_">“Merak etme, biraz tutup bırakırlar, asıl bundan sonrasını düşün sen, asker kaçağı…”</p>

  <p class="block_">Bizim teröristbaşı geri döndü, iki adamına, her nedense Xırboca değil, bizim dilden emirler yağdırdı. İhalenin kendilerinde kaldığını, bizi şehre indirmeleri gerektiğini söylüyor, dikkatli olmalarını tembihliyordu. Kendisi dağda kalacaktı.</p>

  <p class="block_">Bu iyi haberdi işte, şoför hariç, ikiye iki olacaktık kamyonette, bir punduna getirip kaçabilirdik belki, uyanık olmak lazımdı. Biz bu umuda meylederken, tekrar kasaya dehlendik, ellerimiz ayaklarımız sıkı sıkı bağlandı. Bütün ihtimallerden arınmış bir halde, tıngır mıngır düzüldük yola.</p>

  <p class="block_1">&nbsp;</p>

  <p class="block_">Yolda içim geçmiş, namlunun dürtmesiyle sıçrayıp uyandım. İpleri çözdüler, indik.</p>

  <p class="block_">Kamyonetin yanında son model bir otomobil duruyordu, otomobilin başında da takım elbiseli üç esmer adam. Onüç’le önümüze karmakarışık bir giysi yığını fırlattılar, giyinmemizi buyurdular. Benim kısmetime ter kokulu, pis bir yün kazakla, şalvar kot denilen türden berbat bir pantolon düştü. Boş bulunup, “Başka pantolon yok mu?” diye sordum ve şamarı yiyip yuvarlandım yere. Şamarı yapıştıran terörist fena sinirlenmiş, keltoşu üzerime doğrultmuş, gözlerinden alevler saçarak bağırıyordu:</p>

  <p class="block_">“Ulan sen ne gıcık adamsın! Vurayı mı lan seni, ha, vurayı mı?”</p>

  <p class="block_">Takım elbiselilerden en genç görüneni girdi araya, kendi dillerinden bir şeyler söyleyip yatıştırdı ortalığı. Onüç’e takıldı gözüm, sivilleri çoktan çekmiş, çarpık bir gülümsemeyle izliyordu olan biteni.</p>

  <p class="block_">Ben de giyindim, pantolonun beli çok genişti, aklıma kemer istemek gelince kendi kendime güldüm. Teröristin, “Soytarıya bak ulan, hâlâ gülüyo!” bağırışını duyar duymaz kazağı çabucak sokuşturdum pantolonun içine.</p>

  <p class="block_">Arabaya bindik. Arka tarafa, yanımıza, asabi teröristi sakinleştiren terörist oturdu.</p>

  <p class="block_">Gün batana dek epey yol kat ettik, uzakta şehrin ölgün ışıkları belirince yol kenarında durdurdular arabayı, ellerimizi tekrar bağladılar, bu kez gözlerimizi de. Üzerinden ağır bir hacıyağı kokusu tüten ön koltuktaki terörist başımızı dizlerimize eğmemizi söyledi. Eğdik, üstümüze kalın bir örtü artılar. Apışaramdan, postallarımdan yükselen dayanılmaz koku, hacıyağı kokusuna karışıyordu. Başım döndü, bayılacak gibi oldum ve bayıldım...</p>

  <p class="block_1">&nbsp;</p>

  <p class="block_">Ayıldığımda araç kornaları, seyyar satıcı feryatları, çocuk cıvıltılarından şehre girdiğimizi anladım. Radyo açıktı. Heyecanla maç anlatıyordu gevrek sesli bir spiker.</p>

  <p class="block_">Bülbüllerle Kaplanlar’ın maçıydı, daha otuzuncu dakikaydı ve Kaplanlar iki gol yemişti.</p>

  <p class="block_">Ön taraftaki teröristlerden biri maçın gidişatına küfretti, akabinde Onüç’ün örtünün altından tuhaf bir boğuklukla çıkan sesi duyuldu:</p>

  <p class="block_">“Kıvırcık Zarifi sokmaları lazım oyuna...”</p>

  <p class="block_">Onüç’ün lafına gülesim geldi, tuttum kendimi, ama herhalde birkaç kıkırtıya mani olamamıştım ki, kafama yedim şaplağı.</p>

  <p class="block_">Aptal edecekti bu şaplaklar beni, ama Onüç’ün susmaya hiç niyeti yoktu:</p>

  <p class="block_">“Zarifi alıcaksın. Haco’yu da sağ kanada çekeceksin, bak o zaman nasıl olacak…”</p>

  <p class="block_">Onca zamandır arkadaştık, bir kez bile maç muhabbeti etmemiştik. Vardı herhalde yine bir hesabı, yani yanmıştık.</p>

  <p class="block_">Yanımdan bu kez şaplak değil, hiç ummadığım düzgünlükte bir yanıt geldi:</p>

  <p class="block_">“Zarif’i otuzuncu dakkada alırsan, altmışta da çıkarırsın, nefesi yetmez o kadar... Son on beş-yirmi dakkayı beklemek lazım, belki yapar bi şeyler...”</p>

  <p class="block_">İki büklüm durmaktan karnıma ağrı girmişti, Onüç’ün o vaziyette nasıl laf yetiştirdiğini anlamak mümkün değildi:</p>

  <p class="block_">“Zarif’i orta sahadan geriye geçirmiyçeksin, bırak dolansın on sekizin orlarda... Farz et ki yemişsin kırmızıyı, on kişi kalmışsın...”</p>

  <p class="block_">“Yani işimiz ahrete kalmış...”</p>

  <p class="block_">Teröristlerin üçü de bastı kahkahayı.</p>

  <p class="block_">Onüç de koroya katılınca, öndekilerden biri gülmeyi kesip sertçe susturdu herkesi.</p>

  <p class="block_">Sonra arkaya dönüp fırçayı kaydı Onüç’e:</p>

  <p class="block_">“Başlarım lan sana da Zarif’ine de! Kapa çeneni, otur oturduğun yerde...”</p>

  <p class="block_">Kapadık çenemizi, oturduk oturduğumuz yerde, yol aldık, o arada Bülbüller bir gol daha attı. Zarif yetmiş beşinci dakikada oyuna girdi, bir bok yapamadı.</p>

  <p class="block_">Hakemin bitiş düdüğünü çalmasıyla hıçkırıklara boğulmam bir oldu. Dağılmıştım iyice, şamar, keltoş falan umurumda değildi, inleye inleye ağlıyordum.</p>

  <p class="block_">Yandaki genç gülerek konuştu:</p>

  <p class="block_">“Asıl fanatik Kaplan buymuş ha... Baksana takım yenildi diye ağlıyo lan adam...”</p>

  <p class="block_1">&nbsp;</p>

  <p class="block_">Siyah pencereli, demir kapılı, iki şilteli, loş bir odada açtık gözlerimizi.</p>

  <p class="block_">İpimizi bağımızı çözen terörist, çıkmak üzereydi.</p>

  <p class="block_">Onüç fırladı ayağa, teröristin ardı sıra seslendi:</p>

  <p class="block_">“Bi dakka bakar mısın kardeş?”</p>

  <p class="block_">Terörist kulak asmadı, kapıyı çekti, kilitledi, gitti.</p>

  <p class="block_">Odaya bıraktıkları suyu diktim başıma, kana kana içtim, ağzımı sildim, bacaklarımı ovdum, gözlerimi ovuşturdum, şilteye kaykıldım, sordum:</p>

  <p class="block_">“Ne diyecektin ki adama?”</p>

  <p class="block_">“Ne demek ne diyecektin? Ne diyeceksem diyecektim... Muhabbet kurmak lazım, heriflerin suyuna gitmek lazım, fırsat kollamak lazım…”</p>

  <p class="block_">“Lazım”ların gerisini duymadım, derin bir uykuya yuvarlandım.</p>

  <p class="block_">Rehindik artık, paso yatıyorduk, günde iki posta yemek getiriyordu yüzündeki poşuyu hiç açmayan kavruk terörist, onar tane de filtresiz sigara, Onüç gördüğü lüzum gereği hiç susmuyordu:</p>

  <p class="block_">“Bi dakka bakar mısın kardeş? Yanlış anlama ama, bi maruzatım olacak...”</p>

  <p class="block_">“Söyle...”</p>

  <p class="block_">“Bu yemeklerin az acılısı, az baharatlısı yok mu? Benim midem, barsaklarım kendimi bildim bileli...”</p>

  <p class="block_">“Bunu bulduğuna şükret, zıkkımlan işte...”</p>

  <p class="block_">“Hayır, zıkkımlanırım, o ayrı, ama sonra ishal giderim, mideyi delerim, bela olurum başınıza...”</p>

  <p class="block_">“…”</p>

  <p class="block_">“Komutanına bi söylesen be kardeşim... Ne zarar görürsün?”</p>

  <p class="block_">“Söylerim, tamam...”</p>

  <p class="block_">“Bi de şu tuvalet meselesi var...”</p>

  <p class="block_">“Ne olmuş tuvalete?”</p>

  <p class="block_">“Kokuyu duymuyo musun kardeş? Tıkandı, taştı, kokudan durulmuyo valla…”</p>

  <p class="block_">“…”</p>

  <p class="block_">“Hele onu da bi...”</p>

  <p class="block_">“…”</p>

  <p class="block_">“…”</p>

  <p class="block_">“Tınmadı bile pezevenk... Bari bi sopa getirse de açsak şu tuvaleti...”</p>

  <p class="block_">“Ha gayret Onüç, iyi gidiyosun...”</p>

  <p class="block_">“Siktir git Numune...”</p>

  <p class="block_1">&nbsp;</p>

  <p class="block_">Onüç sabah akşam iki lokma yiyip bin tane kumpas kuruyor, denemekten vazgeçmiyordu, ben tıkınıp tüttürüp uyuyordum, yemekler de sigaralar da pek lezzetliydi:</p>

  <p class="block_">“Benim de anne tarafım burlara dayanır kardeş...”</p>

  <p class="block_">“…”</p>

  <p class="block_">“Vaktiyle yüklenip göçmüşler deniz tarafına…”</p>
</body>
</html>
