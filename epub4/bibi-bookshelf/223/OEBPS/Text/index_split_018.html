<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_20" id="calibre_pb_18">BAB 04<br class="calibre1" />
  TEŞRİF</p>

  <p class="block_11">&nbsp;</p>

  <p class="block_23">Belediye taşımı yazmadı, çukurumu kimse kazmadı...</p>

  <p class="block_23">Ağrı ağıdı</p>

  <p class="block_1">&nbsp;</p>

  <p class="block_1">&nbsp;</p>

  <p class="block_">Çıkıyoruz yola. Büyük Sinemaya. Pishane’den öteye az kalıyor uz kalmıyor. Taksiye biniyorsun istersen, istersen külüstür dolmuşlara atlıyorsun ya da sağlı sollu pavyonlara baka baka pabuçüstü gidiyorsun. Belki gitmeden önce karabina oteline girip şeffaf sarışınlara bir göz atmak istiyorsun, lakin tavsiye edilmiyor, paran yetmiyor, gözün kalıyor, İflah olmuyorsun sonra.</p>

  <p class="block_">Üstgeçidi geçer geçmez sol kolda askerlik şubesini, sağ kolda karakolu görüyorsun, hiç durmayıp devam ediyorsun. Bunları normalde gördün mü de zaten hiç durmuyorsun, yekten kaçıyorsun. Hele ben, ayaklarım kıçımı dövüyor kaçarken.</p>

  <p class="block_">İki yüz metre kaçtıktan sonra sırt sırta iki güzel bina göze çarpıyor, motor gibi anlatıyor Otuzbeş: Binalardan küçük olanı tren istasyonu, ki seksen yıldır bir kez durmuşluğu yok trenin. Büyük olanı Büyük Sinema, ki karşısındaki kerhaneyle el ele, nice zampara nefsi zımparaladığı söyleniyor. Sinemanın adı Büyük, çünkü gayet büyük. Vaktiyle, bu civarda muteber cesetler otururken, henüz aşağılık canlılar muhiti istila etmemişken, şehre şan olsun niyetiyle, özene bezene yapılıyor.</p>

  <p class="block_">Uğursuz diyorlar bu sinemaya, ilk sahibi, Yeryuvar’da dolaşmadık diyar bırakmayıp en son bir Açkıta ülkesinin sefaretinden emekliye aynlan bir sefirin oğlu. Daha inşa sırasında, gencecik yaşında, bilinmeyen bir hastalıktan ölüyor. Günün birinde dudağı uçukluyor, o uçuk sebebiyle yataklara düşüyor ve oradan da ahrete intikal ediyor. İkinci sahibi, açıkgöz bir muhacir. Sinema dolup taşıyor onun zamanında. Muhacir önce voliyi vuruyor, sonra kadına kumara vuruyor, nihayet iki metrekare yeşil çuha üzerinde iki bin metrekare sinemayı kaybedince, aleti çıkarıp kendini vuruyor.</p>

  <p class="block_">Yüzüne damla damla sıçrayan kan eşliğinde sinemaya sahip olan şahıs, kıtipiyoz bir tüccar, Otuzbeş’in babası. Sülük Bey. Hayatında ilk kez, bir cesaret geldiği kumarhanede talihiyle cana kastedecek kadar lanetli bir adam. Paytak paytak yürüdüğü için “ördek” lakabıyla anılan bu ödlek herif, önceleri sinemayı hemen elden çıkarmaya niyetleniyorsa da, Otuzbeş’in ısrarıyla satmaktan vazgeçiyor, Zira Otuzbeş sinemayı görür görmez büyüleniyor, salondan çıkmaz oluyor, her filmi on kez seyredip, toramanlığına bakmadan artistlik hülyalarına dalar oluyor. Sonraları bir kabiliyetsiz için en vahim hatayı yapıp babasıyla arasını bozuyor, hayatını beş para etmez sanatkerane çabalarla kaydırıyor ve artistlik hayalleri, sefil bir kurgu masasında nihayetleniyor. Sülük öldükten sonra, kalan miras marifetiyle teşebbüs ettiği ilk ve son filmini de, bir oturuşta dibini bulduğu fındık ezmeleri misali, eline yüzüne bulaştırıyor.</p>

  <p class="block_">Sülük, hayatı yedek kulübesinde yaşayıp şampiyonluk kupasını herkesten önce kaldıran bütün sinsiler gibi, ticaret sahasında başarıdan başarıya koşuyor ve o koşu esnasında sinemayı unutup gidiyor. Bu arada şehrin zengin kıçları, yavaş yavaş deniz kenarlarına göç edip körfez manzarasına doğru kurulmakta, sinemanın etrafı Çingolar’la, Xırbolar’la, orospularla, pezevenklerle, yani medeniyetten nasibini almamış bilumum haşaratla dolmakta. Sülük Bey’in sinemanın başına tayin ettiği müdür ise o haşere cemaatinin bazı mensuplarının memeleri arasına düştü düşmekte. İşte, frengiden cartayı çekmeden önce, zarardan kâra geçirmek maksadıyla Büyük Sinema’yı porno mabedine çeviren, o sivilceli müdür oluyor. Ne diyelim, cennetteki yeri sabit, hurisi gani olsun.</p>

  <p class="block_">Müdürün vefatının ardından, dilsiz olan, ama aslında öyle olmayan bir bekçi haricinde, sinemayla alakadar kimse kalmıyor ve çoktan Devşehir’e taşınıp çoktandır o şehrin bahtsızlarını düdükleyen Sülük, günün birinde sinemayı hatırlıyor. Bu hatırlamada, kontratını dolmakalemi ile bizzat imzaladığı dayalı döşeli ev dışında öldür billhb başörtüsüyle gezen son metresinin de payı var. Sülük, o günlerde bünyesini ağırkanlı kanser hücreleriyle beraber ölüm korkusu da sardığından ve sekiz dokuzluk bir trafik kazasında ölene dek daha çok can yakıp ilik kurutacağını bilmediğinden, ince ahret hesaplarında. Ve hesaplarına göre, öbür tarafın efendileri nezdinde pek rağbet görmeyeceği kesin. İşte bu sıkıntılı muhasebe halini fark eden ve müptezel gönül maceralarıyla tıka basa dolu günahkâr hayatını sürdürme gücünü, ilahı olanla bir tür tek taraflı makul akitte bulup tuhaf bir kudret edinen metresi Ballı, Sülük Bey’i günahın panzehirinin hayır olduğu hususunda ikna ediyor.</p>

  <p class="block_">Büyük Sinemadaki matbaanın hikmeti işte bu ikna. Ballı’nın en gençliğinden miras bir genç arkadaşımız iş kurmak istiyor ve böylece Sülük Bey’i günahlarından arındırıyor. Tabii, yaşadığı melun hayatın pisliğinden aka kesmiş, parfümlü, zengin ve şık bir kart zamparayı arıtmak öyle basit bir mesele sayılamayacağından, Ballı’nın oğlu Kıllı, çokluğuyla müstesna onca günahı vantuz gibi içine çekiyor ve bir daha da iflah olmuyor. Büyük Sinema dahilinde ne düşüp kalkmadık orospu ne de işleyen bir matbaa bırakıyor. Kıllıyı mezara, pezevengin tekini zindana gönderen o meşhur düzüşme partisinden bir hafta sonra. Bekçi, duvarlardaki sararmış Flora Guida afişlerine gözyaşlarıyla baka baka, kapıya kilidi vuruyor.</p>

  <p class="block_">Kapıya o kallavi kilidi astıktan sonra arkasına dönüyor ve hayata bakıyor Bekçi. Otuz yıldır Büyük Sinema’nın bekçisi, temizlikçisi, gişecisi, yer göstericisi, yani her şeyi o. Varta depreminde bütün ailesini ve konuşma isteğini kaybettikten sonra yollara düşüp vardığı bu sinemadan otuz yıldır otuz metre dahi uzaklaşmış değil.</p>

  <p class="block_">Sinemanın önünde kaç saat dikilip kaç araba sayıyor kim bilir. Binanın altında konuşlu bir birahane, bir kebapçı, bir hamam arasından onu merakla yanına çağırmak ve acıyıp barındırmak piyangosu birahane sahibine vuruyor.</p>

  <p class="block_1">&nbsp;</p>

  <p class="block_3">*</p>

  <p class="block_1">&nbsp;</p>

  <p class="block_1">&nbsp;</p>

  <p class="block_">Ellisinde kültablası boşaltmaya başlıyor Bekçi, elli birinde ideal bir barmen: Konuşması hiç, dinlemesi ebedi. Öyle insanlar var ki, bazı sesleri kilometrelerce uzaktan duyuyor. Nerede bir güvercin uçsa, onun kanat sesini duyan biri var, ölü. Öfkeli bir genç var sonra, nerede silah sıkılsa, kurşun sesini vardığı yere kadar takip ediyor, üzerine bir de oturup ağlıyor, o da ölü. Bekçi ise metali duyuyor. Mesela ta Morsancak’ta araba arabaya çarpsa, duyuyor. Ta Durak Sineması’ndaki filmde kılıç kılıca değse, ta Agora’da çatal bıçağa değse, ta Şirintarla’da Muazzamsenar’ın kadife kesesinde bozukluk bozukluğa değse, duyuyor.</p>

  <p class="block_">Ve bizi de duyuyor Bekçi. Çünkü varmışız Büyük Sinema’ya, demir kapının kilidini kurcalıyoruz.</p>

  <p class="block_">Fırlayıp çıkıyor birahaneden Bekçi, bakıyor ki bir şişko. Sülük’ün evladı, Otuzbeş, hemen tanıyor. Onun yanında beyaz suratlı, şeffaf edalı, yara yanaklı bir adam, hem tanıyor sanki, hem tanımıyor. Beride de etrafa ürkek bakan ben, kaçak, beni hiç tanımıyor, şükür.</p>

  <p class="block_">Yıllardır o günü, sinema kapısının açılacağı günü beklemiş Bekçi, ağır anahtarı boynuna asmış, sinesi çıban olmuş, boynu eğilmiş o yüzden. Sevinçle çıkarıyor boynundan anahtarı, saygıyla uzatıyor Otuzbeş’e, açılıyor kilit, giriyoruz içeri.</p>

  <p class="block_">Bekleme salonuna vardığımızda, bakıyoruz ki, peşimizde Bekçi.</p>

  <p class="block_">Dönüyorum arkama, bağırıyorum bas bas: Siktir git lan, defol, bak hâlâ duruyo, aptal mısın lan sen, defol, defol!</p>

  <p class="block_">Onüç tutuyor kolumdan, ağzındaki puroyu aşağı yukarı oynatıp, dur bakalım, diyor, kimin nesiymiş öğrenelim. Boşuna uğraşma, diyor Otuzbeş, biliyorum ben bunu, cevap veremez, sinemanın bekçisidir, dili lâldir. Korkma o zaman, diyor Onüç bana, bırakalım gelsin.</p>

  <p class="block_">Derken Otuzbeş, az ötede, elinde bir film afişi, haykırmaya başlıyor: Benim filmim, benim filmim, arasına parça atmışlar, üzerine attırmışlar! Koca gövdesiyle yerleri sarsarak düşüp bayılıyor. Bir müddet sonra açıyor gözlerini, bizi görüyor, herkes bizi görüyor, biz herkesi görüyoruz, cümleten görüşüp tanışıyoruz, korkuyorum.</p>

  <p class="block_">Doğruluyor Otuzbeş, burası neresi, diye soruyor, nasıl geldim ben buraya? Cevap yok. Sağına soluna göz gezdiriyor. Elindeki afişe bakıyor, çok şükür, diyor, benim filmim değilmiş, ismi aynı, ama benimkinde bu kadar meme yoktu. Telaşla ceket cebini aranıyor sonra, küçük bir kitap çıkarıyor, başlıyor okumaya. O okudukça boynundan, ensesinden, ceketinden, gömleğinden, pantolonundan ve dahi pabuçlarından yere yoğun beyaz sıvılar akmaya başlıyor. Eriyor Otuzbeş, eriyor ve ağlıyor.</p>

  <p class="block_">Ben de az ileride yatıyorum, kaçak, korkudan yarı baygın. Onüç yanıma geliyor, başıma çöküp başımı okşuyor ve aniden, yılların isini pasını, kirini küfünü taşıyan sinema pırıl pırıl oluveriyor, bütün afişlerin sarısı uçuyor, tüm ışıklar yanıp göz alıyor, içerideki matbaa, yukarıdaki film makinesi, tek gıcırtı çıkarmadan tıkır tıkır çalışıyor, perdeye bir anda altından yapılmış çıplak periler yansıyor.</p>

  <p class="block_">Seçilmiş olmak böyle bir şey mi, diye fısıldıyorum Onüç’e.</p>

  <p class="block_">Kederle gülüyor, öyle, diyor, öyle...</p>

  <p class="block_1">&nbsp;</p>

  <p class="block_">Daha varır varmaz sinemaya, esaslı bir mucizeye şahit olmuşuz, büyülenmişiz. Cenklerden, denklerden, hevenklerden kopup gelmişiz, bilmişiz. Hayatı çekirdek misali çıtır çıtır yemişiz, sinemanın son durağımız olduğunu bilmişiz ve ama şimdi neden sıkılıyoruz?</p>

  <p class="block_1">&nbsp;</p>
</body>
</html>
