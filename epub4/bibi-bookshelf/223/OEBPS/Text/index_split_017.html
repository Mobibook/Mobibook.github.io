<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2" id="calibre_pb_17">“Efendime söyleyeyim, vaktiyle sinemanın içine bir matbaa kurulmuş... Matbaanın babanıza ait olup olmadığı veya kime ait olduğu hususunda hiçbir kayda rastlayamadık... Fakat içtihatlar uyarınca, içerideki menkuller de size ait... Uzun lafın kısası, pek kıymetli olmayan bir bölgede, harap bir bina var elimizde. Uzatmayalım, sizin de tahmin edebileceğiniz gibi, satılığa çıkarıldığında pek yüksek bir fiyat…”</p>

  <p class="block_">Uzatmadıkça uzatıyor Çakal. Otuzbeş pek kaba giriyor lafa:</p>

  <p class="block_">“Tamam, kısa keselim... Var mı ilgilenen müşteri?”</p>

  <p class="block_">“Aslında yoktu, ama geçenlerde biri telefon edip, benim de eski bir arkadaşım olduğunu söyleyip…”</p>

  <p class="block_">Gözünün içine baka baka dolap çeviriyor Çakal, o kadar belli ki:</p>

  <p class="block_">“Siz mi alıcaksınız?”</p>

  <p class="block_">“Yok efendim, elbette ki hayır... İşte o arkadaşım, ki sizi temin ederim kendisini senelerdir görmüyordum ve hâlâ da görmüş değilim, talip oldu mülke...”</p>

  <p class="block_">“İzahata girmeyin beyefendi. Arkadaşınız veya değil, almak istiyorsa getirsin mukaveleyi, atalım imzayı, verin paramı, gideyim...”</p>

  <p class="block_">Şaşkınlıktan ne yapacağını, elindeki kalemi neresine sokacağını şaşırıyor Çakal. İki saattir Otuzbeşi kazıklamak için inceden döşediği yolda aniden sendeliyor, bütün makyajı dublajı dağılıp gidiyor, müşteriden avantayı bu kadar kolay kapacak olmasına inanamıyor.</p>

  <p class="block_">Saatine göz atıyor telaşla:</p>

  <p class="block_">“Hay aksi, hu kadar çabuk karar vereceğinizi bilsem... Binayı bile görmeden... Hay aksi, karşı taraf yarın sabaha randevu vermişti... Hay aksi...”</p>

  <p class="block_">O kıvranırken, Otuzbeş sakin sakin oturuyor, hay aksi.</p>

  <p class="block_">“Beyefendi, izninizle, ben karşı tarafı arayayım... Bankalar da kapandı, fakat belki bir ihtimal...” diye kekelerken cep telefonu çalıyor... Telefonu açar açmaz düzeliyor konuşması, alnındaki ter anında buharlaşıyor, yüzü gülüyor, ferahlıyor.</p>

  <p class="block_">Telefonu kapatıp Otuzbeş’e kusturucu bir neşeyle bakıyor, sevinçten uçacak ağzını açarken:</p>

  <p class="block_">“Yahu ne şanslısınız... Aşağıdaymış kendisi... Tedarikliymiş de... Geliyor efendim...”</p>

  <p class="block_">Beş dakika sonra açılıyor büronun kapısı. Sırıtkan bir adam giriyor içeri. Otuzbeş bu sırıtışı tanıyor. Onüç. Postacı.</p>

  <p class="block_">Yanında cılız mı cılız, belki on yıldır suya ve gıdaya el sürmemiş gibi görünen, hırpani bir adam var, yani ben Numune varım. Kotuma tıkıştırdığım kazakla pek komik duruyor olmalıyım.</p>

  <p class="block_">Masaya yönelip avukatı kaldırıyor Onüç, kök gibi bir kafa gömüyor suratına.</p>

  <p class="block_">Çakal’ın burnundan kan boşalıyor anında, bir yandan da, “Ne oluyo ya, ne demek bu şimdi? Sen istemedin mi sinemayı araştırmamı, terekesini bulup çıkarmamı? Demedİn mi, ucuza kapatalım, kırışalım paraların,” diyor ağlayarak.</p>

  <p class="block_">Onüç, “Okuldayken bana çektirdiklerine say. Pis yurtlu ha?” diye bağırırken, ben Otuzbeş’e dönüyorum:</p>

  <p class="block_">“Hayat ne tuhaf... Merhum badimin yönetmeni, sinemanın varisi çıktı... Ve bilmeni isterim ki, sahtekânn teki de olsa, badim doğruyu söylemişti, saçına bile dokunmamıştı Kumral’ın…”</p>

  <p class="block_">Otuzbeş öfkeyle yekiniyor koltuğunda, bağırıyor:</p>

  <p class="block_">“Sen de kimsin?”</p>

  <p class="block_">“Ben Numune. Onüç’ü zaten tanıyosun...”</p>

  <p class="block_">Çakılıp kalıyor yerinde, ben devam ediyorum:</p>

  <p class="block_">“Hadi kalk, gidelim...”</p>

  <p class="block_">Karşısında kaderi duruyor Otuzbeş’in, bunu hemen anlıyor, kalkıyor, gidiyoruz.</p>

  <p class="block_1">&nbsp;</p>
</body>
</html>
