<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_20" id="calibre_pb_16">BAB 05 TEVDİ</p>

  <p class="block_11">&nbsp;</p>

  <p class="block_7">Tekirdede sakalın yok, ben ölmüşüm bakanım yok...</p>

  <p class="block_7">Amasya ağıdı</p>

  <p class="block_1">&nbsp;</p>

  <p class="block_1">&nbsp;</p>

  <p class="block_">Dev şehir’de bir semt.</p>

  <p class="block_">Semtte bir ev.</p>

  <p class="block_">Evde Otuzbeş.</p>

  <p class="block_">Otuzbeş’in kapısı.</p>

  <p class="block_">Kapının zilinde parmak.</p>

  <p class="block_">Parmağın ucunda postacı.</p>

  <p class="block_">Açıyor kapıyı Otuzbeş.</p>

  <p class="block_">Her zamanki ihtiyar postacı değil, genç bu, sırıtkan ve Otuzbeş’i tanıyor üstelik:</p>

  <p class="block_">“Otuzbeş abi, iadeli taahhütlü, şurayı imzala!”</p>

  <p class="block_">“Amca nerde?”</p>

  <p class="block_">Suratsız, yarı kambur postacısı Otuzbeş’in, yıllardır canına okuyan faturaları, envai çeşit paketi zarfı burnuna sokan kâbusu.</p>

  <p class="block_">“Mecburi emekliye ayırdılar amcayı... Benim adım Onüç.”</p>

  <p class="block_">Sevmedi bu ismi Otuzbeş, tedirgin eden bir bitişi var, bir isim “üç” diye biter mi hiç?</p>

  <p class="block_">“E hayırlı olsun ona da sana da... Görürsen selamımı söyle,” deyip savmaya çalışıyor postacıyı.</p>

  <p class="block_"><i class="calibre2">Savılmıyor</i>:</p>

  <p class="block_">“Kendimi bilmem de, onun için pek hayırlı olmadı.”</p>

  <p class="block_">Sırıtışı daim Onüç’ün.</p>

  <p class="block_">Tuhaf biri, diye düşünüyor Otuzbeş, teni neredeyse saydam, parlıyor sanki, her an buharlaşıp havaya karışacak gibi, yanağında bir yara izi...</p>

  <p class="block_">“Neden?”</p>

  <p class="block_">“Haftasında köprüden attı kendini.”</p>

  <p class="block_">Şaşkınlıktan ağzı bir karış, tekrarlıyor Otuzbeş:</p>

  <p class="block_">“Neden?”</p>

  <p class="block_">“Öyle işte...”</p>

  <p class="block_">Gidiyor Onüç.</p>

  <p class="block_">Her zamanki vaziyetle buluyor kendini Otuzbeş.</p>

  <p class="block_">Amcanın senaryosu:</p>

  <p class="block_">Hayat hızla değişmekte, yaşlı ve içli postacı ayak uyduramaz, işinden aniden emekli edilince, dış, gece... Salonda, elinde zarf, dalıp gitmiş Otuzbeş. Ayıyor bir anda.</p>

  <p class="block_21">Başlarım amcaya da senaryosuna da!</p>

  <p class="block_1">&nbsp;</p>

  <p class="block_">Telefon bu kez. Klasik zil sesi, pastel renk aktrisleri dudaklarını titreterek koşturanlardan: Ringring, ringring!</p>

  <p class="block_">Yok, telefon cihazı en dijital olanından, teknolojik bir harika, bu zil sesini satıyorlar, alıp yüklüyorsun cihaza. Cep telefonunda da vesvese çalıyor Otuzbeş’in.</p>

  <p class="block_">Çago...</p>

  <p class="block_">Bangır bangır bağırıyor Çago, Otuzbeş ahizeyi uzaklaştırıyor kulağından:</p>

  <p class="block_">“Sabah 7”de. Bak 7’de dedim. 8 değil, 9 değil, 7 dedim, duydun mu, iyice anladın mı? Yedi nasıl bi rakam hatırlıyosun değil mi? Hani köylü mola vermiş de orağını ağaca dayamış, bildin mi? Saate tekabül ettiği yeri de anlatayım mı, ister misin...”</p>

  <p class="block_">Asap denen şey bir tür acılı gazoz olsa gerek, işte fokurdamaya başladı yine içinde Otuzbeş’in, midesinden genzine doğru yükseliyor.</p>

  <p class="block_">Bitsin bu çile:</p>

  <p class="block_">“Tamam, uzatma, konuştuğumuz gibi, yedide... Tamam dedik ya, merak etme... Ha Çago baksana...”</p>

  <p class="block_">“Avans falan verilmiycek, hiç boşuna tırmalama...”</p>

  <p class="block_">“Yok be oğlum, o değil. Orak var ya...”</p>

  <p class="block_">“Eee?”</p>

  <p class="block_">“Sana girsin...”</p>

  <p class="block_">Çat diye kapatıyor telefonu, bu son hareket asap gazozunu bazlıyor anında, hararetinin yarısını alıyor. Kalan yarısı için bir şeyler yapması, mesela bir şeyler içmesi lazım.</p>

  <p class="block_">Paltosunu kaptığı gibi fırlıyor evden.</p>

  <p class="block_">Dış, gece, kış. kar.</p>

  <p class="block_1">&nbsp;</p>

  <p class="block_">Agora’nın buz tutmuş kapısında kocaman bir afiş:</p>

  <p class="block_21">Fotoğrafın büyük ustasından yine muhteşem bir sergi: Şehir ve Ruh.</p>

  <p class="block_">Ruhsuz köpek, oturuyor içeride.</p>

  <p class="block_">“Vaaay Otuzbeş, naber üstat?”</p>

  <p class="block_">“Üstat” kısmında yine o dalgacı belirsizlik, ince bir sündürme, bu kelimeyi nasıl böyle istikrarlı bir alayla telaffuz edebiliyor, hayret.</p>

  <p class="block_">Başıyla belli belirsiz selam verip ilişiyor masanın birine Otuzbeş.</p>

  <p class="block_">Sefil korkaklığının en bariz kanıtı bu işte: Bu şipşakçı yaşıyor hâlâ.</p>

  <p class="block_">Kumral olsa, böyle konuşma derdi, bakma sen ona. Sonra da gidip Şipşak’la yatardı.</p>

  <p class="block_">“Rakı, otuz beşlik. Peynir, havuç, fava... Bu arada başın sağ olsun şefim...”</p>

  <p class="block_">“Sağ olabi.”</p>

  <p class="block_">Şef garsonun kalbi delik oğlu, sekiz yaşında, ölmüş, dün söylediler.</p>

  <p class="block_">Tekrar Şipşak’ın masasına ilişiyor Otuzbeş’in gözü, masa yüklü her zamanki gibi, sırtı kendisine dönük kadını tanıyacak sanki. Bir gülse veya duysa konuşmasını, kim olduğunu çıkarır, kadınların notasını asla unutmaz.</p>

  <p class="block_">Ama mezar gibidir Şipşak’ın masaları, gerizekâlının tekidir, can sıktığını fark etmez, sırf o konuşur, sadece o güler, kalanlar katlanır, küçük bir fırsat uğruna...</p>

  <p class="block_">Zira işleri fotoğraftan ibaret değil Şipşak’ın, sinema, edebiyat, resim, müzik... Kim bilir belki ebru, hat, cilt... Tam sanat kuburu herif.</p>

  <p class="block_">Sigara. Bugün yirmi birinci.</p>

  <p class="block_">Bırakamıyor,</p>

  <p class="block_">Sayarak içiyor.</p>

  <p class="block_">Saymadan iki paket içiyor. Saya saya kırk tane.</p>

  <p class="block_">Rakıları da bozdular iyice. Kötü rakıya denk gelince inhisarı ve bilumum devlet teşebbüsünü özelleştirsinler diye kükrüyor. İyisini içince beter bir komünist olup çıkıyor:</p>

  <p class="block_21">Sarmantepe Inhisarı’na kimse dokunamaz!</p>

  <p class="block_">Kumral, “Dur söyliycem, sen ikizlersin, çift karakterlisin,” demişti. İtiraz etmedi, Kumral onu hep ikizler bildi.</p>

  <p class="block_">Halbuki akrep o.</p>

  <p class="block_">Şu kadını nereden tanıyor?</p>

  <p class="block_1">&nbsp;</p>

  <p class="block_">Saatler geçti. Kadın bira içiyor, hortum gibi çekiyor üstelik, fakat bir kez olsun kalkıp gitmedi tuvalete. Ne nekes böbrekler, pes.</p>

  <p class="block_">Sarhoş Otuzbeş ve yine aynı şey işte: Masaya otururken, ruhuna tetik küfürler eşliğinde çöken lanetlik, o öfkeli ve katı yalnızlık şuuru, çoktan buharlaşıp uçmuş. Dudaklarındaki ıslaklık, gözlerindeki fırdöndü, yavşamışlığına delalet. Kapıdan girenler, yanından geçenler, masadan kalkanlar, birer vaat artık ona. Öylesine vaat ki, hepsine dikkat etmekten başı dönüyor, midesi bulanıyor. Azıcık tanıdığı birini görse, kolundan tutup çekiveresi var karşısına, “Nerdesin yahu bunca zaman, gel iki çift laf edelim” diyesi...</p>

  <p class="block_">Ve nihayet kalkıyor kadın. Hoş kadın, vücudu düzgün, başı dik. Otuzbeş’e doğru dönüyor, güzel hakikaten, tanıyor da, ama nereden, çıkaramıyor.</p>

  <p class="block_">Yok, çıkardı. Başbakan nutuk atarken, hemen yanında, konuşmaları zarif elleriyle sağırdilsiz diline çeviren kadın bu. Ya da ona çok benziyor:</p>

  <p class="block_21">Başbakan bekâr, yıllar önce amansız bir hastalık sebebiyle kaybetmiş karısını. Nereye gitse kendisine eşlik eden bu kadına âşık şimdi. Lakin muhafazakâr, utangaç bir başbakan, bir türlü açamıyor derdini. Bir akşam, işadamlarından menkul küçük ve nezih bir topluluğa konuşurken, aniden karar veriyor açılmaya, başlıyor birini çok sevdiğini anlatmaya. Bu arada kadın, mevzudan bihaber, habire çevirmekte cümleleri. Konuşmanın sonunda başbakan dönüp kadına ilan-ı aşk ediyor. Kadın bunu da çeviriyor ve hemen sonra şaşkınlıktan donakalıyor, salonda bir alkış kopuyor...</p>

  <p class="block_">Uydurmaya fena daldı yine. Bok.</p>

  <p class="block_21">Nerede bizde öyle başbakan?</p>

  <p class="block_">Gözlerini kitlendiği meçhulden çeviriyor ki, karşısında Balina ve çoktan tüketmeye başlamış havuçları, peynirleri. Tanışı, muhabbeti arzuladı, lakin Balina’yı değil. Kocaman göbeğinin üzerine yığmış gövdesini, sırtı bir basket topu kadar yuvarlak, bu kış gününde bile koltukaltlarında tertuz izleri...</p>

  <p class="block_">Yani tıpkı Otuzbeş. Bir şişman için, bir sakat için en katlanılmaz hal, lanetli bir aynanın karşısında oturmak... Zira şişkoluğu iki kat belirgin artık.</p>

  <p class="block_">Öyledir, ne kadar şişman o kadar pişman, ne kadar sakat o kadar dikkat...</p>

  <p class="block_">Dile geliyor Balina:</p>

  <p class="block_">“Otuzbeş, abicim, acayip bi hikâyem var, tam senlik...”</p>

  <p class="block_">Ve ne kadar şişko, o kadar senaryo! Ağlamak istiyor Otuzbeş.</p>

  <p class="block_1">&nbsp;</p>

  <p class="block_">Her nasılsa evde açtı gözlerini.</p>

  <p class="block_">Karşısında yine Balina, kanepede, sırtından değil, ağzından sular fışkırtarak uyuyor.</p>

  <p class="block_">Lakabı esasen kilosundan miras Otuzbeş’in. Zamanla “yüz’ü gitti, “otuzbeş”i kaldı. Rakıları otuz beşlik dozlar halinde içmesinin, otuz beş milimetrelik filmler kesip biçmesinin, bu lakaba katkısı olmuştur elbet. Esasen Körşehirli olduğunu bilen var mı acaba?</p>

  <p class="block_">Uyuması lazım, sabahki iş mühim, ama uyumak zor.</p>

  <p class="block_">İçki sonrası en berbat durum bu işte: Kısa sızmak. Şimdi tekrar dal dalabilirsen.</p>

  <p class="block_">Bu vaziyet ona bir gala gecesinden yadigâr. Kendi gala gecesinden, ilk ve tek filminin, gülle misali battığı o geceden.</p>

  <p class="block_">Salonda temiz beş yüz kişi. Satkın gazetelerin birkaçında o gün, “Kurgu Masasından Kamera Arkasına” manşeti, ona dair. Ve işte ışıklar söndükten yarım saat sonra, hemen arkasında bir konuşma:</p>

  <p class="block_">- Bu ne babam?</p>

  <p class="block_">- Ben de çakamadım mevzuyu...</p>

  <p class="block_">- Herif batırmış resmen.</p>

  <p class="block_">- Senaryo kimindi?</p>

  <p class="block_">- Balina diye biri...</p>

  <p class="block_">- Ulan hikâye boktan, bari adam gibi çek, ha öyle değil mi?</p>

  <p class="block_">- Şşşşşt. Öndeki şişko bize bakıp duruyo...</p>

  <p class="block_1">&nbsp;</p>

  <p class="block_">Çıkışta baygın bakışlı, şurup sesli o eleştirmenin, ağzına dayanan mikrofonu yalayacakmış gibi eğilip, mutlu mesut söylediklerini de televizyondan duyuyor:</p>

  <p class="block_">-Açıkçası olmamış. Doğrusu şaşırdım. Açıkçası Tombul Biraderlerden daha iyi iş beklerdim. Hele sinemamızın atılım yaptığı, imkânların arttığı, art arda başarılı filmlerin çekildiği böyle bi dönemde, doğrusu tam bi felaket. Açıkçası hikâyede büyük boşluklar var, doğrusu yönetmenliğe de ne desem boş...</p>

  <p class="block_">O eleştirmen, yeni çıkan “Sinema Tarihi ve Yönetmenler Sözlüğü” kitabı hakkında bir tanıtım yazısı yazmasını rica ediyor üç gün sonra. Yazıyor Otuzbeş, ne yapsın...</p>

  <p class="block_1">&nbsp;</p>

  <p class="block_">Gün ağarıyor. İçeride eşya çıtırtıları, dışarıda erkenci otobüslerin homurtuları, alt kattaki takkeli düzineyi bitirmiş, duvarlarda su borusu iniltileri...</p>

  <p class="block_">Nihayet uyku bastırıyor dalına...</p>

  <p class="block_">Gözlerini kapatıyor, şöyle yarım saat kestirse...</p>

  <p class="block_1">&nbsp;</p>

  <p class="block_1">&nbsp;</p>

  <p class="block_3">*</p>

  <p class="block_1">&nbsp;</p>

  <p class="block_1">&nbsp;</p>

  <p class="block_22">“Siktir git Otuzbeş, siktir git ve geber...”</p>

  <p class="block_">Çago.</p>

  <p class="block_">Haklı.</p>

  <p class="block_">Saat on.</p>

  <p class="block_">Ve dışarıda silah sesleri. Çago’yla pencereye yanaşıyorlar. Mağazanın birini yakmışlar yine, polis tabancaları çekmiş, saydırarak kovalıyor kaçanları. Polisin uzaklaşmasını fırsat bilen ahali dalıveriyor mağazaya, el kol mal dolu çıkan çıkana.</p>

  <p class="block_">“Lan Çago, Agora’daki komi değil mi şu?”</p>

  <p class="block_">“Hangi komi, nerde?”</p>

  <p class="block_">“Xırbo komi...”</p>

  <p class="block_">“Ulan bütün komiler Xırbo zaten Agora’da...”</p>

  <p class="block_">“İsmini unuttum, bak bak, şuraya doğru koşuyo.”</p>

  <p class="block_">“Harbiden o. İyi de yüklenmiş kerata.”</p>

  <p class="block_">“Akşama alırız payımızı...”</p>

  <p class="block_1">&nbsp;</p>

  <p class="block_">Masaya dönüyorlar.</p>

  <p class="block_">Çago saniyesinde kaldığı yerden başlıyor:</p>

  <p class="block_">“Geber. Adam içerde yeşil çaya dönüştü, ağladı ağlıycak, hani söz vermiştiniz, hani söz vermiştiniz diyo, başka bi şey demiyo. Herif ödemeyi hemen yapmaya karar vermiş üstelik, cebinde tomar parayla gelmiş, şimdi o tomarla gidecek. Ulan Otuzbeş, daha büronun kirasını ödemedim, taksitler olduğu gibi duruyo, evde karı, çocuklar istiyo da istiyo, haberin var mı lan senin bunlardan...”</p>

  <p class="block_">Çago’nun susacağı yok.</p>

  <p class="block_">Otuzbeş giriyor araya:</p>

  <p class="block_">“Çay söylesene bana.”</p>

  <p class="block_">İsabetli cümle, sustu Çago.</p>

  <p class="block_">Öldürecek gibi bakıyor şimdi.</p>

  <p class="block_">Fırsat bu fırsat:</p>

  <p class="block_">“Kasma o kadar, ben konuşurum adamla.”</p>

  <p class="block_">“Bak sen. Çok merak ettim Otuzbeş, ne diyeceksin paşa çocuğuna?”</p>

  <p class="block_">Hiç oralı değil Otuzbeş:</p>

  <p class="block_">“Neydi bu, belgesel mi?”</p>

  <p class="block_">“Belgesel, eski camiler...”</p>

  <p class="block_">“Yani o camiyi bu camiye, o minareyi bu minareye ekliycez, bundan ibaret değil mi mesele?”</p>

  <p class="block_">Çago eğilip kafasını vurmaya başlıyor masaya. Ciddi ciddi de vuruyor yazık, çıkan sesten belli. Doğruluyor, alnı kızarmış:</p>

  <p class="block_">“Abicim, bak, iyisi mi sen şu kapıdan çık, defol git, bi daha ne ben seni göreyim ne de sen beni gör...”</p>

  <p class="block_">“Peki nasıl biri bu adam?”</p>

  <p class="block_1">&nbsp;</p>

  <p class="block_1">&nbsp;</p>

  <p class="block_3">*</p>

  <p class="block_1">&nbsp;</p>

  <p class="block_1">&nbsp;</p>

  <p class="block_">“Hey gidi Sülük Bey, o kadar kıymetli bir insan trafik kazasına kurban gitsin, olacak iş mi?”</p>

  <p class="block_">“Öyle efendim, sormayın, acısı hâlâ kalbimizi yakıyor... Biliyorsunuz annemi de aynı kazada...”</p>

  <p class="block_">“Bilmez miyim? Çok yazık, çok... İkisi pek severlerdi birbirlerini, imrenirdik onların mutluluğuna... Tekrar başınız sağ olsun...”</p>

  <p class="block_">Çago sulh memnunu, kenarda sırıtıyor, Otuzbeş bu sinsi el ovuşturma hareketinin sadece çizgifilmlerde yapıldığını sanırdı.</p>

  <p class="block_">Otuzbeş’in babası Sülük Bey’i bu şehirde tanımayan zengin yok. Son elli yılda kalantorlar ne kadar dernek, sendika, oda, vakıf kurmuşsa, pederi hepsinin tam ortasındaydı. Son demlerinde epey çaptan ve servetten düşse de, zengin meclislerinde ismi anılıyor hâlâ. Nedense burjuvaların örgütlenmesine dair tuhaf bir merakı vardı rahmetlinin.</p>

  <p class="block_">Müşteriyi ufak ufak kurgu odasına doğru yönlendirmesi lazım Otuzbeş’in, ama adam, “talihsiz kazayı” iyice didikleme niyetinde:</p>

  <p class="block_">“Üç yılı geçti değil mi evladım?”</p>

  <p class="block_">“Dört yıla yaklaştı...”</p>

  <p class="block_">“Polis bazı şüpheler var demişti, bir şey çıkarabildiler mi?”</p>

  <p class="block_">“Hayır efendim, kabahat sekizde dokuz bizimkilerdeymiş, öyle dediler, peder beyin alkollü olduğu da tespit edildi...”</p>

  <p class="block_">“Toprağı bol olsun, güzel içerdi Sülük Bey… Pek de sevimli yürürdü, öyle şey gibi...”</p>

  <p class="block_">Babasının ördek yürüyüşü...</p>

  <p class="block_">Herif hafiften makaraya mı sarıyor Otuzbeş’i?</p>

  <p class="block_">“O toplantılara geldiğinde şenlik havası eserdi, gülerdi herkes... Ama geniş adamdı rahmetli, hiç üzerine alınmazdı...”</p>

  <p class="block_">Sırıtıyor adam. İğrenç, hafifçe eğilip Otuzbeş’in dizine bir fiske vuruyor:</p>

  <p class="block_">“Epey bir miras da kalmıştır size, değil mi?”</p>

  <p class="block_">Az şaşırır, ama çok şaşırıyor sorunun teklifsizliğine.</p>

  <p class="block_">Hepsini filme yatırıp batırdım dese mi?</p>

  <p class="block_">“Epey denemez aslında beyefendi, belki biliyorsunuzdur, son yıllarında işleri pek iyi gitmiyordu...”</p>

  <p class="block_">Fısıldıyor beyefendi, sır verir gibi:</p>

  <p class="block_">“Fakat alüminyum fabrikası iyi işliyordu, sonra o manifatura toptancısı...”</p>

  <p class="block_">“Sattık efendim onları, hepsini sattık, ilgilenemeyiz, yürütemeyiz diye korktuk...”</p>

  <p class="block_">“Vah vah...”</p>

  <p class="block_">İlgisi dağılmaya meyilli artık müşterinin, acilen alengirli bir şeyler söylemesi lazım:</p>

  <p class="block_">Camilerle ilgileniyormuşsunuz...”</p>

  <p class="block_">Karşılık yok, yanlış alengir.</p>

  <p class="block_">Çago huysuzlanmaya başlıyor ötede.</p>

  <p class="block_">İkinci deneme:</p>

  <p class="block_">“Ressam bir arkadaşımın atölyesine gittim geçenlerde. Elinde yarım asırlık ahşap bir cami kapısı var... İşçiliğine akıl sır erdirmek mümkün değil efendim... İşlemelerini görmek için büyüteç kullanmak gerekiyor.”</p>

  <p class="block_">Bingo. Herifin gözleri parlıyor anında. Heyecanla atılıyor:</p>

  <p class="block_">“Öyle mi? Kimdir bu arkadaşınız, atölyesi nerede, bir göz atmama izin verirler mi acaba?”</p>

  <p class="block_">“Siz de bilirsiniz ismini. Atölyesi buralara yakın, fakat kendisi bir süreliğine yurtdışına çıktı. Döner dönmez bir randevu alırım efendim...”</p>

  <p class="block_">Ne öyle bir ressam, ne öyle bir kapı, ne de öyle bir seyahat var elbet. İşi bitirsinler de.</p>

  <p class="block_">“Yavaş yavaş kurgu odasına doğru geçelim mi efendim?”</p>

  <p class="block_1">&nbsp;</p>

  <p class="block_1">&nbsp;</p>

  <p class="block_3">*</p>

  <p class="block_1">&nbsp;</p>

  <p class="block_1">&nbsp;</p>

  <p class="block_21">Gece, iç...</p>

  <p class="block_21">(Kumral kapıdan girer... İçeriden Otuzbeş’in sesi duyulur...)</p>

  <p class="block_"><span class="text_2">otuzbeş</span><i class="calibre2">: Kumraal, geldin mi hayatım?</i></p>

  <p class="block_21">KUMRAL: (Kendi kendine mırıldanarak...) Yok gelmedim, az sonra gelicem... Salak, dangalak...</p>

  <p class="block_"><span class="text_2">otuzbeş</span><i class="calibre2">: Çabuk ol tatlım, süper köfte kızarttım, soğumasın...</i></p>

  <p class="block_"><i class="calibre2">KUMRAL: (Banyoya doğru giderken mırıldanmaktadır halâ... Sarhoş, hafifçe sallanıyor yürürken.)</i> <i class="calibre2">Köften batsın, puşt, pis şişko, görürsün köfteyi sen...</i></p>

  <p class="block_"><span class="text_2">otuzbeş</span><i class="calibre2">: (Meraklı bir ifadeyle banyonun kapısına gelir, tıklatır, ses çıkmayınca kapıyı açar. Kumral klozette oturmakta .) Güzel sevgilim ne yapıyo bakalım?</i></p>

  <p class="block_21">KUMRAL: Sıçıyo.</p>

  <p class="block_1">&nbsp;</p>

  <p class="block_">Çago’nun kucağına fırlattığı para destesiyle aydı.</p>

  <p class="block_">“Ulan Otuzbeş, felaket bi adamsın, tam iş yattı derken...”</p>

  <p class="block_">Kendi destesini sürtüyor iki yanağına, gözleri ışıl ışıl:</p>

  <p class="block_">“Bereket versin...”.</p>

  <p class="block_">Paraya dokunur dokunmaz ruhunun eprimiş astarı tersyüz olur Çago’nun, olmayan şahsiyeti eksiye inip sahte, anlık bir iyilik çengeline takılır.</p>

  <p class="block_">Ses etmiyor Otuzbeş, önüne konan viskiyi fondipleyip kalkıyor.</p>

  <p class="block_">“Otuzbeş, zengin çocuğuymuşsun yahu sen. Ben de filme parayı nerden buldu diyodum.”</p>

  <p class="block_">“Attım oğlum, nerde bizde öyle sağlam arka?”</p>

  <p class="block_">“Hadi hadi, hiç atıyo gibi bi halin yoktu...”</p>

  <p class="block_">Değiştiriyor mevzuyu:</p>

  <p class="block_">“Ne iş var yakında?”</p>

  <p class="block_">“İş” kelimesi, Çago için iyilik anının “the end”i.</p>

  <p class="block_">Sıkıntılı ve nazlı tüccar ifadesini giyiniveriyor yüzüne. İç çekerek önündeki deftere eğiliyor:</p>

  <p class="block_">“İki gün sonra... Ama kıyakçıyız bu defa, kısa filmci iki öğrenci gelecek, parası az...”</p>

  <p class="block_">“O zaman beni unut, Taklayı çağırırsın...”</p>

  <p class="block_">Çocuk gibi mızıldanıyor Çago:</p>

  <p class="block_">“E ama kardeşim, bütün ballı işleri sana paslayıp Taklayı hep angaryaya koşamam ki... Ayıp oluyo çocuğa...”</p>

  <p class="block_">Ayıp ve Çago! Gülse mi gülmese mi?</p>

  <p class="block_">“Daha iki ay önce uzunun filmini vermedin mi Taklaya? O zaman bana ayıp olmamıştı...”</p>

  <p class="block_">“Uzun onu istedi, ben ne yapayım...”</p>

  <p class="block_">Bundan sonrası lüzumsuz nefes, kapıyı açıp çıkıyor.</p>

  <p class="block_">Arkasından bağırıyor Çago:</p>

  <p class="block_">“Kısalara gelmiycek misin yani?”</p>

  <p class="block_">Doğru merdivenlere...</p>

  <p class="block_">Asansörden korktuğunu söylüyor herkese. Yalan.</p>

  <p class="block_">Asansör ondan korkuyor, çakılmaktan...</p>

  <p class="block_1">&nbsp;</p>

  <p class="block_">Deniz kıyısında beton setler... Orada buluyor kendini, otururken.</p>

  <p class="block_">Epey yürümüş, yürürken bir çuval hikâye uydurmuş. Ama tek harf yok kafasında, bacakları sızlıyor, sırtı ağrıyor, şişkoluk başa bela.</p>

  <p class="block_">Bu manzara insanın canına okur işte. Kar yağmakla, uzaktan vapurlar geçmekle... Elma yanaklarından yaşlar süzülen bir şişko, butları birbirine, midesi kasıklarına abanmış, suskun ve çarpık oturmakta...</p>

  <p class="block_">Kendi manzarası kendine keder, hepten ağlayası var.</p>

  <p class="block_">O ki bu gövdeden hiç gülmez bir mendebur çıkartmak için ne çok bekledi. Daimi, nazik bir sırıtma eşliğinde akıp gitti yılları. İyilikten umulan medet, gülüşten beklenen vaat...</p>

  <p class="block_">Boşmuş hepsi.</p>

  <p class="block_">İlk patlama, unutmaz hiç, galadan iki gün sonra geldi. İki küfür, bi buçuk nara ve tek bir yumrukla göçertti karşısında onu dalgaya saran adamı. Masada kim varsa, Uzun, Çago, Kumral, Şipşak, korkuyla, bir anda kayboldular ortalıktan. Uzun’un giderek uzaklaşan elini gördü, Kumral’ın giderek uzaklaşan kıçında... Sandalyeyi tuttuğu gibi patlattı camekâna, devirdi masaları... Devrilen oydu aslında... Nihayet devrilen, eriyen, kaybolan ve türlü çeşit zehirler, dikenler refakatinde tekrar zuhur eden...</p>

  <p class="block_">Ve derhal anladı, insanların en beteriydi artık: Bıngıl bıngıl ve çok fena...</p>

  <p class="block_">Ama o kadar kolay da değil, “İyi yürekli şişkolar cemiyetinden” istifa etmek, böğürerek hücuma geçmek. Ne vakit Kumral’ı düşünse, öyle acıyor, öyle öfkeleniyor ki, takati kalmıyor yekinmeye, yekinip hücum etmeye, kapaklanıyor yere, dikenleri, mızrakları kırılıyor, zehri akıp gidiyor boş yere.</p>

  <p class="block_">Ötede süzülen vapurun bir bölümü aniden havaya uçunca çıkıyor daldığı kasvetli kuyudan.</p>

  <p class="block_">Bu kaçıncı patlayan vapur. Sadece vapurlar olsa iyi, şehrin denizi de karası da ateş üzerinde darıya döndü adeta. Ahali nerede hamile kadın görse yolunu değiştiriyor artık. Kadınları sancılansa sokakta, koşup kucaklamaya, kucaklayıp doğurtmaya cesareti yok kimsenin.</p>

  <p class="block_">Kanlı ve yanık gövdeler bir bir vapurdan denize atlarken salya sümüğünü yalayıp temizliyor. Gerisin geri. Ağır ağır yokuşlardan...</p>

  <p class="block_">Nereye? Ev öyle uzak ve soğuk, Agora öyle yakın ve sıcak ki...</p>

  <p class="block_">Evin önünden geçip varıyor Agora’ya. Elbette, Şipşak, karşısında yine sağır dilsizci kadın, şefin gözleri şiş şiş. Balina köşe masadan fırladı bile ve kominin üzerinde gıcır gıcır kıyafetler...</p>

  <p class="block_1">&nbsp;</p>

  <p class="block_1">&nbsp;</p>

  <p class="block_3">*</p>

  <p class="block_1">&nbsp;</p>

  <p class="block_1">&nbsp;</p>

  <p class="block_">“Kumral’ın son dizisini seyrettin mi?”</p>

  <p class="block_">Sorunun “tin mi” kısmı, Balinanın havuç kıtırtıları altında ezilip gidiyor.</p>

  <p class="block_">Bazen hayatının Balinayı tanımakla boka sardığını düşünüyor Otuzbeş.</p>

  <p class="block_">Üç buçuk yıl önce bir bahar günü:</p>

  <p class="block_">“Bak abi, bu senin hikâyeyi benim hikâyeyle paçal yaptık mı, bak gör nasıl sarsılıyo ortalık…”</p>

  <p class="block_">Hatta bokluğunun miladını, o metalik “paçal” kelimesinden biliyor.</p>

  <p class="block_">“Valla kızma ama, döktürüyo hatun. Dizi listede üç haftadır tepe. Uzunla da ayrılmış diyolar...”</p>

  <p class="block_">Fakat herhalde bir bok kardeşliği oluştu aralarında. Balina’dan vazgeçemiyor. Pek vaki değildir ya, bir gün masasına gelip oturmasa garip oluyor, huylanıyor.</p>

  <p class="block_">“Balina sen ne iş yapıyosun şimdilerde?”</p>

  <p class="block_">“Hiçbi şey. İş yok abi. Ne oldu, neden sordun, bi durum mu var?”</p>

  <p class="block_">Her daim sefalet halindeki Balina’nın, “iş” lafına her daim böyle kahredici bir heyecanla atılması, her daim kahrediyor ve eğlendiriyor Otuzbeş’i.</p>

  <p class="block_">Eğlence devam etsin:</p>

  <p class="block_">“Sıkı bi dizi hikâyesi var aklımda. Ağlarsın, yıkılırsın anlatsam...”</p>

  <p class="block_">“Yapma ya, anlat abi...”</p>

  <p class="block_">“İki arkadaş var, kadim arkadaş, can yoldaşı, bi başlarına ekmek kavgası veriyolar Beyşehir’de...”</p>

  <p class="block_">“Süper... Eee?”</p>

  <p class="block_21">Ah salak Balinam.</p>

  <p class="block_">“Küçük küçük, geçici işler hep, bi gün hamallık, bi gün inşaat, bi gün ayakçılık falan... Derken bi film seti taşınacak oluyo, nakliyeci bu ikisini toplayıp götürüyo... Taşıma devam ederken, yönetmen görüyo bunları... Bi doğu hikâyesi çekicek, ağalar, kan davası falan, filmde tam da böyle iriyarı Xırbolar’a ihtiyaç var... Gidiyo yanlarına, diyo ki, siz ikiniz bırakın bu işi, gelin filmde oynayın...”</p>

  <p class="block_">“Olaya bak be... E ne yapıyolar?”</p>

  <p class="block_21">Ah öküz Balinam.</p>

  <p class="block_">“Kabul etmiyolar, günahtır diye!”</p>

  <p class="block_">“Haydaaa, salak mı be bunlar?”</p>

  <p class="block_">“Lan Balina, iki sefil Xırbo ne yapıcak, atlıyolar tabii üstüne...”</p>

  <p class="block_">“Öyle ya, benimki de laf...”</p>

  <p class="block_">“Neyse, çekimler başlıyo. Rolleri ufak, ama üzerlerine cuk diye oturmuş, kabiliyet de var keratalarda... Milletin dikkatini çekiyolar hemen, halk bunları acayip seviyo... Yönetmenle senarist bakıyolar ki bunlarda iş var, yavaş yavaş rollerini büyütüyolar... Böyle böyle, nerdeyse başrole çıkıyolar... Sadece ikisinin oynayacağı projeler başlatılıyo bi yandan...”</p>

  <p class="block_">“…”</p>

  <p class="block_">“…”</p>

  <p class="block_">“E hadi anlatsana Otuzbeş, niye sustun?”</p>

  <p class="block_">“Bu kadar...”</p>

  <p class="block_">“Nasıl yani bu kadar, en zevkli yeri yahu...”</p>

  <p class="block_21">Ah avanak Balinam.</p>

  <p class="block_">“Attım, şimdi uydurdum, yok öyle bi hikâye...”</p>

  <p class="block_">Balina’nın yüzü kararıyor, gözleri masaya akıyor, kulaklarından ateş fışkırıyor, şişmanların komik hışmıyla kalkıyor ayağa:</p>

  <p class="block_">“Sikerim lan muhabbetini... Biz de oturmuş mal gibi dinliyoruz…”</p>

  <p class="block_">Gidiyor.</p>

  <p class="block_">Saniyesinde masanın birine ilişiyor. Otuzbeş’i göstere göstere anlatmaya başlıyor.</p>

  <p class="block_21">Ah adi Balinam.</p>

  <p class="block_">Eğlencenin sonu.</p>

  <p class="block_1">&nbsp;</p>

  <p class="block_3">*</p>

  <p class="block_1">&nbsp;</p>

  <p class="block_1">&nbsp;</p>

  <p class="block_">Bu evde sökülüp atılamayan bir kasvet var. Halbuki üç tarafından ışık alıyor.</p>

  <p class="block_">Kahverengi kapıdan girersin, minik kare bir antre ve antreye açılan üç beyaz kapı çıkar karşına. Kapılardan biri açık mutfaklı salonun, biri yatak odasının, diğeri de banyonun.</p>

  <p class="block_">Banyoyu her nedense ve iyi ki de epey büyük yapmışlar. Kumral’ın kaldığı o üç ayda çuvalla para döktü Otuzbeş buraya. Değişen fayanslar, en genişinden kabin duş, haliyle Otuzbeş de yıkanır, yeni klozet, yeni lavabo, yeni musluklar...</p>

  <p class="block_">Yatak sonra... En pahalısı, en sağlamı, en büyüğü, haliyle Otuzbeş de uyur. Ama bu sağlamlığın ne meşk ne de meşk hareketleri bakımından bir faydası var ona. Hep altta elbet. Yatak muhasebe defteri tenha. Kısa bir cümleye sığar aslında, deftere ne gerek. Agora adisyonuna tabi birkaç tombul ve her biri iki yüz kâğıda patlayan Su-lâvlar...</p>

  <p class="block_1">&nbsp;</p>

  <p class="block_">Agora’daki en ve yegâne havalı zamanları. Film hazırlıkları tam gaz, masası işsiz setçilerin, kelaynak figüranların uğrak yeri. Masaya biraz da fıstıklar uğrasın derdinde.</p>

  <p class="block_">Her fırsatta aynı lafı atıyor ortaya:</p>

  <p class="block_">“Birinci erkek tamam da, istediğim gibi birinci kadın bulamadım bi türlü.”</p>

  <p class="block_">Külliyen yalan elbet. Bir kez küçük hesaba bulaştın mı ne mantık kalıyor ne şuur, ne de onur. Ortalıkta üniversiteli, akademili, kolejli aktris kaynıyor. Otuzbeş hâlâ eli bohçalı kaçaklar düzme derdinde. Adilik ve aptallık diz boyu yani. Ondan yönetmen olsa ne olur, olmasa ne olur...</p>

  <p class="block_">İşte bir gece Balina, Kumral’ı elinden tutup getiriyor Ag-ra’ya, oturtuyor Otuzbeş’in karşısına. Bohçalı değilse de, taşralı ve ihtiraslı. Son kaçaklardan. Kızı görür görmez, işte aradığım bu diyor içinden. Nihayet bulduğu şey, oyuncu değil elbet.</p>

  <p class="block_">Aynı gece yataktalar. Rakıdan değil, kızın güzelliğinden sarhoş Otuzbeş. Ve yönetmen olan o, cüreti bol, bu kez üste çıkmaya kararlı. Cüretle ezilmekten zar zor kurtuluyor Kumral, Otuzbeş’in ekşi kokulu terinden sırılsıklam, nefes nefese banyoya atıyor kendini.</p>

  <p class="block_">Döndüğünde ettiği laf:</p>

  <p class="block_">“Bi daha yaparsak sen uzan olur mu?”</p>

  <p class="block_">Üç ay boyunca yapıyorlar ve Otuzbeş hep uzanıyor. Arada bir arkanı dön diyor Kumral’a, dönmüyor, ağzına al diyor, almıyor. İlk zamanlar kibarca geri çeviriyor Kumral, Otuzbeş’in bu sapıkça teşebbüslerini.</p>

  <p class="block_">Çekimlerin başında, ilk öflemeler pöflemeler de başlıyor. Ortalarında, üzerinde daha kısa kalıyor, işini bitirip banyoya koşuyor. Filmin final sahnesini çekip, Otuzbeş’in yatak için sabırsızlandığı, Kumral’ın ise uzattıkça uzattığı bir kutlamanın peşinden eve döndüklerinde ilk kez salon kanepesinde uyuyor. Velhasıl galadan bir gün sonra, Otuzbeş’in bozuntuya vermeden köfte kızarttığı o gün, (ağzına) sıçıp gidiyor Kumral, “Pis şişkooo!” diye bağırmayı da ihmal etmeden...</p>

  <p class="block_1">&nbsp;</p>

  <p class="block_3">*</p>

  <p class="block_1">&nbsp;</p>

  <p class="block_1">&nbsp;</p>

  <p class="block_">Otuzbeş ki, hiç gülmez bir mendebur, bir ahlaksız, bir edepsiz, bir öküz olana dek ne çok iyililikle yaşadı. Bir zamanlar ne ince ayrıntıları fark eder, görür ve bilirdi. “Yüzlerden bir an gelip geçen sıkıntı gölgelerini”, “bazı kadınların kederlendiklerinde dudak uçlarının çocuksu bir edayla kıvrıldığını”, “bazı adamların güçlü çenelerinin sağlam karakterlerine delalet olduğunu”, “pencereden süzülen hafif esintinin insanı utançla sevinç karışımı bir hisse gark edip asude bir maziye havale ettiğini”...</p>

  <p class="block_">Ne kadar edebi zırvalık, dandik palavra varsa, o hepsini kızıl isilikler misali ruhunda taşırdı. Midesinde, her an gözyaşları halinde yağacakmış gibi nemli bir peklikle, kalbinde her an taşacakmış gibi kaygan bir buruşmayla, ense kökünde her an gıdıklayıp güldürecekmiş gibi serin bir vaat duygusuyla gezinirdi ortalıkla.</p>

  <p class="block_">Lakin artık her şey mermer ona...</p>

  <p class="block_">Girintisiz çıkıntısız, dümdüz, ferah...</p>

  <p class="block_">Kendi gibi kalın artık ve pek kötü, ne mutlu ona...</p>

  <p class="block_">Çünkü bulunduğu her yer hapishanesidir Otuzbeş’in. Üzerine üzerine gelen o irili ufaklı nesnelere, elli kollu insanlara başka nasıl karşı koyabilir? O ki bu koca gövdeyle ne zaman bir yere sabitlense, kuşatılır. Kül tablaları, yiyecek paketleri, gazeteler, minderler, çatallar, kaşıklar, bardaklar tarafından...</p>

  <p class="block_">En beteri, gövdesine değecek kadar yakınına sokulan gövdeler... Bir süre sonra daralmaya başlar yeri. Kendisini, kocaman bir karın misali içeri çekmeyi dener, nafile. Nesneler kendi kendilerine ait oldukları yere gitmezler, kendi kendilerini çöpe almazlar. Gövdelerse uzakta durmayı bilmezler...</p>

  <p class="block_">Bazen, bir umutla, içinde yaşayan canlının sağlam ve zinde bacaklara sahip olduğunu hayal eder. Uygun bir anda, sözgelimi derin bir sarhoşluk anında, gövdesinden kurtulup ışık hızıyla koşmaya başlayacağını sanır. O böyle firar edince geriye kalan kılıf, boş bir çuval gibi yığılacaktır yere, bir anda karışacaktır toprağa, havaya, salona...</p>

  <p class="block_1">&nbsp;</p>

  <p class="block_">Salonun duvarlarında silme nadide afişler. İsteyene kare kare anlatırdı afişlerdeki filmleri, şimdi unuttu hepsini. Aralarına heyecanla asmış kendi filminin afişini, indiremiyor bir türlü, zaten onu da unuttu.</p>

  <p class="block_">Yıllardır okumayı değil, tozunu almayı tercih ettiği kitaplarla dolu beş kitaplık. Artık eline alıp kapaklarını açmaya başladı, okuyacak da belki, yapacak başka şeyi yok, okumak mağlupların işi.</p>

  <p class="block_">Babasının evinden sadece şu antika çalışma masasıyla antika sandalyesini aldı. Zürafa masa lambasının ampulü patlak aylardır, yanındaki kâğıtları kalemler değil, zaman kirletmiş. Uçları kıvrılmış, kenarları sararmış. Masanın diğer yanında bilgisayar, çalışıp çalışmadığından bile emin değil.</p>

  <p class="block_1">&nbsp;</p>

  <p class="block_">Cennet hücresi: Kanepe. Gardiyanı: Televizyon, Hücre duvarına attığı çentikler: Otuz beşlik rakı şişeleri. Ve ranza arkadaşı: Sehpa...</p>

  <p class="block_">Sehpanın üzerinde fi tarihinden bir gazete, gazetenin yanında yarısı yenmiş, kurtlanmış bir tost. Nasıl da bitirememiş? O ki bunu iki lokmada yutar normalde. Boş bir şişe, gazozu bitirmiş. Bir kaset kapağı, içi yoktur garanti, içlerin de kapağı yoktur, tıpkı kendisi gibi.</p>

  <p class="block_">Gazeteyi kaldırıp altına bakıyor. Çürük raporu... “Aşırı kilo sebebiyle askerlikten geçici olarak muaf tutulmasına, her yıl askeri hastanede durumunun yoklanmasına...” Askerlikten yırtmayı ne kadar mühim addetmiş ki, hâlâ sehpada tutuyor bu belgeyi. Yoklamaya gideni ara ki bulasın.</p>

  <p class="block_">Raporun yanında bir dergi, parlak ve popüler olanlarından, Otuzbeş’in filmine tam beş sayfa ayırmıştı, “Milli Sinema Tarihinin En Büyük Fiyaskosu” başlığıyla. Başlığın altında kısa bir sunuş yazısı:</p>

  <p class="block_">“Sinema âleminden bildik, fakat silik bir montajcının, muazzam bir bütçeyle ve büyük bir iddiayla aniden ortaya çıkışı herkesi şaşırttı önce. Kenarda köşede kalmış bir kabiliyetin patlamasına mı tanık olacaktık? Yıllarca film karelerini kesip kesip yapıştırmış bir sinema emekçisi, bize yerli bir rezervuar mucizesi mi yaşatacaktı? Görkemli bir basın toplantısıyla vurulan ilk klaketten, her dakikası basının kuşatmasında geçen çekimlerin bitimine dek herkes nasıl bir filmin ortaya çıkacağını merak ediyordu. Ve bunca tantananın ardından film daha gala gecesinde çöktü. Evet, yaşanan bir mucizeydi, ama tam ters tarafından…”</p>

  <p class="block_">Sunuşun altında filmden görüntüler ve kelle fotoğraflar eşliğinde yapılmış kısa söyleşiler. Kimler yok ki fikir beyan edenler arasında:</p>

  <p class="block_"><i class="calibre2">Şipşak:</i> Sinemamızda eşine az rastlanır bir temayı işleme cesaretinden dolayı yönetmeni kutluyorum. Fakat kendisine bu cesareti başka sahalarda değerlendirmesini öneriyorum...</p>

  <p class="block_"><i class="calibre2">Kumral</i>: Başta herkes, ilk çıkışını yapan bir oyuncu için ne büyük talihsizlik diyordu. Fakat yılmadım ve bu negatif durumu pozitife çevirmeyi başardım...</p>

  <p class="block_"><i class="calibre2">Çago</i>: Aslında fena bir montajcı değildir kendisi, işini iyi yapar. Ama demek ki herkes her işi yapamıyor. Aslında ona, ortalıkta projelerini hayata geçiremeyen bir sürü genç ve yetenekli yönetmenin dolaştığını söylemiş, parayı yapımcı olarak değerlendirmesini tavsiye etmiştim. Dinlemedi...</p>

  <p class="block_"><i class="calibre2">Balina</i>: Hikâyeleri paçal etmekte o kadar ısrarcı olmasaydı daha iyi bir film olabilirdi. Denealarımız farklıydı, aramızda kan uyuşmazlığı vardı, ne yazık ki çocuğumuz da hilkat garibi oldu...</p>

  <p class="block_">En sonda, tımarhaneden henüz kaçmışa benzeyen genç bir eleştirmen, övüyor mu sövüyor mu belli değil: Yıllar sonra kült film olarak anılacaktır. Yönetmenin bilerek veya bilmeyerek, büyük bir iş çıkardığı kanısındayım. Filmin absürdle katı gerçeklik arasında gidiş gelişleri, yer yer kuru algımızı parçalayan aykırı çıkışları çok sonra anlaşılacaktır...</p>

  <p class="block_">Yıllardır belki bininci kez okuduğu buruş buruş dergiyi kapatıp masanın çekmecesine tıkmak için kalkıyor. Yarı yolda yine vazgeçiyor, yine sehpaya koyuyor. Mutfağa gidip rakı dolduruyor, havuç soyuyor, peynir dilimliyor, salona dönüyor.</p>

  <p class="block_">Öyle boş boş bakarken, derginin yanında bir zarf ilişiyor gözüne. Genç postacıyı, Onüç’ü hatırlıyor, unutup gitmiş mektubu.</p>

  <p class="block_">Arkasına bakıyor zarfın, Körşehir’den gönderilmiş. Gönderenin adı, telefon, faks ve sicil numaralarıyla beraber, mor bir damganın içinde duruyor: “Av. Çakal Sırtbaba”.</p>

  <p class="block_">Yırtıyor zarfı:</p>

  <p class="block_">“Beni belki hatırlarsınız, merhum pederinizin Körşehir’deki mal mülklerinin devrini, taksimini ve satışını ben idare etmiştim.</p>

  <p class="block_">Efendim, yaklaşık dört yıl sonra, sürpriz bir meseleyle, aslında belki mesele değil de talih diyebileceğimiz bir durumla karşı karşıyayız. Şöyle ki:</p>

  <p class="block_">Miras muameleleri sırasında Tepekent civarındaki Büyük Sinema, başka bir şahsa satılmış görünüyordu. Fakat satışın muvazaalı olduğu, geçerlilik taşımadığı ve mülkün tekrar sizin üzerinize geçirilmesi gerektiği, üçüncü sahtiye hukuk kalemi tarafından tarafıma bildirilmiş bulunuyor.</p>

  <p class="block_">Daha sonra sinemayı da ziyaret ettim, isminin de işaret ettiği gibi, son derece büyük bir sinema. Şehrin ilk sinemalarından, vaktiyle iki bin koltuğa sahipmiş, büyük bir salonu, sağında solunda birahane, hamam ve kebapçı olarak işletilen çok sayıda müştemilatı var. Esnafa bakılırsa uzun süredir faaliyet göstermiyor. Salondaki koltukların çoğu kaldırılıp yerine tam teşekküllü bir matbaa kurulmuş, fakat matbaa da faal değil.</p>

  <p class="block_">Velhasıl şehrimize teşrif etmeniz, resmi bir zabıt tutturmanız, ilgili makamlara kimlik beyanında bulunmanız ve mülkiyeti tekrar üzerinize almanız lazım geliyor.</p>

  <p class="block_">Bu işlemleri düzenleme safhasında avukatlık ücretimin ve sonrasında sinemanın muhtemel satışından (ki diğer miras kalemleri gibi bunu da satmak isteyeceğinizi tahmin ediyorum) alacağım komisyonun meblağa göre belirlenmiş kademeli bir dökümünü ekte bulabilirsiniz.</p>

  <p class="block_">Bu mektup elinize ulaşır ulaşmaz benimle temasa geçmenizi rica eder, saygılarımı sunarım efendim...</p>

  <p class="block_1">&nbsp;</p>

  <p class="block_1">&nbsp;</p>

  <p class="block_3">*</p>

  <p class="block_1">&nbsp;</p>

  <p class="block_">Daha bilet gişesine yaklaşırken, tezgâhın arkasında oturan esmer gencin yüzüne yayılan tedirgin gülüşten anlıyor, tek biletle kurtulamayacağını. Tek bilet-çift bilet münakaşasını çok yaptı bu rezil otogarlarda, yenisine mecali yok. Zaten gişede kazansa savaşı, otobüste garanti kaybeder, yanında söylene söylene kıvranan yolcular, suratına pis pis bakan muavinler yüzünden.</p>

  <p class="block_">Bir defasında, yine hiç unutmaz, haline acıyan bir kadın, “Sizin yanınızdaki beyefendi buraya gelsin, benim ufaklık oraya otursun, ne gerek var canım tatsızlığa, sıkıntıya” buyurup meseleyi halletmişti. Birkaç saat sonra mola yerinde adamla kadının karşılıklı kıkırdaşmalarından, bunun ne menem bir halletme olduğu anlaşıldı tabii.</p>

  <p class="block_">Yani alır çift biletini, bakar hiç olmayan keyfine.</p>

  <p class="block_1">&nbsp;</p>

  <p class="block_">Yıllar sonra, seyahat bahanesiyle sona erdiriyor medya boykotunu da. İki-üç gazete, birkaç dergi… Kararlı, Kumral’a rastgelse bile, ki geleceği kesin, inatla, satır satır okuyacak haberleri.</p>

  <p class="block_">Koltuklarına yerleşiyor, bisküvi ve krakerle dolu bir torba eşliğinde. Ve açtığı ilk sayfada Kumral… Şapşal suratlı bir adamla el ele. Şarkıcıymış adam, yeni bir aşk doğmuş aralarında, magazin alemi bu haberle çalkalanıyormuş, zira çiftin eski sevgilileri de de gazetelerden öğrenmişler bu sürpriz gelişmeyi.</p>

  <p class="block_">Kumral gülüyor, güzel gülüyor her zamanki gibi, gözleri kısılmış, elmacıklarına doğru uzanan o mahcup dudak kıvrımları... Fotoğraftan ayıramıyor gözlerini. Midesine ani bir açlık hissi akıyor, oradan kamışına tahrik... Naylon torbadaki kremalı bisküvi paketlerinden birini açıyor, sonra birini daha, ne olduğunu anlamadan bitiyor paketler, önü dimdik. Midesi bulanıyor, naylon torbayı zor yetiştiriyor ağzına. O öğürüyor, kamışı öğürüyor, alttan üstten, bütün kremaları çıkartıyor içinden...</p>

  <p class="block_1">&nbsp;</p>

  <p class="block_">Bu gürültülü kusma mesaisi, yolcuların gövdesine dair acımayla öfke arasında gidip gelen hissiyatlarını malum neticeyle buluşturuyor: Tiksinti... Öyle olur, acıdığına öfke de duyarsın, netice tiksintidir.</p>

  <p class="block_">Fakat tiksinilmek onu rahatlatıyor, kaybedecek bir şeyi kalmıyor o noktadan sonra, şerden kararmış zihninde asıl eğlence başlıyor. Mola yerinde kocaman bir tepsiyi, tezgâhtaki beyaz önlüklüye fırça ata ata, kasadaki göbekliye şaka yapa yapa ve salondaki herkesin gözünün içine baka baka tepeleme dolduruyor. En orta yerdeki masaya kuruluyor, muazzam bir iştahla pilava, köfteye, salataya, fasulyeye, patlıcana, böreğe, baklavaya yumuluyor.</p>

  <p class="block_">Hepsini silip süpürmesi beş dakikasını almıyor. Üzerine suyu dikip sandalyeye kaykılarak timsah gibi geğirmesi, az ötedeki masada kukla gibi eğreti oturan memur kılıklının tiksintisini dayanılmaz bjr raddeye vardırmış olmalı ki, “Bu kadarda olmaz ki, ayıp canım, ne ayılar var, hayvan oğlu hayvan!” türünden bir alay söylenme eşliğinde kapının yolunu tutuyor adam.</p>

  <p class="block_">Masadan kalktığında küçük bir çocuğun ona korkuyla bakarak annesinin kucağına sığındığını görüyor. İşte eğlenceyi bitiren de o çocuk oluyor. Her şeye dayanır da, çocukların ondan korkmasına dayanamaz. Çocuklar, hakikaten korkulacak bir gövde olduğunu hatırlatır ona...</p>

  <p class="block_">Üç kuruşluk şer keyfi de böyle buharlaşıp gidiyor.</p>

  <p class="block_">Çiş. Tuvalet. Keyif buharlaşınca midesinde de bir şey durmuyor herhalde artık. Bir kez daha eğiyor başını, bir tanker dolusu ekşi bulamaç çıkıyor içinden...</p>

  <p class="block_1">&nbsp;</p>

  <p class="block_">Ne kadar kasvetli olduğu, yolcu almak için girdikleri otogarından fazlasıyla anlaşılan bir şehir: Tımarkent. Fakat ayranının çok şifa verdiği söylenir. Kırkıncı bardak ayranı yuvarlarken, elinde küçük torbalarla topallayarak dolaşan ihtiyar bir satıcı ilişiyor gözüne. Asıl dikkatini çekense, adamın, “Kutsal kitap seti, kutsal kitapların hepsi!” diye bağırması.</p>

  <p class="block_">Tek tek küçük kutsal kitaplar satanları biliyor da, “ilahi set pazarlamasına ilk defa rastlıyor. Hırpaniliğinden ve çarpık gövdesinden o kutsallığın kendisine zerre faydası dokunmadığı belli olan ihtiyara yanaşıyor usulca.</p>

  <p class="block_">Ağzı iki parça yapışkan bantla kapatılmış naylon torbalarda üç minik kitap var hakikaten.</p>

  <p class="block_">“Hangi kitaplar var bunun içinde?” diye soruyor, sorunun saçmalığına kendisi de şaşırarak.</p>

  <p class="block_">Ama satıcının cevabı saçmalığın doruklarında: “Bilmiyorum, ama üç tane var…”</p>

  <p class="block_">“Ne kadar?”</p>

  <p class="block_">“Ne verirsen...”</p>

  <p class="block_">Durduk yerde esrarlı bir bilmecenin içine düştü. O üç kutsal kitaptan başkası çıkabilir mi torbanın içinden? Sonra bu üçübiryerde kutsallığa ne ödenebilir?</p>

  <p class="block_">“Ver bi tane... Ama bi fiyat söyle ki ikimiz de üzülmeyelim...”</p>

  <p class="block_">“On ver yeter,” diyen satıcının torbalardan birini zorla ayırıp beceriksizce uzatmasından anlıyor: Adam kör.</p>

  <p class="block_">“Şimdi ben sana onluk diye beşlik versem, nerden anlıycaksın?”</p>

  <p class="block_">“Günahı senin boynuna...”</p>

  <p class="block_">Adam bilge.</p>

  <p class="block_">Alıyor torbayı, dönüp gidecekken, satıcı her nasılsa kolunu tam isabet yakalıyor</p>

  <p class="block_">“Yazılar çok küçük. Gözlerin sağlam mı?”</p>

  <p class="block_">“Var biraz bozukluk.”</p>

  <p class="block_">“Çok ucuza gözlüklerim de var, bi onluğa veririm, rahat okursun.”</p>

  <p class="block_">Adam üçkâğıtçı bir kör bilge. Körü körüne gözlük satıyor. Çaresi yok, büyülendi:</p>

  <p class="block_">“Ver bakalım...”</p>

  <p class="block_">Dürüstlüğün fazlası zarar, bu kez kaktırıyor beşliği, onluk diye, otobüse yollanıyor.</p>

  <p class="block_">Adam arkasından küfür mü ediyor ne?</p>

  <p class="block_">Koltuklarına kuruluyor. Hayır, sürpriz yok: Üç tane, bildik, kadim kitap.</p>

  <p class="block_">Gözlüğü takıyor, tam uyuyor numarası, başlıyor okumaya.</p>

  <p class="block_1">&nbsp;</p>

  <p class="block_3">*</p>

  <p class="block_1">&nbsp;</p>

  <p class="block_1">&nbsp;</p>

  <p class="block_">Körşehir’in ışıkları göründü uzaktan, şehrin girişinde kimlik kontrolü. Başşehir’in doğusunda doğmuş kim varsa alıp döve kaka indiriyorlar otobüsten, beşte biri eksiliyor yolcuların.</p>

  <p class="block_">Elinde kitap, kaptırmış okuyor. Gözleri sızlıyor, elleri uyuşmuş, lakin aklında tek kelime kalmamış okuduğu onca sayfadan. Göbeğine ilişiyor gözü, biraz küçülmüş mü sanki...</p>

  <p class="block_">Otobüs bir benzin istasyonuna giriyor, kaçıncı mola, hele bu kadarcık yol kalmışken... Kitabı cebine sokuyor, sokar sokmaz da acayip bir açlık hissiyle sarsılıyor. İniyor aşağı. Az ötede abur cubur satan bir büfe. Tek acıkan o değil, önce davranan zayıflar kuyruk olmuş büfenin önünde. İlişiyor kuyruğa, beklerken cebinden çıkarıyor kitabı tekrar, rasgele bir yerden başlıyor okumaya.</p>

  <p class="block_">Gözünü kutsal kelimelerde gezdirdikçe, çok tuhaf bir şey oluyor: O vahim açlık hissi yavaş yavaş buharlaşıp uçuyor gövdesinden. Fark etmemek elde değil bu değişimi, kalın bir örtü örtülüyor sanki midesine. Şaşırıyor. Başını kaldırıyor tekrar, kendini yokluyor. Yok, bitmiş midesindeki açlık cengi, kutlu bir ateşkes var şimdi onun yerinde. Bir çuval peksimet yiyip üzerine bir bidon su içmiş gibi. Körşehir’e tok iniyor, ki bu bir mucize.</p>

  <p class="block_">Bu şehri sevmez. Miras için geldi buraya en son. Yazdı, sıcaktan kavruluyordu ortalık, kendi terinde boğulacaktı neredeyse. Avukatın yazıhanesi de bir işhanının beşinci kalındaydı, bir türlü tamamlanamayan imzalar, damgalar, belgeler yüzünden kaç kez süründü merdivenlerinde. Velhasıl şişman sevmeyen şehri o hiç sevmez.</p>

  <p class="block_1">&nbsp;</p>

  <p class="block_">Avukat... Gözünde canbazlar, ağzında kumpaslar... Alıcı bir mahlûk.</p>

  <p class="block_">Sarf ettiği ve işittiği her kelime muhtemel kazanç, o yüzden dinlemesi çabuk, konuşması yavaş. Üstelik ne dörtgöz, ne moruk, ne çarpık, ne şişko, ne sivilce bozuğu... Aksine, pek genç, zinde, parlak, yakışıklı, yalaka:</p>

  <p class="block_">“Dilerseniz sözü hiç uzatmadan, izninizle, durumu kısaca bir kez daha izah edeyim efendim. Şimdi, rahmetli babanızın terekesinde sürpriz bir mülk çıktı. Size de yazdığım gibi, büyük bir sinema efendim bu. Adı da zaten Büyük Sinema. Vaktiyle şehrin en lüks sineması mahiyetinde yapılmış, o vakitler etrafındaki muhit de seçkin bir muhitmiş, tantanayla, gösterişle açılmış, gazetelerde günlerce sinemanın ihtişamından sözedilmiş. Fakat gel zaman git zaman muhitin çehresi de çok değişmiş. Uzatmayayım efendim, şimdilerde o canım sinema binası, batakhanelerin, kir pas içinde atölyelerin, döküntü işyerlerinin arasında kalmış durumda. Xırbolar, Çingolar gırla... Çok afedersiniz, tam karşısında da genelev var. Zaten bu sebepten ötürü de sinemada uzunca müddet müstehcen filmler oynatılmış... Yani önce sinemaya, sonra karşıya... Veya tam tersi... Hahaha…”</p>

  <p class="block_">Saygılı lisanını böyle terbiye yoksunu, berbat bir şakayla kırıverme becerisine hayran kalıyor avukatın.</p>

  <p class="block_">Gülmüyor, put gibi duruyor karşısında.</p>

  <p class="block_">Hemen ciddileşiyor avukat, boğazını temizleyip devam ediyor:</p>

  <p class="block_1">&nbsp;</p>
</body>
</html>
