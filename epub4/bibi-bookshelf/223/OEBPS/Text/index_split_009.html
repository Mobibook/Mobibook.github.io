<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_2" id="calibre_pb_9">“Çok sıkıntı çekmiş garipler...”</p>

  <p class="block_">“Neden göçmüşler Onüç?”</p>

  <p class="block_">“Bilmem ki Numune... Dedem bi şeyler anlatırdı ya, kalmamış şimdi aklımda...”</p>

  <p class="block_">“Ya sen nerelisin kardeş?”</p>

  <p class="block_">“…”</p>

  <p class="block_">“Burlardan mı?”</p>

  <p class="block_">“Kes sesini... İyice it sopayı deliğe...”</p>

  <p class="block_">“İtiyorum itiyorum, çok tuvalet açtım ben kışlada... İşte tamam, bulduk kilidini... Numune gel bak lan, nasıl gidiyo bizim marifetler...”</p>

  <p class="block_">“Şu okkalı olan senin değil mi?”</p>

  <p class="block_">“Koyu renk olanlar benim...”</p>

  <p class="block_">“Ulan susun be, iyice cıvıttınız... Açıldıysa ver sopayı...”</p>

  <p class="block_1">&nbsp;</p>

  <p class="block_">Vermedi Onüç sopayı, teröristin kafasında kırdı, ellerimizde birer boklu sopa, fırladık kapıdan dışarı, bir baktık ki bina terörist kaynıyor, üç adım bile gidemedik, onlar da bizim kafamızı kırdı:</p>

  <p class="block_">“O kırmızı gömlekli var ya, özel eğitim almamışsa ne olayım... Vurduğu yerden ses getiriyodu puşt...”</p>

  <p class="block_">“Onüç, çok merak ettim, ne olur söyle... Hadi diyelim sopayla devirip halledicektin bizim nöbetçiyi… Ya sonra ne yapacaktın?”</p>

  <p class="block_">“Nasıl yani ne yapacaktım? Merdivenden inip gidecektim...”</p>

  <p class="block_">“Peki yolunun üzerindeki bütün o teröristleri, o ızbandut kırmızılıyı da boklu sopanla mı serecektin yere?”</p>

  <p class="block_">“Belki sererdim, belki seremezdim... Ama denerdim...”</p>

  <p class="block_">“Onüç, bi ricam olacak senden…”</p>

  <p class="block_">“Buyur...”</p>

  <p class="block_">“Bi daha deneme...”</p>

  <p class="block_">“…”</p>

  <p class="block_">“Eski nöbetçi hiç olmazsa halden anlıyodu biraz... Yeni gelen mendebur ayıyla kolaylıklar dilerim sana...”</p>

  <p class="block_">“Hiç merak etme sen... Onu da tavlarım... Asıl seri tipler kolay gelir gaza... Ayrıca daha tıfıl lan bu yeni terörist…”</p>

  <p class="block_1">&nbsp;</p>

  <p class="block_">Bir türlü gaza gelmiyordu tıfıl ayı, tek kelime konuşmuyordu, ta ki Onüç doğru cümleyi bulana dek:</p>

  <p class="block_">“Buranın adı neden Salkım kardeş? Bağ falan mı var etrafta?”</p>

  <p class="block_">“…”</p>

  <p class="block_">“Benim dedemin de bağları varmış, gözünün alabildiği kadar, hepsini öylece bırakmışlar...”</p>

  <p class="block_">“…”</p>

  <p class="block_">“Kardeş, bu sizinkinden başka gazete yok mu? İyi hoş gazele de hiç spor haberi yok bunda... Hiç olmazsa bi Topkolik falan getirsen...”</p>

  <p class="block_">“…”</p>

  <p class="block_">“Şampiyondan bile haberimiz yok be...”</p>

  <p class="block_">“Kaplanlar…”</p>

  <p class="block_">“Hadi ya, yapma, Bülbüller’e yenilmelerine rağmen ha? Bravo... Bu arada, Numune, iddiayı kaybettin koçum…”</p>

  <p class="block_">“Ne iddiası?”</p>

  <p class="block_">“Sen dedin ya, bu kardeş kesin dilsiz diye. İddiaya girdiydik hani…”</p>

  <p class="block_">“Ha, evet!”</p>

  <p class="block_">“Kaybettin, çıkar bakalım sigaraları...”</p>

  <p class="block_">“Çıkaralım bakalım…”</p>

  <p class="block_">“Sen de mi Kaplanları tutuyosun kardeş?”</p>

  <p class="block_">“Evet…”</p>

  <p class="block_">“Tebrik ederim kardeş…”</p>

  <p class="block_">“Bana bak, bana bi daha kardeş deme, kırarım ağzını burnunu…”</p>

  <p class="block_">“Niye ki?”</p>

  <p class="block_">“Ben senin nerden kardeşin oluyorum lan?”</p>

  <p class="block_">“…”</p>

  <p class="block_">“…”</p>

  <p class="block_">“Haydaa, ne biçim vurdu lan... Durduk yerde çıldırdı herif... Ulan tam muhabbete girmişken... Eli de ağırmış itin...”</p>

  <p class="block_">“Cevap ver bakalım Onüç... Nerden kardeşin oluyo bu it senin?”</p>

  <p class="block_">“Numune, sus...”</p>

  <p class="block_1">&nbsp;</p>

  <p class="block_">Ayı nöbetçimizin dili çözülmüştü biraz, tuhaf biriydi, iyi davranıyordu ama gaddardı da, bir yandan poşunun ardından boğuk boğuk konuşup gülüyor, bir yandan da sık sık dostça dövüyordu:</p>

  <p class="block_">“Arkadaş, teşekkür et komutanıma...”</p>

  <p class="block_">“Onüç, biz yiyemiyoduk senin yediğin yemeği... Şimdi iyi mi oldu böyle patates haşlama?”</p>

  <p class="block_">“Olmaya devlet cihanda bi nefes...”</p>

  <p class="block_">“Tamam, uzatma, ye patatesini...”</p>

  <p class="block_">“Ne diyolar sizin dilde patatese?”</p>

  <p class="block_">“…”</p>

  <p class="block_">“Yahu söylesen ölür müsün?”</p>

  <p class="block_">“Patat...”</p>

  <p class="block_">“Anaaa... Numune bak lan, ne komik lan...”</p>

  <p class="block_">“Hakkatten ha, patat... ‘Es’ini unutmuşlar lan...”</p>

  <p class="block_">“…”</p>

  <p class="block_">“Yahu niye vurdun şimdi, ne dedik?”</p>

  <p class="block_">“…”</p>

  <p class="block_">“Arkadaş, neden kızdın durduk yerde?”</p>

  <p class="block_">“…”</p>

  <p class="block_">“Vurma arkadaşım, ne vuruyosun?”</p>

  <p class="block_">“Bırakın lan tabakları... Verin... Size üç gün yemek yok...”</p>

  <p class="block_">“…”</p>

  <p class="block_">“Ne dedim ben şimdi?”</p>

  <p class="block_1">&nbsp;</p>

  <p class="block_">Patattan içim dışıma çıkmıştı. Onüç ise semirdikçe semirmişti, tespih taneleri takılıp duruyordu dolma parmaklarına:</p>

  <p class="block_">“Yine mi patat?”</p>

  <p class="block_">“Ye lan!”</p>

  <p class="block_">“Aşağıda dolmaları yuvarlayıp burda ye demesi kolay tabii.”</p>

  <p class="block_">“Ne dolması, dolmayı kim bulmuş da yemiş…”</p>

  <p class="block_">“Sen onun kusuruna bakma arkadaş... Sus Numune, ye patatını…”</p>

  <p class="block_">“…”</p>

  <p class="block_">“Bu arada, poşu falan var ama, yakışıklı çocuksun, belli...”</p>

  <p class="block_">“…”</p>

  <p class="block_">“Kızlar pervanedir etrafında, ha?”</p>

  <p class="block_">“Seni ne alakadar eder?”</p>

  <p class="block_">“Hadi badi, lafı değiştirme, yok mu şöyle güzel bi manitan?”</p>

  <p class="block_">“…”</p>

  <p class="block_">“Bak Numune bak, gülüşe bak…”</p>

  <p class="block_">“…”</p>

  <p class="block_">“Hassiktir ya, amma vurdu hayvan...”</p>

  <p class="block_">“Eline sağlık o hayvanın... Bana yedirdiğin patatlara say...”</p>

  <p class="block_1">&nbsp;</p>

  <p class="block_">Sigara istihkakımızı on beşe çıkardılar, patat menüsüne yoğurt eklediler, odaya müzik vermeye başladılar, haftada bir Topkolik geliyordu, kitap istedim, acayip bir roman getirdiler, tuğla gibiydi:</p>

  <p class="block_">“Arkadaş, nedir bu çalan?”</p>

  <p class="block_">“Kardeş şarkılar…”</p>

  <p class="block_">“Vay, ismi pek güzelmiş... Tabi ya, sen öylesini sevmiyosun ama, kardeşiz hepimiz...”</p>

  <p class="block_">“…”</p>

  <p class="block_">“Ne diyo bu şarkıda?”</p>

  <p class="block_">“…”</p>

  <p class="block_">“Elodino diye bi şey söyleyip duruyo, ne demek o?”</p>

  <p class="block_">“Deli demek...”</p>

  <p class="block_">“Bizim gibi yani ha?”</p>

  <p class="block_">“Hahahaaa… Ulan Numune, âlemsin yani… Hahaaaa…”</p>

  <p class="block_">“Yavaş gül lan, duyacaklar…”</p>

  <p class="block_">“Kim duyacak?”</p>

  <p class="block_">“Serkol... Aşağıda toplantı var...”</p>

  <p class="block_">“Serkol nedir be?”</p>

  <p class="block_">“Bizim dilde şef yani...”</p>

  <p class="block_">“Ne biçim şefmiş bunlar arkadaş, korkudan gözlerin sarardı resmen...”</p>

  <p class="block_">“Kes lan sesini…”</p>

  <p class="block_">“Tamam, kızma hemen, kestik...”</p>

  <p class="block_1">&nbsp;</p>

  <p class="block_">Yavaş yavaş yamulmaya başlamıştı ruhi bünyem. Onüç de benden farklı değildi, durduk yerde başlıyorduk gülmeye, geceleri ağladığımız da oluyordu açık açık, sonunda Onüç de bıkmıştı patattan, yakınlarda bir camii vardı, müezzinin sesi pek güzeldi, beş vakit ezan okuyorsa on beş tane de sela okuyordu:</p>

  <p class="block_">“Ne oldu, neden dokunmadınız güvece?”</p>

  <p class="block_">“…”</p>

  <p class="block_">“Bayram hediyesi bu, yesenize...”</p>

  <p class="block_">“…”</p>

  <p class="block_">“…”</p>

  <p class="block_">“Ne o, küstünüz mü bana?”</p>

  <p class="block_">“Açlık grevindeyiz biz...”</p>

  <p class="block_">“Bize bi açıklama yapılana kadar yemiyoruz hiçbi şey...”</p>

  <p class="block_">“Keyfiniz bilir…”</p>

  <p class="block_">“…”</p>

  <p class="block_">“Götürüyorum güveci ha...”</p>

  <p class="block_">“…”</p>

  <p class="block_">“Lan Onüç...”</p>

  <p class="block_">“Ne var?”</p>

  <p class="block_">“Mübarek bayram geçse, ondan sonra başlasak eyleme, olmaz mı? Günah falandır, neme lazım, şimdi boşu boşuna...”</p>

  <p class="block_">“…”</p>

  <p class="block_">“Bakın bi daha söylemem, götürüyorum...”</p>

  <p class="block_">“Şu güvece baksana oğlum... Kaçmaz bu...”</p>

  <p class="block_">“Bi dakka Numune... Arkadaş, kaçıncı günü bugün bayramın?”</p>

  <p class="block_">“Son günü...”</p>

  <p class="block_">“Yarın ne var yemekte?”</p>

  <p class="block_">“Patat...”</p>

  <p class="block_">“Yumul Numune...”</p>

  <p class="block_1">&nbsp;</p>

  <p class="block_">Öbür bayram da geldi, yine hediye verdiler, ayı nöbetçimiz artık daha az vuruyordu, greve bir türlü başlayamadık, akıbetimizin ne olacağını hiç söylemediler, bir gün yanık sesli imamın da selası okundu, yerine gelenin sesi karga gibiydi:</p>

  <p class="block_">“Ulan ne güzel yemekti anasını satayım... Ne dedi bu yemeğin ismine?”</p>

  <p class="block_">“Anlamadım ki... Tuhaf tuhaf isimler vermişler yemeklere…”</p>

  <p class="block_">“Bana bak Numune, yarından itibaren başlıycaz ha greve...”</p>

  <p class="block_">“Bok başlarız...”</p>

  <p class="block_">“Sigara versene bi tane...”</p>

  <p class="block_">“Yirmi sekiz...”</p>

  <p class="block_">“Tamam lan, borcum borç...”</p>

  <p class="block_">“Bilirim...”</p>

  <p class="block_">“Ne acayip durum değil mi lan Numune?”</p>

  <p class="block_">“Neymiş acayip olan?”</p>

  <p class="block_">“Komple unutulduk burda...”</p>

  <p class="block_">“Ordunun firari arayıp bulacak, kaçağın canından endişe edecek hali yok ya...”</p>

  <p class="block_">“Valla bi şey diyim mi Numune, başıma bunların geleceğini bilsem gene firar ederdim...”</p>

  <p class="block_">“…”</p>

  <p class="block_">“En azından yaşıyoz lan...”</p>

  <p class="block_">“Evet, yoğurtlu patat önümüzde, boklu don kıçımızda.,,”</p>

  <p class="block_">“Öyle deme lan... Ölüler patat yer mi?”</p>

  <p class="block_">“Doğru söze ne denir?”</p>

  <p class="block_">“Annem bi patatlı sulu köfte yapardı, aman aman... Babam bi oturuşta bi tencere yerdi...”</p>

  <p class="block_">“Baban var mı senin?”</p>

  <p class="block_">“Ne demek baban var mı? Onun bunun çocuğu muyuz lan biz?”</p>

  <p class="block_">“Ne bileyim oğlum... Onca zamandır badiyiz, hiç anlatmadın ki, kimsin, necisin, neden oniki değil de onüçsün...”</p>

  <p class="block_">“Sanki sen anlattın...”</p>

  <p class="block_">“Daha ne anlatayım? Anamı babamı kardeşimi, çekirdeğine kadar anlatmadım mı?”</p>

  <p class="block_">“Peki, dinle o zaman...”</p>

  <p class="block_">“Dinliyorum...”</p>

  <p class="block_">“E hadi başlasana...”</p>

  <p class="block_">“Dur bi nefes alayım, hikâye uzun…”</p>

  <p class="block_">“…”</p>

  <p class="block_">“…”</p>

  <p class="block_">“…”</p>

  <p class="block_">“Bilirsin, kiminin hayatını para kaydırır, kadın, erkek kaydırır, fabrika, doktor, kör kurşun, karakol, iman, bi kelime kaydırır... Benimkini röveşata kaydırdı. Şutlanmıştım liseden, on altı yaşındaydım, zıpkın gibiydim, kendimi bildim bileli top peşindeydim. Birinci amatörde, Yeşilşehirspor’da ilk sahaya çıkışımdı. Onüç numaralı formayla. Uğursuzdur, giyme dediler, dinlemedim, iyi bok yedim... İşte o bok, lakap olup üzerime bulaştı…</p>

  <p class="block_">“Kendi çapımda ufaktan bi şöhret taşıyarak, sezon sonunda girmiştim takıma. Takımın durumu vahimdi. Son maçtı, kümede kalmanın tek yolu galibiyetti, beraberlik bile tuzu kuru komşu semtin maskarası olmaya yeterdi. Rakipse uzun süre kafaya oynamış, ama artık iddiası kalmamış bi ekipti. Azıcık yatıp verseler maçı, onlara giren çıkan olmayacaktı, ama gâvur damarı vardı ibnelerde, domuz gibi saldrınyolardı...</p>

  <p class="block_">“Bizim sekiz numara ilk yarının sonunda bi tane salladıysa da, ikinci yarıda daha destur demeden penaltıdan yemiştik golü. Bu vaziyette son beş dakikaya girdik, iflahımız kesilmiş, dillerimiz bi karış dışarıda, rasgele koşturup duruyorduk sağa sola...</p>

  <p class="block_">“Derken nasıl olduysa tek pas yapıp sağ kanattan dokuz numarayla sarktık rakibin ceza alanına. Ben orta sahanın az ilerisinden fırladım, on sekizin oralarda bi yerde frenleyip yana baktım. Yengeç misali uzun fulelerle gelen dokuz hiç bekletmeden bi ortla kesti, top havalandı. Baktım top üzerime üzerime geliyo, tam da dönememişim yüzümü kaleye doğru. Yaradana sığınıp ayaklarımı yerden kestim, gövdemi arkaya doğru attım, adeta havada bi müddet asılı kaldım, fezada dans eder gibi, önce sağ ayağımı boşa, sonra sol ayağımı doluya savurdum... Gooooool! Semt serserilerinin delirmiş tezahüratından hakemin bitiş düdüğünü zor duyduk...</p>

  <p class="block_">“Velhasıl sezon sona ermiş, muhteşem röveşatam, Yeşilşehirspor’u kümede tutmak mucizesinin de müsebbibi sayılır olmuştu. Öyle bi izzet ikram, belki milyonluk topçulara bile gösterilmemiştir. O yaz, semt ahalisi tarafından en gerçek manasıyla millilerin millisi yapıldım. İlk içkiyi, ilk sikişi, ilk esrarı, bi topçunun kabiliyetini kurutacak ne nane varsa, attığım o roveşatanın hatrına tecrübe ettim...</p>

  <p class="block_">“Yeni sezon başladığında, yılı çıkarmadan büyüklerden biri kapar muhakkak diye konuşuluyodu hakkımda. İlk maçta sezona fırtına misali başlayıp hettrik yaptım. Gollerden birini penaltı, birini sağ ayak vole, sonuncusunu da kafayla attım. Maçtan sonra çevremi saran taraftar kalabalığının, helal olsun, lakin atamadın öyle bi röveşata sözleri mutluluğuma halel getirmek şöyle dursun, kendimden duyduğum memnuniyeti daha da artırdı. Halbuki felaketime doğru emin şarjlarla ilerliyodum...</p>

  <p class="block_">“Kümenin favorisi İdmangücü’nden beş yediğimiz ikinci maçta bi tane salladım. Sezon ortasına dek attığım on dört golle, sefil Yeşilşehirspor’un ilk yarıyı altıncı sırada bitirmesinde en büyük rolü ben oynadım. Ancak maçlardan sonra etrafımı kuşatan taraftarların sayısı azaldıkça azalmış, sırtıma artık bi parça acıtıcı silleler vurup, ne zaman atıcaksın lan o röveşatayı, gibisinden sorular soranların sayısı arttıkça artmıştı...</p>

  <p class="block_">“İkinci yarıya takım da ben de, cümleten berbat başladık. Tribündeki zırtapozların röveşata beklentisiyle ardına kadar açılmış ağızlarını ne yapıp etsem uzaklaştıramıyodum zihnimden. Her ortayı malum hareketi yapma niyetiyle bekler olmuştum. O noktaya saplanıp kalınca da, bir tutuldum pir tutuldum. Şöyle uygun yükseklikten bi orta geldiğini görünce, pozisyonun ne olduğuna bakmadan arkamı kaleye dönüp kendimi röveşataya hazırlıyodum. Ama namussuz top mermi gibi sağımdan solumdan, üstümden altımdan vınlayıp geçiyodu. Belki kafaya çıksam, öyle gelişine vursam veya voleye gönül indirsem atacağım bi araba golü bu sebepten kaçırdım durdum…</p>

  <p class="block_">“Önce ufaktan yuhalamalar başlamış, sezon sonu yaklaşırken de, artık polislerin arasında, başımı sahaya atılan şişe, taş ve bozukluklardan korumaya çalışarak soyunma odasına kaçar olmuştum. Bu arada takım da her hafta yaşadığı hezimetlerle altıncılıktan hızla aşağılara inmiş, son maça, bi önceki sezonla aynı kaderi paylaşarak girmişti...</p>

  <p class="block_">“Son maç, ilk haftadan başladığı dört yeme alışkanlığını sezon sonuna dek istikrarla sürdürüp kümenin dibine demir, ağlarında yüz gol görerek de nadir bi rekora imza atan Karatoprakspor’laydı. Öyle acayip dört yeme takıntılı bi takımdı ki bu, tek galibiyetini bile 5-4’le almıştı...</p>

  <p class="block_">“Maç başladı. İlk yarı yirmi iki topçunun yirmi ikisi de sahada hayalet misali gezindi. Biz soyunma odasında kekeme antrenörün zılgıtını yiyip kendimize geldik biraz. İkinci yarıya, taraftarın kulakları sağır eden yuhalamaları altında çıktık. Sağlı sollu ataklarla rakibi bunaltıyoduk, ama istediğimiz golü bi türlü bula-mıyoduk...</p>

  <p class="block_">“Atamayana atarlar denklemi, sahaya yansımakta gecikmedi. Libero beş, dandik bi çalım atayım derken orta sahada topu kaptırdı. Karatoprak’ın belki de sahada tek koşan adamı sıfır numara, topu aldığı gibi bizim kalenin önünde bitiverdi. Sağdan tıngır mıngır yuvarladığı melanet, aman eyvah sesleri arasında ağlarla kucaklaştı...</p>

  <p class="block_">“Üç dakka sonra bizim on numara frikikten skoru eşitledise de, vakit su gibi akmış, maçta son beş dakikaya girilmişti. Sağdan soldan yükleniyoduk, ama yüz gol yiyip bana mısın demeyen Karatoprak kalesine o gün sanki efsun boca edilmişti. Tam dört topumuz direkte patladı...</p>

  <p class="block_">“Uzatmalar oynanıyodu artık. Maç boyunca saçını başını yolan, yüzünü tırmalayan, yumruklarını dişleyip duran bizim antrenörün üzerine, umudunu hepten yitirmişlerin tevekkülü gelip oturmuştu nihayet. Olduğu yere çökmüş, deli tebessümüyle sigarasını tüttürüyodu...</p>

  <p class="block_">“O yarı-ölü adamı tekrar canlandırıp yerinden sıçratan, orta sahada, bomboş pozisyonda topu kapan yedi numara oldu. Sanki çok bilirmiş gibi ofsayt taktiği uygulamaya kalkışan Karatoprak defansının arkasına tek tüfek sarkmakta güçlük çekmeyen yedi, sol kanattan deli gibi koşup, bir yandan da ceza alanına hareketlenen var mı diye bakınıyodu. Tam ortadan ben yaklaşıyodum. Hafif sağımdan ise dokuz geliyodu...</p>

  <p class="block_">“Yedi ceza alanına üç-beş metre kala, son bi kez kafasını kaldırdı ve topun dibine hafifçe dokunup zarif bi orta kesti. Ceza alanında tek başına kalan kaleci, çıkıp çıkmama kararsızlığı içinde şuurunu iyice kaybetmişti. Top belli belirsiz bi kavis çizerek tepeme doğru inmekteydi. Golü atmak için yapılacak hareket, hafif bi ayak veya kafa dokunuşu, hadi bilemedin, daha afili tarafından, basit bi dömivole çakmaktı...</p>

  <p class="block_">“Hiçbi şey yapamasam, yanımda bomboş duran dokuza işi bırakmam pek mümkündü. Ne var ki cümle âlemin şaşkın ve de kızgın bakışları altında, kıçımı kaleye döndüm, top baş hizama inerken havalandım ve gayet şık, ama boşa bi röveşata yaptım...</p>

  <p class="block_">“Ben öyle alengirli bi hareket çekince, dokuz da pusulayı şaşırmış, can havliyle bi hamle yapmışsa da topu ıskalamıştı. Topun taca çıkmasıyla hakemin bitiş düdüğünü çalması bir oldu...</p>

  <p class="block_">“Semtin ufak, külüstür, kel zeminli stadında öyle bi tantana koptu ki, değme olimpiyat stadyumlarında görülemez duyulamazdı. Polis ekibi amirin talimatına bile gerek görmemiş, durumun vehametini çakıp hala yere serilmiş vaziyette olduğum mıntıkaya doğru koşturmaya başlamıştı...</p>

  <p class="block_">“Polisler ortadan seğirtirken, stadın iki yanındaki tahta tribünlerden zıplayan taraftarlar, tel örgüleri yıkıp sahaya akın etti. Onüç’e ölüüüm, diye böğürerek sökün eden güruhtan, nasılsa benim yanımda bitiveren iki-üç acar taraftar, polis coplarıyla son anda bertaraf edildi. Polis kalkanlarıyla etrafımda oluşturulan duvara mandalar gibi çarpan taraftarlardan bazıları ağlıyo, bazıları delirmiş gibi gömleğini fanilasını yırtıyo, gözü kan çanağına dönmüş bir genç jiletle göğsüne alt alta çizgiler çekiyodu. Polis amiri, durumun iyice boka sardığını anlayıp telsizine sarılırken, rakip takımın oyuncuları bile arbedenin ortasına dalmış, beni savunmaya girişmişlerdi...</p>

  <p class="block_">“On-on beş dakika sonra stada giren ilave polis ekibinin de yardımıyla kalabalık güç bela dağıtıldı. Stad tamamen boşalana dek kimse yerinden kıpırdamadı. Neden sonra polisler bana dönünce bir enkazla karşılaştılar. Taraftarların, kalkanların arasından beceriyle savurdukları darbelerle her yanım morarmış, yüzüm gözüm kan içinde kalmıştı. Polislerden Yeşilşehir’i tutan biri, kulağıma eğilip, bravo, yine de vermişler dersini, demekten kendini alamadı...</p>

  <p class="block_">“Hastaneye kaldırıldım. Odun babamla çaçaron annem, kafamın yarılmış kısımlarından beynime bin türlü azar kakarken, taraftarlar, ‘ezan susmaz bayrak inmez takım düşmez’ nidalarıyla evimizi basmıştı...”</p>

  <p class="block_">“…”</p>

  <p class="block_">“…”</p>

  <p class="block_">“Hayrola, neden sustun?”</p>

  <p class="block_">“…”</p>

  <p class="block_">“Ne güzel, kitap gibi anlatıyodun lan işte, devam etsene...”</p>

  <p class="block_">“…”</p>

  <p class="block_">“Yahu en heyecanlı yerinde...”</p>

  <p class="block_">“…”</p>

  <p class="block_">“…”</p>

  <p class="block_">“Kardeşim, o sıra evde yalnız…”</p>

  <p class="block_">“Eee?”</p>

  <p class="block_">“…”</p>

  <p class="block_">“Yapma...”</p>

  <p class="block_">“…”</p>

  <p class="block_">“Kahretsin lan... Dövmüşler mi?”</p>

  <p class="block_">“…”</p>

  <p class="block_">“Yaralamışlar mı?”</p>

  <p class="block_">“…”</p>

  <p class="block_">“Yoksa...”</p>

  <p class="block_">“…”</p>

  <p class="block_">“…”</p>

  <p class="block_">“…”</p>

  <p class="block_">“Hassiktir... Nasıl be? Lan küçücük çocuğu nasıl...”</p>

  <p class="block_">“,,,”</p>

  <p class="block_">“Şşşt, ağlama lan...”</p>

  <p class="block_">“,,,”</p>

  <p class="block_">“Ya ağlama be... Güzel kardeşim, hadi bak... Ulan beni de şimdi...”</p>

  <p class="block_">,</p>

  <p class="block_">,,</p>

  <p class="block_">,,,</p>

  <p class="block_">,,,,</p>

  <p class="block_">,,,,,</p>

  <p class="block_">,,,,,,</p>

  <p class="block_">,,,,,,,</p>

  <p class="block_">,,,,,,,,</p>

  <p class="block_">,,,,,,,,,</p>

  <p class="block_">,,,,,,,,,,</p>

  <p class="block_">,,,,,,,,,,,</p>

  <p class="block_">,,,,,,,,,,,,</p>

  <p class="block_">,,,,,,,,,,,,,</p>

  <p class="block_">“... o gece, koğuş dolabında ne kadar hap bulduysam yuttum, kurtardılar. Üç gün sonra tuvalette kendimi asmaya kalktım, yakaladılar...</p>

  <p class="block_">“Taburcu olur olmaz elime bi bıçak geçirdim, Agora Birahanesi’ne yollandım. Tribünlerden aşina olduğum üç taraftar vardı içerde, mevzuya onların dahli olup olmadığını düşünmedim hiç, bıçağı motor misali önüme çıkan her et parçasına sokup çıkardım. Millet donup kalmıştı, üstüm başım kan içinde fırladım Agora’dan. Bizim sokağa dalıp evimizin pencerelerine son bi kez baktıktan sonra rasgele bi otobüse atlayıp şehri terk ettim...”</p>

  <p class="block_">“…”</p>

  <p class="block_">“Yola böyle çıkan, ömrü seyahatinde iflah olur mu?”</p>

  <p class="block_">“Olmaz mı?”</p>

  <p class="block_">“Olur elbet Numune, niye olmasın? Kanı kan temizler, çiviyi çivi söker...</p>

  <p class="block_">“Kaçaklığımın ilk yılları işte o çiviyi aramakla geçti… Abdest kuşatmasındaki bi şadırvanın kenarında, susuz ve yorgun sıra bekliyodum. Yanımdaki sakallı adamın iman davetini kabul ettim ve bir yıl kadar hiç uçmaz halılar üzerinde bağdaş kurup ileri geri sallandım. Olmadı, bana daha sivri çiviler lazımdı...</p>

  <p class="block_">“Sonra meydanın birinde, polisin kovaladığı bi gençle toslaştım. Nedense ben de onun peşinden kaçmaya başladım. Üç-beş ay sonra, bi gecekondu kahvehanesindeki hiç yanmaz kömür sobasının dibinde, devleti yıkma planları yapıyodum. O da kesmedi, benim çivilerim kalın olmalıydı...</p>

  <p class="block_">“Karanlık bi sokakta karşılaştığım hiç gülmez bi adam, bana tam istediğim çivileri verdi. O zamandan beri sahtekârlık âleminde ne röveşatalar attığımı, ne çalımlar bastığımı bilen bilir...</p>

  <p class="block_">“Bi gün bi meyhanedeydim, rutin huzur operasyonu vardı. Benimse hiç huzurum yoktu, babanın teki fena takmıştı bana kafayı, kesin vuracaktı, şöyle bikaç yıl ortadan kaybolmak hiç fena olmazdı. Agora olayından aranıyodum, hemen sarıldım telefona, dedim patrona, teslim olsam ne kadar yerim? Dedi, hâkimlerin maaşı ne kadar biliyo musun? Bilmiyodum. Dedi, bir yıl uyar mı? Uyardı. Rahatladım, kendi gönlümle teslim oldum huzurcu polislere. Patronun hâkime sıfır kilometre arabanın anahtarını teslim ettiği gün girdim içeri. Bir yıl da içerde çalımlar attım, voleler çaktım, kafalar koydum, nam saldım, çıktım...</p>

  <p class="block_">“Ama daha tahliye kapısında girdiler iki koluma... Ne var ne oluyo demeye kalmadan nizamiye berberinin karşısında buldum kendimi... Askerlik şubesi işte, şu hayatta bi tek onu çalımlayamadım.”</p>

  <p class="block_1">&nbsp;</p>
</body>
</html>
