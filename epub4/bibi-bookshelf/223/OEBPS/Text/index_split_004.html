<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_10">BAB 14<br class="calibre1" />
  TETİK</p>

  <p class="block_11">&nbsp;</p>

  <p class="block_7">Çığırtkanlar ağıt yakar, yarim taşıma bakar...</p>

  <p class="block_7">Bolu ağıdı</p>

  <p class="block_5">&nbsp;</p>

  <p class="block_5">&nbsp;</p>

  <p class="block_">Kardeşimin ölmesine hiç şaşırmamıştım, resmen savaş vardı, ciddi ciddi muharebe ediyorduk, terörist Xırbo’ların elindeki silahlar bayağı gerçekti, üstelik tuhaf bir saplantı halinde basıp duruyorlardı tetiklere.</p>

  <p class="block_">Hepimiz iriyarıydık, timin özeliydik. Dört aydır sınır ötesi operasyondaydık, ne zamandır tetik yoklamamıştık. İlk zamanlar envai çeşit çatışmaya girmiş, bol bol korkup eğlenmiştik, fakat son birkaç haftadır terörist kamplarıyla kaplı dedikleri bölgede, değil kamp, bir tek mermi kovanı bulamamıştık. Sinirlerimiz yay gibi gerilmişti, tınlıyorduk.</p>

  <p class="block_">Bir sabah, altı saat boyunca tırmandığımız tepeden yine elimiz boş inerken, yolumuza çıkan bir Xırbo köyüne daldık. Ortasında dallarına rengârenk çaputlar bağlanmış tek bir ağacın şaka misali yükseldiği, sefil mi sefil bir köydü bu. Evlere girip ortalığı dağıttık, erkekleri meydanda toplayıp dövdük, kızları ahır ahır kovalayıp öptük.</p>

  <p class="block_">Giderayak birileri ağacın roketatarla yıkılıp yıkılmayacağı üzerine iddiaya tutuştu. Komutan, madem işi iddiaya bindirdiniz, görelim marifetinizi diyerekten atış noktasını epey geriye çektirdi. Kıdemli, kabiliyetli bir arkadaşın diz kırıp nişan alarak fırlattığı roket, ağacın tam ortasına isabet etti. Köylüler yaygarayı bastı. Gövdesinde ısırılmış gibi tırtıklı bir oyuk açılan ağaç, şöyle bir sallandıysa da yıkılmadı. Köylüler yaygarayı kesti. İddiayı dallarından tutanlar, kazandıkları sigaraları, tonbalığı kutularını çantalarına doldurdu ve ufunetini köyde bırakan birliğimiz seyyar karargâha doğru ıslık çala çala yola koyuldu.</p>

  <p class="block_">Bu tür anı eğlencelere göz yumulurdu. Bir nevi telafi, tedavi, terapi gibi görülürdü böyle işler. Komutanlar, rahatlama faaliyetlerine karşı çıkacak olsalar, kör bir kurşunla postu yere serebileceklerini iyi bilirdi.</p>

  <p class="block_">Bizim bölükteki aslan yürekli manyak çavuş bilhassa teşvik ederdi bu eğlenceleri. Ben bazen yaptığımızın doğru olmadığını mırıldanacak olurdum da, “Uzatma lan, hallet işi!” diye yerdim manyağın fırçasını. Çavuşa göre bu Xırbo’lar pek kötü kokar, insanın yüzüne iğrenç bir kaypaklıkla bakarlardı. O kokuyu ciğerlerime derin derin çekip o bakışlara iyice sabitlenerek içimde bir öfke yerini kanırtmaya çalışırdım. Lakin bir türlü kanırmazdı o yer. Ben de dağa taşa sıkar veya koftiden indirirdim sopayı. Kulak kıkırdağından tespihini çeke çeke manzarayı seyreden çavuş ise, “Düzgün vur lan, sıkı vur,” diye bağırırdı güle güle.</p>

  <p class="block_1">&nbsp;</p>

  <p class="block_">Askerlikte dibine kadar güvenebileceğin en az bir arkadaşın, yani badin olacaktı. Şöyle esaslı bir badin yoksa, sırtını nereye yaslayacağını, kıçını nereye koyacağını asla kestiremezdin. Sen ona göz kulak olurdun, o da sana olurdu.</p>

  <p class="block_">Komutana güven olmazdı, aklına eser tekme tokat girişiverirdi. Hele mimlemişse, kan çıkmazsa para yok nevinden bir göreve adını yazıverirdi. Badine güvenirdin, çünkü gün olur o görevden badin sayesinde sağ dönerdin. Yani komutanlar fasa fisoydu, ordular ayakta duruyorsa badilik müessesesi sayesindeydi.</p>

  <p class="block_">Bilhassa benim komutanlardan yana derdim çoktu. Yeni gelmiştik birliğe, sırayla künyeler bağrılıyordu. Ben bağırır bağırmaz karşımızda beton gibi duran astsubay bir acayip heyecana kapıldı, künye faslını kesip beni bir adım öne çıkardı.</p>

  <p class="block_">“Sen,” dedi, “şehit asteğmen bilmem kimin nesi oluyosun?”</p>

  <p class="block_">“Abisiyim,” dedim, şaşkın.</p>

  <p class="block_">Astsubayın anında gözleri yaşardı, başladı kardeşimi övmeye:</p>

  <p class="block_">“Bunca senelik ordu hayatımda ben onun kadar dürüst, onun kadar namuslu, onun kadar becerikli, onun kadar fedakâr, onun kadar temiz, onun kadar disiplinli…”</p>

  <p class="block_">“Onun kadar’ların sonu gelmek bilmiyordu. Sonra astsubay işi iyice azıtıp beni omuzlarımdan kavradı, kucakladı, iki gözümden şapır şupur öptü ve benden de kardeşim gibi şahane bir askerlik beklediğini söyledi.</p>

  <p class="block_">Boku yemiştim. Sevgili kardeşimin kusursuz sicili burada da peşimi bırakmamış, düşük ruhuma askıntı oluvermişti. Mümkün mertebe kaytarmaktan, bir fırsatını bulup çürüğe çıkmaktan, hatla alengirli bir vaziyette firar etmekten gayri dini imanı, planı projesi olmayan ben, bir anda, hiç yoktan birliğin örnek askeri olup çıkmıştım. Hemen bir lakap da uydurdular elbet: Numune...</p>

  <p class="block_1">&nbsp;</p>

  <p class="block_">O günden sonra aylarca rahat yüzü görmedim. Astsubay, şefkati dehşetli bir emir komuta üslubuyla en beter işlere beni koşuyor, en tehlikeli görevlere en önde beni yolluyordu. Daha da kötüsü, hiç kabahatim, zerre yamuğum yokken badi kazanmam imkânsız hale gelmişti. Kimse komutanın adamı sayılan biriyle yakın olmak istemezdi.</p>

  <p class="block_">Şükür ki günün birinde enseme doğru üflenen “N’aber?” sorusuyla, cehennemin göbeğinde badisiz kalmaktan kurtuldum. Arkamı döndüğümde, kantinci haricinde kimseyle konuşmayan, kimsenin de yanına yaklaşmadığı “Onüç” lakaplı o tuhaf herifle burun buruna geldim.</p>

  <p class="block_">Hiçbir muhabbete bulaşmaz, boş vakitlerde herkesten uzak bir köşede öylece oturup sigarasını tüttürerek meçhul âlemlere dalardı, Sebeb-i lakabını bilen olmadığı gibi, hakkında anlatılan hikâyelerin de haddi hesabı yoktu. Kimilerine göre pis işlere girip iflas etmiş, çaptan düşmüş bir mirasyediydi. Bazıları, sabıka dosyası ansiklopedi kalınlığında namlı bir dolandırıcı olduğu iddiasındaydı. Fazla düşünmekten kafayı yemiş mühim bir âlim, fazla düzüşmekten hastalık kapmış mimli bir zampara, fazla kıskançlıktan karısını vurup felç ermiş kıtıpiyoz bir memur olduğunu anlatanlar da vardı. Sapık, dâhi, ermiş, sahtekâr gibi sayısız sıfatın orasına burasına iliştirildiği gayet şekilsiz ve belirsiz bir hacmi vardı. Tam korkulacak adamdı yani. Ama badi badiydi, mühim meseleydi, korkacak halim yoktu.</p>

  <p class="block_1">&nbsp;</p>

  <p class="block_">Bana “numunelik” bahşeden astsubay, sadece bana değil, bütün birliğe belaydı. Her haltı fazla ciddiye alıyor, abartılı tavırları ve talepleriyle herkesin canına okuyordu. Operasyon dönüşlerinde karşımıza dikiliyor, başlıyordu ders verip nutuk atmaya:</p>

  <p class="block_">Xırbolar’ın tek gayesi, kendilerine ait saydıkları dört parça işe yaramaz toprağı birleştirip hür olmaktı. Bizim tarafta yaşayan ve aslında Xırbo olup olmadıkları bile pek şaibeli olan cahilleri de bu hayale kaptırıp kandırmışlardı. Yani ülkemiz bölünme tehlikesiyle karşı karşıyaydı. Şimdi biz, sınırlarımızın ötesinde savaşıyorsak, bu, başkasının bir karış toprağında gözümüz olduğundan değildi. Bizim gayemiz, devletimizin ülkesi ve milletiyle çatlamaz mermerliğini muhafaza etmekti. Gerçi az ötemizde petrolün su misali aktığı şehirler de bizimdi ya, şimdi mevzuyla alakası yoktu. Ama kafamız çok kızarsa oraları da alıp çanına ot tıkayıverirdik Xırbo milletinin...</p>

  <p class="block_">Herif buna benzer bin türlü mesele anlatıp duruyor, yorulmak susmak nedir bilmiyordu. Bizim umurumuzda değildi tabii. Onca yorgunluğun üzerine birkaç lokma tıkınıp, iki lafın belini kırıp zıbarmaktan başka derdimiz yoktu. Bizim için mesele gayet basitti: Xırbolar’ın alayı başa belaydı ve en makbul terörist ölü teröristti.</p>

  <p class="block_">Hakkını yemeyeyim, astsubayın kafayı çekip yanımıza uğradığı vakitlerde anlattığı zevkli hikâyeler de olurdu. O zaman gevezeliği dinlenir bir hal alırdı. Hele karı kız muhabbetine doyum olmazdı. “Hey gidi günler, biz Başşehir’de tuttuğumuzu sikerdik” diye bir başladı mı, birlik onun yamacına oturmak için birbirini ezerdi.</p>

  <p class="block_">Hiç unutmam, bir defasında belli ki iyice içlenmiş ve içkiye yüklenmiş bir halde gelip gözyaşları içinde şuna benzer bir şeyler anlatmış, bizi de hislendirmişti:</p>

  <p class="block_">“Madem ki yoksuldun, ne diye çocuğunu kahramanlık namına abidesi dikilsin diye yetiştirirsin be anam babam. O da gider, iki yıl okur, astsubay olur... Reçete yazacaksan dershaneye, peçete satacaksan kerhaneye... Çile çekeceksen de askeriyeye... Ah biz, ah şu astsubay milleti... Bize güvensen bi türlü, güvenmesen öbür türlü... Haddini aşmıycaksın, ki aşarız, hizanı şaşmıycaksın, ki şaşarız... Eline beline diline hâkim olacaksın, ki olmayız ki ne olmayız... Hainin de kahramanın da âlâsı bizden çıkar. İşte bütün askeriye bize böyle bakar... Altındaki asker de üstündeki komutan da astsubaylığını her gün kafana kakar... Biz hangi sınıfa aidiz, ha, nereye aidiz? Sizin de arkamdan ne dolaplar çevirdiğinizi bilmiyo muyum lan orospu çocukları...”</p>

  <p class="block_">Bu küfrün ardından ayağa fırlayıp önüne ilk geleni bir güzel pataklamıştı. Müzmin bekârdı astsubay, kederli ve gururlu bir adamdı. Çatışmada ölmeseydi, ihtimal, ya gevezeliği yüzünden ya da acılarından tez arınsın diye bir kaza kurşununa denk gelecekti. Ağzına ve kalbine isabet eden iki kurşunla cehennemi bize bıraktı.</p>

  <p class="block_1">&nbsp;</p>

  <p class="block_">Rahattım artık, hatta sanırım biraz fazla rahatlamıştım, aklıma kötü kötü şeyler geliyordu. Yine nafile bir operasyondan dönerken, yaklaşan kışı da ilk yağmur şeklinde idrak etmiştik. Sınır ötesi operasyonlara ara verileceğinin, ülkeye geri dönüleceğinin habercisiydi bu yağmur. Birliğimize, dört ay öncesine göre elli sekiz eksikle dönecektik. Kahramanlığın ve dalyanlığın ölüme mani olmadığını biliyorduk artık. Onları düşünmemeye çalıştıkça gülmeleri daha beter geliyordu aklımıza. Öyle zamanlarda ücraya çekiliyorduk gizli gizli ağlamak için. Zira aleni ağlamak vatana tersti ve delikanlıyı bozuyordu.</p>

  <p class="block_">Yağmur sağ kalanları sevindirmişti, fakat en tepedeki komutanların giderayak son bir kez hava basmaya kalkmasından, bizi olmadık bir mıntıkaya sürmesinden korkuyorduk. Olmadık mıntıka, teröristlerin kesinkes oldukları mıntıka demekti. Aylardır aradığımız mermi kovanlarından nerede bol bulunduğunu hepimiz biliyorduk aslında, lakin kovanları bulmakta fazla ısrarın cana fayda getirmediğini elli sekiz kere öğrenmiştik. O yüzden artık öyle istikametlerin tersine yöneliyor, tetiği çekmeyi coğrafi tesadüflere bırakmayı tercih ediyorduk. En güvenli tepedeki en beyaz saçlı büyük komutanlar ise ters istikametin bizim için ne kadar hayırlı bir tercih olduğunu anlamamayı tercih ediyorlardı.</p>

  <p class="block_">Aylardır terörist yüzü görmemek için harcadığımız adı konulmamış çaba, pek hayra alamet de sayılmazdı. Böyle bir zamanda çatışma çıkarsa eksik sayısı elli sekizde kalmazdı. Zira biz tetiksizlikten gevşerken onlar tetikte kalıp güç toplardı.</p>

  <p class="block_">Neyse ki komutanlar uslu durdu, ama beterin beteri vardı. Bir akşam çavuşlar, ülkede üç-beş hafta istirahat edip binlerce teröristin cirit attığı Strandağ’daki karakollara gönderileceğimiz söylentisini yaydılar. Ne de olsa iyice pişmiş, yaman birer terörist avcısı olup çıkmıştık, bizi Strandag paklardı.</p>

  <p class="block_">Bunu duyar duymaz derhal plan programa giriştik Onüç’le. Zaten ne zamandır, “Firarda da yarim firarda” diye salak salak şarkılar söyleyip hin hin güler olmuştuk. İşte asıl şarkıyı patlatmanın vakti gelmişti. Ne yapıp edip o melanet yerden yırtmanın bir yolunu bulmalıydık.</p>

  <p class="block_">Çadır çayhanenin ıssız bir köşesine çekilmiş, planlardan plan beğeniyorduk. Ben iyice gözü karartmış. “Hemen şimdi kalkalım, ufak ufak sıvışıp gidelim, elbet buluruz kapağı atacak bi yer,” türünden laflar ediyordum, Onüç burun kıvırdıkça, “Yapalım koftiden bi kavga, birbirimizi ayaklardan vurup geçelim, en az üç ay rahatız,” gibisinden daha kanlı öneriler atıyordum ortaya. Ama Onüç’ün ağzından, “Cık, yok, olmaz, saçmalama” nakaratından başka bir şey çıkmıyordu.</p>

  <p class="block_">Derken, bir süre esrarlı bir suskunluk takındıktan sonra, adi bir gülümsemeyle hafiften girdi lafa:</p>

  <p class="block_">“Dinle bak, süper bi planım var. Öyle bi operasyon yapıcaz ki, Strandağ’dan en garantili, en hafif şekilde yırtıcaz. Hatla belki komple askerlikten kurtulucaz. Ama yanlış anlamak, darılmak, gücenmek yok-’’</p>

  <p class="block_">Meraklanmıştım. Bizi o dağdan, bırak onu, askerlikten kurtaracak bir operasyon beni neden gücendirsindi? Hararetle başımı salladım.</p>

  <p class="block_">Onüç kıl sorular eşliğinde ufaktan yoklama çekmeye başladı. Onun huyuydu bu, hiçbir mevzuya direk girmezdi:</p>

  <p class="block_">“De bakalım, askerlikte lafı bile edilmiycek, adamın kellesini kopartıcak hangi vukuatlar var?”</p>

  <p class="block_">“Hırsızlık.”</p>

  <p class="block_">“Geç oğlum, daha ağırını söyle.”</p>

  <p class="block_">“Cinayet?”</p>

  <p class="block_">“Kaza dersin, zayiye sayarlar, başka?”</p>

  <p class="block_">“İhanet!”</p>

  <p class="block_">“Şu sefil erliğiyle düşündüğü şeye bak herifin. Ulan nükleer ajan mısın sen? Ulan hainlik mertebesini kim kaybetmiş de sen bulmuşsun? İhanet edecek halin mi var senin?”</p>

  <p class="block_">Benden bu kadardı.</p>

  <p class="block_">“Benden bu kadar,” dedim.</p>

  <p class="block_">Sandalyesini sürüyerek iyice yaklaştı yanıma. Eğilip fısıldadı:</p>

  <p class="block_">“Oklava lavuğunu hatırlıyo musun?”</p>

  <p class="block_">Sırık gibi boyu sebebiyle “Oklava” adını taktığımız sıska çocuğu hatırlamamak ne mümkündü? Dört ay önce karayağız badisiyle duşta basılan askerdi bu. Onlar iş tutarken çıkan seslerden işkillenen çavuş kapıyı aralayınca mesele anlaşılmıştı. Oklava’yı apar topar Başşehir’deki askeri hastaneye göndermişler, “Yeminle beni kandırdı. Benim kabahatim yok. İki çocuğum, karım var benim!” diye figan edip kafasını duvarlara vuran badisini de teröristsiz bir yerlere sürmüşlerdi.</p>

  <p class="block_">“Ne olmuş Oklava’ya?” diye sordum, bu kez fazla meraklı görünmemeye çalışarak.</p>

  <p class="block_">“Ne olucak, eline çürüğü verip salmışlar hastaneden. Yani eve dönüş, nihai kurtuluş...”</p>

  <p class="block_">Onüç’ün nereye varmaya çalıştığını anlamaya başlamıştım elbet, ama malum düşünceyi uzaklaştırmak istiyordum kafamdan. Ve ama bir tür umut hissiyle karışıp yapışmıştı da bir yerlerime.</p>

  <p class="block_">O ise yekten daldı konuya:</p>

  <p class="block_">“Oklava meselesi daha tazeyken iş bi öpüşmeye bakar oğlum...”</p>

  <p class="block_">Kulaklarıma inanamıyordum, aslında çok inanıyordum ve Onüç’e şöyle bir an, alıcı gözle bakmaktan kendimi alamadım. Hemen sonra başımı iki yana sallayarak fırladım sandalyeden. Fakat vazgeçecek gibi değildi, kolumdan yakalayıp sağa sola bakınarak oturttu beni yerime:</p>

  <p class="block_">“Lan oğlum, kim hatırlıycak üç gün sonra? Yahu mezarda erkek mi olmak istersin, bi süreliğine ibne mi? Vakti gelince numara yaptık deriz, biter gider. Hem sonra biz kendimizi bilmiyo muyuz lan? İki öpüşmeyle götü kaybedecek halimiz mi var? Hani, senin varsa bilmiyorum yani...”</p>

  <p class="block_">Yüzüne bakamıyordum, acayip bir sıkıntı yükseliyordu boğazıma doğru. Bir yanımın onu gayet mantıklı bulduğunu hissedince ne yapacağımı şaşırdım, yumurta kokusu gibi bir şeyler çalındı burnuma, utandım, Strandag’dan indirdikleri cesetlere tabut yetiştiremediklerini sırıtarak anlatan çavuşun çiçek bozuğu suratı geldi gözümün önüne, midem kalktı. Daha fazla dayanamadım. “Siktir lan, bi daha da konuşma benimle!” diye haykırıp çadıra zor attım kendimi, yatağa uzanıp anında uyku vaziyeti aldım.</p>

  <p class="block_1">&nbsp;</p>

  <p class="block_">Aradan iki ay geçmişti, çaresiz, çoktan barışmıştık Onüç’le, barışmayıp ne yapacaktık?</p>

  <p class="block_">Yine yan yana, bu kez Strandağ’da, siperdeydik, kurşunlar yağmur misali akıyordu tepemizden, başımızı bir milim kaldıramıyorduk yerden.</p>

  <p class="block_">Nemli toprağa yapıştırdığımız yüzlerimiz birbirine dönük, kan çanağı gözlerle manasız manasız bakışıyorduk. Derken Onüç’ün yüz hatları gevşedi, önce yavaştan sırıttı, ardından başladı kahkahalarla gütmeye.</p>

  <p class="block_">Onun gözlerinden yaş aktıkça benim sinirlerim iyice dağılıyordu.</p>

  <p class="block_">“Adamı delirtme be, ne var, ne oluyo?” diye çıkıştım.</p>

  <p class="block_">Kahkaha furyasında, kelimeler zorlukla çıktı ağzından:</p>

  <p class="block_">“Bi öpücük versene...”</p>

  <p class="block_">Dayanamadım, ben de saldım makaraları.</p>

  <p class="block_">O vaziyette güldükçe güldük. Sonra çıktık siperden, sarhoşlar misali zikzak çize çize meçhul bir istikamete doğru koşmaya başladık. Ne kadar koşup yürüdük, ne kadar yürüyüp koştuk, bilmiyorum. Gün ağarırken karşımıza çıkan bir dereye fırlatıp attık silahları, kurşunları, mataraları, kimlikleri. Aniden, vahiy gelmiş gibi, robotlar gibi firar etmiştik işte.</p>

  <p class="block_12" id="calibre_pb_5">&nbsp;</p>
</body>
</html>
