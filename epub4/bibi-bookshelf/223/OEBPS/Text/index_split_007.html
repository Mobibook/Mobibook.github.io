<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_10">BABI 11<br class="calibre1" />
  TEŞNE</p>

  <p class="block_1">&nbsp;</p>

  <p class="block_7">Asriydim mazi oldum, daha gençtim gazi oldum...</p>

  <p class="block_7">Bilecik ağıdı</p>

  <p class="block_5">&nbsp;</p>

  <p class="block_5">&nbsp;</p>

  <p class="block_">“Aylarca sürdü zorlu tedavi, bir yanı ölümdü, bir yanı dirim. Ve hayat galip geldi.</p>

  <p class="block_">Ona parıltılı bir madalya eşliğinde dediler ki, istersen kalan askerliğini yapmazsın ama istersen cepheye, arkadaşlarının vuruştuğu dağlara dönersin...</p>

  <p class="block_">Adayımız gibi vefalısı ve inançlısı zor bulunur, elbette döndü. Arkadaşlarım o kanlı pusularda, o cehennemi çatışmalarda yalnız bırakmaya gönlü razı olmadı.</p>

  <p class="block_">Kışlaya döner dönmez arkadaşlarının nerede olduğunu sordu. Operasyon dediler, çatışma dediler, kim sağ döner kim dönmez belli değil dediler. Oturup bekleyecek hali yoktu elbet, silahını kaptığı gibi dikildi komutanın karşısına, dedi ki, beni hemen arkadaşlarımın yanına götürün.</p>

  <p class="block_">Komutanın gözleri yaşardı, iki damla yaş güçlü çenesine doğru süzüldü ve adayımızın alnına kocaman bir öpücük kondurdu.</p>

  <p class="block_">Beş dakika sonra helikopter hazırdı.</p>

  <p class="block_">Destansı bir çarpışmaya doğru alçaldılar. Dumandan, ateşten göz gözü görmüyor, iki tarafın acılı haykırışları kulakları sağır ediyordu. Adayımız daha helikopter inmeden atladı yere ve dağları sarsan bir nara alarak koştu siperlere.</p>

  <p class="block_">Onun zuhur etmesiyle, ölümün ve kanın ortasında bir şenlik aldı yürüdü. Korkuyla kasılmış yüzler gülüşlerle aydınlandı, küfürle kurumuş diller şükürlerle ıslandı.</p>

  <p class="block_">Adeta ilahi bir güç zerk oldu askerlerin yüreklerine, adayın varlığı aşılmaz bir zırh olup yapıştı bedenlerine ve her biri birer aslan kesildi.</p>

  <p class="block_">Asiler ne olduğunu şaşırmıştı, geri çekilmeye başladılar. Ve yarım saat sonra adayımız, öpüp alnına sürdüğü kutsal sancağı dağın zirvesine dikmekteydi.”</p>

  <p class="block_1">&nbsp;</p>

  <p class="block_">Zamanın latif bir rüzgâr, hakikatin nazif bir yaprak olduğunu idrak ettiyseniz, hem vakit çabuk geçerdi hem de anlattığınız hikâye güzel olurdu.</p>

  <p class="block_">Memnunduk raporumuzdan, hakiki olsa bu kadar güzel olmazdı. Bitirirken huşu ve gururla baktık Tefail’in yüzüne.</p>

  <p class="block_">Ulu katlar kahramanlık hikâyelerine bayılırdı, ama Tefail bu hikâyeden pek etkilenmişe benzemiyordu. Elinde büyük bir tarak, uzun kırçıl saçlarını ağır ağır taramakla meşguldü.</p>

  <p class="block_">Alakasız bir yerden girdi lafa:</p>

  <p class="block_">“Batı’dakilere de bi aday işi çıktı. Hem de Kibriye’de…”</p>

  <p class="block_">İşte bu inanılmazdı. Yeryuvar’da aday çıkmayan tek mıntıka, tarih trenine sonradan bindiği için uzun müddet amelden tefekküre vakit bulamayan Kibriye’ydi. Şimdi aradaki mesafeyi kapatabilmek, ilahi olandan yana noksanlarını giderebilmek için Büyük A’ya kafayı takmışlardı ve O’nun adına habire savaşıp duruyorlardı.</p>

  <p class="block_">Merakla sorduk:</p>

  <p class="block_">“Nasıl biri?”</p>

  <p class="block_">“Eh işte...”</p>

  <p class="block_">Tefail adaylar hakkında gerekmedikçe yorum yapmazdı, bilirdik.</p>

  <p class="block_">Kıskançlıkla sorduk bu kez: “Şansı ne?”</p>

  <p class="block_">Tefail kahkahayı bastı:</p>

  <p class="block_">“Merak etmeyin aptallar, sizin heriften fazla değil.”</p>

  <p class="block_">Bize aptal diyebilirdi, ama adayımıza hakaret edilmesine dayanamazdık, uyardık:</p>

  <p class="block_">“Herif kelimesini kullanmayalım lütfen. Men edilmiş aday sıfatları rehberinde yeri mevcut.”</p>

  <p class="block_">Tefail’in kahkahası iyice çığrından çıktı, “Haklısınız, kusura bakmayın,” dedi, alayla.</p>

  <p class="block_">Taramayı bitirmiş, saçlarını toplayıp bağlamıştı. O vakit gördük, tek kulağına küpe takmıştı.</p>

  <p class="block_">Yalakalık fırsatını kaçırmadık: “Küpen çok yakışmış...”</p>

  <p class="block_">Utangaç bir edayla gülümsedi. En pasaklı melekler bile böyle taltiflere bayılırlar, yalakalık yapanları da zaman zaman beklenmedik bir kıyakla ödüllendirdikleri olurdu.</p>

  <p class="block_">Üç asır önce Lizara’ya, aslında dalga kabilinden, “Orağınla kuyruğun birbirine pek uymuş, cüppen de pek şık,” demiştik de, heybesinden iki burma çıkarıp vermişti.</p>

  <p class="block_">Ama Tefail meleklikten zerre nasibini almamıştı, alıcı Lizara kadar bile cömert değildi, ciddileşip buyurdu:</p>

  <p class="block_">“Bitti mi? Soru soracak mısınız? Sormıycaksanız vınlıycam, işim başımdan aşkın…”</p>

  <p class="block_">Her rapor seansında, aday mesaisine dair üç, âlemlerin mazisine, yani yaradılışın sadece Büyük A ile yakınlaştırılmış meleklerinin bildiği o ilk karanlık dönemine dairse bir soru hakkımız olurdu. Ve biz her defasında o tek soruyu sorardık, zira âlemlerin bebek misali emeklediği, varlığın yokluğa galip geldiği o zifiri safhayı bütün ilahi mahlûklar gibi biz de merak ederdik. Tefail ise, karanlığın bilgisine sahip olma imtiyazını kaybetmek istemeyen tüm melekler gibi cevap vermez, ki onun da buna hakkı vardı, için için küfürler sıralayıp hızla uzaklaşırdı yanımızdan.</p>

  <p class="block_">Neler neler sormamıştık ki o güne dek... Taşın mutlak durgunluğunun, suyun korkunç pervasızlığının, ateşin kavuran nefesinin sırrına varmak istemiş, ama hep elimiz boş bırakılmıştık. Ne Büyük A’nın cismine, ne meleklerin hacmine, ne de cinlerin harcına dair bir şey öğrenebilmiştik. Hatta cisim sorusundan dolayı, Büyük A’ya saygısızlık suçlamasıyla ilahi kabahatler divanına sevk edilmiştik. Yediğimiz falakanın acısı hâlâ damağımızdaydı.</p>

  <p class="block_">Ve kendimizi bildik bileli merak ettiğimiz bir husus vardı, ama bu da kilit mevzuydu, hassas meseleydi, okkanın altına gidivermek, Tefail’in şikayetiyle soluğu yine kabahatler divanında almak işten bile değildi.</p>

  <p class="block_">Lakin merakımızdan çatlayacak haldeydik artık. Tefail’in daimi sarhoşluğuna güvenip, Büyük A’ya sığınarak patladık soruyu:</p>

  <p class="block_">“Tefail, de bize, Başşal cin midir melek mi?”</p>

  <p class="block_">Biz Tefail’in heybesinden tutanak defterini çıkarıp defterimizi dürmesini veya en iyi ihtimalle gözlerinden kıvılcımlar saçarak dönüp gitmesini beklerken, hoş kokulu kamışını sömürerek, halta biraz da kederle gülerek yerli yerinde durduğunu gördük ve küçük bir çığlık attık.</p>

  <p class="block_">Cevap mı verecekti yoksa?</p>

  <p class="block_">Evet, verecekti.</p>

  <p class="block_">“Keratalar, nerden de buldunuz bu soruyu,” dedikten sonra başladı anlatmaya:</p>

  <p class="block_">“Başşal Büyük A’nın huzurundan lanetlenerek kovuldu. O günü hiç unutmam, giderken bi yandan yana yakıla ağlıyo, diğer yandan intikam yeminleri ediyodu. Ama gücü yüksek katlara yetmeyince insanlara taktı, onları yoldan çıkarıp ruhlarına ebedi azap zerk etmek için elinden geleni ardına koymadı...”</p>

  <p class="block_">Sustu Tefail, ayasını kaşıdı.</p>

  <p class="block_">Bize alenen aptal muamelesi yapıyordu, atıldık hemen: “TefaiI, bu anlattıklarını zaten biliyoruz. O dönemde biz de vardık. Sorumuza cevap değil ki bu. Biz sana Başşal’ın büyük karanlıkta melek olarak mı yoksa cin olarak mı yaratıldığını sorduk...”</p>

  <p class="block_">Tefail hiç oralı olmadı.</p>

  <p class="block_">Ama ne tuhaftır ki, şimdi o bildik alaycılığı uçmuş, üzerine bir dalgınlık çökmüştü.</p>

  <p class="block_">Uzaklara bakarak konuşlu:</p>

  <p class="block_">“Karanlık dönemi anlatmamı beklemeyin benden, değmezsiniz. Ama zevkli bi hikâye dinlemek isterseniz anlatayım...”</p>

  <p class="block_">Ne olursa olsun Tefail’den hikâye dinleme fırsatını kaçıramazdık.</p>

  <p class="block_">Atıldık hemen:</p>

  <p class="block_">“Aman diyelim, anlat sen...”</p>

  <p class="block_">Bunun üzerine devam etti:</p>

  <p class="block_">“Ne yalan söylemeli, Başşal’a hayrandı herkes. İlahi katların en parlak, en renkli, en becerikli simasıydı. Mesela Yeryuvar’daki ilk posta fani mahlûkatın üç günden fazla yaşamamasının sebebini o bulup çıkarmıştı. Besin diye yaratılan yeşillikleri yiyen mahlûk hemen ölüyodu. Sebep bulunduktan sonra, bu kez yeşilin terkibinde ne gibi bi sorun olduğunu kimse çözemedi. Büyük A bile çıkamıyodu işin içinden. O meseleyi halleden de Başşal oldu. Dinozorlar, mamutlar ve ejderhalar yaşayabilsin diye topal kalmayı göze aldı ve yeşilliklere kendi diz iliğinden dirim ateşi koparıp kattı. Sonra, birbirlerini de yiyebilsinler diye Yeryuvar’a canından kan akıttı. Büyük A bu fedakârlığına karşılık onu iradeyle ödüllendirdi. O günden sonra Büyük A ile Başşal’ın içtiği su ayrı gitmez oldu. En çetrefilli işler, en alengirli görevler Başşal’a verilirdi. Ta ki insan yaratılana dek...”</p>

  <p class="block_">Biliyorduk. Uğruna dengesini ve kanını feda ettiği mahlûkların yok edilip yerlerine ismi küfürden, cismi çamurdan menkul varlıklar yaratılacağını öğrenince Başşal deliye dönmüştü. Üstüne bir de insanlara hizmet edileceğini duyunca iyice küplere binmiş, işte o andan sonra hediyesi olan irade, felaketi haline gelmişti.</p>

  <p class="block_">Tek bir yıldız saatinde bildiği bütün yasak küfürleri uluorta sıralayıvermiş, bununla da kalmayıp ilk mahsul insanları Büyük A’ya karşı isyana teşvik etmişti. Şahsiyetsizliğini ödlekliğine borçlu olan insan isyan etmemiş, fakat Başşal’a bir anlık da olsa kulak tuttuğu için çıplaklığını bilmişti. Çıplaklığını bilince de sıcaktan kavrulur, soğuktan üşür olmuş, aczini akılla, ayıbını esvapla örtmeye mecbur kalmıştı.</p>

  <p class="block_">Lakın anlayamadığımız bir şey vardı:</p>

  <p class="block_">“Anlayamadığımız bi şey var Tefail. Büyük A bunca esaslı günahlar işleyen Başşal’ı neden yok etmedi?”</p>

  <p class="block_">Tefail kollarını iki yana açıp kanatlarını titreterek, “Kim bilir... Belki içi elvermedi, zira çok severdi Başşal’ı,” dedi.</p>

  <p class="block_">Pek tatmin olmamıştık bu izahtan:</p>

  <p class="block_">“Ama Başşal’ın Yeryuvar’ın başına bela kesileceğini tahmin etmesi gerekmez miydi? Başka bi sebebi olsa lazım. Öyle değil mi?”</p>

  <p class="block_">Biz bunu söyleyince Tefail köpürdü, başladı Lizara gibi bas bas bağırmaya;</p>

  <p class="block_">“Ulan şapşallar. Büyük A’nın hikmetinden sual etmek size mi düştü? İlahi kararların ne ince hesaplarla alındığını bilmiyo musunuz siz? Misal, cümle insan dillerini Balkule’de karıştırıp fanileri Batı’ya ve Doğu’ya dağıtmamız üç yüz altmış altı günümüzü aldığından haberiniz var mı sizin? Yorgunluktan ölücektik nerdeyse...”</p>

  <p class="block_">Fakat bir anda yatıştı.</p>

  <p class="block_">Bir garip haller olmuştu Tefail’e, şimdi, adeta, gerçekten meleğe benzemişti.</p>

  <p class="block_">Hİç şikâyetçi değildik elbet, bir melekle böyle teferruatlı bir muhabbete dalmış olduğumuza halâ inanamıyorduk, ilk sorunun cevabı bile umurumuzda değildi artık:</p>

  <p class="block_">“Töbe Tefail töbe, kusura bakma, yani öyle demek istemedik…”</p>

  <p class="block_">Artık cayar, çeker gider diye düşünüyorduk ki, Tefail eğilip sır verir gibi fısıltıyla konuştu:</p>

  <p class="block_">“Aslında bu konuda bazı tuhaf dedikodular yok değil…”</p>

  <p class="block_">Gayri ihtiyari biz de ona doğru eğilip merakla sorduk: “Ne gibi dedikodular?”</p>

  <p class="block_">“Rivayete göre, huzurundan ayrılmadan önce bi ahid önermiş Başşal, Büyük A’ya...”</p>

  <p class="block_">“Ne ahdi?”</p>

  <p class="block_">“İnsanların üç çeyreğini hakiki manasına kavuşturabileceğini, Büyük A’nın yolundan döndürebileceğini iddia etmiş ve eger başarırsa ilahi huzura tekrar kabul edilmeyi istemiş...</p>

  <p class="block_">“Eeeee?”</p>

  <p class="block_">“Büyük A. kavuştur da görelim demiş ve ahdi kabul etmiş... Başşal’ın hâlâ hayatta olmasının nedeni de buymuş...”</p>

  <p class="block_">İşte bunu hiç bilmiyorduk, işte buna inanmak mümkun değildi, kalbimiz güm güm atmaya, başımız pervane misali dönmeye başlamıştı.</p>

  <p class="block_">Etrafı kolaçan edip heyecandan boğularak sorduk:</p>

  <p class="block_">“Yani şimdi Başşal, Büyük A’nın müsaadesiyle mi faaliyet gösteriyo?”</p>

  <p class="block_">Tefail bu soru üzerine aniden uzaklaştı. Bize bir müddet, mütereddit baktıktan sonra, “İnandınız mı lan anlattıklarıma? Saftırikler...” diye bastı kahkahayı.</p>

  <p class="block_">Fena bozulmuş, çok sinirlenmiştik, öfkeyle haykırdık:</p>

  <p class="block_">“İtiraf et, itiraf et, Başşal aslında melek değil mi? Sizin soyunuzdan değil mi?” .</p>

  <p class="block_">Tefail gözden kaybolurken cevabını zar zor işitebildik. “Ateş olan yerden duman çıkar, ama Başşal yine de bi cindir... Çünkü hakikat boş bi kâğıttan ibarettir, yanıverir...”</p>

  <p class="block_">Evet yanardı, biliyorduk.</p>

  <p class="block_1">&nbsp;</p>
</body>
</html>
