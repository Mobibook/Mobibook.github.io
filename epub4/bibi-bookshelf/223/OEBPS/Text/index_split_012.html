<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_16">BAB 08<br class="calibre1" />
  TEFEKKÜR</p>

  <p class="block_11">&nbsp;</p>

  <p class="block_7">Kohaya giden dönmez, ciğerimde yangın sönmez...</p>

  <p class="block_7">Artvin ağıdı</p>

  <p class="block_1">&nbsp;</p>

  <p class="block_1">&nbsp;</p>

  <p class="block_">Dağ adamlarına dönmüştük, nöbetçinin adını nihayet öğrenmiştik, hürriyet manasına geliyordu, kısaca “hür” demiştik ayımıza, on yedisindeydi daha:</p>

  <p class="block_">“Berber istiyo musunuz?”</p>

  <p class="block_">“Ben istiyorum...”</p>

  <p class="block_">“Bana gerek yok... Saçım sakalım yaşadığımı hatırlatıyo bana...”</p>

  <p class="block_">“Vay, Numune, sen de zindan filozofları takımına katıldın ha?”</p>

  <p class="block_">“Ya ikiniz ya hiçbiriniz, karar verin...”</p>

  <p class="block_">“Hür, siz hepten kafayı yediniz, iyice despot oldunuz be arkadaş... Getir işte bana berberi...”</p>

  <p class="block_">“Olmaz Onüç abi, talimat böyle...”</p>

  <p class="block_">“Nasıl talimatmış o be? Gelsin, Onüç’ü tıraş edip gitsin işte...”</p>

  <p class="block_">“Numune abi, Başkan’ın verimli faaliyet talimatı var... En kısa sürede en fazla iş yapılacak... İki kişi varken biri için gelmez berber yoldaş...”</p>

  <p class="block_">“…”</p>

  <p class="block_">“Abi, rica ederim zorluk çıkarmayın...”</p>

  <p class="block_">“Bana bak Numune, pislik yapma, sakallar fena kaşındırıyo beni...”</p>

  <p class="block_">“Ne zamandır uzatıyorum Onüç, günde üç posta taradım, bugüne getirdim, ısrar etme...”</p>

  <p class="block_">“Tarak dedin de... Hür, valla o taraklı kebabın tadı damağımda kaldı lan... Yok mu gerisi?”</p>

  <p class="block_">“İstersen yanına bi de ufak açayım abi...”</p>

  <p class="block_">“Ufak değil de, şöyle temiz bi mal olacaktı... Sizin burada boldur lan Hür...”</p>

  <p class="block_">“Boş ver ufağı malı, sen poşunu aç, bi görelim gül yüzünü, gerisi mühim değil Hür’üm...”</p>

  <p class="block_">“Açamam Numune abi...”</p>

  <p class="block_">“Şimdi kalkıp atlasam üzerine, sıyırsam poşuyu yüzünden, ne yapacaksın, vuracak mısın o belindekiyle beni?”</p>

  <p class="block_">“Vururum abi.”</p>

  <p class="block_">“Bak ne diyo Onüç... Vururum diyo lan, onca muhabbetten sonra...”</p>

  <p class="block_">“Abi, valla bu kadar konuştuğumu, adımı söylediğimi bile duysalar...”</p>

  <p class="block_">“Hey gidi yiğitler yiğidi Hür hey... Sen böyle korkacak adam mısın be?”</p>

  <p class="block_">“İçtekilere acıması yoktur abi bizimkilerin…”</p>

  <p class="block_">“Tamam Hür’üm... Kebap senden kıymetli mi?”</p>

  <p class="block_">“Abiler, benim çıkmam lazım... Gelsin mi berber, ne diyosunuz?”</p>

  <p class="block_">“Gelsin, tamam...”</p>

  <p class="block_">“Ha şöyle be Numune… Hür, söyle briyantin de getirsin...”</p>

  <p class="block_">“…”</p>

  <p class="block_">“Şaka şaka...”</p>

  <p class="block_">“Hadi afiyet olsun abiler...”</p>

  <p class="block_">“Sağ ol Hürüm, güle güle…”</p>

  <p class="block_">“…”</p>

  <p class="block_">“Numune, çocuğu gördün mü lan, şu ayılığıyla üçbuçuk atıyo valla korkudan... Başa çıkılmaz oğlum bunlarla...”</p>

  <p class="block_">“Bunlara vericeksin istediklerini, başka yolu yok...”</p>

  <p class="block_">“Milletçek terörist olmuş oğlum bunlar, biz de iki-üç çapulcuyla savaşıyoruz diye...”</p>

  <p class="block_">“Yok Onüç, bunlar başka millet, vahşi bunlar, anladım ben bunu…”</p>

  <p class="block_">“Bizi bıraksınlar da... Sahi, ne kadar oldu Numune?”</p>

  <p class="block_">“Hesabı şaşırdım ben de... Sekiz-dokuz ay oldu garanti...“</p>

  <p class="block_">“Peki neden hâlâ tutuyo bunlar bizi?”</p>

  <p class="block_">“Bi bilsem...”</p>

  <p class="block_">“Bence onlar da bilmiyo ne yapacaklarını... Ayrıca sen onu bırak da, elimi öp...”</p>

  <p class="block_">“Neden öpücekmişim elini?”</p>

  <p class="block_">“Nasıl mum gibi yaptım Hür ayısını, ha?”</p>

  <p class="block_">“Ne diyim, helal olsun…”</p>

  <p class="block_">“Patata isot koymuşlar gene... Valla öldürücek bu hayvanlar beni...”</p>

  <p class="block_1">&nbsp;</p>

  <p class="block_">Berber de kâr etmedi, bitlendik, birbirimizin dizinde, maymunlar gibi iri bitler kırdık, Hür bize bakıp bol bol güldü, ertesi gün suratı asık geldi, telaşlıydı:</p>

  <p class="block_">“Abiler...”</p>

  <p class="block_">“Buyur...”</p>

  <p class="block_">“Sizin burlarda yaşayan akrabanız var mı hiç?”</p>

  <p class="block_">“Benim bi tarafım buraya dayanır... Senden önceki arkadaşa söylemiştim...”</p>

  <p class="block_">“Neden sordun ki?”</p>

  <p class="block_">“Abi, içerde harıl harıl tartışıyolar…”</p>

  <p class="block_">“Neyi tartışıyolar?”</p>

  <p class="block_">“İçinizden birinin bi akrabası çıkmış ortaya...”</p>

  <p class="block_">“Ee?”</p>

  <p class="block_">“Hür, ne iş?”</p>

  <p class="block_">“Bilmiyorum Onüç abi... Gerçek akrabası mı değil mi diye konuşuyolardı ben gelirken...”</p>

  <p class="block_">“Bi şey anladıysam ne olayım...”</p>

  <p class="block_">“Yanlışlık olmasın, boşu boşuna harekete geçmeyelim diyolardı...”</p>

  <p class="block_">“Ne hareketi yahu?”</p>

  <p class="block_">“Abi, bana müsaade, fazla durursam işkillenirler...”</p>

  <p class="block_">“…”</p>

  <p class="block_">“…”</p>

  <p class="block_">“Nedir Numune bu akraba meselesi? Kıllandım ben…”</p>

  <p class="block_">“Senin burlardan birileri olmasın?”</p>

  <p class="block_">“…”</p>

  <p class="block_">“Hani belki uzak bi yakınını buldular, devreye girdi onlar da...”</p>

  <p class="block_">“Yok ki öyle bi şey... Bura nere bizim ora nere...”</p>

  <p class="block_">“Attın mı yani?”</p>

  <p class="block_">“Atmayıp ne yapıcaktım? Ama belli mi olur, belki denk gelmiştir bi şeyler...”</p>

  <p class="block_">“…”</p>

  <p class="block_">“Peki Numune, senin yok mu kırlarda bi hısımlık falan?”</p>

  <p class="block_">“Biz göçmeniz Onüç... Nerden olsun?”</p>

  <p class="block_">“Ulan zaten herkes göçmen memlekette... Uyduruverseydin ya bi Surlukent, ne bileyim bi Karlıkent, bi Dilokiye falan...“</p>

  <p class="block_">“Babam anlatırdı...”</p>

  <p class="block_">“Ha bak, demek var bi şeyler...”</p>

  <p class="block_">“Askerliğini yapıyomuş Varta’da...”</p>

  <p class="block_">“Haydaa... Biz ne diyoruz, sen ne diyosun... Oğlum askerden laf açtın mı köpürüyo adamlar... Geç babanın tezkeresini şimdi, başka?”</p>

  <p class="block_">“Varta’dan başka yok...”</p>

  <p class="block_">“Ulan uydur o zaman benim gibi...”</p>

  <p class="block_">“Nesini uydurayım?”</p>

  <p class="block_">“Uydur işte... Yarımız sizdendir de... Kız alıp verdik de... Etle tırnak olduk de... Bizi ayıranlar kalleştir de... Ulan de işte bi şey...”</p>

  <p class="block_">Onüç hep anlatıyordu, hikâyesi boldu:</p>

  <p class="block_">“Bi tane hatun vardı. Çiçek lakaplı, hiç unutmam...”</p>

  <p class="block_">“…”</p>

  <p class="block_">“Hişt uyan, bi şey anlatıyoruz burda...”</p>

  <p class="block_">“Anlat, dinliyorum ben seni...”</p>

  <p class="block_">“Çiçek, Körşehir’de, Tepekent keranesinde, ev no altıyüzoniki taksim be, oda no onbir... İşareti çakıp onu boş düşürebilen, ‘çiçeeeekk’ diye böğürerek girerdi içeri...”</p>

  <p class="block_">“O lakapla bi dansöz vardı... Filmlerde de oynadıydı...”</p>

  <p class="block_">“Ne alakası var... Ben bizim Çiçek’ten söz ediyorum.,.”</p>

  <p class="block_">“İyi ya, o da herkesin çiçeğiydi zaten…”</p>

  <p class="block_">“…”</p>

  <p class="block_">“Pardon, anlat sen...”</p>

  <p class="block_">“…”</p>

  <p class="block_">“Küsme lan, anlat işte...”</p>

  <p class="block_">“Çiçek günün birinde içeri alındı...”</p>

  <p class="block_">“Neden?”</p>

  <p class="block_">“Birini saklıyomuş odasında...”</p>

  <p class="block_">“Kimmiş?”</p>

  <p class="block_">“Teröristin teki...”</p>

  <p class="block_">“Eee...”</p>

  <p class="block_">“Hemen koştum karakolun önüne... Ne göreyim, ortalık ana baba günü... Duyan koşup gelmiş... Nümayiş oldu...”</p>

  <p class="block_">“Sonra?”</p>

  <p class="block_">“Sonra saldılar hatunu... Ama fena dövmüşler... İki ay kalkamadı yerinden...”</p>

  <p class="block_">“Yazık...”</p>

  <p class="block_">“Bu Çiçek’le aynı evde çalışan Ballı diye bi kadın vardı... Odasının duvarları komple eski yazı duayla doluydu…”</p>

  <p class="block_">“…”</p>

  <p class="block_">“Rahat iş tutamazdı insan... Yahu Ballı kaldır şunları derdik, tınmazdı... Yapacaksan böyle yap derdi... Sonra hidayete erdi, kapandı...”</p>

  <p class="block_">“O haliyle çalışmaya devam etti deme şimdi...”</p>

  <p class="block_">“Yok, bıraktı... Zengin bi adam buldu Devşehir’den, metres hayatı yaşamaya başladı...”</p>

  <p class="block_">“…”</p>

  <p class="block_">“Adamı öyle bi kafalamış ki, şaşarsın... Bu Ballının bi de oğlu vardı, serserinin, itin teki... Günün birinde baktık, keranenin karşısındaki sinemaya koca koca makineler taşıyolar...”</p>

  <p class="block_">“Film makinesi mi?”</p>

  <p class="block_">“Yok yahu, matbaa makinesi... Başında da bu it, keyifli keyifli gülüyo... Ballı’nın dostununmuş sinema... Demiş, bizim oğlan iş kuracak, sinema da öyle kapalı duruyo, açsın orda kendine bi matbaa...”</p>

  <p class="block_">“Ballı herifmiş...”</p>

  <p class="block_">“Yürütemedi tabii, keranenin karşısında iş kurarsan ne olur? Kumar, kadın derken geberip gitti...”</p>

  <p class="block_">“Salak...”</p>

  <p class="block_">“Salak ki ne salak... Matbaa da sinemanın içinde öylece kaldı ceset misali...”</p>

  <p class="block_">“…”</p>

  <p class="block_">“Numune...”</p>

  <p class="block_">“Ne var?”</p>

  <p class="block_">“Burdan çıkınca önce bi Devşehir’e gidip sinemanın sahibini bulalım diyorum. Sen matbaacılık okumuşsun, eğer mekân hâlâ öyle duruyosa oturup konuşalım herifle, diyelim biz matbaaya talibiz, dürüst delikanlılarız, ver bize işletmesini, hem sen kazan hem biz kazanalım... Kabul ederse ver elini Tepekent, Körşehir, ha ne dersin?’”</p>

  <p class="block_">“Olur derim...”</p>

  <p class="block_1">&nbsp;</p>

  <p class="block_">Polis yandaki evlerden birini bastı, şiddetli çatışma yaşandı, elimize geçen tabak çanakla vurduk duvarlara, avazımız çıktığı kadar bağırdık, teröristlerden gayri duyan olmadı. Hür “kusura bakmayın abi” diye diye dövdü bizi, bakır tabaklar gitti, plastik tabaklar geldi. Onüç patlamış dudaklarının arasından anlatıyordu.</p>

  <p class="block_">“Benim artistliğim de var, biliyo muydun?”</p>

  <p class="block_">“Ne artistliği?”</p>

  <p class="block_">“Devşehir’de takılıyorum o sıralar... Bi meyhaneye ortak olmuşum, işlerim tıkırında...”</p>

  <p class="block_">“Eee?”</p>

  <p class="block_">“Bi gece kalabalık bi grup geldi... Filmciymiş bunlar, kadınlı, erkekli enteller, kuruldular masaya, muhabbet şamata falan...”</p>

  <p class="block_">“…”</p>

  <p class="block_">“Şişko bi adam var aralarında, baktı bana, gözlerini ayırmıyo...”</p>

  <p class="block_">“Vay…”</p>

  <p class="block_">“Yok lan öyle değil... Yönetmenmiş bu, yeni bi film çekecek, tam aradığı tipmişim...”</p>

  <p class="block_">“Vay vay...”</p>

  <p class="block_">“Dedi, gel yarın sete, ikinci rolü sana vericem... Sen paradan haber ver dedim... Güldü, kolay dedi, hallederiz...”</p>

  <p class="block_">“Çuvalla para kaldırdın yani...”</p>

  <p class="block_">“Nerde... Film fena battı, herif de yattı paraların üstüne... Üç-beş aradım, ver paramı diye, ama nafile...”</p>

  <p class="block_">“Güzel rol kestin mi bari?”</p>

  <p class="block_">“Ne bileyim, şunu söyle bunu yap diyolardı, ben de yapıyodum. Ama gazetecinin biri yazı yazdıydı, filmin tek iyi tarafı, sinemamıza umut vaat eden bi oyuncu kazandırması diye...”</p>

  <p class="block_">“Kimmiş o oyuncu...”</p>

  <p class="block_">“Ulan benden söz ediyodu herif... Demek kıvırmışım işi...”</p>

  <p class="block_">“Helaal...”</p>

  <p class="block_">“Onu geç, asıl mesele başka... Bu yönetmenin manitası da oynuyodu filmde... Görsen, bi içim su, öyle güzel... Dana gibi herif, götürüyodu ilik gibi hatunu...”</p>

  <p class="block_">“Sebebi belli değil mi?”</p>

  <p class="block_">“Tabi canım, yönetmenin yatağı olayı... Sonradan meşhur oldu zaten, kumral bomba diye, sen de bilirsin...”</p>

  <p class="block_">“Hani şu buzdolabı reklamında oynayan hatun mu?”</p>

  <p class="block_">“Ta kendisi…”</p>

  <p class="block_">“Huri misali hakkatten...”</p>

  <p class="block_">“İşte o huri bana öyle bi yazılıyodu ki, aklın durur...”</p>

  <p class="block_">“Üfürme lan...”</p>

  <p class="block_">“İster inan ister inanma... Çok içiyodu bu hatun, e o heyulanın altına ayık yatmak kolay değil tabi... Çekimlerden sonra genelde benim mekâna gidiyoduk... Bi gece bu iyice buldu kafayı, yönetmenle de sıkı kavga etti, tutturdu bu gece ben senle gelicem diye...”</p>

  <p class="block_">“Of be...”</p>

  <p class="block_">“Ne yapıcağımı şaşırdım... Yönetmen demek, patron demek... Patronun manitasını nasıl şey edeyim gözünün önünde, de mi?”</p>

  <p class="block_">“Alışıktır onlar öyle şeylere...”</p>

  <p class="block_">“Hayır, alışıklar da, adam Kumrala körkütük âşık... Hatun bana sarktıkça yönetmenin surat altüst oldu, ağladı ağlıycak koca herif...”</p>

  <p class="block_">“Yazık be, pis durum...”</p>

  <p class="block_">“Pis ki ne pis, ama kız da öyle böyle değil, ömründe bi kez gelir adamın ayağına böylesi...”</p>

  <p class="block_">“Eeee?”</p>

  <p class="block_">“Yönetmene dedim, abi yanlış anlama, ben Kumral’ı bi gezdirip geleyim, hava alsın, açılsın...”</p>

  <p class="block_">“Ayak tabi...”</p>

  <p class="block_">“Heralde oğlum... Boğuluyorum heyecandan... Çıkar çıkmaz atladık bi taksiye...”</p>

  <p class="block_">“Anlat anlat...”</p>

  <p class="block_">“Yolda indi...”</p>

  <p class="block_">“Haydaa...”</p>

  <p class="block_">“Tutturdu senin tek derdin beni düzmek, itiraf et diye...”</p>

  <p class="block_">“E öyle, düzücem deseydin...”</p>

  <p class="block_">“Yok, yeminle öyle bi niyetim yok dedim... Ama hatun sarhoş, hiçbi şey anladığı yok...”</p>

  <p class="block_">“Abicim, itiraf et demiş işte... Etseydin ya, belki sadece dürüstlük istiyodu kızcağız...”</p>

  <p class="block_">“Nasıl edeyim? Sen olsan, seni şimdi götürüp çatır çatır... Töbe töbe... Der miydin yani?”</p>

  <p class="block_">“Demezdim...”</p>

  <p class="block_">“İşin kötüsü, sonradan yönetmen inanmadı Kumral’ın yolda indiğine... Hiç yoktan papaz olduk adamla... Günlerce konuşmadı benimle...”</p>

  <p class="block_">“Belki paranı da ondan vermedi...”</p>

  <p class="block_">“Kim bilir...”</p>

  <p class="block_">“Barıştılar mı peki Kumralla?”</p>

  <p class="block_">“Barıştılar, ama uzun sürmedi... Film batıp kız da ufaktan şöhret olmaya başlayınca bıraktı şişkoyu...”</p>

  <p class="block_">“İki kere iki dört...”</p>

  <p class="block_1">&nbsp;</p>

  <p class="block_">Avkıta birliğine aday kabul edildik, ne gereği varsa çok sevindik, parmak şıklatıp oynadık, Hür’Ie halay çektik, sonra durulduk, biraz ağladım, sonra ben de anlattım:</p>

  <p class="block_">“Bizim de bi Prof vardı, matbaacılıkta... Aslında matbaa hocasıydı, ama inkılaba giriyodu...”</p>

  <p class="block_">“Üniversitede de var mı lan o ders?”</p>

  <p class="block_">“Olmaz olur mu? Neyse, adam tam vatan millet delisiydi... Derslerde menfi tek laf ettirmezdi vatan hakkında...”</p>

  <p class="block_">“Aferin...”</p>

  <p class="block_">“Şişe dibi gözlüklü bi çocuk vardı, unutmuşum adını... Huysuzun, asinin tekiydi, her boka itiraz ederdi...”</p>

  <p class="block_">“Kıl olurum öyle tiplere, iki tane çakacaksın, bak gör…”</p>

  <p class="block_">“Asiydi, ama terörist falan değildi çocuk, tuhaftı sadece, ruh gibi gezinip dururdu ortalıkta...”</p>

  <p class="block_">“Bizim Bekçi gibi...”</p>

  <p class="block_">“Bekçi kim yahu?”</p>

  <p class="block_">“Sana anlattığım sinemanın bekçisi... O üstüne dilsizdi bi de...”</p>

  <p class="block_">“Neyse, karıştırma Bekçi’yi şimdi... İşte bu çocuk günün birinde, hocam dedi, ben bazı kitaplar okudum, diyolar ki biz canına okumuşuz cümle âlemin...”</p>

  <p class="block_">“Kimin canına okumuşuz?”</p>

  <p class="block_">“Prof da öyle sordu, dedi, kimin canına okumuşuz... Çocuk dedi ki, Topikler’in, Cacikler’in... Elimize geçeni halletmişiz, kalanlara dayamışız vergiyi, sürgünü, yasağı…”</p>

  <p class="block_">“İbneye bak lan, sanki onlar armut topladı...”</p>

  <p class="block_">“Prof delirdi, başladı bağırıp çağırmaya, dedi ben senin canına okumasını bilirim, kovdu çocuğu sınıftan, sonra da okuldan attırdı...”</p>

  <p class="block_">“Helal hocaya... Ha şöyle...”</p>

  <p class="block_">“Tahmin edebileceğin gibi, askerden firar edenleri de pek severdi bizim Prof...”</p>

  <p class="block_">“…”</p>

  <p class="block_">“He he...”</p>

  <p class="block_">“Dalga geçme lan... Firariyiz belki, ama severiz ülkemizi...”</p>

  <p class="block_">“Her neyse asıl mevzu o değil... Bu Prof ek iş yapardı...”</p>

  <p class="block_">“E memur maaşı yeter mi adama?”</p>

  <p class="block_">“Tekstil atölyesi vardı, büyükçe bi atölye, yolunu bulmuştu... Okula külüstürüyle gelirdi, ama normalde gıcır gıcır cip vardı altında...”</p>

  <p class="block_">“Akıllı adammış...”</p>

  <p class="block_">“Bi sabah, kantinde kuru simitleri leş gibi çaya batırırken gazetelerde ortağıyla birlikte boy boy resimlerini gördük...”</p>

  <p class="block_">“Vergi rekortmeni mi oldu?”</p>

  <p class="block_">“Yok yahu... Adam meğer tekstil atölyesine doldurmuş gerizekâlıları, çalıştırıyomuş...”</p>

  <p class="block_">“Nasıl yani?”</p>

  <p class="block_">“Ne kadar eksik akıllı, saftirik, yamuk kafalı bulduysa toplayıp getirmiş... Ne maaş ne sigorta, iki öğün yemeğe on beş saat çalıştırıyomuş...”</p>

  <p class="block_">“Ulan işe bak be... Peki sonra ne olmuş o yamuk kafalara?”</p>

  <p class="block_">“Ne olucak, dağıtmışlar ailelerine...”</p>

  <p class="block_">“İkinci gün gene koymuşlardır kapının önüne...”</p>

  <p class="block_">“Kesin...”</p>

  <p class="block_1">&nbsp;</p>

  <p class="block_">Kardeşim giriyordu sık sık rüyalarıma, genelde bir melek olarak, kanatlı, halkalı, beyaz... Buzdan damlarda bir kıvılcım oluyordu kimi zaman, çakıveriyordu feryatlar arasında, tutuşturuyordu cümle âlemi, derinlerden bir ağıt yükseliyordu, kardeşim kahkahalarla gülüyordu:</p>

  <p class="block_">“Anlatmakla olmaz, tanıycaktın bizim ufaklığı…”</p>

  <p class="block_">“Anlatmaya ne hacet? Sen daha gelmedindi, astsubay her gün anardı rahmetliyi…”</p>

  <p class="block_">“…”</p>

  <p class="block_">“Kaç yaşındaydı senin kardeş?”</p>

  <p class="block_">“Yirmi üç...”</p>

  <p class="block_">“Gençmiş be Numune... Başın sağolsun...”</p>

  <p class="block_">“Sağ ol... Melek gibi çocuktu... Mukadderat...”</p>

  <p class="block_">“Efsane gibi anlatırlardı seninkinin şahadetini... En öndeymiş bu, nasıl kıyamet gibi fırtına, yağmur, tufan... Vurulunca aniden kesilmiş yağmur, bulutlar dağılmış, gökler açılmış, derinlerden bi yerden ince bi ezan sesi duyulmuş...”</p>

  <p class="block_">“Bizimkinin pek yoktu öyle yukarıyla alakası…”</p>

  <p class="block_">“Olsun, yukardakinin kimi tuttuğunu kimse bilemez...”</p>

  <p class="block_">“Orası öyle...”</p>

  <p class="block_">“Babadan bi şey kaldı mı bari sana?”</p>

  <p class="block_">“Nerde... Bi tane sefil kooperatif evi vardı, oda yıkıldı zelzelede... Onun yerine bi tane kartondan afet konutu verdi devlet...”</p>

  <p class="block_">“Olsun be, bende o da yok...”</p>

  <p class="block_">“Onca alengirli iş çevirdin de hiç para kazanmadın mı?”</p>

  <p class="block_">“Hem de eşek yüküyle kazandım... Hepsini bitirdim, eşeği bile yedim...”</p>

  <p class="block_">“İyi bok yedin...”</p>

  <p class="block_">“…”</p>

  <p class="block_">“…”</p>

  <p class="block_">“…”</p>

  <p class="block_">“Şu teröristlerin gazeteyi versene, okumadım bugün...”</p>

  <p class="block_">“Al...”</p>

  <p class="block_">“…”</p>

  <p class="block_">“…”</p>

  <p class="block_">“Lan Onüç, bak ne yazıyo burda...”</p>

  <p class="block_">“Nerde?”</p>

  <p class="block_">“Burda İşte... Avkıta birliği bütün hayatımızı değiştirecek, askerlik de dört aya inecek diyo...”</p>

  <p class="block_">“Hadi lan, askerlik kısalır mı hiç?”</p>

  <p class="block_">“Valla öyle yazıyo...”</p>

  <p class="block_">“Terörist propagandasıdır o...”</p>

  <p class="block_">“Haber resmi ajanstan lan...”</p>

  <p class="block_">“Ver bakayım...”</p>

  <p class="block_">“…”</p>

  <p class="block_">“Hakkatten ha... Bu durumda dişimizi sıkıp birliğe girene dek bekledik mi yırttık demektir...”</p>

  <p class="block_">“Biz on beş ay askerlik yaptığımıza göre, belki üzerine para bile verirler lan...”</p>

  <p class="block_">“Direk tabelaya düşeriz, anında sıfır oluruz lan...”</p>

  <p class="block_">“Avkıta gibisi var mı be... Gıcır gıcır anasını satayım, bal dök yala lan...”</p>

  <p class="block_1">&nbsp;</p>

  <p class="block_">Başkomutanlığın tokat gibt açıklamasının ardından firari sıfatıyla yalayacak balımız olmadığını anladık, duruldu heyecanımız, ordumuz dururken hiçbir kıtanın bize faydası olmazdı, yeni planlar yapmamız lazımdı:</p>

  <p class="block_">“Diyorum ki burdan kurtulunca kaçmayalım artık, gidelim teslim olalım adam gibi, açıkça da anlatalım durumu, bi hata işledik, biz ettik siz etmeyin diyelim, özür dileyelim...”</p>

  <p class="block_">“İstediğin kadar dile, sonumuz kesin askeri cezaevi...”</p>

  <p class="block_">“Kaç yıl yeriz Numune?”</p>

  <p class="block_">“En aşağı üç yıl diye biliyorum...”</p>

  <p class="block_">“Siktir be, ulan üç ayımız kalmıştı tezkereye...”</p>

  <p class="block_">“Ya da mezara üç günümüz... Nerden kaçtığımızı unuttun helalde...”</p>

  <p class="block_">“Ulan var ya, o Strandağ’ın da, dağdaki o teröristlerin de ta amına koyayım...”</p>

  <p class="block_">“Hâkimin karşısında da küfret böyle, belki yırtarsın...”</p>

  <p class="block_">“Dalga geçme lan...”</p>

  <p class="block_">“Hayır oğlum, işin kötüsü, cezaevinde de rahat bırakmıyolarmış adamı…”</p>

  <p class="block_">“Nasıl?”</p>

  <p class="block_">“Firarileri feci dövüyolarmış... Ölen bile varmış...”</p>

  <p class="block_">“En insafsız askerleri oraya gönderiyolardır tabii...”</p>

  <p class="block_">“Yok lan, mahkûmlar dövüyomuş...”</p>

  <p class="block_">“E onlar da firari değil mi?”</p>

  <p class="block_">“Büyük kısmı öyle...”</p>

  <p class="block_">“Neden dövüyolar o zaman?”</p>

  <p class="block_">“Demek ki insan içerde bin pişman oluyo, ülkesini daha bi seviyo...”</p>

  <p class="block_">“O zaman biz de hemen pişman oluruz, erken davranıp önce biz döveriz...”</p>

  <p class="block_">“Ya tabii, sonra da madalya takarlar kıçımıza...”</p>

  <p class="block_">“Pis pis konuşma lan hayvan herif... Zaten bi güzel laf çıkmaz ağzından...”</p>

  <p class="block_">“…”</p>

  <p class="block_">“…”</p>

  <p class="block_">“Lan Onüç, şu fotoğraftaki bizim Bahtıyok değil mi?”</p>

  <p class="block_">“Hangi Bahtıyok?”</p>

  <p class="block_">“Bizim birlikten... Hani şu hep karı kız muhabbeti çeviren çocuk...”</p>

  <p class="block_">“Bakayım... Hakkatten o... Ama neden böyle küçücük kalmış?”</p>

  <p class="block_">“Dur, okuyalım... Bülbülspor oyuncuları, terörle savaşta mayın nedeniyle kol ve bacaklarını kaybeden gazileri ziyaret etti... Gazilere imzalı top ve formalar hediye eden futbolcular, terörle mücadelede kendilerinin de ordumuzun arkasında olduğunu belirtti. Bu arada ziyarete tepki gösterip kendileriyle dalga geçildiğini savunan Bahtıyok adlı bir gazi, ‘Kolu bacağı kopmuş adamlara futbol takımı getiriyolar, bi dahaki sefere de piyanist şantör getirsinler,’ diye konuştu...”</p>

  <p class="block_">“Yazık lan çocuğa... Kim bilir nerde bastı mayına...”</p>

  <p class="block_">“Var ya, o mayınlan döşeyenlerin de taa...”</p>

  <p class="block_1">&nbsp;</p>

  <p class="block_">Ben kurtulmaktan yana umudu kesmiştim, alışmıştım şilteme, tuğla romanı bitirdiğim gün Hür hortum getirdi, önce romandaki tip gibi kendimi asayım dedim, sonra vazgeçtim, hortumu çeşmeye takıp yıkandım, rahatladım. Onüç hâlâ umutluydu, ama kaçış planları yapmıyordu, başka ihtimalleri yokluyordu artık, sonra o da yıkandı:</p>

  <p class="block_">“Numune, bi bak...”</p>

  <p class="block_">“Sabah konuşuruz Onüç, bırak da uyuyayım...”</p>

  <p class="block_">“Oğlum, bu Hür’ün söylediği mesele takıldı kafama...”</p>

  <p class="block_">“Hangi mesele?”</p>

  <p class="block_">“Geçen hafta dediydi ya, akraba meselesi...”</p>

  <p class="block_">“…”</p>

  <p class="block_">“Sakın bunlar fidye istemiş olmasın?”</p>

  <p class="block_">“…”</p>

  <p class="block_">“Belki akraba dalgası budur ha? Birimizin akrabasını buldular, fidye pazarlığı yapıyolar...”</p>

  <p class="block_">“Bulsalar ne olucak? Verir mi seninkiler?”</p>

  <p class="block_">“Hayatta...”</p>

  <p class="block_">“Benimde bi tane zavallı ihtiyar anam var... Yani sen çulsuz ben çulsuz... Bırak, düşünme boşuna…”</p>

  <p class="block_">“Ulan o ev ne güne duruyo?”</p>

  <p class="block_">“Para etmez ki.”</p>

  <p class="block_">“Ulan mareşal misin sen? Kaç para edersin ki?”</p>

  <p class="block_">“Üç kuruşa da gitmeyiz heralde...”</p>

  <p class="block_">“Belli mi olur, belki baktılar iki firariden hayır yok, ne koparsak kâr diye düşünüyolar...”</p>

  <p class="block_">“Sen yine düşünmeye başladığına göre bi iş açılacak başımıza...”</p>

  <p class="block_">“Öyle deme... Yaygara belki de ondan koptu... Alınacak fidyeyi tartışıyolar belki… Akrabaların polisle falan işbirliği yapmadığından emin olmak için de işi sıkı tutuyolar...”</p>

  <p class="block_">“Onüç, sen iyice kafayı sıyırdın birader...”</p>

  <p class="block_">“Yok yok, kesin fidye meselesi... Belki de ordu ödeyecek parayı...”</p>

  <p class="block_">“Ulan gazileri bile süründürüyolar maaş bağlarken, senin düşündüğün şeye bak...”</p>

  <p class="block_">“Seninle de konuşulmuyo ha...”</p>

  <p class="block_">“Hayırlısı Onüçüm... Hadi hadi, zıbar artık...”</p>

  <p class="block_1">&nbsp;</p>

  <p class="block_">Ligler başladı, Kaplanlar ilk maçta gol olup yağdı, altı sıfır, sonra Salkım’a yağmur yağdı, sıfır sıfır, sonra gazete Strandağ’daki büyük operasyonu yazdı, elli iki on yedi, sonra Hür’ün poşusu ıslandı, elli ikiden ikisi yakın arkadaşıydı, poşuyu yine de çıkarmadı, sonra teröristler ateşkes ilan etti, iki günde bozuldu, sonra bir adam geldi, küfrü basıp bizi evire çevire dövdü. Hür ölenlerin akrabası olduğunu söyledi, bu da bir çeşit tedavi, telafi, terapiydi, sonra kaldık yine Onüç’le baş başa, bir bir, mosmor, sonra romanı baştan okumaya koyuldum, on üçüncü bölüme gelince aniden hatırladım:</p>

  <p class="block_">“İşe bak... Şu vakte kadar nasıl da gelmemiş aklıma, nasıl da fark etmemişim...”</p>

  <p class="block_">“…”</p>

  <p class="block_">“Hafıza denen nane pek tuhaf bi şey... Aniden hatırlıyo insan...”</p>

  <p class="block_">“Ulan film gibi konuşma... Nedir, hangi işmiş o?”</p>

  <p class="block_">“Benim çocukken çok yakın bi arkadaşım vardı, en iyi arkadaşımdı hatta... Ona da onüç derlerdi...”</p>

  <p class="block_">“Neden?”</p>

  <p class="block_">“On üç çocuğun en küçüğüymüş... Ayrıca okul numarası da binüçyüzonüçtü...”</p>

  <p class="block_">“Vay, iki badin de onüç yani... Az uğursuz değilmişsin sen de...”</p>

  <p class="block_">“Valla öyle... Halimden belli değil mi?”</p>

  <p class="block_">“Nasıl biriydi bari eski Onüç?”</p>

  <p class="block_">“İyi bi çocuktu... Yurtluydu...”</p>

  <p class="block_">‘Ne demek yurtluydu?”</p>

  <p class="block_">‘Yani yetim... Yani yetiştirme yurdundan...”</p>

  <p class="block_">Yazık...”</p>

  <p class="block_">“Çok efendi, çok çalışkan çocuktu...”</p>

  <p class="block_">“Aynı benim gibi desene...”</p>

  <p class="block_">“Ne demezsin…”</p>

  <p class="block_">“Aşağıla bakalım Numune Bey... Tabi bizim formamızda arma yoklu sizin gibi.”</p>

  <p class="block_">“Ulan sanki benim ne olduğumu bilmiyomuş gibi sen de...”</p>

  <p class="block_">“Neyse, devam et sen...”</p>

  <p class="block_">“Yukarı mahalleyle cizop savaşı yaparken tanıştık Onüç’le...”</p>

  <p class="block_">“Cizop nedir?”</p>

  <p class="block_">“Hani sapana paket lastiği bağlıyosun, ince teli de U yapıyosun, takıp atıyosun...”</p>

  <p class="block_">“Ha şu mu? Biz tel sapan derdik ona... Denk geldi mi de fena yakar meret...”</p>

  <p class="block_">“Aynen öyle... Neyse, yolun iki yanına mevzilenmişiz, cizop yağdırıyoruz birbirimize... Bu Onüç, dedim ya, çalışkan çocuk, gazete dağıtıyo evlere, harçlığını çıkarıyo...”</p>

  <p class="block_">“Aferin çocuğa...”</p>

  <p class="block_">“Bi baktık bu, gazete çantası omzunda geçiyo yoldan... Biliyoruz yurtlu olduğunu, sevmiyoruz yurtlu çocukları... Bize göre pis tipler hepsi...”</p>

  <p class="block_">“E ama öyle olurlar... Bu teröristler gibi Xırbo’dur çoğu...”</p>

  <p class="block_">“Ne demek öyle olurlar lan? Ya sen de yetim olsaydın?”</p>

  <p class="block_">“Tamam birader, kızma...”</p>

  <p class="block_">“İşkembeden atma öyle, düşün de konuş...”</p>

  <p class="block_">“Ulan amma uzattın be...”</p>

  <p class="block_">“Neyse, Onüçü görünce, biz bıraktık savaşı, hep beraber başladık onu cizoplamaya...”</p>

  <p class="block_">“Az pislik değilmişsiniz siz de...”</p>

  <p class="block_">“Pislik ki ne pislik... Onüç bi anda tonla cizop yedi, çöktü yere, çantayı siper yaptı kendine, ama kıvranıyo çocuk acıdan...”</p>

  <p class="block_">“Bilmez miyim, yakar kavurur namussuz...”</p>

  <p class="block_">“Onu o halde görünce dayanamadım ben, fırladım orta yere, baktım yanağı oluk oluk kanıyo çocuğun, başladım bağırmaya, durun yapmayın diye...”</p>

  <p class="block_">“İyi kalpli kahraman ha...”</p>

  <p class="block_">“Başlatma şimdi kahramanına da kalbine de…”</p>

  <p class="block_">“Askerde de pek yufka yürekliydin sen... Kıyıp da dövemezdin o leş köylüleri...”</p>

  <p class="block_">“Ulan pezevenk, sanki sen dövüyodun... Kaç kez gördüm, filmlerdeki gibi boşa sallıyodun tekmeleri...”</p>

  <p class="block_">“Dedik ya, aktörüz, talimliyiz diye...”</p>

  <p class="block_">“Sonra işte, kanka olduk Onüçle... Bi müddet yediğimiz içtiğimiz ayrı gitmedi... Sonra başka bi yurda verdiler onu... Bikaç görüştük, ama bi araya gelemedik eskisi gibi... O cizop yarası da iz olup kaldı yanağında...”</p>

  <p class="block_">“Ne yapıyo şimdi acep?”</p>

  <p class="block_">“Duyduğuma göre yurtluların kontenjanından postacı olmuş...”</p>

  <p class="block_">“Yine çanta taşıyıp dağıtım yapıyo yani...”</p>

  <p class="block_">“Bak bunu hiç düşünmemiştim... Kader dedikleri bu olsa gerek...”</p>

  <p class="block_">“Ulan başladın gene kitap gibi konuşmaya...”</p>

  <p class="block_1">&nbsp;</p>

  <p class="block_">Bir roman daha getirdi Hür, bu tuğladaki cümleler hepten zordu, ele gelmiyordu, bitirip baştan başlıyordum ben de, zamanla anladım, anlayınca coştum, tefeciler nasıl öldürülür öğrendim, üçüncü badimi de buldum, sonra başka tuğla istedim, vermediler, ama günün birinde kitapların kitabını buldum:</p>

  <p class="block_">“Hür arkadaş, ne var senin cebinde öyle?”</p>

  <p class="block_">“Mal abi...“</p>

  <p class="block_">“Ne malı o?”</p>

  <p class="block_">“Mini kutsal kitap seti abi, bunları satıyorum ben Bağkapı meydanında...”</p>

  <p class="block_">“Vay, sevabın bini bi para desene...”</p>

  <p class="block_">“Yok abi, ekmek parası...”</p>

  <p class="block_">“Hangi kitaplar var o sette?”</p>

  <p class="block_">“Bildiğin kitaplar Numune abi, üç tane...”</p>

  <p class="block_">“Bana da verir misin?”</p>

  <p class="block_">“Elbette abi, buyur…”</p>

  <p class="block_">“Ne kadara satıyosun bunları?”</p>

  <p class="block_">“Üç milyon...”</p>

  <p class="block_">“Çok ucuzmuş be... Sana ne kalıyo ki?”</p>

  <p class="block_">“Kalıyo abi bi şeyler, idare ediyoruz... Benim büyük amcam da bu işi yapar, Tımarkent garajında...”</p>

  <p class="block_">“Aile boyu kitapçısınız yani...”</p>

  <p class="block_">“Ama amcam on kâğıttan aşağı vermez... Yarı felçlidir, üstüne bi de kör taklidi yapıyo...”</p>

  <p class="block_">“İşe bak... Peki caiz mi ticaretin öylesi?”</p>

  <p class="block_">“Açlıktan ölmek ne kadar caizse bu da o kadar caiz abi...”</p>

  <p class="block_">“Vaay, lafı duydun mu Onüç? Helal Hürüm, kök gibi laf ettin, verdin dersimi...”</p>

  <p class="block_">“Estağfurullah abi.”</p>

  <p class="block_1">&nbsp;</p>

  <p class="block_">Gözümün önünde ilahi kelamlar, kulağımın dibinde Onüç’ün kelamları, rüyamda kardeşim, sokakta çocuklar, bitmek bilmez selalar, yaz geldi, sular kesildi, koktuk:</p>

  <p class="block_">“Sonra adama dedim ki, senin amına koyarım, hemen yarın hazır olsun baskı aleti...”</p>

  <p class="block_">“…”</p>

  <p class="block_">“İşi bilmiyoruz tabii, daha sidi nedir ondan haberimiz yok, değil ki korsanını basalım... Neyse, ortamlardan bi çocuk bulduk, her numara var puştta, korsan, fuhuş, kapkaç, kumar...”</p>

  <p class="block_">“…”</p>

  <p class="block_">“Çocuk kurdu aleti, geçti başına, paso porno sidi basıyoruz, tezgâhları da organize ettik. Devşehir’de, Körşehir’de, Başşehir’de nereye gitsen, her köşebaşında bizim elemanlar...”</p>

  <p class="block_">“…”</p>

  <p class="block_">“Nasıl satıyoruz ama, aklın durur... Para su gibi akıyo... Cilveli Rahibe’nin yeni filmi geldi dedin mi, kuyruk oluyo millet tezgâhların önünde...”</p>

  <p class="block_">“…”</p>

  <p class="block_">“Ama Cilveli’yi de seyrediceksin hani, can dayanmaz... Hatun dabıl anal yapıyo lan, görsen şaşarsın... Sol kalçasındaki leke hâlâ girer rüyalarıma...”</p>

  <p class="block_">“…”</p>

  <p class="block_">“Sonra Cana Cankatan diye bi kız çıktı, breh breh... Siparişleri yetiştiremez olduk, bi alet daha koyduk dükkâna... Tam eskilerden Tıraşlı Baronese başlamıştık ki, bastılar dükkânı, gitti bütün aletler sidiler...”</p>

  <p class="block_">“…”</p>

  <p class="block_">“O ikisine devam edebilseydik, senesine kalmaz satın alırdık şehrin yarısını...”</p>

  <p class="block_">“…”</p>

  <p class="block_">“Lan Numune, ben kime anlatıyorum? Ulan bir daldın pir daldın şu kitaplara... Papaz mı olucan ne olucan başımıza, anlamadım ki...”</p>

  <p class="block_">“Dinle bak, ne diyo burda...”</p>

  <p class="block_">“Ne diyo?”</p>

  <p class="block_">“Ben telef olmuş çürük bi şeyim, güve vurmuş esvap gibiyim...”</p>

  <p class="block_">“Ne yani, laf mı soktun şimdi?”</p>

  <p class="block_">“Ben sokmadım. Rahibe’nin hatrına O soktu...”</p>

  <p class="block_">“Sen kendine bak, pis herif... Duyan da...”</p>

  <p class="block_1">&nbsp;</p>

  <p class="block_">Hürün bir sevdiği vardı, adı süt sağan kız manasındaydı, yerli ismi gibiydi, süvariler yerlileri temizlemişti, A yerlilere birbiri ardınca bin melekle yardım edici değildi, insan bir kurtçağız, bir böcekti, insan haksızlığı su gibi içmekteydi, haksızın azı dişleri yerli yerindeydi, A’nın karşısında ölüler diyarı çıplaktı, mahşer gününde herkes anadan doğma dirilecekti, ama kimse kimseyi dikizlemeyecekti, işimiz başımızdan aşkın olacaktı, içimdeki ruh beni sıkıyordu, içim açılmamış şarap gibiydi, A sığındığım kayamdı, kalkanımdı. kurtuluşumun kuvvetiydi, yüksek kulemdi, süt gibi döküp peynir gibi mayalamıştı beni, hayatımdan tiksiniyordum, damağımda günahlarım geziniyordu, gıdıklanıyordum, kaybolmuş koyundum, şaşırmıştım yolumu, yaban eşeğinin sıpası gibi doğmuştum, insan ki meşakkatte doğardı, kıvılcımlar yukarı uçar gibi, esvabım tarçın kokardı, sütü sıkarsan yağ, burnunu sıkarsan kan, öfkeni sıkarsan kavga çıkardı, derin uykudayken çıkmıştım içeriden, anam rahminin kapılarını kapatmıştı, gün gelecek, elbet benim de yaralarıma kuru incir basılacaktı, o gün yemekte taze incir vardı;</p>

  <p class="block_">“Çok lezzetliymiş bu incirler... Nerenin inciri bu?”</p>

  <p class="block_">“Boş verin abi şimdi inciri...”</p>

  <p class="block_">“Ne o Hür, canın sıkkın?”</p>

  <p class="block_">“Abi, içerdekiler burunlarından soluyolar, şu sizin akraba...”</p>

  <p class="block_">“Yine mi akraba meselesi?”</p>

  <p class="block_">“Abi mesele ciddi heralde...”</p>

  <p class="block_">“Hür, kimmiş oğlum bu akraba... Ben diyorum ki, fidye midye olayı olabilir bu...”</p>

  <p class="block_">“Lan Onüç, ne güzel kelime oyunu oldu ha...”</p>

  <p class="block_">“Numune, sus iki dakka, çıldırtma adamı... Ne konuşuyolar Hür içerde? Fidye, para falan lafı ediyolar mı?”</p>

  <p class="block_">“Akraba diyolar abi, başka da bi şey demiyolar...”</p>

  <p class="block_">“İsim benzerliği olmasın lan Onüç... Neticede bizim soyadlardan sürüyle var memlekette... Biri Öznetam öbürü Emetam…”</p>

  <p class="block_">“Yahu Hür, bi öğrenemedin gitti şu akrabanın adını...”</p>

  <p class="block_">“Abi nasıl öğreneyim... Bize bi şey anlatmazlar ki... Tek bildiğim çok sinirliler... Hesabı görücez diyolar...“</p>

  <p class="block_">“Al işte, hesap falan dediğine göre, fidye pazarlığı Numune bu... Ha? Sence de öyle değil mi Hür?”</p>

  <p class="block_">“Valla bilmiyorum abi, dua edin öyle olsun... Ben çıkamadım işin içinden... Buraya gelecek olurlarsa aşağıdaki balkonun demirine üç kere vururum, tedbirinizi alırsınız...”</p>

  <p class="block_">“Herifin dediğine bak ya... Elimizde ne var da neyin tedbirini alıcaz...”</p>

  <p class="block_">“Çok derdinse sok içeri bi levye, ne bileyim bi bıçak, demir çubuk falan...”</p>

  <p class="block_">“Olmaz abi, yakalanırsam anında öldürürler...”</p>

  <p class="block_">“O kadar kolay mı öldürmek?”</p>

  <p class="block_">“O kadar kolay abi... Geçen ay hüner kod adlı yirmi yıllık bi üyeyi cezalandırdılar... Buharlaşıverdi her gün selam verdiğim adam...”</p>

  <p class="block_">“Neden?”</p>

  <p class="block_">“Adam ikide bi Başşehir’e gidiyodu, ajan diye laf çıktı, vurup attılar nehre...”</p>

  <p class="block_">“Ajan mıymış?”</p>

  <p class="block_">“Yok abi, sonradan anlaşıldı ki metresi varmış Başşehirde, o yüzden gidiyomuş...”</p>

  <p class="block_">“Hassiktir lan, işe bak...”</p>

  <p class="block_">“Öyle abi... Sizden on kat sıkıdır bizdeki mevzuat... Hele faturanı Başkan kestiyse yandın, yerin dibine girsen arayıp bulurlar, bitirirler işini...”</p>

  <p class="block_">“Oğlum Numune, biz çoktan ölmüşüz de haberimiz yok, sen hatmet daha, adamların yaptığına baksana lan... Hür, bi sigara ver, efkâr bastı...”</p>

  <p class="block_1">&nbsp;</p>

  <p class="block_">Hür patat getirdi, hemen ardından şeflerden biri girdi odaya, hiç konuşmadan bize baktı, eğri gözle baktı, yüreklerimiz eriyip su oldu, benim üzerime yine derin uyku düştü, anlamıştım artık, ölümün kemendi boynumu sarmıştı, demek kaderde ahmak ölümüyle ölmek de vardı, yere dökülmüş de toplanamayan su gibiydim, canım daralmıştı, çepeçevre gevşemek isterdim, ama hep ellerim gevşiyordu, kardeşim rüyama elinde harikalarla, büyük imtihanlarla boş gelmedi, yanağında bir şark çıbanı vardı, yüzü sertti, kılıcım et yiyecek, okum kanla sarhoş olacak dedi, titredim, ensem sertti yumuşadı, şükür ki husyem ezik değildi, kör de değildim topal da. bir daha şükrettim, kaşındım, uyandım, karşımda Hür vardı:</p>

  <p class="block_">“Abiler, müjdemi isterim...”</p>

  <p class="block_">“Ne müjdesi?”</p>

  <p class="block_">“Sıkı pazarlık dönüyo içerde... Telefonla konuşup duruyolar, teslimat diye laflar geçiyo...”</p>

  <p class="block_">“Heyt be, demedim mi Numune ben sana? Kurtulduk oğlum...”</p>

  <p class="block_">“Geçen gün korkudan altına dolduran bendim sanki...”</p>

  <p class="block_">“Lafa bak... Her ihtimali düşünüceksin böyle durumlarda... Tabii sen paso hatim indirdiğinden düşünmeye vaktin yok... Neyse, e sen anlat Hür...”</p>

  <p class="block_">“Teslimatı nereye yapalım diye sordu bizim şef... Karşıdaki bi şeyler söyledi... Yok, olmaz dedi bizimki, şehir dışına bırakalım...”</p>

  <p class="block_">“Başka?”</p>

  <p class="block_">“Bu kadar abi.”</p>

  <p class="block_">“Elbette ya, takası şehrin göbeğinde yapacak değiller ya...”</p>

  <p class="block_">“Peki Hür, ikimiz için mi yapılıyo bu pazarlık?”</p>

  <p class="block_">“Bilmiyorum Numune abi.”</p>

  <p class="block_">“Hakket Numune, işin bi de o tarafı var... Seninkiler mi benimkiler mi acaba?”</p>

  <p class="block_">“Ne bileyim ben? Kimin bahtına çıkarsa...”</p>

  <p class="block_">“Bi de bakmışsın bizimkiler ayrı ayrı bulmuşlar izimizi, koymuşlar cebe parayı, atlamışlar gelmişler buraya...”</p>

  <p class="block_">“Tabi tabi, tahtırevanlar da yanlarında...”</p>

  <p class="block_">“…”</p>

  <p class="block_">“He he...”</p>

  <p class="block_">“Ulan bi daha seninle konuşan ne olsun... Kodummunun papazı, gıcık pezevenk seni...”</p>

  <p class="block_1">&nbsp;</p>

  <p class="block_">Konuşmadı gerçekten, anlamıştım kelimenin kıymetini, kelime olmayınca bütün beşer menfur oluyordu, Onüç konuşmayınca vakit geçmiyordu, sabah keşke akşam olsa diyordum, akşam yatınca keşke sabah olsa, A misali nadim olmuştum, badilik ahdini geç hatırlamıştım, yaram artık et sürmüyordu:</p>

  <p class="block_">“Küs müsün hâlâ?”</p>

  <p class="block_">“…”</p>

  <p class="block_">“Onüç, çocuk gibisin ha... Şaka yaptım be oğlum...”</p>

  <p class="block_">“…”</p>

  <p class="block_">“Ulan konuşsana...”</p>

  <p class="block_">“…”</p>

  <p class="block_">“Konuşmazsan konuşma, sikimdeydi sanki...”</p>

  <p class="block_">“…”</p>

  <p class="block_">“…”</p>

  <p class="block_">“…”</p>

  <p class="block_">“…”</p>

  <p class="block_">“…”</p>

  <p class="block_">“…”</p>

  <p class="block_">“Numune, Numune, Numune...”</p>

  <p class="block_">“Hele şükür açıldı ağzın... Ne var, ne bağrıyosun?”</p>

  <p class="block_">“Duydun mu?”</p>

  <p class="block_">“Neyi duydum mu?”</p>

  <p class="block_">“Balkon demirine vuruldu üç kez...”</p>

  <p class="block_">“Eeee?”</p>

  <p class="block_">“Ulan şapşal, Hür’ün dediğini hatırlasana...”</p>

  <p class="block_">“Ben duymadım, vuruldu mu gerçekten?”</p>

  <p class="block_">“Sağır mıyım lan ben, vuruldu diyorum, hem de üç kez…”</p>

  <p class="block_">“Hayırdır…”</p>

  <p class="block_">“…”</p>

  <p class="block_">“Belki başka bi şeydir, başka binadandır, çocuklar oyun oynuyodur...”</p>

  <p class="block_">“Şşşşttt, sus, dinle...”</p>

  <p class="block_">“…”</p>

  <p class="block_">“Ayak sesleri...”</p>

  <p class="block_">“Evet, ben de duydum şimdi, hem de bi sürü ayak var...”</p>

  <p class="block_">“Yaklaşıyolar...”</p>

  <p class="block_">“Yaklaşıyolar...”</p>

  <p class="block_">“Birimizden biri kurtulucak...”</p>

  <p class="block_">“Kurtulucak…”</p>

  <p class="block_">“Hakkını helal et kardeşim...”</p>

  <p class="block_">“Helal olsun... Sen de et...”</p>

  <p class="block_">“Helali hoş olsun...”</p>

  <p class="block_">“Onüç, kardeşim, gel bi sarılayım sana...”</p>

  <p class="block_">“,,,”</p>

  <p class="block_">“Haydaa, ağlamak da nerden çıktı şimdi...”</p>

  <p class="block_">“,,,”</p>

  <p class="block_">“…”</p>

  <p class="block_">“…”</p>

  <p class="block_">( )</p>

  <p class="block_">( )</p>

  <p class="block_">) (</p>

  <p class="block_">“Soyadı Öznetam olan hanginiz?”</p>

  <p class="block_">“Benim...”</p>

  <p class="block_">“Hayır, benim...”</p>

  <p class="block_">“Söyleyin lan, hanginiz?”</p>

  <p class="block_">“Benim, Öznetam benim.”</p>

  <p class="block_">“Onüç... Onüç… Ne diyosun kardeşim sen?”</p>

  <p class="block_">“Siz bakmayın buna, ruhsal dengesi bozuldu, hayal âleminde yaşıyo... Öznetam benim...”</p>

  <p class="block_9" id="calibre_pb_13">&nbsp;</p>
</body>
</html>
