<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_10">BAB 13<br class="calibre1" />
  TERCİH</p>

  <p class="block_13">&nbsp;</p>

  <p class="block_7">Meydanlıktır yatağım, halim yoktur kalkayım...</p>

  <p class="block_7">Bitlis ağıdı</p>

  <p class="block_5">&nbsp;</p>

  <p class="block_5">&nbsp;</p>

  <p class="block_">İllet tahsilin sonunda belletmen melekler teşkilatının en kıdemli üyesi Kaşandır, “Diliniz tam yamalı bohçaya benzedi ha!” diye kahkahalarla dalgasını geçse de, imtihanı başarıyla verdik. Meselenin astarını da öğrenmiştik. Seksen sene önce, Netamiye kallavi bir imparatorluktan tuzluk kadar bir cumhuriyete dönüşürken taze muktedirler nedense her şeye sıfırdan başlamaya niyetlenmiş, asırlardır başka milletlerle muhabbet ede ede iyice kıvamlanan dillerini bir gecede kesip atmışlardı. Üstelik kalan topraklar üzerinde konuşulan başka dilleri de yasaklamışlar, kafalarına yeni şapkalar geçirdikleri milyonlarca insanı dilsizliğe uğratmışlardı böylece. Neyse ki yeni dilin üzerinde eskiden kalma bol pürtük vardı da öğrenmemiz zor olmadı.</p>

  <p class="block_">Hemen işe koyulmak istiyorduk, lakin Kaşandır’ın çokbilmiş kardeşi Tofaz, bir brif verip Netamiye’ye dair bilgilendirdi bizi:</p>

  <p class="block_">“Yirmi yıldır iç savaş var... Oluk oluk kan akıyo... Dağda asiler, ovada askerler... Aralarında her daim şiddetli çatışmalar... Hava puslu, pusudan geçilmiyo, yığınla genç heba oluyo... Taze asi cesetlerinin yan yana dizilmediği, fidan gibi ordu askerlerinin can vermediği gün yok... Köyler yıkılıyo, kasabalar bombalanıyo, ormanlar yakılıyo, ahali sefaletten kırılıyo...”</p>

  <p class="block_">Bu iç karartıcı dersi de hatmedip yola düzüldük nihayet. Bir müddet gittikten sonra, gece vakti, etrafı surlarla çevrili büyük bir kente doğru alçalmaya başladık. Burada ordugâh vardı, adayı orada bulacağımız söylenmişti bize. Lakin ordugâhın her yanını tavaf etmemize rağmen, tarif edilene benzer biriyle karşılaşmadık.</p>

  <p class="block_">Surlukent’in tüm sis farlarını faaliyete geçiren kısa bir tahkikatın ardından, adayın yakınlardaki Klamdağ’a düzenlenen bir operasyona gittiğini öğrendik. Tekrar yükselip Klamdağ’a yöneldik. Adayı, elinde silahı, bir manga askerin en önünde, dağa tırmanırken bulduk. Ve bulur bulmaz da kaybettik. Biz daha ne olduğunu anlamadan, asilerin açtığı ateşte ilk önce aday vuruldu. O kanlar içinde yere yuvarlanırken, gökler toprağı titreterek gürledi ve şiddetli bir sağanak başladı. Kulaklara kıyan bu gök gürültüsü, sel olup can götüren bu çılgın yağmur, olsa olsa, ulu katların az ötemizde al kanlar içinde yatan adaya ne büyük umutlar bağladığına yorulabilirdi. Asırlar sonra, gelecek vaat eden bir adayın raporunu yazma imkânından mahrum kaldığımızı hemen anlamıştık.</p>

  <p class="block_">O muhterem insana son bir kez bakmak için üzüntüyle alçaldık. Görende derhal sarılıp oyuncak misali kurcalama arzusu uyandıran sevimli yüzüne bulaşmış tozu toprağı hafitçe üfleyerek temizledik. Dayanamadık, başladık ağlamaya, gözyaşlarımız sağanağa karıştı, aşağıya doğru aktı, aktı ve Klamdağ’ın eteğinde birikti.</p>

  <p class="block_">Derken yağmur aniden kesildi, bulut olan bulutlar dağıldı, ay hilal şeklinde yüzünü gösterirken bir yıldız olanca görkemiyle parladı. Bir kurbağa sürüsü, geceyi korkutucu bir film sahnesine çeviren avazıyla, su birikintisinin içinde zıplıyor, çatışmanın dehşetiyle delirmiş birkaç asker, “Düzgün vıraklayın lan, doğru vıraklayın!” diye bağırarak kurbağaları tarıyordu. Kurbağalar parçalanıp harflere ayrılıyordu.</p>

  <p class="block_1">&nbsp;</p>

  <p class="block_">Naaşı taşıyan uçağı, adayımızın doğduğu liman kentine dek izledik. Cemaatte yağmur tedirginliği hasıl etmek pahasına, cenaze merasimine de katıldık. Hatta yas evinde bir gece yarısı parlak bir ışık halinde bir an ışıyıp annesine taziyelerimizi de sunduk.</p>

  <p class="block_">Bizim bundan başka yapabileceğimiz bir şey yoktu. Merhuma dair ilk ve son raporumuzu Tefail’e ulaştırmak üzere gök katlarını bir bir çıkmaya koyulmuştuk ki, yolda Lizara’ya rastladık. Elinde orağı, sırtında hiç çıkarmadığı kara cüppesiyle, ne zamandır fazla mesai yaptığı doğu istikametinden gelmekteydi.</p>

  <p class="block_">Bizim kederden kararmış, patladı patlayacak bir bulut kafilesi halinde, aheste aheste yükseldiğimizi görüp pis sırıtışıyla yaklaştı.</p>

  <p class="block_">“Angut sürüsü, nereye böyle kös kös?” diye bas bas bağırdı.</p>

  <p class="block_">Lizara, kulakları ağır işittiği için ses tonunu ayarlayamaz, böyle danalar gibi böğürürdü. Sağırlığına dair rivayet muhtelifli. Bir rivayete göre, vaktiyle yolunu şaşırıp Başşal’ın canını almaya kalkışınca, Başşal onun kulak zarlarını kesekâğıdı misali patlatıvermişti. Bir rivayete göreyse, Lizara canını aldığı fanilerin çığlıklarından dolayı sık sık bunalıma girdiği için Büyük A ona bu sağırlığı hediye etmişti. Zaten ondan sonra kulaklarıyla beraber kalbi de sağırlaşmış, can almak hususunda iyice zıvanadan çıkmıştı.</p>

  <p class="block_">Biricik adayımızı elimizden alan Lizara’nın, daha mezara dökülen su bile kurumamışken tutup böyle sululuğa kalkışması asabımızı hepten bozmuştu.</p>

  <p class="block_">“Canına kastettiğin o güzelim adayın raporunu götürüyoruz, çekil yolumuzdan,” diye terslendik.</p>

  <p class="block_">Lizara ise gözlerini şaşkınlıkla belerterek, “Hangi aday lan? Ne raporu?” diye sordu,</p>

  <p class="block_">Bizimle daha fazla eğlenmesine tahammülümüz yoktu:</p>

  <p class="block_">“Şu dağlarda vurulan genç. Bırak dalgayı da çekil!”</p>

  <p class="block_">Lizara’nın pes etmeye niyeti yoktu:</p>

  <p class="block_">“Sümsükler, orada her gün bi sürü gencin vurulduğunu bilmez misiniz?”</p>

  <p class="block_">Lizara’nın, hele de bir aday ruhunun havalesine vasıta olduğunu bilmemesi imkânsızdı.</p>

  <p class="block_">Şakanın dozunu iyice kaçırmıştı. Bir şey söylemeden yukarı doğru hamle yaptık. Lizara diretmedi daha fazla, çekildi kenara, bir yandan da motor gibi söyleniyordu;</p>

  <p class="block_">“İyice kafayı yemişsiniz siz... İş tutmaya tutmaya aday serabı görmeye başladınız demek... Vah vah, Büyük A size akıl fikir versin, sabır ihsan eylesin...”</p>

  <p class="block_">Cüppesini savura savura uzaklaşırken hâlâ bağırıyordu:</p>

  <p class="block_">“Bana bakın, kendinize mukayyet olun ha...”</p>

  <p class="block_1">&nbsp;</p>

  <p class="block_">Elbette Tefail’i melekler katında bulamadık. İçeri girmemiz yasaktı, kapıda görevli melek onun “yine bir fırsatını bulup kim bilir ne bahaneler uydurup Ferciye’ye sıvıştığını” söyleyerek başından savdı bizi.</p>

  <p class="block_">Ferciye görev alanımızın dışındaydı. Raporu Tefail’e götürebilmemiz için altıncı kattan izin belgesi almamız lazımdı. Kapıya geri döndük. Meleğe durumu anlattık. Bu yeşil melek cinsi, her ne kadar çok dürüst de olsa, huysuzluk konusunda Tefail gibilerden hiç aşağı kalmazdı. Söylene söylene bir arzuhal yazdırıp yardımcısı eliyle ilgili kata iletti. İzin belgesini beklerken isimhayvanşehir oynayarak eğlenmeye çalıştık, fakat pek eğlenemedik zira herkes herkesin ne yazdığını biliyordu. Neyse ki belge çabuk geldi.</p>

  <p class="block_">Ferciye, en düşük rütbeli ilahi mahlûkların bile ancak beşte biri kadar hız yapabilen bizim için en az yarım günlük uçuş mesafesindeydi. Sıkıntıyla yola koyulduk. Sıkıntımız bir yanıyla adayımızı ve işimizi kaybetmiş olmamızdan kaynaklanıyordu. Yine oradan oraya miskin miskin sürtecek, kan revan Doğu’ya karalar bağlamaya devam edecektik.</p>

  <p class="block_">Lakin bizi esas sıkan mesele, yolda diğer yarımızla, yani Batı’da vazifeli hısımlarımızla karşılaşma ihtimaliydi. Zira başlayacaklardı yine ukalalık yapmaya. Bizimle ve bizim baktığımız Yeryuvar yarısıyla dalgalarını geçeceklerdi. Kendi taraflarının nasıl da müreffeh, nasıl da hür, nasıl da eğlenceli olduğuyla övüneceklerdi. Asırlardır doğru düzgün tek bir aday takip etmemelerine rağmen, meleklere yalakalık yaparak elde ettikleri imtiyazları ballandıra ballandıra anlatacaklar, bize “enayiliğinize doymayın” diyeceklerdi.</p>

  <p class="block_">Mesela onlar, her nasılsa hâlâ üreyebiliyordu. Batı tuhaf bir kısırlığa tutulmuşken onların üreme hakkına sahip olması, Doğu’da sümüklü çocuk sürülerinden geçilmezken bizim bu haktan mahrum bırakılmamız haksızlık değil de neydi?</p>

  <p class="block_">Dahası, bizi Doğu masalları anlatmamız için sıkıştıracaklardı. Anlattığımız masalları alaycı ifadelerle dinleyecekler, en yürek paralayıcı masalları Doğu’nun iflah olmaz çocukluğuna yorup kahkahalarla güleceklerdi. Velhasıl bizi bizden iyi bildiklerini, bizim hâlâ hayal âlemlerinde gezinip iki satır hesabı şaşırdığımızı söyleyerek o meşum noktayı koyacaklardı: Biz adam olmazdık...</p>

  <p class="block_">Biz ise, öfkeden kıvransak da, ağzımızı açıp tek bir okkalı laf edemeden boynumuzu bükecek, onların dayanılmaz kibrine diş bilerken, perişan Doğu’nun sarsaklığına için için küfürler yağdıracaktık.</p>

  <p class="block_1">&nbsp;</p>

  <p class="block_">Bu düşünceler refakatinde Çokliman ülkesini aşıp okyanusa açıldık.</p>

  <p class="block_">Derken ben bana dönerek, tuhaf bir soru sorduk:</p>

  <p class="block_">“Cenazede rahmetlinin abisini gördük mü?”</p>

  <p class="block_">Bana bakıp başımızı salladık. O ablak suratlı iriyarı genci görmüştük görmesine de, bu bahsin ne lüzumu vardı şimdi?</p>

  <p class="block_">Bahse devam ettik:</p>

  <p class="block_">“Fena birine benzemiyodu.”</p>

  <p class="block_">Gülerek cevabı kendimize yapıştırdık hemen:</p>

  <p class="block_">“Bu kadar mühim bi adayın kardeşi it kopuk olacak değil ya...”</p>

  <p class="block_">İç sıkıntısından ve düş kırıklığından saçmalamaya başlamıştık anlaşılan.</p>

  <p class="block_">Ama son cümle meseleyi açıklığa kavuşturuverdi: “Onu takip etsek ne olur?”</p>

  <p class="block_">Bu sözlerimiz üzerine okyanus üzerinde öyle bir bağırtı kopardık ki, büyücek bir adada mola vermiş binlerce martı bir anda pençelerine neredeyse tüm adayı takarak gri bir yorgan misali çığlık çığlığa havalandı.</p>

  <p class="block_">Her kafamızdan bir ses çıkıyordu:</p>

  <p class="block_">“Hâşâ, öyle şey olur mu?”</p>

  <p class="block_">“Tefail’i, hadi bırak onu. Büyük A’yı kandırmak kimin haddine?”</p>

  <p class="block_">“Göz göre göre yok olmak mı istiyoruz?”</p>

  <p class="block_">“Ne söylediğimizi kulağımız duyuyo mu bizim?”</p>

  <p class="block_">“Böyle bi lekenin, böyle bi günahın altından nasıl kalkılır?”</p>

  <p class="block_1">&nbsp;</p>

  <p class="block_">Uzun müddet bu minvalde yaygara yaptıktan sonra yatıştık. Sakin kalmaya çalışarak sıralamaya başladık soruları: “Asırlardır hangi aday elçi olabildi, ha sorarım bize. İnsani ve ilahi ahval dibe vurmuşken, bizce o güzel çocuğun elçi olabilme şansı var mıydı? Bi an olsun inandık mı buna? Bizi asıl ilgilendiren tekrar işe koyulmak, meşgale sahibi olmak değil miydi? Onun elçi olup olmayacağı hangimizin umrundaydı? Doğru oturup eğri konuşalım, o çocukla abisi arasında bizim için fark var mı?”</p>

  <p class="block_">Bu didikleyici olduğu kadar ikna edici sorular sarsmıştı bizi. Doğru söylediğimizi biliyorduk, ılık bir utanç hissi yayılıyordu içimize.</p>

  <p class="block_">Tekrar tekrar sormaktan, seçeneklere göz gezdirmekten kendimizi alamıyorduk:</p>

  <p class="block_">“İyi hoş söylüyoruz da, Tefail’i nasıl kandırcaz? Adayı bulup çıkaran, Büyük A’ya öneren o olduğuna göre, neye benzediğini herkesten iyi bilmez mi? Çopur abisini o güzel çocuk diye nasıl yutturalım? Tefail durumu çakmaz mı? Çakıp bizi tefe koyup çalmaz mı? O tefi ateşe sürüp altına kürek kürek kömür atmaz mı? Büyük A’ya ispiyon edip icabımıza baktırmaz mı?”</p>

  <p class="block_">Sorular böyle uzayıp giderken, kestik sözümüzü, avunmaya koyulduk:</p>

  <p class="block_">“Yahu biz Tefail’in ne vaziyette olduğuna dikkat etmedik mi? O nursuzun burnunun ucunu görecek hali mi kalmış? Sonra Lizara’ya ne demeli? Hiçbi şeyi taktığı yok, havale ettiğinin aday olduğunun bile farkında değil. Bizim bu küçük yalanımızı, bu masum oyuncu değişikliğimizi kim tetkik edip de aslını öğrenecek?”</p>

  <p class="block_">Zor bir tercihle karşı karşıya kalmıştık. Oylama yapmanın hiçbir yararı yoktu, çünkü tabiatımız gereği, sesler ağzımızdan bir anda dökülür, uzuvlarımız aynı anda hareket ederdi. Birkaç saat okyanus üzerinde süzüldük. O birkaç saatte kayırlı ruh fırtınaları, azaplı kalp buruşmaları yaşadık.</p>

  <p class="block_">Derken aniden yakarmaya başladık:</p>

  <p class="block_">“Ey Büyük A, sen günahlarımızı şimdiden affet. Bil ki sen burda, başımızda olsaydın, aklımızın kıyısından bile geçmezdi böyle bi kabahat işlemek. Fakat bizim de arzularımız, bizim de duygularımız var. Sonumuzu hayret, Tefail’e karşı bize kuvvet ver, yardımcımız ol ey Büyük A...”</p>

  <p class="block_">Biz işte bu yakarışla yoldan çıktık.</p>

  <p class="block_1">&nbsp;</p>

  <p class="block_3">*</p>

  <p class="block_1">&nbsp;</p>

  <p class="block_">Gün doğarken barut ve ceset kokulu Ferciye semaları karşıladı bizi. Burası da delirmiş ülkeler sınıfındandı, kırk yıldır kendi kendilerine cenk edip duruyorlardı. Asiler Yeryuvar adına, askerler ise Büyük A adına savaştıklarını söylüyorlardı. Lakin Büyük A adına savaştığını söyleyenler, savaş yasalarını ihlal etmek hususunda asilere nal toplatıyorlardı. Zaten Yeryuvar’da hayra vesile tek bir savaş bulunmazdı.</p>

  <p class="block_">Buna rağmen Büyük A’nın savaşlara ve askerlere karşı tuhaf bir merakı vardı. Bugüne dek savaşçılardan hiç elçi adayı seçmemiş, lakin sonradan hepsine kılıç kuşanmayı emretmişti. Bir keresinde Tefail’e Büyük A’nın neden böyle yaptığını sormuştuk da, şımarık, “Savaşlar olmasa iyiyi kötüden, yiğidi ödlekten nasıl ayıracaz a benim otkafalarım,” cevabını yapıştırmıştı.</p>

  <p class="block_">Tefail’i tahmin ettiğimiz gibi uçsuz bucaksız bir koka tarlasının ortasında bulduk. Şişman, yaşlı, sakallı bir adam kisvesinde vücuda gelmiş, büyük bir şezlonga uzanmış, hoş kokulu kamışını tüttürüyordu. Tepesinde bizi görür görmez kamışı telaşla fırlatıp kalktı ve bahçenin ücra bir köşesine doğru yürümeye başladı.</p>

  <p class="block_">Bir süre Tefail önde, biz tepesinde ilerledik. Sık ağaçlıklı bir yere varınca durdu, hizamıza yükseldi ve anında fırçayı bastı:</p>

  <p class="block_">“Ne işiniz var sizin burda? Böyle habersiz gelmek de neyin nesi? Yeni moda mı çıkarıyonuz lan başımıza...”</p>

  <p class="block_">Hiç istifimizi bozmadık:</p>

  <p class="block_">“Rapor vakti olmadığının farkındayız Tefail. Ama bilmen gerekir ki, aday yaralandı,”</p>

  <p class="block_">“Ne demek yaralandı?”</p>

  <p class="block_">“Ordu operasyonunda vuruldu.”</p>

  <p class="block_">Tefail pek şaşırmış görünmüyordu, bir an düşündükten sonra sordu:</p>

  <p class="block_">“E nasıl şimdi?”</p>

  <p class="block_">“Kurtuldu sayılır. Evine gönderdiler. Sürüyo tedavisi...”</p>

  <p class="block_">Burada durduk, ardından gayet aldırmaz bir tavırla, ama göz ucuyla takibi de ihmal etmeden, “Gelip bi bak istersen,” dedik.</p>

  <p class="block_">Tefail meçhul bir yerden daha kalın bir kamış çıkarıp yaktı, ortalığı daha da hoş bir koku kapladı.</p>

  <p class="block_">Dikkatle süzüyordu bizi:</p>

  <p class="block_">“Cepheye dönecek mi, yoksa bitti mi askerliği?”</p>

  <p class="block_">“Dönebilir de dönmeyebilir de, kendisi karar verecek.”</p>

  <p class="block_">“Sizce ne yapar?”</p>

  <p class="block_">“Bilemeyiz,”</p>

  <p class="block_">Tefail kanatlarını gererek esnedi ve noktayı koydu: “Tamam, siz aynen devam edin. Ölmediği sürece problem yok, benim bakmam gerekmez. Bi daha da ota sapa varmayın yanıma. Vakti gelince raporunuzu teslim edin yeter. Hadi şimdi güle güle...”</p>

  <p class="block_">Meselenin bu kadar kolay hallolduğuna inanamıyorduk. O sevinçli şaşkınlıkla yerimizde çakılıp kaldık bir süre. Tefail iyice küplere bindi:</p>

  <p class="block_">“Yahu siz iyice salak olmuşsunuz. Hemen defolun burdan! Hadi naş!”</p>

  <p class="block_">Bu lafları nereden buluyordu hayretti doğrusu.</p>

  <p class="block_">Canımıza minnetti elbet. Gerisin geri düzüldük yola. Keyiflendiğimiz vakitlerde hep olduğu gibi, bulut kafilemizin kasaveti azalmış, ağaran günün ışığı içimizde açılan oluklardan Yeryuvar’a akmaya başlamıştı.</p>

  <p class="block_">Çok eski bir Xırbo şarkısını çok bir ağızdan mırıldanmaya koyulduk.</p>

  <p class="block_12" id="calibre_pb_6">&nbsp;</p>
</body>
</html>
