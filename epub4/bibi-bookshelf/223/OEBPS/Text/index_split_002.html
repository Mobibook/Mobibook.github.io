<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_6" id="calibre_pb_2">BAB 16<br class="calibre1" />
  TERKİP</p>

  <p class="block_1">&nbsp;</p>

  <p class="block_7">Pınarbaşında oturdum, ahreti seyre durdum...</p>

  <p class="block_7">Bursa ağıdı</p>

  <p class="block_5">&nbsp;</p>

  <p class="block_5">&nbsp;</p>

  <p class="block_">Kardeşimin vefatından önce, parklarda dolanırken çitlediğimiz çekirdek ailemizi muadillerinden ayıran hiçbir özellik yoktu. Bir kalıp teneke peynirine benzerdik, öyle bildik, ak, delik ve peynirin kalıbını aşan sıfatlarla sürünür giderdi cümle ailemiz: Babam, annem, ben, kardeşim erkek... Âlem yaygarasına karşı teksesli ve kederli bir kuartet...</p>

  <p class="block_">Vaktiyle püriftihar elçi soyundan sızdığına delalet saydığı iştahlı gövde kılları ağarıp hatları kavis kazandıkça yumuşak beyaz bir yastığa benzeyen, eve yolu düşen tüm pestil tanışlarda bir tür uyku hali hasıl eyleyen emekli memur babamızın en büyük zevki, hane köşelerinde maça kızı kıraat etmekti. Karenin üç ak bunağını, elindeki kara kozları tuhaf hırıltılar eşliğinde masalara çarpa çarpa ifrit etmeye bayılırdı. Bir başka dev zevkinin, market kasalarındaki birbirinden maça kızların esmer uzuvlarına el atmak olduğunu öğrenmemize, bir kangal kurtlu sucuk vesile oldu. Annemi öğürten kurtlarına merakla baka baka markete götürdüğüm kangalı nazikçe aldılar, sucuğu yaşıyla oransız kabarmış babamı öfkeyle verdiler. Halbuki babam, herkesin herkesle halvet olacağı günlerden ürkenler kavmindendi. Annemden yana da külliyen vejetaryendi.</p>

  <p class="block_">Annem besili bir tavuktu. Mutfakta mesai yapa yapa düdüklü tencereye dönmüştü. Gerek sofra ahalisini helme fasulyeler eşliğinde kendinden geçirmek, gerekse beş para etmez meselelerde yerli yersiz gıdaklamak bakımından bir ömre bedeldi. Lakin evin içinde lastik top gibi oradan oraya çarparken ve tüyleri babam vasıtasıyla tek tek yolunurken, öttürdüğü düdüğü kimseler duymazdı.</p>

  <p class="block_">Kardeşlerin irisi sıfatıyla ben, ailemizin maddi açıdan dört adet kupkuru ömür pahasına yarım arpa boyu yol gitmezden önceki sefil dönemlerini, ekseriyetle rastlandığı gibi, hayatta başarı kaydetmek istikametinde bir hatıralar toplamına tahvil edememiştim. İftihar, itibar ve para membaı olsun hedefiyle, ziyadesiyle esnafça niyetlerle yetiştirilmeme rağmen, hep daha fazlasını isteyip koparmak üzere yazılması beklenen şahsi tarihimin bir yerinden düşüvermiştim.</p>

  <p class="block_">O mutlak kayıtsızlığın kucağına oturmama dair bir milat belirleyemiyorum. Üzerinden zehir gibi yoksulluk tüten bir çocuk olarak zengin aile evlatlarının okuduğu bir kolejin müfredatına yalvar sümük alınan burslarla tabi kılınışımın bu kopuşta bir etkisi vardı sanırım. Mevzuma bahis olan mazisi derin, mezhebi geniş, meşrebi latif okul, ihtiraslarımı bilemekten ziyade budarken, ruhumda da beklenenin aksine ılıman bir iklime sebebiyet vermişti. Zira memleket, armalı forma kuşanmamdan bir müddet sonra rulet masasından farksız bir yere dönmüş, kolejler kimseye burs koklatmaz olmuştu. Dolayısıyla geri alınamayan her tür beleş hak, daimi bir aşağılanma, bir taciz sebebi haline gelmişti. Ya gururumu bir ömür iktisaba mani bir yalakalığa yazılacaktım ya da “başlarım istikbalime” deyip dalgama bakacaktım. İkincisini tercih ettim. Dalgalara baka baka gamsız oldum, baykuş oldum. Çizgiroman sayfalarından başlattığım seyahat, muhit birahanesinde devam etti. Şişe şişe meyler içip biner biner kunduzlar yedim. Bir garip terkip oldum.</p>

  <p class="block_">Üzerine onca umut boca edilen büyük oğulun ortaokul sıralarından itibaren hayallerine ütülü hekim önlüğünü değil ilahın baltasını yoldaş kılmasının, kendine kolejin kibar gürbüzlerini değil mahallenin it kopuk çirozlarını müttefik seçmesinin ardından, başarı basamaklarını tırmanma vazifesi haliyle küçüğe düştü. Benden bin gün, yirmi kilo ve on santim ufak kardeşim, hem selim tabiatı hem keskin zekâsıyla ailenin muvaffakiyet projesi bakımından biçilmiş kaftandı. Babamın okkalı tarafından sekiz-on şamarını saymazsak, kaftanı kuşanmaya ikna edilmesi pek zor olmadı. İlkokulun ilk gününden itibaren, öğretmenlerinden bilumum hısım akrabaya kadar etraftaki bütün kapıkullarının gözdesi olmayı becerdi. Görende kucağına alıp oyuncak misali kurcalama arzusu uyandıran, benim çopur ızbandutluğuma hiç benzemeyen narin güzelliği de işin içine katılınca, şöhreti mahalle hudutlarını aşan bir munis dâhi namzedi sıfatıyla anılır oldu. Öyle böyle değil, hakikaten pek tatlı, çok şeker, fazla iyi bir veletti. Adeta buralara fırlatılmış bir melekti.</p>

  <p class="block_1">&nbsp;</p>

  <p class="block_">Kuyruğu bu kadarcık hikâyeyle düğümlenebilecek hayat bulursanız, bana da getirin, yaşayayım. O kadarla kalmadı elbet. Planı büyük lakin izanı küçük babam, kolej kapılarında takla atmanın işe yaramadığı bir çağa girildiğini bir türlü idrak edemediğinden, kardeşim tam okul çağına vardığı sırada vahim bir hesap hatası yaparak aileyi senelerdir hazırlığı yapılan o muazzam teşebbüse seferber etti.</p>

  <p class="block_">Şehre istisnai bir yakınlık arz eden, vaat buyurduğu konfor ile makul fiyatı arasındaki tezat hem şüphe hem iştah kabartan bir toplu konut dairesine, emlakçıyla geçirdiği alkollü bir gecenin sonunda tüm şüphelerini kupa kızı bir Su-lâvla giderip, yüklü bir peşinat eşliğinde ismini yazdırıverdi. Ertesi gün toplu konut meselesinin kardeşimin kolejlere yazılma ihtimalini taksit taksit ve ama topyekûn yok ettiği anlaşılınca, evde pandomimanın hası koptu. Fakat iş işten geçmiş, annemin ocakta fazla bırakılmış düdüklü misali tiz sesler çıkardığı bir ortamda, kardeşimin dümdüz devlet okuluna kaydı yaptırılmıştı. İki-üç yıl sonra da, kardeşimin armalı formasına mal olan o dairenin fare yuvasından farkı olmadığı anlaşılacaktı. Zaten nakliyeye bile fırsat kalmadı, pelte kıvamında bir zelzele, ortada toplu kondu falan bırakmadı.</p>

  <p class="block_">Ama gelin görün ki, babam da annem de, bizzat işledikleri köklü kabahatleri bir ömür yana yana sinelerinde taşıyacak kadar kavi karakterli insanlar değildi. Bu açıdan bakıldığında, küfür yağdırılabilir sicilimle bulunmaz bir rahatlama imkânı teşkil ediyordum. Kardeşimle aramdaki belirgin müfredat eşitsizliği, o eğitimsel talihsizlik durumu, benim kötü ünüme ün, kardeşimin civarında örgütlenen efsaneye de ilahi veçheler kazandırmıştı. Ben, sahip olduğu onca müstesna olanağa rağmen ceketinin bir cebine kanyağı, öbür cebine kanyakçıyı tıkıştırıp orada burada sürten bir hayasız, bir vefasız, bir şuursuz olup çıktım. Kardeşimse önüne dikilen bütün şer manileri bir bir devirip yoluna devam eden bir kahramandı elbet. Babama gelince, düşünen Su-lâvlarla nefret, düzüşen Su-lâvlarla aşk ilişkisi sürmekteydi.</p>

  <p class="block_">Yani, orta derece ezilmiş ailemizin yarımlığıyla daha da tehlikeli bir muhteva edinen eksik münevverliğinden kaynaklı beklentileri fazla ışıltılı, iki oğuldan büyüğüne biçtiği bayat kıyafetleri fazla şatafatlı ve boldu. Suretimde aile büyüklerinin sağlama yapabilmesini sağlayacak derlitoplu bir kerrat yerine, mührü çoktan vurulmuş bir tasdikname taşıyordum. Onların gözünde ben, şerre kadem basmıştım.</p>

  <p class="block_1">&nbsp;</p>

  <p class="block_3">*</p>

  <p class="block_5">&nbsp;</p>

  <p class="block_8">Dediğim gibi, kardeşimin kaybına dek payidar cumhuriyetimize bağlı zavallı ailemizi benzerlerinden ayıran hiçbir çıkıntı yoktu. Ailemizin en küçük ferdini babama göre teröristler öldürdü. Anneme bakılırsa onu öldüren, sokağın köşesinde kivi, muz, çilek salan Xırbo’ydu. Bense kafadengi arkadaşlarla yaş muhabbetlerde iyice zurna olduğumda, kardeşimin bok yoluna gittiğini söyleyecek kadar düşmüş vaziyetteydim. O vakitler, sonradan bir miktarını zımbalayacak olduğum Xırbo soyuyla tanışıklığım iki muz, bir şiş kebaptan ibaretti ve sikimde bile değillerdi.</p>

  <p class="block_">Ailenin kalan kadrosu, gidenin hatırasını, hayatın sonradan iyiden iyiye meyledecekleri taraflarına doğru çekiştirdi. Önceleri memleketin bütün hikâyesini maaş bordrosundan okuyan, kökü dışarıda dinsizlerle dinlilere arada bir küfretmek haricinde suya sabuna katiyen ilişmeyen babam, evin her köşesini kardeşimin irili ufaklı fotoğrafları, ilaveten Ulu Önder’in büstleri ve tabloları ile donatarak işe başladı. Oğlunun zayiinden ülkenin ne kadar kutsal bir toprak parçası olduğu ve o parçanın hatırı sayılır bir parçasının nasıl da elden gidivermenin eşiğine geldiği yönünde dersler çıkaran babam, kendisiyle aynı vaziyetteki acılı İhtiyarlarla yarı şuurlu vatanperverlik gösterileri sergilemeye girişti.</p>

  <p class="block_">Nasıl soğutacağını bilemediği kalbindeki evlat yangınıyla, caddeleri öfkeli sarhoşlar gibi bir aşağı bir yukarı arşınlamaya koyuldu. Art arda kalkan asker cenazelerinde, bir müddet sonra sadece oğlunun adını haykırdığı için kolundan tutulup nazikçe çekildiği ıssız köşelerde, milli mücadele nutukları almasıyla tanındı. Xırbolar’ın tantanalı bir operasyonla ücra bir ülkede yakalanıp memlekete getirilen liderinin idamını talep eden yaşlılar topluluğunun en önüne fırlayıp, gözlerinden alevler, ağzından tükürükler saçarak yaptığı dokunaklı konuşma ülkenin bütün televizyonlarında ibret mahiyetinde yer bulunca, şöhreti milli bir boyut da kazanmış oldu.</p>

  <p class="block_">Fakat zamanla yatıştı. Ulu Önderin tablolarıyla kardeşimin fotoğraflarını duvarlarına tespih taneleri misali dizdiği odasında, kendisini gazete haberlerini tetkik edip vatan hainlerini, irtica mihraklarını, mestur bölücüleri teşhis faaliyetine adadı. Kalan kısmını gazetelere upuzun şikâyet mektupları yazarak tamamladığı ömrü boyunca “Xırbo” kelimesini ülkenin canına kastetmiş hainlerin parolası saydı, o kelimeyi ağzına alanlara, uç uca eklediği sigaraların dumanları arasından ana avrat düz gitme refleksi göstermeyi hiç ihmal etmedi.</p>

  <p class="block_1">&nbsp;</p>

  <p class="block_">Annem farklı bir mecraya aktı. Kardeşimin vefatı onun ruhunda siyasi değil, ilahi tesirler bıraktı. Din, ibadet ve muaşeret meselelerinde, ülkenin iç bölgelerinden gelme köy çocuğu babamı sık sık fazla mutaassıp ve kaba saba olmakla tenkit eden, Bolkan diyarlarından göçmüş ailesinin, bir kez olsun doğru düzgün izah edemediği mazisinden kendiliğe, inceliğe ve medeniliğe dair gurur verici ipuçları derleyen annem, günün birinde, “Ben bi kutlu ışık gördüm!” deyip salonun ortasına bordo bir seccade seriverdi ve bir daha da onun üzerinden kalkmadı.</p>

  <p class="block_">Ömrünce tek satır dua dökülmemiş olduğunu iyi bildiğim dudaklarında, anında daimi bir kıpırtı hasıl oldu. Kendi kavlince mırıldandığı o dualarda ne anlatıyordu bilmiyorum, lakin ona, namaz kılarken yüzünü kıble yerine hep şimale çevirdiğini bir kez olsun söyleyebilseydim, sevaba girer miydim veya ne gerek vardı?</p>

  <p class="block_1">&nbsp;</p>

  <p class="block_">Benim halimse haraptı. Sırtına iri ümitler vurduğu küçük oğlunu hayırsız arkadaşlardan uzak tutmak hususunda ihtisas sahibi olan babamın, onu bizzat evin içinde dolaşan bir kopuğa yaklaştırması düşünülemezdi elbet. Ama onun bu sahada gösterdiği onca gayrete rağmen, kardeşimle ben birbirimize aşkla bağlanmıştık. Babam, oyuna dalıp biraz fazla kıkırdayarak yakınlaştığımızda veya herhangi bir muhabbeti biraz fazla uzattığımızda tepemize dikilir, kardeşimi odasına yollayıverirdi. Kardeşim giderken, bana bakıp güzel gözlerini hınzırca kırpar, ben babamın ensesine doğru ayıp hareketler çekerken gülmemek için kendini zor tutardı. Tabii ki kardeşimin yıldızlı pekiyiler için ferah feza çalışabileceği bir odası vardı, bense salonun bir köşesinde, gece serilip sabah dürülen küf kokulu bir döşekte uyur, sokak lambasının pencereden sızan ışığı altında belagatli hayvanlarla harman olurdum.</p>

  <p class="block_">Kardeşimi çok severdim ben, herkesten beş kat fazla severdim. İyi kalpli, sessiz sedasız bir çocuktu. Yüzünden hiç eksik etmediği o ince tebessüm eşliğinde mahalle kedilerini beslerken, mahalle ihtiyarlarına ekmek mercimek taşırken, mahalle bebelerine sakız şeker dağıtırken loş duygularla izlerdim onu. Kıskanır mıydım? Arada bir. Gıcık olur muydum? Arada bir. Hayranlık ve gurur duyar mıydım? Daima. Mahalle serserilerinin ona bulaşmasına, onunla taşak geçmesine asla izin vermedim.</p>

  <p class="block_">Ve ne yalan söylemeli, onunla, beni ziyadesiyle ferahlatan bir ahde bağlandığımızı da düşünmüyor değildim. Ahalinin bütün taltiflerini o almış, benim payıma ise Bat-lantiste gönlümce kürek çekmek düşmüştü. Kardeşim irili ufaklı madalyaları göğsüne yan yana sıralıyordu, bense günün birinde solungaç çıkaracağımdan hemen hemen emindim.</p>

  <p class="block_1">&nbsp;</p>

  <p class="block_">Velhasıl kardeşimin ölümü benim açımdan tam bir felaket oldu. Kalpten sevdiğim kardeşimi kaybetmiş olduğumu daha doğru düzgün idrak edememişken, anne-babamın gözünde hayırsız bir haylazdan lanetli bir mahluk mertebesine terfi ettiğimi gördüm ve fena dağıldım. İşe yaramaz varlığım, kardeşimin onca talihsizliğe rağmen canla başla sürdürdüğü hayat mücadelesini daha da belirginleştiren nahoş bir tezat olmaktan çıkmış, o mücadelenin ebediyete kadar kaybedilmesinin neredeyse sebebi sayılır olmuştu. Ne de olsa kolejden sonra deneme tahtasına çevirdiğim fakültelerin herhangi birini vaktinde bitirip orduya katılmış olsaydım, ülke kanunları gereği kardeşimin askerliği tecil edilecek, parlak istikbaline sağ salim yazılması mümkün hale gelecekti. Ya ne olmuştu? Ben fakülte kantinlerinde, sahil birahanelerinde, okey masalarında günümü gün ederken, o her zamanki gibi vazifelerini dört dörtlük ifa etmiş, mezun olduğu sefil lisenin tarihine geçerek kazandığı şahane bölümü tam zamanında bitirmiş, uzun vazife listesine vatani olanı da dahil etmek hususunda bir an bile tereddüt etmemişti. Yani insanlık tarihinde doğruluğun, dürüstlüğün, efendiliğin hanesine bir mağlubiyet daha yazılırken, sahtekârlık, murdarlık ve kötülük, kazandığı bir zaferi daha aynı tarihe meşum harflerle kazımıştı.</p>

  <p class="block_">Hepsi bir yana, kardeşimin ölümü asıl o mutlak sandığım umursamazlığımı, hayatın hakiki ve sıkıcı haline dair o daimi tecil vazıyetimi kökünden sarsmış, âlemin fani, adem malının manasız, başarının uçucu olduğu yönünde kendi çapımda geliştirdiğim felsefede hatırı sayılır gedikler açmıştı. O denli deşilmiş olmasaydım, babamın, kardeşimin yatağında karşılamayı tercih ettiği ölümünden saatler önce, kanserin sardığı ciğerlerinden sızan cılız nefesler eşliğinde bildirdiği taleplere teslim olur muydum bilmiyorum.</p>

  <p class="block_">“Okulunu bitir, askere git, evlen... Senden son isteğim, sana vasiyetim na işte budur!” buyurup yüzünü öyle acı bir umutsuzlukla öbür yana çevirdi ki, taştan ve kirden menkul kalbim bir anda un ufak oluverdi. Ruhumdaki çatırtı kulaklarımda küt uğultular halinde yankılanırken, midemden boğazıma doğru, dile ve eyleme dökmenin maça gerektirdiği türden hadım bir öfke yükseliyordu. “Hassiktir lan, ne verdin de ne istiyosun!” deyip fırlamak istedim yanından, yapamadım.</p>

  <p class="block_">Sıraladığı kelimelerin içerdiği talepler, sürdüğüm hayatın ocağına incir ağacı dikecek kuvvetteydi. İhtiyar, yıllarca yılmadan adam etmeye çalışıp diş geçiremediği ve tekmeleye tekmeleye <span id="id_GoBack">kendi haline bıraktığı oğlunu, giderayak hizaya çekivermişti işte. Çoktan yenildiğimi biliyordum, ama vasiyetin maddelerini zihnimde tek tek tartıp yoklamadan duramadım yine de:</span></p>

  <p class="block_1">&nbsp;</p>

  <p class="block_">Okulu nasıl bitirecektim? Girdiğim son fakülteye, kayıt gününden sonra neredeyse hiç uğramamış, sırf can sıkıntısından birkaç sınava girmekle ve kendime benzer birkaç arkadaş edinmekle yetinmiştim. İki yıllık matbaacılık yüksekokulu, şehrin dışında, iki zavallı ağacın ortasına inşa edilen iki katlı bir binaya tıkıştırılmıştı. Derslere devam etmek şöyle dursun, okula iki vasıtayla ulaşmak bile işkenceden farksızdı. İki kuruşluk puanla girilebilen bu salak okulun başarısız insanların zaruri durağı olduğu, hocaların ve talebelerin bıkkın hallerinden, tavsamış hareketlerinden, yüzlerine sıvanmış matlıktan anlaşılıyordu. O matlığa, sulu zırtlak bir espri furyası eşlik ediyor, böylece milletin birbirini salyalı sırıtmalarla habire parmaklayıp düzemedikçe sapıttığı bir tür zavallı akademik kerhane ortaya çıkıyordu.</p>

  <p class="block_">Sınıflara, kantine, uygulama atölyelerine, sürgün yerlerinin her çeşit özeni gereksiz kılan inatçı kiri sinmişti. Dışarıda havanın pırıl pırıl parladığı günlerde bile binanın içindeki kesif kasvet varlığını sürdürür, en parlak renkler dahi çok geçmeden pastelleşir, silikleşirdi. Orayı bitirmek demek, ruhu bitirmek demekti.</p>

  <p class="block_1">&nbsp;</p>

  <p class="block_">Askerlik meselesi ise benim için başlı başına bir kâbustu. Kardeşimin canlı başlayıp ölü bitirdiği bu dehşetli tecrübenin mümkün mertebe uzağında kalmak için yapmayacağım şey yoklu. Okullar arasında fırdönmemin en büyük sebebi de bu değil miydi zaten?</p>

  <p class="block_">Kardeşimin kaybını gerekçe gösterip sağ kalan tek erkek evlat sıfatıyla belki bir yırtma şansı elde edebilirdim. Fakat başvuru dilekçesini babamın imzalaması gerekiyordu. Babamsa bunun bahsini bile açtırmıyor, biricik küçük oğlunun ebediyete maruz kalmasıyla sonuçlanan o kutsal vazifeden, hayırsız büyük oğlunun, hele bir de ölü kardeşinin yüzü suyu hürmetine kurtulabileceği fikrine katlanamıyordu. Askerliğe mecbur ederek bana hangi dersi vereceğini, benden ne tür bir intikam alacağını hesaplıyordu bilmiyorum. Bildiğim tek şey, benim askerlik yapmayı zerre kadar istemediğim, babamınsa bu konuyu adeta namus meselesi haline getirmiş olduğuydu. Ve son acıklı nefeslerinden birini de bu soruna hasredip, orduya malum dilekçeyi vermeyeceği hususunda anneme bin bir yemin ettirerek öldü ve hesabı elime verdi.</p>

  <p class="block_1">&nbsp;</p>

  <p class="block_">Ve yahu evlilik kimdi, ben kimdim? Evliliğe lüzum bırakmayacak kadar engin haz denizlerini kulaçladığım sanılmasın. Yirmili yaşlarımın ortasında hâlâ bakirdim. Bir kadının kanlı canlı çıplaklığına ilk tanıklığım da, şanıma yakışır bir adilik dahilinde vuku bulmuştu. Anlatması zor, ama anlatayım:</p>

  <p class="block_">Fakültedeki it arkadaşlarımla mahalledeki kopuk arkadaşlarımı tanıştıracaktım bir gece. Kasa kasa biralar, paket paket çerezler eşliğinde, mahallede mesken tuttuğumuz metrukta toplandık. Yedi-sekiz kişi vardık. İyice zurna olduğumuz bir vakit, kopuklardan biri yanında on dört-on beş yaşlarında, yüzü gözü, üstü başı pislik içinde, cılız mı cılız, esmer mi esmer bîr çocukla girdi içeri. Onu tanıyorduk. Gün boyu sokaklarda, çuvalında rengârenk naylon torbalar, yırtık pırtık kâğıtlar taşıyarak gezinen yarım akıllı kızdı bu.</p>

  <p class="block_">Kızın eline biraz çerez tutuşturduk. O leblebileri fıstıkları, kenarları ince ince seğiren küçük ağzına atıp ezerken, biz yüzlerimizde sapık çarpılmalarla, çıt çıkarmadan izledik onu. Çerezler bitince kızı odalardan birine soktuk ve sabaha kadar bir tekimiz bile o odaya girmemezlik etmedik. Ben bir ara kızın küçük ve sakat olduğuna dair bir şeyler mırıldanacak olduysam da, yaptığımızın bu civardaki bütün mahallelerde her gün tekrarlandığını öğrenince sustum.</p>

  <p class="block_">Sıram sondaydı. Odaya girdim, kız uyuyordu, insanı ağlatacak kadar sakin çıplaklığını bir kadına yakıştırmaktan çok kötü bir taklide benzettiğimi hatırlıyorum. Bir de yerdeki buruşuk peçeteleri ve yatağın sağ alt köşesindeki koyu ıslaklığı... Yanına uzandım, hiç dokunmadan seyrettim onu, güzelliğinden başım dönerken uyuyakaldım. Neden sonra odadan çıktığımda, leş gibi sordular. “Ohhh,” dedim ben de leş gibi, “çatır çatır...”</p>

  <p class="block_1">&nbsp;</p>

  <p class="block_">Velhasıl babamı toprağa verirken omzumda tabutundan ziyade, birbirinden ağır üç vazife taşıyordum. Fakat onun nihai atağına karşı yine de yapacağımı yaptım sayılır: İlk vazifenin üzerinden hoplayıp ikincisine el attım. Zira peder, beni tercih durumunda bırakan bir mevsimde ölmüştü. Ya gidip okulun ruhsuz koridorlarında çile dolduracaktım ya da üç-dört ay sonraki asker postasına adımı yazdırıp, aradaki süreyi dillere destan bir veda partisine çevirip, dosdoğru kışlaya girecektim. Askerliği hallettikten sonra da mahalleye dönüp temiz bir aile kızıyla evlenecek, er geç dersini ve terbiyesini alıp durulan, sapır sapır ciddiyete ve hidayete eren arkadaşlarımla arada bir çift okeye dönecek, hatta belli mi olur, belki annemin seccadesinin yanına bir tane de ben serecektim.</p>

  <p class="block_1">&nbsp;</p>
</body>
</html>
