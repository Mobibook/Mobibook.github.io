<html xmlns="http://www.w3.org/1999/xhtml">
	<head>
		<title>1-3</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:38301686-520f-448b-9a99-6e7640435402" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-7" id="_idParaDest-4" xml:lang="en-GB"><span class="CharOverride-20">Şehrazad  </span></p>
			<p class="paragraf"><span class="CharOverride-20">  </span></p>
			<p class="paragraf"><span class="CharOverride-20">Habara ile her sevişmelerinin ardından ona çok ilginç ve tuhaf hikâyeler anlatırdı. Tıpkı </span><span class="CharOverride-23">Binbir Gece Masalları</span><span class="CharOverride-20">’ndaki prenses Şehrazad gibi. Durumları farklıydı elbette, gün doğduğunda onun boynunu vurdurmak gibi bir niyeti yoktu Habara’nın (hem zaten bir kez bile onunla sabahlamış değildi). Habara’ya hikâyeler anlatıyordu, çünkü canı öyle istiyordu. Böylece tüm gününü evde tek başına geçirmek zorunda olan Habara’yı avutmak istiyordu belki de. Ama sadece bu da değildi, </span><span class="CharOverride-12" xml:lang="tr-TR">yatağın içinde bir erkekle birlikteyken onunla samimi bir sohbet etmeyi seviyor olmalı</span><span class="CharOverride-20"> –özellikle de seks yaptıktan sonra baş başa geçirilen o uyuşuk zamanda– diye tahmin ediyordu Habara.  </span></p>
			<p class="paragraf"><span class="CharOverride-20">Bu yüzden Habara ona Şehrazad adını takmıştı. Ona bu adla hitap etmiyordu ama düzenli olarak tuttuğu güncesine, onun geldiği günün sayfasına “Şehrazad” diye tükenmezkalemle yazıyordu. O gün anlattığı masalın içeriğini de kısaca –ileride güncesi okunacak olursa, anlaşılmayacak şekilde– kaydediyordu.   </span></p>
			<p class="paragraf"><span class="CharOverride-20">Şehrazad’ın anlattıkları gerçekten yaşanmış olaylar mıydı, yoksa tamamıyla kurgu ürünü müydü veya kısmen gerçek kısmen kurmaca mıydı, bilmiyordu Habara. Anlamak imkânsızdı. Anlattıklarında gerçek ile varsayım, gözlem ile hayal birbirinin içine geçmişti, bunları ayırmak mümkün değildi. Bu yüzden de Habara, anlatılanların gerçek mi uydurma mı olduğuna takılmıyor, hiçbir şey düşünmeden onun anlattıklarına kulak veriyordu. İster gerçek ister yalan olsun, isterse her ikisini birden içersin, onun için fark etmiyordu.  </span></p>
			<p class="paragraf"><span class="CharOverride-20">Her ne ise, Şehrazad anlattıklarıyla karşısındakini büyüleyen bir dil becerisine sahipti. Konu ne olursa olsun ondan özel bir hikâye çıkarırdı. Ses tonu, duraklamaları, hikâyeyi ilerletme tarzı, hepsi kusursuzdu. İnsanın ilgisini çekip onu meraklandırır, düşündürüp tahminlerde bulunmasını sağlar, nihayetinde de dinleyenin arzu ettiği sonu verirdi ona. Bu mükemmel teknikle, sadece bir anlığına bile olsa, dinleyenin gerçek dünyayı unutmasını sağlardı. Kötü anıları, endişeleri, ıslak bir bezle kara tahtayı siler gibi tertemiz yapardı. </span><span class="CharOverride-12" xml:lang="tr-TR">Bundan başka ne isteyebilirim ki</span><span class="CharOverride-20"> diye düşünürdü Habara. Onun şimdi ihtiyaç duyduğu şey tam olarak buydu çünkü.  </span></p>
			<p class="paragraf"><span class="CharOverride-20">Şehrazad otuz beş yaşındaydı; Habara’dan dört yaş büyüktü. Aslında ev hanımıydı (hemşirelik diploması vardı, bazen ihtiyaç durumlarında işe çağrıldığı olurdu). İlkokula giden iki çocuğu vardı. Eşi bir şirkette çalışıyordu. Evi, Habara’nınkinden arabayla yirmi dakikalık mesafedeydi. En azından onun Habara’ya kendi hakkında verdiği bilgilerin (neredeyse) hepsi buydu. Bu bilgiler gerçek miydi, Habara’nın doğrulama imkânı yoktu. Öte yandan, kuşku uyandıracak bir durum da yoktu ortada. Adını söylememişti. “Adımı bilmenin bir önemi var mı ki?” demişti Şehrazad. Dediği gibi, adının bir önemi yoktu. O, onun için “Şehrazad”dı, onu bu şekilde anabilirdi. Kadının da Habara’yı adıyla –adını bildiğine şüphe yoktu– çağırdığı olmamıştı hiç. Sanki adını ağzına almak, uğursuz ve uygunsuz bir şey olacakmış gibi, kadın onun adını söylemekten özenle kaçınıyordu.  </span></p>
			<p class="paragraf"><span class="CharOverride-20">Şehrazad’ı iyimser bir tavırla </span><span class="CharOverride-23">Binbir Gece Ma­­­</span><span class="CharOverride-23">sal­­ları</span><span class="CharOverride-20">’n­­daki güzel prensese benzetmeye ne kadar uğraş­­sa­­nız da, ona benzemiyordu. Bedeninin orasından bu­­ra­­sından (boşluklara macun doldurulmuş gibi) etler fış­­kırmaya başlamış klasik, şehirli bir ev kadınıydı. Orta yaşa doğru emin adımlarla ilerlemekteydi. Gıdısı çıkmış, göz çevresinde kırışıklıklar oluşmuştu. Saç şekli, giyim tarzı ve makyajına kayıtsız kalmak tam olarak mümkün değilse de, hiç de ilgi uyandırıcı değildi. Çekici olmadığı gibi yüzü de güzel sayılmazdı, bu yüzden insanları etkileyen biri değildi. Onunla yolda karşılaşan, asansörde rastlaşan pek çok kişi dönüp bakmazdı ona. On yıl önce hayat dolu, şirin bir kızdı belki. Caddede birçok erkek başını çevirip ona bakmış da olabilirdi. Öyle olsa bile, o günlerin üzerine artık perde kapanmıştı. Ve o perdenin yeniden açılması olanaklı görünmüyordu.   </span></p>
			<p class="paragraf"><span class="CharOverride-20">Şehrazad, haftada iki kez “ev” ziyaretine geliyordu. Bunlar hafta içi önceden belirlenmiş günler olmuyordu. Hafta sonu ailesiyle vakit geçirmesi gerekiyordu demek ki. Gelmeden bir saat önce mutlaka telefon açardı. Evin yakınındaki bir süpermarkette mutfak alışverişi yapar, poşetleri eski model, küçük, mavi </span><span class="CharOverride-12" xml:lang="tr-TR">hatchback</span><span class="CharOverride-20"> Mazda’sına yükleyip ona gelirdi. Arabanın arka tamponunda göze çarpacak büyüklükte bir göçük vardı ve tekerlekleri kirden simsiyahtı. Arabasını “ev”in park yerine bırakır, arabanın kapısını açarak alışveriş poşetlerini çıkarıp taşır, sonra kapı zilini çalardı. Habara gözetleme deliğinden bakar, sonra kilidi açar, zinciri yerinden çıkarıp kapıyı açardı. Kadın doğrudan mutfağa gider, aldığı yiyecekleri buzdolabına yerleştirirdi. Sonraki gelişi için yeni alışveriş listesi oluştururdu. İşinin ehli, becerikli bir ev kadınıydı. Bütün bunları yaparken hiç konuşmaz, yüzündeki ciddi ifade değişmezdi.   </span></p>
			<p class="paragraf"><span class="CharOverride-20">O işini bitirdikten sonra, her ikisi de bir şey söyleme gereği görmeden, sanki görünmeyen bir deniz akıntısı tarafından sürüklenmiş gibi yatak odasında bulurlardı kendilerini. Şehrazad bir şey demeden üstündekileri çıkarır, Habara’yla birlikte yatağa girerdi. Neredeyse tek kelime etmeden birbirlerine sarılır, sanki kendilerine verilmiş bir ödevi birlikte yapar gibi, baştan sona belirli prosedürleri uygulayarak sevişirlerdi. Regl dönemiyse kadın onu elini kullanarak tatmin ederdi. Elini kullanmak konusundaki becerisi nedense Habara’ya onun hemşire diploması olduğunu hatırlatırdı.  </span></p>
			<p class="paragraf"><span class="CharOverride-20">Sevişmeleri bitince, yan yana uzanıp sohbet ederlerdi. Sohbet desek de aslında konuşan neredeyse hep kadındı, Habara sadece ona uygun seslerle karşılık verir, ender olarak da soru yöneltirdi. Saat dört buçuğu gösterince, Şehrazad konuşmasını, yarıda kalmış olsa da keser (niyeyse tam da konuşmanın en heyecanlı yerinde), yataktan kalkıp yere dağılmış kıyafetlerini apar topar alıp giyer, dönüş hazırlığını tamamlardı. “Akşam yemeği hazırlamam gerekiyor” diyerek ayrılırdı yanından.   </span></p>
			<p class="paragraf"><span class="CharOverride-20">Habara ona kapıya kadar eşlik eder, sonra kapıya yine zinciri geçirir, kirli mavi arabanın gidişini perde aralığından izlerdi. Saat altıda buzdolabından yemek malzemelerini çıkarıp basit bir yemek hazırlar ve tek başına yerdi. Bir süre aşçı olarak çalıştığından onun için yemek yapmak kesinlikle zahmetli bir iş değildi. Yemek sırasında Perrier içer (asla alkol almazdı), sonra kahve içerek DVD izler ya da kitap okurdu (geniş zamanlar ayırarak, anlamak için aynı yeri defalarca okumasını gerektiren kitapları seviyordu). Bunlardan başka özel bir şey yoktu yaptığı. Sohbet edecek kimsesi yoktu, telefon edecek kimsesi de. Bilgisayarı olmadığından internete de giremiyordu. Gazete aboneliği olmadığı gibi televizyon programlarını da izlemiyordu (bunun için geçerli bir sebebi vardı). Dışarı da çıkamıyordu. Eğer Şehrazad bir sebeple ziyaretlerini sona erdirirse, dışarıyla bağlantısı tamamen kopacak, tam anlamıyla ıssız bir adada terk edilmiş gibi olacaktı.  </span></p>
			<p class="paragraf"><span class="CharOverride-20">Ancak bu olasılık Habara’yı hiçbir şekilde endişelendirmiyordu. “Bu benim kendi başıma çaresine bakmam gereken bir durum. Çetin bir durum ama bir şekilde üstesinden gelebilirim. Tek başıma ıssız bir adaya düşmedim ya. O değil de, </span><span class="CharOverride-23">asıl ben ıssız adanın ta kendisiyim</span><span class="CharOverride-20">” diye düşünmüştü Habara. Tek başına yaşamaya eskiden beri alışıktı, yalnızlık karşısında morali öyle kolay bozulmazdı. Habara’nın yüreğini burkan şey, ıssız bir adaya düştüğü takdirde Şehrazad ile yatakta sohbet edemeyecek olmasıydı. Daha açık söylersek, onun anlattığı hikâyeleri artık dinleyemeyecek olmaktı.   </span></p>
			<p class="paragraf"><span class="CharOverride-20">Habara bu “ev”e yerleşip rahatladıktan sonra sakal bırakmaya başlamıştı. Sakalları sıktı. Görüntüsünü değiştirmek gibi bir amacı da vardı kuşkusuz ama sebep sadece bu değildi. Sakallarını uzatmasının asıl nedeni çok sıkılmış olmasıydı. Sakalı olursa, çenesine, favorilerine, burnunun altına sık sık elini dokundurup o dokunma hissinin hazzına varabilirdi. Sakalına makas ve tıraş makinesiyle şekil vermek için zaman harcardı. Böylece, kendi farkında olmasa da aslında sadece sakalını uzatmakla monotonluktan kurtulmuş olurdu.  </span></p>
			<p class="paragraf20">  </p>
			<p class="paragraf"><span class="CharOverride-20">“Önceki yaşamımda bofa balığıydım ben” demişti bir keresinde Şehrazad yataktayken. Bir başka seferinde de son derece rahat bir şekilde, “Kuzey Kutbu kuzeydedir” deyivermişti.</span><span class="CharOverride-20">  </span></p>
			<p class="paragraf"><span class="CharOverride-20">Bofa balığının neye benzediği, nasıl bir canlı olduğu hakkında zerre kadar fikri yoktu Habara’nın.  </span></p>
			<p class="paragraf"><span class="CharOverride-20">“Bofa balıkları, alabalıkları nasıl yer biliyor musun?” diye sormuştu sonra.   </span></p>
			<p class="paragraf"><span class="CharOverride-20">“Yoo, bilmiyorum” diye yanıtlamıştı Habara. Bofa balığının alabalık yediğini de ilk kez duyuyordu.   </span></p>
			<p class="paragraf"><span class="CharOverride-20">“Bofa balığının çenesi yoktur, işte bildiğin yılanbalığından farkı da budur zaten.”  </span></p>
			<p class="paragraf"><span class="CharOverride-20">“Aa, yılanbalığının çenesi mi varmış?”  </span></p>
			<p class="paragraf"><span class="CharOverride-20">“Hiç yılanbalığına doğru düzgün bakmadın mı sen?!” diye sordu kadın şaşırmış halde.  </span></p>
			<p class="paragraf"><span class="CharOverride-20">“Bazen yerim ama çenesini görme şansım olmadı hiç!”  </span></p>
			<p class="paragraf"><span class="CharOverride-20">“Bir dahaki sefere iyice bak e mi? Akvaryuma falan gidersen eğer. Normal yılanbalığının çenesi de dişleri de vardır. Ama bofa balığı çenesizdir. Onun yerine ağzı vantuz işlevi görür. Bu vantuzla nehir ve göl dibindeki kayalara yapışarak salım salım salınır, aynı su bitkileri gibi.”  </span></p>
			<p class="paragraf"><span class="CharOverride-20">Habara, göl dibinde bir sürü bofa balığının bitki gibi salındığını hayal etti. Nasıl düşünürse düşünsün bu gerçeküstü bir manzaraydı. Gerçi Habara, gerçeklerin gerçek ötesine geçtiği pek çok durum da yaşamıştı.   </span></p>
			<p class="paragraf"><span class="CharOverride-20">“Bofa balığı su bitkileri arasında yaşar, bedenini onların arasına gizler. Üzerinden alabalık geçerken usulca yukarı süzülür ve balığın karnına ağzını dayar. Sülük gibi yapıştığı alabalıkla ortak yaşam sürdürür. Vantuz gibi kullandığı ağzında, üzerinde dişler olan bir dili vardır, dilini adeta bir törpü gibi kullanıp balığın karnında delik açar ve onu azar aza</span><span class="CharOverride-20">r yer.”  </span></p>
			<p class="paragraf"><span class="CharOverride-20">“Hımm, o zaman bofa balığı olmak istemem ben” diye yanıtladı Habara.  </span></p>
			<p class="paragraf"><span class="CharOverride-20">“Roma İmparatorluğu döneminde pek çok yere bofa balığı havuzu kurulmuştu, emirlere uymayan köleler bu havuzlara canlı canlı atılır, onlara yem yapılırmış.”  </span></p>
			<p class="paragraf"><span class="CharOverride-23">Roma İmparatorluğu döneminde köle olmak da istemezdim</span><span class="CharOverride-20">, diye düşündü Habara. Aslında hiçbir dönemde köle olmak istemezdi.  </span></p>
			<p class="paragraf"><span class="CharOverride-20">“İlkokuldayken, akvaryuma gitmiştik; ilk kez orada görmüştüm bofa balığını, nasıl yaşadığıyla ilgili açıklama notunu okuyunca, önceki yaşamımda bofa balığı olduğumu anlamıştım” dedi Şehrazad. “Çünkü suyun dibinde bir kayaya yapışmış halde, bir bitki gibi salım salım salınıp üzerimden geçen tombul alabalıkları izlediğimi çok net olarak hatırlıyorum.”  </span></p>
			<p class="paragraf"><span class="CharOverride-20">“Onları yediğini de hatırlıyor musun peki?”  </span></p>
			<p class="paragraf"><span class="CharOverride-20">“Hayır.”  </span></p>
			<p class="paragraf"><span class="CharOverride-20">“Ah neyse” dedi Habara. “Bofa balığı olduğun zamanlarla ilgili hatırladığın sadece bu mu peki? Denizin dibinde salınmak yani?”  </span></p>
			<p class="paragraf"><span class="CharOverride-20">“Önceki yaşamının her detayını hatırlaman mümkün değildir ki. Herhangi bir anını hatırlayıverirsin. Küçük bir de</span><span class="CharOverride-20">likten duvarın öte yanını bir anlığına görür gibi. Oradaki manza</span><span class="CharOverride-20">ranın sadece bir noktasını görebilirsin. Peki ya sen, önceki yaşamından bir şeyler hatırlıyor musun?”  </span></p>
			<p class="paragraf"><span class="CharOverride-20">“Hiçbir şey hatırlamıyorum” diye yanıtladı Habara. Dürüst olmak gerekirse, önceki yaşamıyla ilgili bir şey anımsamak gibi bir isteği de olmamıştı hiç. Şu an yaşadığı gerçeklik ona fazlasıyla yetiyordu.  </span></p>
			<p class="paragraf"><span class="CharOverride-20">“Ama biliyor musun, o gölün dibinde olanlar hiç de kötü de­</span><span class="CharOverride-20">ğildi. Ağzımla kayaya sımsıkı yapışmış, yukarıdan geçen ba­</span><span class="CharOverride-20">lıkları izliyordum. Kocaman bir kaplumbağa bile gördüm; aşağıdan yukarıya doğru baktığımdan ‘Star Wars’taki kötücül uzay gemisi gibi çok büyük ve karanlık göründü bana. Uzun, sivri gagalı beyaz kuşlar balık avlıyorlardı, aynı kiralık katiller gibiydiler. Kuşlara suyun dibinden bakınca, mavi gök­yüzünde süzülen bulutlar gibi göründüler. Biz derinler­de bitkilerin arasına gizlendiğimizden, kuşlardan korunuyorduk.”  </span></p>
			<p class="paragraf"><span class="CharOverride-20">“Tüm bunları şimdi de görebiliyorsun demek.”  </span></p>
			<p class="paragraf"><span class="CharOverride-20">“Hem de tüm berraklığıyla” dedi Şehrazad. “Oradaki parıltıyı, suyun akışının verdiği histen o zaman düşündüklerime kadar hepsini hatırlıyorum. Bazen zihnimde o manzaranın içine tekrar girebiliyorum da.”  </span></p>
			<p class="paragraf"><span class="CharOverride-20">“O zaman düşünmüştün yani?”  </span></p>
			<p class="paragraf"><span class="CharOverride-20">“Evet.”	  </span></p>
			<p class="paragraf"><span class="CharOverride-20">“Orada bir şeyler düşünmüştün yani?”  </span></p>
			<p class="paragraf"><span class="CharOverride-20">“Elbette.”  </span></p>
			<p class="paragraf"><span class="CharOverride-20">“Bofa balığı, </span><span class="CharOverride-23">tamamen bofa balığına özgü şeyler</span><span class="CharOverride-20"> düşünür; bofa balığına özgü konuları, bofa balığına özgü bağlamda düşünür. Bunları bizim cümlelerimizle ifade etmemiz mümkün değildir, çünkü bu düşünceler suyun içinde yaşayanlara hastır. Ana rahmindeki bebeğin durumuyla aynı şekilde. Orada bir düşünce olduğu bilinir ama onu yeryüzü diliyle anlatmanın imkânı yoktur. Haksız mıyım?”  </span></p>
			<p class="paragraf"><span class="CharOverride-20">“Yoksa ana rahminde olanları da mı hatırlıyorsun?” diye sordu Habara büyük bir şaşkınlıkla.   </span></p>
			<p class="paragraf"><span class="CharOverride-20">“Elbette” diye yanıtladı Şehrazad rahat bir tavırla. Sonra onun göğsüne dayadığı başını hafifçe oynattı. “Sen hatırlayamıyor musun?”  </span></p>
			<p class="paragraf"><span class="CharOverride-20">“Hatırlayamıyorum” dedi Habara.   </span></p>
			<p class="paragraf"><span class="CharOverride-20">“Sana bir gün anlatayım cenin zamanlarımı, olur mu?”  </span></p>
			<p class="paragraf"><span class="CharOverride-20">Habara, o günü güncesine, “Şehrazad, bofa balığı, önceki yaşam” olarak kaydetti. Bir başkası güncesini karıştıracak olsa bile, bunların ne anlama geldiğini anlayamazdı.   </span></p>
			<p class="paragraf20">  </p>
			<p class="paragraf"><span class="CharOverride-20">Habara Şehrazad’la ilk kez dört ay önce karşılaşmıştı. Habara, kuzey Kanto bölgesinin küçük bir şehrinden bu “ev”e gönderilmiş, yakınında yaşayan bir kadın “destek görevlisi” olarak onunla ilgilenmekle görevlendirilmişti. Bu kadının görevi, dışarıya çıkamayan Habara için yiyecek ve diğer ihtiyaçlarının alışverişini yaparak bunları “ev”e getirmekti. Onun okumak istediği kitap, dergi ve dinlemek istediği CD’leri de satın alıp getiriyordu. Ayrıca kendi seçtiği DVD filmleri de alıp getiriyordu arada (Habara, onun filmleri hangi kriterlere göre seçtiğini hâlâ anlayabilmiş değildi).  </span></p>
			<p class="paragraf"><span class="CharOverride-20">Şehrazad, Habara oraya yerleştikten bir hafta sonra açık bir şekilde onu yatağa davet etmişti. Prezervatif de hazırdı. Bu da belki ondan istenen “destek faaliyetleri”nden biridir diye düşündü. Her ne ise, Habara olayın akışına bıraktı kendini; şaşırmadan, tereddüt etmeden karşı taraftan gelen davete uydu. Onunla yatağa girdi, olayın mantığını kavrayamadan Şehrazad’ın bedeniyle buluştu bedeni.  </span></p>
			<p class="paragraf"><span class="CharOverride-20">Sevişmelerinde tutku yoktu, ama bu bir görev gibi sevişiyorlar demek de değildi. Eğer bu durum, ona verilmiş (ya da ısrarlı bir şekilde yapması için yönlendirildiği) bir görev olarak başladıysa bile, bir noktadan sonra onun bu durumdan –tümünde olmasa da– haz aldığı görülüyordu. Onun bedeninin gösterdiği tepkiyi fark eden Habara bundan memnun olmuştu. Sonuçta o da kafese kapatılmış vahşi bir hayvan değildi; hassas ve karışık bir durum yaşayan bir bireydi sadece. Seks yapmaları fiziksel ihtiyaçları giderme amaçlı olsa da, bu onu tam anlamıyla avutmuyordu. Şehrazad’ın kendisiyle olan cinsel birlikteliğinin ne kadarını görev olarak bellediğinin, ne kadarını kişisel olarak aldığının ayrımını yapamıyordu Habara.  </span></p>
			<p class="paragraf"><span class="CharOverride-20">Sadece seks değildi Habara’nın anlamadığı. Onun Habara için yaptığı tüm günlük işlerin ne kadarı onun görevinin bir parçasıydı, ne kadarı iyi niyetten kaynaklanıyordu (buna iyi niyet denebilir miydi?), Habara bunları da ayırt edemiyordu. Şehrazad, duygu ve niyetlerinin okunması zor bir kadındı. Örneğin neredeyse hep basit, işlemesiz iç çamaşırı giyerdi. Muhtemelen otuzlu yaşlarındaki ev kadınlarının günlük olarak giydiği –o güne dek otuz yaşlarında evli bir kadınla ilişki yaşamamış olan Habara bunu ancak tahmin edebiliyordu– tarzda şeylerdi bunlar. Herhangi bir süpermarketin indirimli satış reyonundan alınmış gibiydiler. Ancak bazı günlerde tahrik edici iç çamaşırları da giymiyor değildi. Nereden aldığını bilemiyordu Habara ama oldukça pahalı şeylere benziyordu bu giydikleri. Hoş ipekten, güzel dantelli veya göz alıcı renklerde zarif parçalardı. İç çamaşırı tercihlerindeki bu fark acaba hangi amaç ya da durumdan kaynaklanıyordu, Habara’nın hiçbir fikri yoktu.  </span></p>
			<p class="paragraf"><span class="CharOverride-20">Aklını karıştıran başka bir şey ise Şehrazad’la cinsel birleşme ile onun hikâye anlatıcılığı arasında ayrılmaz bir bağ kurmasıydı, bir çift oluyordu bu ikisi. İçlerinden biri tek başına kalmıyordu. Çekici olmayan bir partnerle pek de tutkulu olmayan bir tensel birlikteliğe nasıl olup da kendini bu kadar kaptırmış olduğu aklını karıştırıyordu Habara’nın, bu daha önce hiç yaşamadığı bir durumdu.  </span></p>
			<p class="paragraf20">  </p>
			<p class="paragraf"><span class="CharOverride-20">“Lisedeydim” demişti bir gün Şehrazad yatakta uzanmış yata</span><span class="CharOverride-20">rlarken, bir itirafta bulunur gibi, “ara sıra başka evlere gizlice giriyordum.”  </span></p>
			<p class="paragraf"><span class="CharOverride-20">Habara –onun anlattıkları karşısında çoğu zaman olduğu gibi– akla yatkın bir yorumda bulunamadı.  </span></p>
			<p class="paragraf"><span class="CharOverride-20">“Sen hiç başkasının evine gizlice girdin mi?”  </span></p>
			<p class="paragraf"><span class="CharOverride-20">“Yok” diye yanıtladı Habara zayıf bir sesle.  </span></p>
			<p class="paragraf"><span class="CharOverride-20">“Bir kez yaparsan alışkanlık halini alır.”  </span></p>
			<p class="paragraf"><span class="CharOverride-20">“Ama suç bu!”  </span></p>
			<p class="paragraf"><span class="CharOverride-20">“Aynen öyle. Yakalanırsan polis tarafından tutuklanırsın. Meskene tecavüze ek olarak hırsızlık (ya da hırsızlığa teşebbüs), çok ağır bir suçtur. Kötü bir şey olduğunu bilsen de bağımlısı oluverirsin.”  </span></p>
			<p class="paragraf"><span class="CharOverride-20">Habara bir şey demeden hikâyenin devamını bekledi.  </span></p>
			<p class="paragraf"><span class="CharOverride-20">“Bir başkasının evine, onlar evde yokken girmenin en güzel yanı, orada tam bir sessizliğin olmasıdır. Çok dinlendiricidir bu. O evin, dünyanın en dingin yeri olduğu hissine kapılırdım. </span><span class="CharOverride-23">Ölüm sessizliğinin</span><span class="CharOverride-20"> hüküm sürdüğü bir mekânda, yere oturup öylece durarak, bofa balığı olduğum zamanlara dönerdim” diye anlattı Şehrazad. “Bu harika bir duygudur. Sana önceki yaşamımda bofa balığı olduğumu anlatmıştım, değil mi?”  </span></p>
			<p class="paragraf"><span class="CharOverride-20">“Anlatmıştın.”  </span></p>
			<p class="paragraf"><span class="CharOverride-20">“İşte aynı o zamanki gibi. Suyun dibindeki kayaya ağzımı vantuz gibi yapıştırıp suyun içinde salım salım salınırdım. Tıpkı çevredeki bitkiler gibi. Etrafta tam bir sessizlik olur; tek bir şeyin bile sesi duyulmazdı. Ya da belki de benim kulağım yoktu. Havanın açık olduğu günlerde su yüzünden ışıklar adeta ok gibi doğrudan suya girerdi. Bazen de bir prizma gibi rengârenk halde dağılırdı bu huzme. Pek çok renkte ve şekildeki balıklar başımın üzerinde usulca yüzerdi. Ben bir şey düşünmezdim o sırada. Diğer bir deyişle bofa balığına özgü düşünceler dışında bir şey düşünmezdim. O düşünceler muğlak olsa da hâlâ saftılar. Saydam değildiler ama dışarıdan tek bir şey de karışmamıştı içlerine. Ben, ben olarak kalırken aynı zamanda ben değildim. Bu duygularla sarmalanmak, kesinlikle harika bir şeydi.”  </span></p>
			<p class="paragraf20">  </p>
			<p class="paragraf"><span class="CharOverride-20">Şehrazad bir eve gizlice ilk kez lise ikinci sınıftayken girmişti. O sırada aynı sınıftan bir çocuğa âşıktı. Futbol takımın­da oynayan bu çocuk, uzun boylu ve derslerinde başarılıydı.</span><span class="CharOverride-20"> </span><span class="CharOverride-20">Yakışıklı denemese de akça pakça ve sempatik biriydi. Ancak liseli kızların çoğu gibi, o da aşkını karşısındakine söylememişti. Çocuk sınıftaki diğer bir kıza ilgi gösteriyor, Şeh</span><span class="CharOverride-20">razad’a bakmıyordu bile. Selam vermiyordu. Ne var ki, Şehrazad ondan bir türlü vazgeçemiyordu. Onu gördüğünde nefesi kesiliyor, bazen aşırı heyecandan kusacak gibi oluyordu. Bir şeyler yapmazsa aklını kaçıracağını düşünüyordu. Ancak seçenekler arasında ona aşkını itiraf etmek kesinlikle yoktu. Bunu yaparsa, sonuç iyi olmayacaktı çünkü.  </span></p>
			<p class="paragraf"><span class="CharOverride-20">Bir gün Şehrazad okulu kırdı. O çocuğun evi Şehrazad’ların evinden yürüyerek sadece on beş dakikalık mesafedeydi. Çocuğun babası yoktu; çimento fabrikasında çalışan adam, birkaç yıl önce çevre yolunda geçirdiği trafik kazasında ölmüştü. Annesi ise yakındaki şehirdeki bir lisede Japonca öğretmeniydi. Kız kardeşi ortaokuldaydı. Bu da öğlenleri evde hiç kimse olmuyor demekti.  </span></p>
			<p class="paragraf"><span class="CharOverride-20">Kapı kilitliydi kuşkusuz. Şehrazad, bir ihtimal diye düşünerek paspasın altına baktı; evet, anahtar oradaydı. Sakin taşra şehirlerinde suç oranı çok düşüktü. Bu yüzden insanlar kapı kilitlemeyi çok önemsemiyorlardı. Anahtarını unutan aile üyeleri için giriş kapısının önündeki paspasın ya da yakındaki bir saksının altına anahtar bırakanların sayısı az değildi.   </span></p>
			<p class="paragraf"><span class="CharOverride-20">Her olasılığa karşı zili çalıp bir süre bekleyerek evde kimse­</span><span class="CharOverride-20">nin </span><span class="CharOverride-20">olup </span><span class="CharOverride-20">olmadığını </span><span class="CharOverride-20">kontrol etti; komşuların bakmadığından da </span><span class="CharOverride-20">emin olunca anahtarı kullanıp eve girdi. İçeriden kapıyı ki­­</span><span class="CharOverride-20">lit­­­ledi. </span><span class="CharOverride-20">Ayakkabılarını çıkarıp bir poşete, poşeti de sırt çantasına koydu. Ayak </span><span class="CharOverride-20">sesi </span><span class="CharOverride-20">çıkarmamaya dikkat ede</span><span class="CharOverride-20">rek üst k</span><span class="CharOverride-20">ata</span><span class="CharOverride-20"> çıktı.   </span></p>
			<p class="paragraf"><span class="CharOverride-20">Çocuğun odası ikinci kattaydı. Küçük, tahtadan yapılma bir yatağı vardı; kitapla dolu bir kitaplık, elbise dolabı ve çalışma masası. Kitaplığın üzerinde küçük bir radyolu CD çalar ile CD’ler duruyordu. Duvarda Barcelona futbol takımının resminin yer aldığı takvim ve takım flaması asılıydı. Bunlardan başka hiçbir süs eşyası yoktu; ne bir fotoğraf ne de bir resim. Krem rengi duvar vardı sadece. Pencerede beyaz perde asılıydı. Odası derli topluydu. Ortalıkta duran kitap olmadığı gibi çıkarılıp bırakılmış bir kıyafet de yoktu. Masanın üzerindeki kırtasiye eşyalarının hepsi olmaları gereken yerde duruyordu. Oda sahibi titizdi demek. Ya da annesi her gün topluyordu odayı. Veya ikisi birdendi. Bu durum Şehrazad’ı endişelendirdi. Eğer oda darmadağınık olsaydı, onun bir şeyleri dağıtması fark edilmezdi. </span><span class="CharOverride-23">Keşke dağınık olsaydı</span><span class="CharOverride-20">, diye düşündü Şehrazad; şimdi çok dikkatli hareket etmek zorundaydı. Ama aynı zamanda odanın temiz ve sade oluşu, derli toplu hali onu mutlu etmişti. Odası tam da o çocuk gibiydi.  </span></p>
			<p class="paragraf"><span class="CharOverride-20">Şehrazad, çalışma masasının önündeki sandalyeye oturdu, bir süre öylece durdu orada. “O her gün bu sandalyeye oturup çalışıyor demek” diye düşününce heyecandan kalbi hızlı hızlı çarpmaya başladı. Masanın üzerindeki kırtasiye malzemelerini birer birer eline aldı, onları avucunun içinde okşayıp kokladı, sonra öptü; kurşunkalemi, makası, cetveli, zımbayı, masa üstü takvimini ve diğer tüm şeyleri. Normalde sıradan olan bu şeyler, ışıl ışıl göründü Şehrazad’a.   </span></p>
			<p class="paragraf"><span class="CharOverride-20">Masanın çekmecelerini teker teker açtı sonra, içlerini dikkatlice inceledi. En üst çekmecede iki ayrı bölmede ufak tefek kırtasiye malzemeleri ile anmalıklar vardı. İkinci çekmecede mevcut derslerinde kullandığı defterler, üçüncüsünde ise (en derin çekmeceydi bu) çeşit çeşit kâğıtlar, eski defterler, sınav kâğıtları bulunuyordu. Çekmecelerdeki şeylerin tamamına yakını ya derslerle ilgili şeyler ya da futbol takımıyla ilgili belgelerdi. Bir tane bile dikkat çekici şey yoktu içlerinde. Beklediği gibi günce ya da mektup göremedi. Hiç fotoğraf yoktu. Şehrazad bu durumu çok tuhaf buldu. Bu çocuğun okul dersleri ve futbol takımı dışında hiç mi özel bir yaşamı yoktu? Yoksa bu tür şeyleri, göz önünde bırakmayıp özel bir yere mi saklamıştı?  </span></p>
			<p class="paragraf"><span class="CharOverride-20">Yine de onun masasının önüne oturup defterlerdeki elyazısını görmek bile, Şehrazad’ı çok etkilemişti. Heyecanını bastırmak için sandalyeden kalkıp yere oturdu. Tavana doğru baktı. Etraf hâlâ çok sessizdi. Çıt çıkmıyordu. Böyle yaparak yine suyun dibindeki bofa balığı gibi hissedebildi kendini.  </span></p>
			<p class="paragraf20">  </p>
			<p class="paragraf"><span class="CharOverride-20">Habara, “Tüm yaptığın onun odasına girip bir sürü şeye dokunmak ve orada öylece kımıldamadan oturmak mıydı yani?” diye sordu.  </span></p>
			<p class="paragraf"><span class="CharOverride-20">“Hayır, sadece bu değil” diye yanıtladı Şehrazad. “Ona ait bir şeye sahip olmak istedim; gündelik kullandığı, üzerine giydiği ya da taktığı bir şeye. Ama bu şey değerli bir şey olmamalıydı. Değerli bir şeyin kaybolduğu hemen anlaşılırdı çünkü. Bu yüzden kurşunkalemlerinden bir tanesini çalmaya karar verdim.”  </span></p>
			<p class="paragraf"><span class="CharOverride-20">“Tek bir kurşunkalem mi?”  </span></p>
			<p class="paragraf"><span class="CharOverride-20">“Evet. Kullandığı bir tanesini. Ancak oradan bir şey çalıp öylece gitseydim bu salt hırsızlık olacaktı. Ona ait bir şeyi almamın anlamı yitecekti. Çünkü, ben aslında, deyim yerindeyse, ‘aşk hırsızı’ydım.”   </span></p>
			<p class="paragraf"><span class="CharOverride-12" xml:lang="tr-TR">Aşk hırsızı mı­­­?</span><span class="CharOverride-20"> diye düşündü Habara. Bu bir sessiz film adı</span><span class="CharOverride-20"> gibi gelmişti kulağına.  </span></p>
			<p class="paragraf"><span class="CharOverride-20">“Bu yüzden de aldığım kaleme karşılık bir şey bırakmak istedim, benden bir </span><span class="CharOverride-23">iz. </span><span class="CharOverride-20">Oradaki varlığımı kanıtlayacak, yaptığımın hırsızlık değil bir değiş tokuş olduğunu ispat edecek sembolik bir bildirim. Ama geride bırakabileceğim uygun bir şey gelmiyordu aklıma. Sırt çantamın içine, kıyafetlerimin ceplerine bakındım ama benden iz olabilecek bir şey bulamadım. Önceden hazırlık yapsaydım keşke diye düşündüm ama öncesinden bu durumu yaşayacağım aklıma gelmemişti ki... Çaresiz, bir tampon bıraktım geriye. Elbette kullanılmamış, paket içinde olan bir tane; âdet görme zamanım yaklaştığından yanımda taşıyordum. Onu, masanın en alt çekmecesinin en dip köşesine sakladım, böylece görülmesi çok zor olacaktı. Bu da beni çok tahrik etmişti; onun çekmecesinde benim tamponumun gizli saklı halde duruyor olması. O kadar çok heyecanlanmıştım ki hemen sonra reglim başlamıştı.”  </span></p>
			<p class="paragraf"><span class="CharOverride-12" xml:lang="tr-TR">Kurşunkaleme karşılık tampon,</span><span class="CharOverride-20"> diye düşündü Habara, güncesine böyle yazmalıydı belki de. “Aşk hırsızı, kurşunkalem ve ta</span><span class="CharOverride-20">mpon.” Bunu okuyan biri ne düşünürdü acaba?  </span></p>
			<p class="paragraf"><span class="CharOverride-20">“O gün çocuğun evinde en fazla on beş dakika geçirmişimdir. İlk kez birisinin evine bu şekilde giriyordum ve birinin çıkıp gelebileceği aklıma gelince kalbim küt küt atmaya başladı, orada daha fazla kalamadım. Etrafı kolaçan ettikten sonra usulca çıktım evden, kapıyı kilitleyip anahtarı aldığım yere, paspasın altına koydum. Oradan doğruca okula gittim, onun kurşunkalemini özenle taşıyarak.”  </span></p>
			<p class="paragraf"><span class="CharOverride-20">Şehrazad bir süre suskun kaldı. O güne dönmüş, o gün or</span><span class="CharOverride-20">ada olanları birer birer yeniden yaşıyordu sanki.  </span></p>
			<p class="paragraf"><span class="CharOverride-20">“Ondan sonraki bir haftayı hiç olmadığım kadar mutlu geçirdim” dedi Şehrazad. “Onun kurşunkalemini kullanıp gelişigüzel şeyler yazdım defterime. Kokusunu içime çekip öpüyor, yüzüme değdirip parmaklarımla okşuyordum kalemi. Bazen üzerinde dilimi dolaştırıp emiyordum. Yazdıkça küçülüyordu kalem, bu üzücü bir şeydi kuşkusuz ama kaçınılmazdı da. </span><span class="CharOverride-12" xml:lang="tr-TR">Kullanamayacağım kadar küçülünce yenisini almaya gidebilirim, </span><span class="CharOverride-20">diye avunuyordum. Masasının üzerindeki kalemlikte bir sürü kalem vardı daha. Bunlardan biri daha eksilse ruhu bile duymazdı. Muhtemelen çekmecenin en dibine bıraktığım tamponumdan haberi bile olmamıştı henüz. Bunları düşününce tahrik oldum. Bedenimde uyanan arzuyu bastırmak için sıranın altında dizlerimi birbirine sürtmek zorunda kaldım. Gerçekte o çocuk bana bakmıyor, varlığımı fark etmiyor olsa da umurumda değildi, çünkü o farkında olmadan ben onun bir parçasına gizlice sahip olmuştum.”  </span></p>
			<p class="paragraf"><span class="CharOverride-20">“Büyülü bir ayin gibi” dedi Habara.  </span></p>
			<p class="paragraf"><span class="CharOverride-20">“Evet, bir anlamda büyülü bir olaydı benim için. Yıllar sonra tesadüfen bu duruma benzer bir konuyu anlatan bir kitap okuduğumda bir şeyi anladım. Benim yaptığım arzularımı tatmin etmekti. Ama o zamanlar daha lisedeydik ve o denli derinlemesine düşünemiyordum. Bu anlattığım şeyleri yapmak çok riskliydi aslında. Bir eve izinsiz girdiğim anlaşılırsa okuldan atılacağım gibi, bu yaptığımın duyulmasıyla yaşadığım mahallede kalmam da olanaksız hale gelebilirdi. Bunları kendime defalarca söylesem de, boşunaydı. Doğru düzgün düşünemiyordum ki.”  </span></p>
			<p class="paragraf20">  </p>
			<p class="paragraf"><span class="CharOverride-20">On gün sonra tekrar okulu kırıp onun evine girmişti. Sabah, saat on bird</span><span class="CharOverride-20">i. Önceki sefer olduğu gibi kapının önündeki paspasın altından anahtarı alıp eve girdi. İkinci kata çıktı. Onun odası yine kusursuz şekilde düzenliydi, yatak toplanmıştı. Şehrazad, onun kullandığı kurşunkalemlerden bir tane daha alıp kendi kalem kutusuna koydu özenle. Sonra çekine çekine onun yatağına uzandı. Eteğini topladı, iki elini göğsünün üzerinde birleştirip tavana doğru baktı. Her akşam bu yatakta uyuyordu o çocuk; kalp atışları hızlandı, düzgün nefes alamaz oldu. Hava ciğerlerine kadar ulaşmıyordu sanki. Boğazı kurumuş, nefes aldıkça acıyordu.   </span></p>
			<p class="paragraf"><span class="CharOverride-20">Şehrazad, yataktan kalktı, örtüyü düzeltti, ilk gelişindeki gibi yere oturdu, başını tavana doğru kaldırdı. Yatakta uzanmaya devam etmek için henüz çok erken diye ikna etmişti kendini. Bu heyecan onun baş edebileceğinden daha yoğundu.  </span></p>
			<p class="paragraf"><span class="CharOverride-20">Bu kez yarım saat kadar kaldı odada Şehrazad. Onun defterini çekmeceden çıkarıp yazdıklarına göz attı. Roman yorumlama ödevini okudu. Natsume Soseki’nin </span><span class="CharOverride-23">Kokoro</span><span class="CharOverride-20">’su üzerine yaz tatili ödeviydi bu. Notları yüksek, başarılı bir öğrencinin okunaklı elyazısı ile yazılmıştı; gördüğü kadarıyla sözcük hatası da, yazım hatası da yoktu. Notu, A’ydı. Ondan da tam bu beklenirdi. Böylesine özenli bir elyazısıyla yazılmış bir komposizyona, öğrencinin kim olduğuna bakmadan, hatta ne yazdığını bile okumadan A verilse yeriydi.   </span></p>
			<p class="paragraf"><span class="CharOverride-20">Sonra Şehrazad çekmeceli dolabı açtı, sırayla içindekilere baktı. Onun iç çamaşırları, çorapları, tişörtleri, pantolonları, futbol kıyafetleri... Hepsi de özenli ve düzgün bir şekilde katlanıp konmuştu. Üzerlerinde tek bir leke olmadığı gibi aşırı yıpranmış bir kıyafet de yoktu aralarında.  </span></p>
			<p class="paragraf"><span class="CharOverride-20">Tüm kıyafetleri düzenli bir şekilde katlanmıştı. Kendisi mi katlıyordu, yoksa annesi mi acaba? Annesi olmalıydı. Her gün o çocuk için bunları yapan annesine karşı büyük bir kıskançlık duydu.   </span></p>
			<p class="paragraf"><span class="CharOverride-20">Şehrazad, dolaptaki çekmeceye burnunu sokup kıyafetleri kokladı birer birer. Her biri güzelce yıkanmış, açık, güneşli havada kurutulmuş giysiler gibi kokuyordu. Düz, gri renkli bir tişörtü çekmeceden çıkardı, açıp yüzüne bastırdı; koltuk altlarında onun ter kokusu olabilir miydi? Hiç ter kokmuyordu. Yine de uzun bir süre o tişörtü yüzüne sımsıkı bastırdı, burnundan nefes alıp veriyordu. O tişörte sahip olmak istedi. Ama tişörtü çalmak tehlikeli olabilirdi. Tüm kıyafetleri öylesine titizlikle düzenlenmişti ki, o çocuk (ya da annesi) çekmecedeki tişört sayısını tam olarak biliyor olabilirdi. Biri eksildiğinde bu anlaşılırdı.  </span></p>
			<p class="paragraf"><span class="CharOverride-20">Şehrazad nihayet tişörtü alıp götürmekten vazgeçti. Güzelce katlayarak eski haline getirdi, çekmecenin içine yerleştirdi. Temkinli olmalıydı. Riske giremezdi. Şehrazad bu kez kurşunkalemle birlikte, çekmecenin en dip köşesinde bulduğu futbol topu şeklindeki rozeti de yanına aldı. İlkokuldaki çocuk futbol takımına ait bir şeydi bu. Eskiydi ve önemli bir şey gibi de durmuyordu. Kaybolduğunu anlamazdı büyük ihtimalle. Ya da fark edene dek epey bir zaman geçerdi. Sonra, geçen sefer geldiğinde en alt çekmecenin dibine koyduğu tamponun yerinde durup durmadığına baktı. Tampon, koyduğu yerdeydi hâlâ.  </span></p>
			<p class="paragraf"><span class="CharOverride-20">Eğer annesi o tamponu bulacak olursa, neler yaşanacağını hayal etti Şehrazad. Tamponu görünce annesi ne düşünecekti? Oğluna doğrudan sorular sorarak onu sıkıştırır mıydı acaba, </span><span class="CharOverride-23">regl olunca kullanılan bir malzeme sende neden bulunuyor, sebebini söyle, </span><span class="CharOverride-20">diye? Ya da bu durumu kendine saklar ve iç karartıcı tahminlerde mi bulunurdu? Bu durumda annesinin nasıl bir yöntem izleyeceğini, ne yapacağını kestiremiyordu Şehrazad. Tamponu orada bıraktı yine de. Ne de olsa orada kendinden bıraktığı ilk izdi o.   </span></p>
			<p class="paragraf"><span class="CharOverride-20">Bu kez Şehrazad kendinden ikinci bir iz olarak üç tel saç bırakmaya karar verdi. Önceki gece hazırlığını yapmıştı; saçından kopardığı üç teli naylona sarıp küçük bir zarfa koymuş ve zarfın ağzını da kapatmıştı. Hazırladığı bu zarfı sırt çantasından çıkarıp çocuğun çekmecesinin içindeki eski matematik defterlerinin arasına koydu. Ne çok uzun ne de çok kısa, düz ve siyahtı saçları. DNA testi yapılmadığı sürece kime ait olduğu anlaşılamazdı. Yine de saçların genç bir kıza ait olduğu açıktı.   </span></p>
			<p class="paragraf"><span class="CharOverride-20">Evden çıkıp doğruca okula gitti. Öğle tatilinden sonra derslere girdi. Sonraki on günü büyük bir mutlulukla geçirdi. O çocu</span><span class="CharOverride-20">ğun bir parçası daha artık onun olmuştu. Ancak tahmin edileceği gibi, bu hikâyenin sonu sorunsuz bitmiyor. Bir başkasının evine izinsiz girmek, Şehrazad’ın da belirttiği gibi, bir alışkanlığa dönüşmüştü çünkü.  </span></p>
			<p class="paragraf20">  </p>
			<p class="paragraf"><span class="CharOverride-20">Hikâyenin tam da bu kısmında yatağın başucundaki saate baktı. Saat, dört otuz ikiyi gösteriyordu. “Artık gitmeliyim” dedi kendi kendine konuşur gibi. Yataktan kalkıp giyinmeye başladı. Üzerinde hiçbir süs bulunmayan, günlük giyim için olan beyaz çamaşırlarını giydi, sutyeninin kancalarını sırtında birbirine taktı, hızlıca kot pantolonunu giydi, Nike marka lacivert pamuklu kazağını üstüne geçirdi. Ellerini lavaboda özenle sabunlayarak yıkadı, saçını şöyle bir taradıktan sonra mavi Mazda arabasına binerek uzaklaştı.   </span></p>
			<p class="paragraf"><span class="CharOverride-20">Habara tek başına kalmıştı, aklına yapacak bir şey de gelmiyordu. Zihninin içinde Şehrazad’ın yatakta anlattık</span><span class="CharOverride-20">larının tadına varıyordu ağı</span><span class="CharOverride-20">r ağır, tıpkı bir ineğin ağzınd</span><span class="CharOverride-20">a ot gevelemesi gibi. Hikâyede bundan sonra neler olacağını –onun hikâyelerinin çoğunda olduğu gibi– öngöremiyordu. Şehrazad’ın lise ikinci sınıftayken nasıl göründüğünü de canlandıramıyordu gözünde. O zamanlar bugünden farklı olarak narin miydi acab</span><span class="CharOverride-20">a bedeni? Okul üniforması ve beyaz çorap giyip, saçını bağlıyor muydu?  </span></p>
			<p class="paragraf"><span class="CharOverride-20">Henüz acıkmadığından yemek hazırlamaya geçmeden önce okumakta olduğu kitaba devam etmeye çalıştıysa da bir türlü okumaya veremedi kendini. Şehrazad’ın iki katlı eve usulca girişi, o çocuğun tişörtünü yüzüne bastırıp kokusunu içine çekmesi gelip duruyordu gözünün önüne. Habara bir an önce hikâyenin devamını dinlemek istiyordu.  </span></p>
			<p class="paragraf20">  </p>
			<p class="paragraf"><span class="CharOverride-20">Şehrazad’ın “ev”e bir sonraki gelişi, hafta sonundan üç gün </span><span class="CharOverride-20">sonraydı. Her zamanki gibi büyük bir kâğıt torbaya doldurduğu yiyeceklerle gelmişti. Son tüketim tarihlerini kontrol edip yenileri arkaya daha eski tarihlileri öne aldı; konservelerin, cam kavanozlarda yiyeceklerin, çeşnilerin ne kadar kaldığını kontrol edip, bir sonraki alışveriş listesini oluşturdu. Yeni Perrier’leri soğuması için buzdolabına koydu. Yeni aldığı kitap ve DVD’leri masanın üzerine bıraktı.   </span></p>
			<p class="paragraf"><span class="CharOverride-20">“Eksik kalan ya da istediğin başka bir şey var mı?”  </span></p>
			<p class="paragraf"><span class="CharOverride-20">“Aklıma bir şey gelmiyor özellikle” diye yanıtladı Habara.  </span></p>
			<p class="paragraf"><span class="CharOverride-20">Sonra ikisi de alıştıkları üzere yatağa geçip seks yaptılar. Biraz ön sevişmenin ardından prezervatif takarak içine girdi (kadın sağlık açısından en başından beri onun prezervatif kullanmasını istemişti), bir süre sonra boşaldı. Sevişmeleri bir zorunluluktan kaynaklanmıyordu ama özellikle de şehvetle, istekle yapılan bir şey değildi. Kadın sanki sevişmesine coşku katmaktan özellikle kaçınıyor gibiydi. Sürücü kursundaki bir eğitmenin adaylardan tutkulu bir yaklaşım beklememeleriyle aynıydı bu durum.  </span></p>
			<p class="paragraf"><span class="CharOverride-20">Habara’nın prezervatifin içine belirli miktarda spermi, doğru biçimde boşaltıp boşaltmadığını kontrol eder gibi prezervatife baktıktan sonra anlatmaya başladı.  </span></p>
			<p class="paragraf20">  </p>
			<p class="paragraf"><span class="CharOverride-20">Çocuğun evine ikinci kez gizlice girdikten sonraki on günü mutlu memnun geçmişti. Futbol topu rozetini ve kurşunkalemi, kalem kutusuna saklamıştı. Ders sırasında ara sıra parmağıyla usulca okşamıştı onları. Kurşunkalemin sapını dişiyle hafifçe kemirdikten sonra ucunu yalamıştı. Çocuğun odasını hayal etmiş, çalışma masasını, yatağını, kıyafet dolu elbise dolabını, sade, beyaz </span><span class="CharOverride-12" xml:lang="tr-TR">boxer</span><span class="CharOverride-20">’larını aklından geçirmiş, onun masasının çekmecesine gizlediği tamponunu ve üç tel saçını düşünmüştü sonra.   </span></p>
			<p class="paragraf"><span class="CharOverride-20">Gizlice eve girmeye başladığından beri okuldaki derslere ilgisi neredeyse hiç kalmamıştı. Ders sırasında ya düşlere dalıyor ya da onun kurşunkalemine ve rozetine parmaklarıyla dokunmaya kaptırıyordu kendini. Eve döndüğünde ise, okul ödevlerini yapma isteği duymuyordu hiç. Aslında Şehrazad’ın dersleri pek kötü sayılmazdı. Sınıfın en iyisi değilse de, derslerine çalışan biriydi ve sınavlardan genel ortalamanın üzerinde notlar alırdı. Bu yüzden de derste sorulan sorulara yanıt verememeye başlayınca öğretmenleri ona kızmak yerine şüpheli bakışlar yönelttiler sadece. Öğle arasında öğretmenler odasına çağırıp “Kötü bir şey mi oldu? Seni endişelendiren bir şey mi var?” diye sordukları da oldu. Ancak o ne yanıt vereceğini bilemedi. “Bugünlerde kendimi pek iyi hissetmiyorum” gibi bir şeyler geveledi. “Aslında bir çocuğa âşık oldum, gizli gizli onun evine giriyorum bazen, ondan çaldığım kurşunkalem ve rozete dokunmaya kaptırıyorum kendimi. O çocuktan başka hiçbir şey düşünemez oldum” diyemezdi kuşkusuz. Bu onun tek başına taşıması gereken ağır ve karanlık bir sırdı çünkü.   </span></p>
			<p class="paragraf20">  </p>
			<p class="paragraf"><span class="CharOverride-20">“Onun evine girmekten alamıyordum kendimi artık” dedi Şehrazad. “Bu çok tehlikeli bir işti anlayacağın gibi. Bu ip cambazlığını daha fazla devam ettiremeyeceğimin de farkındaydım. Her an birilerine yakalanabilirdim, işin içine polis karışabilirdi. Bunlar aklıma geldikçe çok endişeleniyordum. Ama tepeden yuvarlanmaya başlamış olan kayayı durduramıyordum. İkinci ‘ev ziyaretim’den on gün sonra ayaklarım kendiliğinden beni onun evine doğru götürdü. Gitmezsem aklımı kaçırabilirdim. Şimdi düşündüğümde, o günlerde zaten biraz aklımı kaçırmış olduğumu anlayabiliyorum.”  </span></p>
			<p class="paragraf"><span class="CharOverride-20">“Okulu sık sık asman sorun olmuyor muydu peki?” diye sordu Habara.  </span></p>
			<p class="paragraf"><span class="CharOverride-20">“Bizimkiler kendi işleriyle çok meşguldüler, bana pek dikkat etmiyorlardı. O güne değin onlara bir kez bile problem yaşatmadığım gibi, söylediklerine karşı çıkmışlığım da olmamıştı. Bu yüzden beni kendi halime bırakmakta bir sakınca görmemiş olmalıydılar. Okula verdiğim belgenin sahtesini kolayca yapabiliyordum. Annemin yazısını taklit ederek, okula gidememe sebebimi kısaca yazıp imzalıyordum. Sorumlu öğretmene de kendimi iyi hissetmediğim için bazen yarım gün hastaneye gitmem gerektiğini söylemiştim daha öncesinde. Uzun zamandır okula devam etmeyen birkaç kişi vardı sınıfta, herkes onlara kafa yorduğundan benim ara sıra yarım gün okula gelmememi kimse dikkate almıyordu.”  </span></p>
			<p class="paragraf"><span class="CharOverride-20">Şehrazad, yatağın başucundaki saate bir göz attıktan sonra konuşmasına devam etti.  </span></p>
			<p class="paragraf"><span class="CharOverride-20">“Ben yine kapının önündeki paspasın altından anahtarı alıp</span><span class="CharOverride-20"> kapıyı açarak içeri girdim. Her zaman olduğu gibi, yo hay</span><span class="CharOverride-20">ır, bu sefer her zamankinden daha sakindi ev. Buzdolabının termostatının açılıp kapanma sesi, büyük bir hayvanın derin soluk alıp verişleri gibi duyuluyordu. Birden telefon çaldı. O kadar yüksek bir sesti ki bu, az kalsın yüreğim duracaktı. Vücudumdan terler boşandı. Elbette kimse yanıt vermedi telefona, on kez kadar çaldıktan sonra sustu; sonraki sessizlik, daha öncesinden de yoğundu.”  </span></p>
			<p class="paragraf20">  </p>
			<p class="paragraf"><span class="CharOverride-20">O gün Şehrazad o çocuğun yatağında uzun bir süre sırtüstü yattı. Bu kez önceki gibi küt küt atmamıştı kalbi, nefesi de düzenliydi. Onun yanında sessizce uyuduğunu, ikisinin birlikte yattıklarını hayal etti. Hani elini uzatsa onun kaslı koluna dokunuverecekmiş gibi hissetti. Ama gerçekte o, yanında değildi. Yine düşlerle sarmalanmıştı.   </span></p>
			<p class="paragraf"><span class="CharOverride-20">Derken Şehrazad, onun kokusunu içine çekmek istedi. Yataktan kalktı, elbise dolabını açtı. Gömleklerin hepsi de tertemiz yıkanmış, gün ışığında kurutulmuş, rulo pasta gibi yuvarlak şekilde katlanmıştı. Üzerlerinde hiçbir leke yoktu, kötü bir koku da yoktu. Aynı geçen seferki gibi.   </span></p>
			<p class="paragraf"><span class="CharOverride-20">Ansızın bir şey geldi aklına. Hemen hızlı adımlarla alt kata indi. Banyodaki çamaşır sepetini bulup kapağını kaldırdı. Sepette çocuğun, annesinin ve kız kardeşinin çamaşırları vardı. Görünüşe göre bir günlük olmalıydılar. Şehrazad bunların içinden bir erkek kıyafeti seçti. BVD marka beyaz, bisiklet yaka bir tişörttü bu. Onu alıp kokladı; kesinlikle genç bir erkeğin ter kokusuydu üzerindeki. Keskin bir kokuydu – sınıftaki erkek öğrencilerin yanındayken burnuna gelen kokuyla aynıydı. Özellikle keyif veren bir koku değilse de Şehrazad’a sonsuz bir mutluluk vermişti. Tişörtün koltuk altına yüzünü sürdü, ter kokusunu içine iyice çekince, birbirlerine sarıldıklarını, onun iki koluyla kendisini kavradığını hissetti.   </span></p>
			<p class="paragraf"><span class="CharOverride-20">Şehrazad tişörtü alarak ikinci kata çıktı, tekrar yatağa uzandı. Tişörtü yüzüne bastırıp ter kokusunu bıkmadan ko</span><span class="CharOverride-20">kladı, kokladı. Böyle yaparken bedeninin alt kısmında hafif bir karıncalanma hissetti; meme uçları da sertleşiyordu. “Âdetim mi başlıyor acaba? Hayır, değil. Henüz erken. Bu, şehvetten kaynaklanan bir şey olmalı” diye tahminde bulundu. Nasıl bastırabilirdi peki? Nasıl başa çıkacaktı bu durumla? Hiç bilmiyordu. Daha doğrusu, </span><span class="CharOverride-23">şimdi burada</span><span class="CharOverride-20"> hiçbir şey yapamazdı. Ne de olsa şu anda, onun odasında, onun yatağında yatıyordu.  </span></p>
			<p class="paragraf"><span class="CharOverride-20">Şehrazad, tişörtü yanında götürmeye karar verdi. Bu da tehlikeli bir şeydi şüphesiz. Annesinin oğlunun tişörtlerinden birinin kaybolduğunu anlaması işten değildi. Birinin onu çalıp götürdüğünü aklına getiremese bile, </span><span class="CharOverride-12" xml:lang="tr-TR">bir yerlere kaldırmış olmalıyım</span><span class="CharOverride-20"> diye evin içinde arardı. Evi bu denli özenle silip süpüren, toparlayan biri mutlaka düzen hastalığına yakalanmış demekti. Bir şey ortadan kaybolacak olsa, onu bulmak için evin altını üstüne getirirdi, tıpkı katı bir eğitimden geçmiş bir polis köpeği gibi. Bu arada çok sevdiği oğlunun odasında Şehrazad’ın bıraktığı bazı izleri de fark edebilirdi. Bu olacakları tahmin etse de tişörtten vazgeçmek istemiyordu. Aklı gönlüne bir türlü söz geçiremedi.   </span></p>
			<p class="paragraf"><span class="CharOverride-20">Onun yerine, “Acaba ben bu tişörte karşılık ne bırakabilirim?” diye düşündü Şehrazad. İç çamaşırını bırakmayı aklından geçirdi. Son derece sıradan, yeni sayılan, daha bu sabah giydiği bir külotu vardı. Onu dolabın en dibine gizleyebilirdi pekâlâ. Değiş tokuş yapmak için de bu kesinlikle eşdeğerde göründü ona. Ama çıkardığında külotun ağında ılık bir ıslaklık fark etti. “Şehvetin sonucu bu” diye düşündü. Kokladı ama belirgin bir koku almadı. Kirlenmiş bir şeyi onun odasına bırakmak da olacak iş değildi. Bunu yaparsa kendine haksızlık etmiş olurdu. Külotu tekrar giydi ve odada ne bırakabileceğini düşünmeye koyuldu.  </span></p>
			<p class="paragraf20">  </p>
			<p class="paragraf"><span class="CharOverride-20">Hikâyenin bu kısmında Şehrazad sessizliğe büründü. Uzun bir süre ağzından tek bir sözcük çıkmadı. Gözlerini kapatm</span><span class="CharOverride-20">ış, sessizce nefes alıp veriyordu. Habara da onun yanına oturmuş, konuşmasını bekliyordu ses çıkarmadan.  </span></p>
			<p class="paragraf"><span class="CharOverride-20">“Baksana, Habara” dedi Şehrazad sonunda gözünü açarak. Habara’ya ilk kez adıyla sesleniyordu.  </span></p>
			<p class="paragraf"><span class="CharOverride-20">Habara, onun yüzüne baktı şaşkınlıkla.  </span></p>
			<p class="paragraf"><span class="CharOverride-20">“Habara, bir kez daha sevişebilir miyiz acaba?” diye sordu.  </span></p>
			<p class="paragraf"><span class="CharOverride-20">“Bunu yapabilirim” diye yanıtladı Habara.  </span></p>
			<p class="paragraf"><span class="CharOverride-20">Sonra birbirlerine sarıldılar. Şehrazad’ın bedeni öncekinden çok farklıydı. Yumuşacıktı ve derinlerine kadar ıslanmıştı. Etkileyici ve şehvetliydi.</span><span class="CharOverride-12" xml:lang="tr-TR"> O şimdi, sınıf arkadaşı olan o çocuğun evine gizlice girdiği zamanki deneyimini canlı bir şekilde gerçekliğe dönüştürüyor hayalinde,</span><span class="CharOverride-20"> diye düşündü Habara. Daha doğrusu, </span><span class="CharOverride-23">gerçekten</span><span class="CharOverride-20"> de zamanda geriye gidip on yedi yaşındaki haline dönmüştü. Önceki yaşamına dönmek gibi bir şeydi bu. Şehrazad, </span><span class="CharOverride-23">böyle şeyleri</span><span class="CharOverride-20"> yapabilen biriydi. Hikâyecilik gücünü kendine yöneltmişti; başarılı bir hipnoz ustasının ayna kullanarak kendini hipnotize etmesi gibi.  </span></p>
			<p class="paragraf"><span class="CharOverride-20">Ve ikisi o güne değin hiç olmadığı kadar ihtirasla seviştiler. Uzun uzun, şehvetle. Kadın sonunda güçlü bir orgazm yaşadı. Bedeni defalarca şiddetle sarsıldı. Bu sırada surat ifadesine kadar tamamıyla farklılaşmıştı Şehrazad. Habara, onun on yedi yaşındaki halini, ince bir delikten bir an için görülen manzara gibi, gözünün önüne getirebilmişti. Şimdi onun kollarındaki kişi, otuz beş yaşında bir ev kadınının bedeni içine hapsolmuş, on yedi yaşında sorunlu bir genç kızdı. Habara, bunu tam anlamıyla hissetmişti. Şimdi şu andaki bedeninin içinde gözlerini kapatmış, bedeni hafifçe sarsılırken, terli erkek tişörtünü kokluyordu.  </span></p>
			<p class="paragraf"><span class="CharOverride-20">Sevişmeleri bittikten sonra Şehrazad hikâyesine devam etmedi. Her zamankinden farklı olarak Habara’nın prezervatifini de kontrol etmedi. Hiçbir şey konuşmadan, yan yana yatıyorlardı. Gözlerini tamamen açmış, dosdoğru tavana bakıyordu. Bofa balığının suyun dibinden berrak su yüzeyine bakması gibi. </span><span class="CharOverride-12" xml:lang="tr-TR">Özel bir dünyada ya da başka bir zaman diliminde, bofa balığı olsaydım –Nobutaka Habara adında biri olmak yerine, adsız bir bofa balığı– ne harika olurdu </span><span class="CharOverride-20">diye düşündü Habara. Şehrazad da Habara da bofa balığı olup bu şekilde yan yana suyun dibinde bir kayaya asılı kalıp, akıntıyla salınarak suyun yüzeyine bakarlar, tombul bir alabalığın geçmesini beklerlerdi.  </span></p>
			<p class="paragraf"><span class="CharOverride-20">“Peki sonunda onun tişörtünün yerine ne bıraktın?” diye sordu Habara sessizliği bozarak.  </span></p>
			<p class="paragraf"><span class="CharOverride-20">O ise bir süre daha suskunluğunu korudu, sonra konuştu, “Hiçbir şey bırakmadım. Çünkü, onun ter kokan tişörtünün yerine bırakabileceğim, ona eşdeğer bir şey yoktu yanımda. Bu yüzden sadece tişörtünü alıp çıktım oradan. Artık o noktada benim yaptığım açıkça hırsızlıktı.”   </span></p>
			<p class="paragraf20">  </p>
			<p class="paragraf"><span class="CharOverride-20">On iki gün sonra Şehrazad dördüncü kez onun evini ziyaret ettiğinde kapının kilidi değiştirilmişti. Öğlen olmak üzereydi, güneş ışığı üzerine vurunca çok sağlam ve görkemli bir sarılıkla parlıyordu kilit. Kapının önündeki paspasın altına anahtar konmamıştı. Oğlunun tişörtünün kaybolması annesini kuşkulandırmış olmalıydı. Anne, sağa sola keskin gözleriyle iyice bakmış ve evin içinde tuhaf bir şeylerin olup bittiğinin ayrımına varmış olmalıydı. </span><span class="CharOverride-12" xml:lang="tr-TR">Evde kimse yokken acaba birileri içeri mi girdi, </span><span class="CharOverride-20">diye düşünmüş ve derhal giriş kapısının kilidini değiştirmişti. Anne sezgilerinde kesinlikle haklıydı ve vakit yitirmeden de harekete geçmişti.   </span></p>
			<p class="paragraf"><span class="CharOverride-20">Kuşkusuz Şehrazad kilidin yenilenmiş olduğunu anlayınca hayal kırıklığına uğramış ama aynı zamanda da rahatlamıştı. Birisi onun sırtındaki ağır bir yükü almış gibi bir duyguydu bu. </span><span class="CharOverride-23">Böylece o eve gizlice girmek zorunda değilim artık</span><span class="CharOverride-20">, diye düşünmüştü. Kilit değiştirilmemiş olsaydı, o eve girip çıkmayı sürdürecek ve bu seferler sıklaşarak aşırıya kaçacaktı. Ve önünde sonunda başına bir felaket gelecekti. O üst kattayken ev halkından biri acil bir şey için eve dönecekti belki. O zaman kaçabilecek bir yeri de olmayacaktı. Kendini savunacak bir durum da yoktu. Yakalanması kaçınılmaz olacaktı. Böylesine yıkıcı bir durumdan kaçınmış oluyordu şimdi. Çocuğun, bir şahininki kadar keskin gözlere sahip annesine –aslında bir kez bile karşılaşmamışlardı ama– minnettar olmalıydı belki de.   </span></p>
			<p class="paragraf"><span class="CharOverride-20">Şehrazad her gece yatmadan önce evden aldığı tişörtü kokluyor, yanına koyup uyuyordu. Okula giderken kâğıda sarıp kimsenin bulamayacağı bir yere gizliyordu. Akşam yemeğini yiyip odasında tek başına kalınca onu yerinden alıyor, okşayıp kokluyordu. Gün geçtikçe koku azalır mı diye endişe etmiş olsa da, böyle bir şey olmamıştı. Çocuğun ter kokusu, hafızadan silinmeyen güçlü bir hatıra gibi, tişörte işlemişti.   </span></p>
			<p class="paragraf"><span class="CharOverride-20">Bundan sonra onun evine gizlice giremeyeceğini (giremeyecek olması iyi bir şeydi) düşündükçe, azar azar da olsa Şehrazad’ın aklı başına gelmeye başlamıştı. Artık bilinci doğru çalışıyordu. Sınıfta hayallere dalıp gitmeleri azalmış, öğretmenlerinin anlattıklarını kısmen de olsa işitir hale gelmişti. Ama yine de ders sırasında öğretmenlerin anlattıklarına kulak vermek yerine, çocuğu gözlemlemeye odaklanıyordu. Davranışlarında bir değişiklik var mı, tedirgin bir tavır içine girdi mi diye dikkatle izliyordu onu. Hiçbir değişiklik yoktu. Hep olduğu gibi o koca ağzını açıp gülüyor, öğretmenlerden soru gelirse akıllıca, doğru cevapları veriyor, dersler bittikten sonra büyük bir hevesle futbol antrenmanlarına katılıyordu. Antrenmanda bağırıp çağırıyor, bolca terliyordu. Çevresinde tuhaf bir şeyler olup bittiğine dair tek bir belirti yoktu. </span><span class="CharOverride-12" xml:lang="tr-TR">Son derece normal biri </span><span class="CharOverride-20">diye düşündü. </span><span class="CharOverride-23">Tek bir tane bile karanlık tarafı yok</span><span class="CharOverride-20">.  </span></p>
			<p class="paragraf"><span class="CharOverride-12" xml:lang="tr-TR">Ama ben onun karanlık bir yanını biliyorum,</span><span class="CharOverride-20"> diye düşündü Şehrazad, “ya da </span><span class="CharOverride-23">karanlık yana yakın bi</span><span class="CharOverride-12" xml:lang="tr-TR">r şeyini. Sanırım benden başka kimse bilmiyor bunu. Bilen tek kişi benim (belki annesi de biliyordur)</span><span class="CharOverride-20">. Çocuğun evine üçüncü kez gizlice girdiğinde, dolabın en dip köşesine güzelce gizlenmiş birkaç porno dergisi bulmuştu. Dergide çıplak kadın bedenlerinin fotoğrafları vardı. Kadınlar bacaklarını ayırmış, cinsel organlarını cömertçe sergiliyorlardı. Seks yaparkenki fotoğrafları da yer alıyordu dergide, bir seks sahnesinin fotoğrafı da. Son derece yapay bir seks pozisyonuydu bu. Sopa gibi cinsel organını kadının içine sokmuştu erkek. Bu tür fotoğrafları hayatında ilk kez görüyordu Şehrazad. Çocuğun çalışma masasının önüne oturmuş, bu dergilerin sayfalarını çeviriyor, fotoğraflara teker teker ilgiyle bakıyordu. </span><span class="CharOverride-12" xml:lang="tr-TR">Çocuk bunlara bakarak mastürbasyon yapıyor olmalı,</span><span class="CharOverride-20"> diye düşündü. Bu durumun iğrenç olduğunu düşünmediği gibi onun gizlediği bu karanlık yan karşısında hayal kırıklığına da uğramadı. Mastürbasyon yapmanın doğal bir şey olduğunu kabul ediyordu. Oluşan spermleri bir şekilde boşaltmak gerekirdi. Erkeklerin vücudu buna göre yapılmıştı (kadınların aybaşlarının olmasıyla aynı durumdu bu). O çocuk da onlu yaşlarındaki bir erkekti sonuçta. Bir kahraman olmadığı gibi bir aziz de değildi. Aksine, porno dergileri öğrendiği için rahatlamıştı Şehrazad.   </span></p>
			<p class="paragraf20">  </p>
			<p class="paragraf"><span class="CharOverride-20">“İzinsiz eve girmelere son verdikten bir süre sonra o çocuğa karşı duyduğum yoğun ilgi de azar azar tükendi. Dalgaların uzun, meyilli bir kumsaldan çekilişi gibi. Neden bilmiyorum ama artık eskisi gibi tutkuyla içime çekmiyordum onun tişörte sinmiş kokusunu. Kurşunkalem ve rozeti de okşamıyordum artık. Ateşim düşmüştü. Kapıldığım şey tam bir hastalıktı. Bu hastalık aklımı bir süre yüksek ateşle karıştırmıştı. İstisnasız he</span><span class="CharOverride-20">rkesin yaşamında en az bir kez aklını yitirdiği bir</span><span class="CharOverride-20"> zaman olmuştur. Ya da bu sadece</span><span class="CharOverride-20"> benim deneyimlediğim, bana özel bir olaydı. Sen böyle bir şey yaşadın mı hiç?”  </span></p>
			<p class="paragraf"><span class="CharOverride-20">Düşündü ama Habara’nın aklına böyle bir durum gelmedi. “O kadar uç bir olay yaşamışlığım yok benim” diye yanıtladı.</span><span class="CharOverride-20">  </span></p>
			<p class="paragraf"><span class="CharOverride-20">Bunu duyan Şehrazad biraz hayal kırıklığına uğramış gibi oldu. “Liseden mezun olduktan sonra onu unutmuştum bile; o kadar çabuk ve kolayca oldu ki bu bana bile tuhaf geldi. On yedi yaşındayken onun neyi beni bu denli güçlü biçimde çekmişti, onu bile hatırlayamaz olmuştum. Yaşam tuhaf, değil mi? Bir zamanlar müthiş bir şekilde parlayan, son derece arzu ettiğin bir şey, onu elde etmek için her şeyi göze alabilecekken, biraz zaman geçtikten sonra ya da ona biraz farklı açıdan bakın</span><span class="CharOverride-20">ca, şaşırtıcı derecede önemini yitiriveriyor. Acaba ben ne görmüştüm, bilemiyorum. İşte bu benim ‘izinsiz eve giriş zamanlarım’ın hikâyesi.”  </span></p>
			<p class="paragraf"><span class="CharOverride-12" xml:lang="tr-TR">Picasso’nun “Mavi Dönemi” gibi,</span><span class="CharOverride-20"> diye düşündü Habara. Bu</span><span class="CharOverride-20">nunla birlikte, Şehrazad’ın ne demek istediğini anlamıştı.  </span></p>
			<p class="paragraf"><span class="CharOverride-20">Kadın yatağın başucundaki saate baktı. Eve dönme saati yaklaşmıştı. Bir süre bekledikten sonra anlatmaya devam etti: “Aslına bakarsan, hikâyem burada bitmiyor. Dört yıl sonra, hemşire okulunda ikinci sınıf öğrencisiyken garip bir rastlantı sonucu onunla tekrar karşılaştım. Hikâyenin bu kısmında çocuğun annesi de epey yer alıyor, yine hayalet öykülerindekine benzeyen kimi şeyler de karışıyor işin içine. İnanacağından şüpheliyim ama dinlemek ister misin?”  </span></p>
			<p class="paragraf"><span class="CharOverride-20">“Hem de nasıl” diye yanıtladı Habara.  </span></p>
			<p class="paragraf"><span class="CharOverride-20">“Bir dahaki sefere kadar beklemen gerekecek” dedi Şehrazad. “Anlatması uzun sürer, benimse artık eve dönüp yemek hazırlamam gerekiyor.”   </span></p>
			<p class="paragraf"><span class="CharOverride-20">Yataktan çıkıp iç çamaşırlarının ardından jartiyer çorabını, eteğini giydi, sutyenini taktı. Habara yatakta uzanmış, onu izliyordu. Kadınların kıyafetlerini giymesi, çıkarmalarından daha çok etkiliyordu onu.  </span></p>
			<p class="paragraf"><span class="CharOverride-20">“Al</span><span class="CharOverride-20">mamı istediğin b</span><span class="CharOverride-20">ir kita</span><span class="CharOverride-20">p var mı?” d</span><span class="CharOverride-20">iye sordu Şehrazad </span><span class="CharOverride-20">evden</span><span class="CharOverride-20"> çıkmak üzereyken. “Özel bir şey yok” diye yanıtladı Habara. </span><span class="CharOverride-23">Sadece senin hikâyenin devamını dinlemek isti­yo­rum</span><span class="CharOverride-20">, demek istese de, bunu ona söylemedi. Söylese, hi­kâ­yenin sonunu asla öğrenemeyecekmiş gibi bir hisse kapılmıştı çünkü.   </span></p>
			<p class="paragraf20">  </p>
			<p class="paragraf"><span class="CharOverride-20">Habara o gece erkenden yattı ve Şehrazad’ı düşündü. Belki onu bir daha göremeyecekti. Korktuğu bir şeydi bu. Olmayacak şey de değildi. Şehrazad ile aralarında bir sözleşme yoktu ki. Onlarınki birileri tarafından şans eseri sağlanmış, o birilerinin keyfine göre bir gün son verilebilecek olan bir ilişkiydi. İncecik bir iple bağlanmışlardı birbirlerine. Muhtemelen bir gün, yok hayır, </span><span class="CharOverride-23">kesinlikle bir gün </span><span class="CharOverride-20">veda zamanı gelecekti. O ip kesilecekti. Er ya da geç, bu kaçınılmazdı. Şehrazad çekip giderse, Habara artık onun hikâyelerini dinleyemeyecekti. Hikâyelerin arkası kesilecek, bilinmeyen, ilginç hikâyeler anlatılamadan yok olup gideceklerdi.  </span></p>
			<p class="paragraf"><span class="CharOverride-20">Başka bir ihtimal ise, özgürlüğünün tamamıyla elinden alınması, bunun sonucunda da sadece Şehrazad değil, tüm kadınların yaşamından çıkacak olmasıydı. Bu yüksek bir olasılıktı ve gerçekleşirse, bir kez daha kadınların sıcak bedenlerinin içine girmesi mümkün olmayacaktı. O bedenlerin sarsılmalarını da hissedemeyecekti. Ancak Habara’yı en çok üzen, kadınlarla cinsel ilişkiye girememekten ziyade, onlarla yakın birliktelik kuramayacak olmasıydı. Kadınları yitirmek böyle bir şeydi. Salt gerçekliği yaşarken, o gerçekliği unutturan özel anlar, yalnızca kadınların sağladığı bir şeydi. Ve Şehrazad ona böylesi zamanları bolca vermişti. Bir gün bunu kaybetmek durumunda kalacak olması, onu her şeyden çok üzüyordu.  </span></p>
			<p class="paragraf"><span class="CharOverride-20">Habara gözlerini kapattı, Şehrazad’ı düşünmeyi bırakıp bofa balıklarını hayal etti; ağzıyla kayaya yapışmış, bitkiler arasına gizlenmiş, salım salım salınan çenesiz bofa balıklarını. Kendisi de bir bofa balığı olarak alabalıkların gelmesini bekledi. Ancak ne kadar beklerse beklesin tek bir alabalık bile geçmedi üzerinden. Ne tombulu ne zayıfı; hiçbiri. Sonra gece oldu, etrafını derin bir karanlık kapladı.   </span></p>
		</div>
	</body>
</html>