<html xmlns="http://www.w3.org/1999/xhtml">
	<head>
		<title>1-1</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:38301686-520f-448b-9a99-6e7640435402" name="Adept.expected.resource"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split">  </p>
			<p class="anabaslik ParaOverride-7" id="_idParaDest-2" xml:lang="en-GB">Yesterday  </p>
			<p class="paragraf">  </p>
			<p class="paragraf"><span class="CharOverride-20">Beatles’ın “</span><span class="CharOverride-20">Yesterday” adlı şarkısına Jap</span><span class="CharOverride-20">onca söz yazan (üst</span><span class="CharOverride-20">elik bunu Kansay lehçesiyle yapan) Kitaru’dan başka biri d</span>aha yoktur herhalde. Banyoda yüksek sesle söylerdi bu şarkıyı.  </p>
			<p class="paragraf20">  </p>
			<p class="siir ParaOverride-7" xml:lang="en-GB"><span class="CharOverride-21" xml:lang="tr-TR">Dün  </span></p>
			<p class="siir ParaOverride-7" xml:lang="en-GB"><span class="CharOverride-21" xml:lang="tr-TR">Yarından iki önceki gün,  </span></p>
			<p class="siir ParaOverride-7" xml:lang="en-GB"><span class="CharOverride-21" xml:lang="tr-TR">İki gün öncesinin yarınıdır.</span>  </p>
			<p class="paragraf20">  </p>
			<p class="paragraf">Aklımda kaldığı kadarıyla böyle başlıyordu şarkı. Ancak üzerinden o kadar çok zaman geçti ki sözler gerçekten bunlar mıydı, emin olamıyorum. Baştan sona neredeyse hiçbir anlam içermeyen, saçma sapan, şarkının asıl sözleriyle tek bir benzerliği bile bulunmayan sözlerdi bunlar. O alışılmış melankolik, güzel melodi ile az çok da olsa rahatlatıcı –duygusuz da denebilir– Kansay lehçesi ve arsızca değiştirilmiş sözlerle tuhaf bir kombinasyon oluştururdu. En azından benim kulağıma böyle geliyordu. Gülüp geçmekle kalmamıştım, sonradan sözlerin ardında saklı kalmış anlamı da kavramıştım. Ancak, o günlerde şarkıyı şaşırarak dinliyordum sadece.  </p>
			<p class="paragraf20">  </p>
			<p class="paragraf">Kitaru, benim duyduğum kadarıyla mükemmel bir Kansay lehçesiyle konuşuyordu ama doğup büyüdüğü yer Tokyo, Ota Bölgesi Denençofu mahallesiydi. Doğup büyüdüğü yer Kansay olan bendim ama neredeyse tamamen standart Japonca (Tokyo lehçesi) konuşuyordum. Anlaşılacağı üzere, oldukça tuhaf bir ikiliydik.  </p>
			<p class="paragraf">Onunla Vaseda Üniversitesi’nin ana kapısına yakın bir kafede tanışmıştım, ikimiz de yarı zamanlı çalışıyorduk; ben mutfaktaydım, o ise garsonluk yapıyordu. Boş vakit bulduğumuzda sohbet ediyorduk. İkimiz de yirmi yaşındaydık ve doğum günlerimiz bir hafta araylaydı.   </p>
			<p class="paragraf">“Kitaru, az bulunur bir ad” dedim.   </p>
			<p class="paragraf">“Hı hı, öyle, oldukça enderdir” diye yanıtladı Kansay lehçesiyle.  </p>
			<p class="paragraf">“Lotte beyzbol takımında aynı adda bir atıcı vardı.”  </p>
			<p class="paragraf">“Hı hı, onunla bir akrabalığım yok ama. Pek rastlanmayan bir ad olduğundan, kim bilir, belki de uzaktan da olsa bir bağ vardır aramızda.”  </p>
			<p class="paragraf">Ben o zaman Vaseda Üniversitesi Edebiyat Bölümü ikinci sınıf öğrencisiydim. O ise üniversite giriş sınavında iki kez başarısız olmuş, Vaseda’nın hazırlık kursuna devam ediyor­du. İki yıl üst üste başarısız olmasına karşın, sınav için hiç de çalışıyor gibi görünmüyordu. Boş vakitlerinde üniversite giriş sınavıyla ilgisi olmayan kitaplar okuyordu; Jimi Hendrix’in biyografisi, Japon satrancı alıştırma kitapları, <span class="CharOverride-13">Evren Nasıl Oluştu?</span> ve benzeri şeyler. Evinin Ota Bölgesi’nde olduğunu söylemişti.  </p>
			<p class="paragraf">“Evin Ota’da mı?” diye sordum. “Kansay bölgesinden geldiğinden emindim oysaki.”  </p>
			<p class="paragraf">“Hayır, hayır. Doğup büyüdüğüm yer Denençofu.”  </p>
			<p class="paragraf">Bunu duyunca aklım karışmıştı.   </p>
			<p class="paragraf">“Peki o zaman neden Kansay lehçesiyle konuşuyorsun­?” diye sordum.  </p>
			<p class="paragraf">“Sonradan öğrendim. Kendi isteğimle.”  </p>
			<p class="paragraf">“Sonradan mı öğrendin?”  </p>
			<p class="paragraf">“Evet, çok gayret ettim. Yüklemler, adlar, aksan, hepsini ezberledim. Tıpkı İngilizce ya da Fransızca öğrenir gibi. Pratik yapmak için defalarca Kansay’a bile gittim.”  </p>
			<p class="paragraf">Onu takdir etmiştim. İngilizce ve Fransızca öğrenir gibi <span class="CharOverride-13">s</span><span class="CharOverride-13">onradan</span> Kansay lehçesi öğrenen insanlar olabildiğini ilk kez duyuyordum. Tokyo gerçekten büyük bir şehirdi. <span class="CharOverride-13">Sanşiro</span>’da betimlendiği gibi.<span class="dip CharOverride-11"><a class="_idFootnoteLink" href="#footnote-225-3" id="footnote-225-3-backlink">3</a></span>   </p>
			<p class="paragraf">“Çocukluğumdan beri sıkı bir Hanşin Tigers taraftarıyım. Tok­yo’da oynanan Hanşin maçlarını kaçırmazdım. Boyuna çizgili Hanşin üniformasını giyip taraftarlarla birlikte oturduğum halde, Tokyo lehçesi konuştuğum için kimse beni kale almazdı. Onların grubuna giremiyordum anlayacağın. Bu yüzden, ben de Kansay lehçesi öğrenmem gerektiğine karar verdim ve gece gündüz çalıştım.”  </p>
			<p class="paragraf">“Bu muydu yani seni Kansay lehçesi öğrenmeye iten neden?” diye sordum hayret içinde.  </p>
			<p class="paragraf">“Öyle. O zamanlar benim için Hanşin her şey demekti. Ondan sonra, okulda da evde de hep Kansay lehçesiyle konuşmaya başladım” dedi Kitaru. “Nasıl, Kansay lehçem mükemmel, değil mi?”  </p>
			<p class="paragraf">“Kesinlikle. Senin Kansay bölgesinden geldiğini düşünmüştüm” dedim, “ancak senin konuştuğun Hanşin bölgesindeki Kansay lehçesi değil, Osaka’da, hem de epey iç kısımlardaki konuşma tarzı.”  </p>
			<p class="paragraf">“Oo, nasıl da bildin! Lisedeyken yaz tatilinde Osaka’da <span class="CharOverride-22">Ten­</span><span class="CharOverride-22">noci Bölgesi’nde Osakalı bir ailenin yanında kısa bir süre misafir kalmıştım. Çok ilginç bir deneyimdi. İnanır mısın, hayvanat bahçesine bile yürüyerek gidiliyordu.”  </span></p>
			<p class="paragraf"><span class="CharOverride-22">“Osakalı bir ailenin yanında misafir kaldın demek” dedim ilgiyle.  </span></p>
			<p class="paragraf"><span class="CharOverride-22">“Kansay lehçesini öğrenmek için gösterdiğim gayreti üniversite giriş sınavı için gösterseydim, üst üste başarısız olmazdım sanırım” dedi Kitaru.  </span></p>
			<p class="paragraf"><span class="CharOverride-12" xml:lang="tr-TR">Kesinlikle haklı</span><span class="CharOverride-22">, diye düşündüm. Kendi hatasını bulup kend</span><span class="CharOverride-22">ini eleştirmek, işte Kansaylı olmak böyle bir şeydi.   </span></p>
			<p class="paragraf"><span class="CharOverride-22">“Peki sen neredensin?”  </span></p>
			<p class="paragraf"><span class="CharOverride-22">“Kobe yakınları.”  </span></p>
			<p class="paragraf"><span class="CharOverride-22">“Kobe yakınları derken, neresi yani?”  </span></p>
			<p class="paragraf"><span class="CharOverride-22">“Aşiya” dedim.   </span></p>
			<p class="paragraf"><span class="CharOverride-22">“Oo, güzel bir yer! En baştan desene şunu. Niye uzatıyorsun ki?”  </span></p>
			<p class="paragraf"><span class="CharOverride-22">Açıkladım: “Ne zaman memleketim sorulsa ve Aşiya’danım desem, illa ki varlıklı bir aileden geldiğim sanılıyor. Ancak Aşiya’daki herkes zengin değil ki. Ben, varlıklı bir aileden gelmiyorum. Babam ilaç yapım şirketinde çalışıyor, annem ise kütüphane görevlisi. Evimiz küçük, arabamız krem rengi bir Toyota Corolla. Bu yüzden memleketim sorulduğunda, lüzumsuz önyargılardan kaçınmak için ‘Kobe yakınları’ diye yanıtlıyorum.”  </span></p>
			<p class="paragraf"><span class="CharOverride-22">“Öyle demek, benim durumumla aynıymış” dedi Kitaru. “Adresimiz </span>Denençofu olarak geçiyor ancak evimizin bulunduğu yer oranın en döküntü bölgesidir. Oturduğumuz ev de eski mi eski. Bir ara bize gelsene. <span class="CharOverride-13">Bu muymuş Denençofu? Hadi canım! </span>diyeceğinden, şaşıracağından eminim. Sadece bir yer adı, o kadar işte. Benim yaşadığım yerin durumu da böyle işte, insanı aksine şoke eden bir yer.”   </p>
			<p class="paragraf">Etkilenmiştim. Artık arkadaş sayılırdık.  </p>
			<p class="paragraf20">  </p>
			<p class="paragraf">Tokyo’ya geldikten sonra hiç Kansay lehçesiyle konuşmamamın birkaç nedeni vardı. Liseden mezun oluncaya dek Kansay lehçesi dilimden düşmemiş, bir kez bile Tokyo lehçesiyle konuşmamıştım. Tokyo’ya geleli bir ay kadar olmuştu ve buradaki yeni lehçeyi kendiliğimden, akıcı bir halde konuştuğumu ayrımsadığımda şaşırmıştım. Ben, (kendim bile farkına varmamıştım ama) aslında bukalemun gibi karakteri olan biriydim sanırım. Ya da diğer insanlara göre dil duyarlılığım çok gelişkindi. Sebep hangisi olursa olsun, Kansaylı olduğumu söylediğimde kimse bana inanmıyordu.   </p>
			<p class="paragraf">Kansay lehçesini kullanmayışımın en büyük nedeni ise, bugüne dek hep başka bir insan olarak yeniden doğmak istemiş olmamdı.   </p>
			<p class="paragraf">Tokyo’da bir üniversite kazanınca, bindiğim tren Tokyo’ya varana dek tüm yol boyunca düşünmüştüm. O güne dek geçirdiğim on sekiz yıllık yaşamıma baktığımda, başıma gelen şeylerin çoğu, gerçekten utanç vericiydi. Abartmıyorum. Hatırlamak bile istemediğim yüz kızartıcı olaylardı hepsi. Düşündükçe kendimden daha çok nefret ediyordum. Öte yandan, elbette az da olsa güzel anılarım da vardı. Yaşadığım mutlu anları yadsıyamam. Fakat, yüzümün kızarmasına neden olan, aklımı allak bullak eden olayların sayısı, diğerlerine göre çok daha fazlaydı. O güne değin süregelen yaşam biçimimle düşünce tarzımı çok banal ve son derece acınası buluyordum. Yaşadıklarımın çoğu hayal gücünden yoksun, orta sınıf saçmalıklarıydı. Bunların tümünü toparlayıp bir çekmecenin içine tıkmayı istemiştim. Veya yakıp kül etmeyi (yanarken nasıl bir duman çıkardı acaba?). Her neyse, tüm geçmişimden kurtulup yeni bir insan olarak Tokyo’da yeni bir yaşama başlamak istemiştim. Yeni bir ben olarak yeni olasılıkları denemeye gayret edecektim. Bu durumda benim için Kansay lehçesini kullanmayı bırakıp yeni bir tarzda konuşmak, bunun pratik (aynı zamanda da sembolik) yöntemiydi. Nihayetinde konuştuğumuz dil bir insan olarak bizi biz yapıyordu. Öyle değilse bile, en azından on sekiz yaşındayken benim düşüncem buydu.   </p>
			<p class="paragraf">“Utanç verici şeyler derken, neydi yapmış olmaktan bu kadar utandığın şeyler?” diye sordu Kitaru.  </p>
			<p class="paragraf">“Hemen hemen her şey.”  </p>
			<p class="paragraf">“Ailenle aran iyi değil mi yoksa?”  </p>
			<p class="paragraf">“Bozuk sayılmaz” dedim “ama utanıyordum işte. Özellikle de ailemle birlikte olmaktan utanıyordum.”  </p>
			<p class="paragraf">“Tuhaf birisin sen” dedi Kitaru. “Ailenle birlikte yaşamanın nesinden utanılır ki? Ben ailemle olmaktan keyif alıyorum.”  </p>
			<p class="paragraf">Sustum. Açıklayamıyordum. Krem rengi Toyota Co­rol­la’nın nesi kötüydü sorusuna cevap veremediğim gibi. Sadece evimizin önündeki yol dardı ve ailem dış görünüşe para harcamakla ilgilenmiyordu, hepsi buydu.   </p>
			<p class="paragraf">“Pek ders çalışmadığım için annem her gün kızıp duruyor bana. Bu elbette rahatsız edici ama yapacak bir şey de yok. Onların işi de bu sonuçta. Mümkün olduğunca görmezden, duymazdan geleceksin.”  </p>
			<p class="paragraf">“Sen de pek rahatsın, ne iyi” dedim imrenerek.   </p>
			<p class="paragraf">“Kız arkadaşın var mı?” diye sordu Kitaru.  </p>
			<p class="paragraf">“Artık yok.”  </p>
			<p class="paragraf">“Eskiden vardı yani?”  </p>
			<p class="paragraf">“Bir süre önce.”  </p>
			<p class="paragraf">“Ayrıldınız mı?”  </p>
			<p class="paragraf">“Öyle” diye yanıtladım.  </p>
			<p class="paragraf">“Neden ayrıldınız peki?”  </p>
			<p class="paragraf">“Uzun hikâye... Şimdi anlatasım yok.”  </p>
			<p class="paragraf">“Aşiya’dan mıydı?” diye sordu Kitaru.  </p>
			<p class="paragraf">“Hayır, Aşiya’dan değildi. Şukugava’da yaşıyordu; çok yakında bir yer.”  </p>
			<p class="paragraf">“Sonuna kadar gitmene izin vermiş miydi?”  </p>
			<p class="paragraf">Başımı hayır anlamında salladım. “Yok, sonuna kadar değil.”  </p>
			<p class="paragraf">“Bu yüzden mi ayrıldın?”  </p>
			<p class="paragraf">Biraz düşündüm. “O da var.”  </p>
			<p class="paragraf">“Sonuna kadar olmasa da epey ileri gitmiş miydiniz?”  </p>
			<p class="paragraf">“Evet, epeyce.”   </p>
			<p class="paragraf">“Somut olarak ne kadar ileri gitmiştiniz?”  </p>
			<p class="paragraf">“Bunu konuşmak istemiyorum” dedim.  </p>
			<p class="paragraf">“Bu da senin ‘utandığın’ şeylerden biri mi yoksa?”  </p>
			<p class="paragraf">“Öyle” dedim.  </p>
			<p class="paragraf">“Sen de pek tuhaf, karmaşık biriymişsin be adamım” dedi Ki­taru ilgiyle.  </p>
			<p class="paragraf20">  </p>
			<p class="paragraf">Tuhaf şarkı sözleriyle söylediği “Yesterday”i ilk kez Ki­taru’nun Denençofu’daki aile evindeki banyoda duymuştum. (Hiç de onun dediği kadar döküntü bir yer, eski püskü bir ev değildi. Alışıldık bir mahalle, alışıldık bir evdi. Eskiydi ama bizim Aşiya’daki evimizden daha büyüktü. Özellikle mükemmel bir yer olarak nitelendirilemezdi, hepsi bu. Bu arada arabaları Golf’ün bir önceki modeliydi, lacivertti.) Eve döndüğünde ilk iş olarak banyoya girmişti. Bir kez girince de küvette çok uzun süre kalıyordu. Bu yüzden ben de sık sık soyunma kısmına bir sandalye koyarak kapı aralığından onunla sohbet ederdim. Oraya sığınmazsam, annesinin uzun konuşmalarını (bu konuşmalar çoğunlukla kendini ders çalışmaya vermeyen, tuhaf oğlu hakkında bitip tükenmeyen şikâyetler oluyordu) dinlemek zorunda kalıyordum. Böylece Kitaru sözlerini akıl almaz şekilde değiştirdiği şarkıyı, benim için –öyle olup olmadığından emin değilim aslında– yüksek sesle söylerdi.  </p>
			<p class="paragraf">“Bu şarkı sözlerinin bir anlamı yok ki” demiştim. “‘Yesterday’ adlı şarkıyla dalga geçiyormuşsun gibi geliyor bana.”  </p>
			<p class="paragraf">“Aptallaşma! Dalga geçtiğim falan yok benim. Hem öyle bile olsa, saçmalamak aslında John’un sevdiği bir şeydi. Öyle değil mi?”  </p>
			<p class="paragraf">“‘Yesterday’in sözlerini yazan Paul’dü!” dedim.  </p>
			<p class="paragraf">“Aa, öyle miydi?”  </p>
			<p class="paragraf">“Kesinlikle” dedim, “Paul tek başına stüdyoya girip, gitar çalıp sözleri de kendi söyleyerek yapmıştı bu şarkıyı. Daha sonra yaylı çalgılar dörtlüsü ona eşlik etmişti. Diğer üyelerden hiçbiri katılmadı. Bu şarkının Beatles için fazla zayıf kaldığını düşünmüştü diğer üçü. Gerçi telif listelerinde Lenon-McCartney şarkısı olarak görünür ama.”  </p>
			<p class="paragraf">“Hımm... Ben böylesine elit bilgilere sahip değilim.”  </p>
			<p class="paragraf">“Elit değil. Bu tüm dünyanın bildiği bir gerçek sadece” dedim.  </p>
			<p class="paragraf">“Aman neyse, bu kadar detaya gerek yok” dedi Kitaru buharların arasından sakince, “evimin banyosunda canımın istediği gibi söylüyorum yalnızca. Albüm falan çıkarmıyorum ya. Telif haklarını ihlal etmediğim gibi, kimseye de bir zarar vermiyorum. Bu kadar didiklemenin ne anlamı var?”  </p>
			<p class="paragraf">Sonra şarkının nakarat kısmını banyonun özel ortamında, net şekilde duyulacak biçimde, keyifle tiz sesler çıkararak söyledi. “<span class="CharOverride-13">Daha düne kadar o çocuk, tam olarak orada olmasına rağmen</span>...” gibi bir şeyler diyordu. Sonra iki elini hafifçe vurup sudan şıp şıp sesler çıkararak tempo tutuyordu. Belki ben de eşlik etsem fena olmazdı ama kendimi hiç de o havada hissetmiyordum. Başka birinin banyoda vakit geçirmesine bir saat eşlik edip camekânın ardından durmadan sohbet etmek, pek o kadar da eğlenceli bir şey değildi.   </p>
			<p class="paragraf">“Nasıl olur da bu kadar uzun süre küvette kalabiliyorsun? Vücudun şişmiyor mu?” dedim.  </p>
			<p class="paragraf">Ben hiçbir zaman banyoda uzun süre geçiren biri olmamıştım. Öylece küvete uzanıp kendimi sıcak suya bırakmaktan hemen sıkılıyordum çünkü. Bu sırada ne kitap okuyabiliyor ne de müzik dinleyebiliyordum. Bu tür şeyler yapmayınca da vakit geçmek bilmiyordu.  </p>
			<p class="paragraf">“Küvette uzun süre kalınca kafam rahatlıyor, aklıma iyi fikirler geliyor. Pat diye” dedi Kitaru.  </p>
			<p class="paragraf">“Fikir derken ‘Yesterday’in şarkı sözleri gibi şeyleri mi kastediyorsun?”  </p>
			<p class="paragraf">“Şey, onun gibi” dedi Kitaru.  </p>
			<p class="paragraf">“Madem iyi fikirler falan bulabilecek boş vaktin var, üniversite giriş sınavına biraz daha ciddiyetle hazırlansan ya?” dedim.  </p>
			<p class="paragraf">“Bak, bak! Sen de sıkıcı biri oldun çıktın başıma. Annemle aynı şeyleri söylüyorsun. Beni yargılamak için fazla genç değil misin sen?”  </p>
			<p class="paragraf">“İyi de, iki yıldır üst üste sınavı kazanamadın, bıkmadın mı artık?”  </p>
			<p class="paragraf">“Bıkmaz mıyım hiç? Ben de bir an önce üniversiteye girip rahat etmek istiyorum. Kız arkadaşımla doğru düzgün bir şekilde çıkmak istiyorum.”  </p>
			<p class="paragraf">“O halde çalışmaya kendini biraz daha versen?”  </p>
			<p class="paragraf">“İyi de” diye geveledi “bunu yapabilseydim şimdiye çoktan yapmış olurdum zaten.”  </p>
			<p class="paragraf">“Üniversite sıkıcı bir yer aslında” dedim, “girdiğinde hayal kırıklığına uğrayacaksın, bu kesin. Ama üniversiteli olmamak, o daha can sıkıcı olmalı.”  </p>
			<p class="paragraf">“Mantıklı” dedi Kitaru, “o kadar mantıklı ki bunun üstüne diyecek bir şeyim yok.”  </p>
			<p class="paragraf">“Ee, o zaman neden çalışmıyorsun?”  </p>
			<p class="paragraf">“Motivasyonum olmadığından” dedi Kitaru.  </p>
			<p class="paragraf">“Motivasyon mu?” dedim, “Kız arkadaşınla doğru düzgün çıkabilmek mükemmel bir motivasyon gibi geliyor bana.”  </p>
			<p class="paragraf">“O konu var ya” diye söze başladı Kitaru, sonra nefes mi alıyor, inliyor mu anlaşılmayan bir ses çıktı boğazının derinlerinden, “anlatmaya başlarsam uzun sürer, sanki benliğim ikiye bölünmüş gibi bir durum oldu.”   </p>
			<p class="paragraf20">  </p>
			<p class="paragraf">Kitaru’nun ilkokuldan beri görüştüğü bir kız arkadaşı vardı. Çocukluk arkadaşı yani. Aynı sınıfta okumuşlardı ama kız üniversite giriş sınavında Sophia Üniversitesi’ni kazanmıştı. Fransız Dili ve Edebiyatı bölümüne girmiş, okulun tenis kulübüne de katılmıştı. Kızın fotoğrafını gösterdi, insanın görünce elinde olmadan ıslık çalacağı türden güzel bir kızdı. Hoş bir tarzı vardı, yaşam dolu görünüyordu. Ama son günlerde pek görüşmüyorlarmış. Karar almışlar, Kitaru üniversiteyi kazanıncaya dek, çalışmasına engel olmamak için sevgili olarak görüşmemek iyi olur, diye. Bunu öneren de Kitaru’ymuş. Kız, “İyi, madem sen öyle istiyorsun” diyerek kabul etmiş. Telefonda sık sık konuşsalar da haftada sadece bir kez buluşuyorlarmış, bu da çıkmaktan ziyade daha çok “görüşme”ye yakın bir şeymiş. Birlikte çay içip son zamanlarda başlarından geçen şeylerden söz ediyorlarmış. El ele tutuşuyor, küçük bir öpücükle de tamamlıyorlarmış buluşmalarını. Eski zaman insanları gibi.  </p>
			<p class="paragraf">Kitaru’ya çok yakışıklı denemezse de hoş biri sayılırdı. Pek uzun boylu değildi ama ince bir bedeni vardı, saç kesimi de giyimi de sadeydi. Ağzını açmasa, iyi yetişmiş, duyarlı bir şehir çocuğu izlenimi veriyordu. Sevgilisi ile birbirlerine yakışıyorlardı. Tek kusuru, yüzünün fazla ince ve uzun olmasıydı; insanda “zayıf karakterli biri” izlenimi bırakıyordu. Ancak bir kez konuşmaya başladı mı, o ilk izlenim, haşarı bir Labrador Retriever’ın, kumdan bir kalenin içine girip ortalığı darmaduman etmesi gibi bir anda siliniyordu. İnsanlar onun Kansay lehçesini akıcı bir şekilde kullanması ve tiz sesi karşısında şaşırıp kalıyorlardı. Bunlar, dış görünüşü ile ciddi bir uyumsuzluk sergiliyordu. Bu fark başta beni de hayrete düşürmüştü.   </p>
			<p class="paragraf">Kitaru bir gün, “Baksana, kız arkadaşın olmayınca yalnızlık çekmiyor musun?” diye sordu.   </p>
			<p class="paragraf"><span class="CharOverride-14" xml:lang="tr-TR">“Yalnız hissetmiyorum diyemem”</span> diye yanıtladım.  </p>
			<p class="paragraf">“O zaman, Tanimura, benim kız arkadaşımla çıkmaya ne dersin?”  </p>
			<p class="paragraf">Kitaru’nun ne demek istediğini pek anlayamamıştım. “Senin kız arkadaşınla çıkmak mı?”  </p>
			<p class="paragraf">“İyi bir kızdır. Çok güzeldir, samimidir, çok da akıllıdır. Bundan emin olabilirsin. Onunla çıkarsan pişman olmazsın.”  </p>
			<p class="paragraf">“Pişman olurum diye düşündüğümden değil” dedim, ne demeye çalıştığını pek anlayamamıştım. “İyi de neden ben senin kız arkadaşınla çıkayım ki? Bunun nedenini anlayamadım.”  </p>
			<p class="paragraf">“Sen oldukça iyi birisin çünkü” dedi Kitaru, “yoksa bunu senden istemezdim.”  </p>
			<p class="paragraf">Bu hiçbir şey açıklamıyordu. Benim iyi biri olmam ile (eğer gerçekten öyle biriysem tabii) Kitaru’nun kız arkadaşıyla <span class="CharOverride-13">çıkmam</span> arasında ne gibi bir sebep sonuç ilişkisi olabilirdi ki?  </p>
			<p class="paragraf">“Erika (bu kız arkadaşının adıydı) ile ben aynı mahalle ilkokuluna gittik, sonra ortaokul ve lisede de beraber okuduk” dedi Kitaru. “Kısacası, bugüne kadarki yaşamımın neredeyse tümünü onunla birlikte geçirdim. Bir baktık ki sevgili olmuşuz, ilişkimiz yakınlarımız tarafından da onaylandı. Arkadaşlarımız, ebeveynlerimiz, hatta öğretmenlerimiz tarafından bile. Böylelikle ikimiz, aralarından su sızmayan, neredeyse birbirine yapışık bir çift gibi olduk.”  </p>
			<p class="paragraf">Kitaru, göstermek ister gibi iki avuç içini birbirine bastırarak ellerini kenetledi.   </p>
			<p class="paragraf">“Sonuçta yine iyi anlaşan bir çift olarak birlikte üniversiteye devam edebilseydik, hiçbir sıkıntı olmayacak, her şey yolunda gidecekti; ne var ki ben üniversiteye giriş sınavında başarısız oldum ve işte halim de ortada. Nerede nasıl bir yanlış yaptım bilmiyorum ama her şey yavaş yavaş rayından çıkmaya başladı. Bütün bunlar için kendimden başka suçlayacak kimse de yok.”  </p>
			<p class="paragraf">Sessizce dinliyordum.  </p>
			<p class="paragraf">“Sonra da benim, nasıl desem... benliğim ikiye bölündü” diye devam etti Kitaru, sonra kenetlediği ellerini açtı.   </p>
			<p class="paragraf">Benliğin ikiye bölünmesi mi? “Nasıl?” diye sordum.  </p>
			<p class="paragraf">Kitaru bir süre gözlerini avuç içlerine dikti. Sonra konuşmaya başladı: “Şöyle ki; bir yandaki ben, endişe ediyor, bir işe yaramayan hazırlık kursuna devam edip bir işe yaramayan derslere çalışıyor, Erika ise keyifli bir üniversite hayatı sürmekte. Tenis oynuyor, başka şeylerle vakit geçiriyor. Yeni arkadaşlar da edinmiş, muhtemelen başka bir erkekle de çıkıyordur. Bu tür şeyler aklıma geldikçe, kendimi geride bırakılmış gibi hissedip sersemliyorum. Bu duyguyu bilir misin sen?”  </p>
			<p class="paragraf">“Biliyorum sanırım” diye yanıtladım.  </p>
			<p class="paragraf">“Ama diğer ben, bu dediklerimin aksine, rahatlamış hissediyor kendini. Demek istediğim, şimdiki durumumuzla ilgili hiçbir sorunum, hiçbir sıkıntım yok; iyi anlaşan bir çift olarak rahatça sürdürüyoruz yaşamlarımızı. Bunun sonu nereye varır? Daha önemlisi, bir kez ayrılıp kendi yolumuzda yürümeye başlasak ve birbirimize ihtiyaç duyduğumuzu anladığımız takdirde, o noktada tekrar bir araya gelsek, bu daha iyi olmaz mı? Böyle bir seçim şansımız var mı acaba, diye düşünüyorum. Anlıyor musun?”  </p>
			<p class="paragraf">“Hem anlıyor hem de hiç anlamıyor gibiyim” dedim.   </p>
			<p class="paragraf">“Diğer bir deyişle, üniversiteden mezun olup bir şirkette işe başlayıp Erika ile evleneceğim. Herkes bu birbirine yakışan çift için mutlu olacak. İki çocuk yapıp onları Ota Bölgesi Denençofu mahalle ilkokuluna gönderecek, pazar günleri Tama Nehri’ne eğlenmeye gideceğiz<span class="CharOverride-12" xml:lang="tr-TR">, Ob-la-di, Ob-la-da..</span>. Böyle bir yaşam hiç de kötü değil elbette. Ancak yaşam denen şey öyle istikrarlı devam eden bir şey midir ki? Hiçbir sorunla karşılaşmadan rahat bir şekilde yaşayıp gitmek, iyi bir şey midir? Bunları düşünmeden de edemiyorum.”  </p>
			<p class="paragraf">“Buradaki problem, her şeyin doğal, sorunsuz ve rahat ilerliyor olması mı yani?”  </p>
			<p class="paragraf">“Evet, öyle.”  </p>
			<p class="paragraf">Her şeyin doğal, sorunsuz ve rahat ilerliyor olmasının neden bir sorun olması gerektiğini anlamamıştım ama zaten söylediklerini de pek anlayamadığımdan, bu meselenin üzerine gitmedim.  </p>
			<p class="paragraf">“İyi de, neden senin kız arkadaşınla benim çıkmam gerekiyor?” diye sordum.  </p>
			<p class="paragraf">“Başka bir erkekle çıkacaksa, bu kişinin sen olması iyi olur. Hem seni iyi tanıyorum, hem de kız arkadaşımın son günlerde neler yaşadığını senden öğrenebilirim.”  </p>
			<p class="paragraf">Bunun akla yatkın bir konuşma olduğunu hiç düşünmüyordum ama Kitaru’nun sevgilisiyle buluşmak ilgimi çekmişti. Fotoğraftaki kızın gözalıcı bir güzelliği vardı, böylesine alımlı bir kız neden Kitaru gibi tuhaf bir çocukla çıkıyordu, bunu da anlamak istiyordum. Başkalarının yanında hep biraz tutuk olsam da aslında oldukça meraklı biriydim.  </p>
			<p class="paragraf">“Ee, kız arkadaşınla ne kadar ileri gittiniz?” diye sordum.   </p>
			<p class="paragraf">“Seksi mi kastediyorsun?” diye sordu Kitaru.   </p>
			<p class="paragraf">“Evet, tabii ki onu. Sonuna kadar gittiniz mi?”  </p>
			<p class="paragraf">Kitaru hayır anlamında başını salladı. “Hayır, olmadı! Onu çocukluğundan beri tanıdığımdan, onu soyup vücuduna dokunmaktan, onu okşamaktan, böyle şeyleri yapmaktan çekiniyorum. Başka bir kız olsa, böyle bir şey hissetmezdim, ama elimi onun külotunun içine sokmak mı? Bunu hayal etmek bile yanlış bir şey gibi geliyor bana. Anlıyor musun?”  </p>
			<p class="paragraf">Anlamıyordum.  </p>
			<p class="paragraf">Kitaru anlatmaya devam etti, “Elbette öpüşüyoruz, el ele tutuşuyoruz. Kıyafetinin üzerinden göğsünü okşamışlığım da var ama bunları bile yarı şaka yarı oyun gibi bir şekilde yaptım. Tahrik olsak da, daha ileri gitmek için yeterli olmuyor.”  </p>
			<p class="paragraf">“Yeterli olmasını beklemeden, olayın akışına göre biraz da senin gayret etmen gerekmez mi?” dedim. İnsanlar buna şehvet diyordu.  </p>
			<p class="paragraf">“Hayır, öyle değil. Benim durumumda işler öyle yürümüyor. Bunu pek iyi açıklayamıyorum” dedi Kitaru, “sözgelimi mastürbasyon yaparken bir kızı hayal edersin değil mi?”  </p>
			<p class="paragraf">“Şey, öyle” dedim.  </p>
			<p class="paragraf">“Ama Erika’yı bir türlü öyle hayal edemiyorum. Böyle bir şey yapmanın <span class="CharOverride-13">yanlış</span> olduğunu hissediyorum. Bu yüzden de mastürbasyon yaparken hep başka kızları hayal ediyorum. Pek de sevmediğim kızları. Bu konuda sen ne düşünüyorsun?”  </p>
			<p class="paragraf">Biraz düşündüm ama bir sonuca varamadım. Başka birinin nasıl mastürbasyon yaptığı hakkında ne diyebilirdim ki? Kendimle ilgili bile akıl erdiremediğim bir dolu şey vardı daha.  </p>
			<p class="paragraf">“Her neyse, üçümüz bir araya gelip bir bakalım” dedi Kitaru, “ondan sonra karar verirsin, ne dersin?”  </p>
			<p class="paragraf"><span class="CharOverride-20">Üçümüz, Kitaru, kız arkadaşı (tam adı Erika Kuritani) ve ben bir pazar öğleden sonrası bir araya geldik. Yer, Denençofu yakınlarında bir kafeydi. Kız Kitaru’yla yaklaşık aynı boydaydı, teni bronzlaşmıştı; üzerine ütülü, yarım kollu güzel bir beyaz bluz, altına lacivert mini etek giymişti. İyi eğitim görmüş, şehirli, üniversiteli bir kız için mükemmel bir örnekti. Fotoğraftaki kadar çekiciydi, ancak kendisini görünce insan fark ediyordu ki aslında görünüşünden daha çok dikkat çeken şey, ondan yayılan yaşam enerjisiydi. Kitaru onun yanında sönük kalıyordu.  </span></p>
			<p class="paragraf"><span class="CharOverride-20">Kitaru, bizi tanıştırdı.  </span></p>
			<p class="paragraf"><span class="CharOverride-20">“Aki’nin arkadaş edindiğine sevindim” dedi Erika Kuritani. </span><span class="CharOverride-12" xml:lang="tr-TR">Aki, Kitaru’nun adı </span><span class="CharOverride-20">diye açıkladı. Ona bu adla seslenen tek kişi Erika’ydı.   </span></p>
			<p class="paragraf"><span class="CharOverride-20">“Abartmasaydın! Arkadaşlarım var benim” dedi Kitaru.  </span></p>
			<p class="paragraf"><span class="CharOverride-20">“Yalan” dedi Erika sakin bir tavırla. “Gördüğün gibi böyle biri işte, bu yüzden de pek arkadaş edinemez. Tokyo’da doğup büyümüş olmasına karşın Kansay lehçesi konuşur, ağzını her açışında rahatsız edici şeyler dökülür ordan, Hanşin Tigers ve Japon satrancı dışında da bir şey konuşmaz, böylesine </span><span class="CharOverride-23">ayrıksı</span><span class="CharOverride-20"> biri diğer insanlarla nasıl anlaşabilsin, değil mi ama?”  </span></p>
			<p class="paragraf"><span class="CharOverride-20">“Ona bakarsan bu da çok tuhaf biri” dedi Kitaru parmağıyla beni işaret ederek. “Aşiya doğumlu ama Tokyo Japoncası konuşuyor.”  </span></p>
			<p class="paragraf"><span class="CharOverride-20">“İyi de normali de bu değil mi zaten?” dedi Erika, “en azından diğerinden daha alışılmış.”  </span></p>
			<p class="paragraf"><span class="CharOverride-20">“Dur, dur, bu yaptığına kültür ayrımcılığı denir” dedi Kitaru, “bir kültürün değeri diğerinden daha az ya da çok değildir ki. Tokyo lehçesi ile Kansay lehçesi eşdeğerdedir.”  </span></p>
			<p class="paragraf"><span class="CharOverride-20">“Pardon ama, ikisi eşdeğerde olsa da, Meici Resto­ras­yo­nu’ndan sonra Tokyo Japoncası, tüm ülke için standart dil oldu” dedi Erika, “bunun bir kanıtı </span><span class="CharOverride-23">Franny ve Zooey</span><span class="CharOverride-20"> değil midir? Onun hiç Kansay lehçesinde çevirisi çıktı mı?”  </span></p>
			<p class="paragraf"><span class="CharOverride-20">“Basılırsa ben satın alırım” dedi Kitaru.  </span></p>
			<p class="paragraf"><span class="CharOverride-20">Ben de satın alırdım, ama bunu söylemedim. Lüzumsuz çıkışlardan sakınmak daha iyi olacaktı.  </span></p>
			<p class="paragraf"><span class="CharOverride-20">“Japonlardaki genel anlayış bunu getirmiş” dedi Erika, “Aki bağnazlık ediyor işte.”  </span></p>
			<p class="paragraf"><span class="CharOverride-20">“Bağnazlık etmek mi? Bana göre asıl kültür ayrımcılığı yapmak bağnazlık oysa” dedi Kitaru.  </span></p>
			<p class="paragraf"><span class="CharOverride-20">Erika akıllıca bir tavırla tartışmadan kaçınıp konuyu değiştirmeyi yeğledi.  </span></p>
			<p class="paragraf"><span class="CharOverride-20">Bana dönerek, “Tenis kulübünde Aşiya’dan bir kız var” dedi. “Eiko Sakurai adında, tanıyor musun?”  </span></p>
			<p class="paragraf"><span class="CharOverride-20">“Tanıyorum” dedim. Eiko Sakurai. Tuhaf bir burnu olan, ince uzun boylu bir kızdı, ailesi büyük bir golf merkezi işletiyordu. Havalı bir kızdı, pek iyi huylu da değildi. Neredeyse hiç göğsü yoktu. Ancak eskiden beri teniste çok iyiydi, sık sık turnuvalara katılırdı. Ama bir kez daha karşılaşmayı arzu etmediğim biriydi.  </span></p>
			<p class="paragraf"><span class="CharOverride-20">“Bu iyi bir adam ama kız arkadaşı yok şimdilerde” dedi Kitaru, Erika’ya dönerek. Benden söz ediyordu. “İyi görünümlü, disiplinli, benden farklı olarak düşünceleri oturmuş biri. Çok bilgili, anlaması zor kitaplar okuyor. Gördüğün gibi temiz biri ve kötü bir hastalık kapmış da değil bildiğim kadarıyla. Gelecek vaat eden bir genç anlayacağın.”  </span></p>
			<p class="paragraf"><span class="CharOverride-20">“İyi” dedi Erika, “Kulübe yeni katılmış şirin kızlar var, onlarla tanıştırayım öyleyse.”  </span></p>
			<p class="paragraf"><span class="CharOverride-20">“Hayır, öyle değil. Onu kastetmedim” dedi Kitaru, “Sen onunla çıkmaz mısın? Ben üniversite sınavını kazanamamış biri olarak senin dengin değilim. Benden ziyade o sana daha iyi eşlik edecektir, böylece benim de içim rahat olur.”  </span></p>
			<p class="paragraf"><span class="CharOverride-20">“İçin rahat mı eder? Bu da ne demek oluyor?” diye sordu Erika.  </span></p>
			<p class="paragraf"><span class="CharOverride-20">“Şöyle ki, her ikinizi de tanıyorum, hiç bilmediğim biriyle çıkmandansa, onunla çıkarsan içim daha rahat olur.”  </span></p>
			<p class="paragraf"><span class="CharOverride-20">Erika gözlerini kısmış, uzaklığını kestiremediği bir manzaraya bakar gibi Kitaru’nun yüzüne bakıyordu. Sonra ağır ağır ağzını açtı, “Yani ben, Tanimura’yla çıkabilirim, öyle mi? Sırf </span><span class="CharOverride-23">iyi biri diye </span><span class="CharOverride-20">bizim çıkmamızı mı öneriyorsun sen ciddi ciddi?”  </span></p>
			<p class="paragraf"><span class="CharOverride-20">“Bu o kadar da kötü bir fikir değil bence. Yoksa başka bir erkekle mi görüşüyorsun?”  </span></p>
			<p class="paragraf"><span class="CharOverride-20">“Yok, yok öyle biri” diye kısık sesle yanıtladı Erika.   </span></p>
			<p class="paragraf"><span class="CharOverride-20">“Ee, o zam</span><span class="CharOverride-20">an </span><span class="CharOverride-23">bununla</span><span class="CharOverride-20"> </span><span class="CharOverride-20">çı</span><span class="CharOverride-20">k işte</span><span class="CharOverride-20">. Kül</span><span class="CharOverride-20">t</span><span class="CharOverride-20">ürel </span><span class="CharOverride-20">değişi</span><span class="CharOverride-20">m olar</span><span class="CharOverride-20">ak düşün.”</span><span class="CharOverride-20">  </span></p>
			<p class="paragraf"><span class="CharOverride-20">“K</span><span class="CharOverride-20">ültürel de</span><span class="CharOverride-20">ğişim” d</span><span class="CharOverride-20">iye tekr</span><span class="CharOverride-20">arladı Eri</span><span class="CharOverride-20">ka. S</span><span class="CharOverride-20">onra b</span><span class="CharOverride-20">enim yüzü­</span><span class="CharOverride-20">me baktı.  </span></p>
			<p class="paragraf"><span class="CharOverride-20">Ne desem faydası olmayacak gibiydi, ben de sessizliğimi korudum. Kahve kaşığını elime alıp üzerindeki desene baktı</span><span class="CharOverride-20">m ilgileniyormuşçasına. Piramitlerdeki eserleri inceleyen bi</span><span class="CharOverride-20">r müze küratörü gibi.   </span></p>
			<p class="paragraf"><span class="CharOverride-20">“Kültürel değişim dediğin şey de neyin nesi?” diye sordu Kitaru’ya.  </span></p>
			<p class="paragraf"><span class="CharOverride-20">“Demek istediğim, biraz farklı bir bakış açısından ele almak istedim işleri, bizim için kötü bir şey olmaması adına” diye yanıtladı Kitaru.  </span></p>
			<p class="paragraf"><span class="CharOverride-20">“Senin aklındaki kültürel değişim böyle bir şey yani?”  </span></p>
			<p class="paragraf"><span class="CharOverride-20">“Evet, demeye çalıştığım şey...”  </span></p>
			<p class="paragraf"><span class="CharOverride-20">“Olur” dedi Erika kesin bir şekilde. Gözünün önünde bir kurşunkalem olsaydı, alıp ikiye bölebilirdi. “Sen böyle istiyorsan, gerçekleştirelim şu kültürel değişimi.”  </span></p>
			<p class="paragraf"><span class="CharOverride-20">Çayından bir yudum aldı, fincanı tabağına bırakıp bana baktı. Gülümsedi. “O halde Tanimura, madem Aki öneriyor, çıkalım bakalım. Eğlenceli olabilir. Ne zaman uygunsun?”  </span></p>
			<p class="paragraf"><span class="CharOverride-20">Ağzımdan tek sözcük çıkmıyordu. Çok kritik zamanlarda uygun sözleri söyleyememek gibi bir sorunum vardı. Yaşadığım yer değişse de, konuştuğum dil değişse de, bu temel sorunum pek de kolay çözüme ulaşmıyordu.   </span></p>
			<p class="paragraf"><span class="CharOverride-20">Erika, çantasından kırmızı deri not defterini çıkardı, sayfayı açıp programına baktı. “Gelecek cumartesi boş musun?”  </span></p>
			<p class="paragraf"><span class="CharOverride-20">“Cumartesi için bir planım yok” dedim.  </span></p>
			<p class="paragraf"><span class="CharOverride-20">“Tamam o halde, gelecek cumartesi buluşuyoruz. Nereye gidelim?”  </span></p>
			<p class="paragraf"><span class="CharOverride-20">“Bu film sever” dedi Kitaru, Erika’ya beni kastederek. </span><span class="CharOverride-20">“İlerde senaryo yazma hayali var. Senaryo Araştırmaları Der</span><span class="CharOverride-20">neği </span><span class="CharOverride-20">üyesi kendileri.”  </span></p>
			<p class="paragraf"><span class="CharOverride-20">“Peki o zaman, sinemaya gidelim. Ne tür film olsun? Hı</span><span class="CharOverride-20">mm, bunun kararını Tanimura’ya bırakayım. Sadece korku filmi uymaz bana, onun dışında ne olursa olsun izlerim.”  </span></p>
			<p class="paragraf"><span class="CharOverride-20">“Bu var ya, çok korkaktır!” dedi Kitaru kız arkadaşını ima ederek. “Çocukken Korakuen’deki korku tüneline girmiştik de</span><span class="CharOverride-20"> elimi sımsıkı tutup bırakmamıştı...”  </span></p>
			<p class="paragraf"><span class="CharOverride-20">Erika Kuritani onun sözünü bölüp bana, “</span><span class="CharOverride-23">Sinemadan sonra</span><span class="CharOverride-20"> birlikte yemek yeriz” dedi.   </span></p>
			<p class="paragraf"><span class="CharOverride-20">Telefon numarasını yazdığı not kâğıdını verdi. “Burada telefon numaram yazıyor. Buluşma yeri ve zamanına karar verince arar mısın?”  </span></p>
			<p class="paragraf"><span class="CharOverride-20">Ev telefonum olmadığından (anlayacağınız gibi bu daha cep telefonunun adının bile anılmadığı bir dönemdi) ona çalıştığım restoranın telefon numarasını verdim. Sonra kol saatime baktım.  </span></p>
			<p class="paragraf"><span class="CharOverride-20">“İzninizle, benim artık gitmem gerek” dedim olabildiğince neşeli bir sesle. “Yarına kadar tamamlamam gereken bir ödev var da.”  </span></p>
			<p class="paragraf"><span class="CharOverride-20">“Boş versene” dedi Kitaru, “üçümüz bir araya gelmişken biraz daha sohbet edelim. Bu yakınlarda leziz bir noodle restoranı olacaktı...”   </span></p>
			<p class="paragraf"><span class="CharOverride-20">Erika Kuritani bir şey demedi. İçtiğim kahvenin parasını masaya bırakıp ayağa kalktım. “Çok önemli bir ödev, kusura bakmayın” dedim. Aslında o kadar da önemli bir şey değildi.   </span></p>
			<p class="paragraf"><span class="CharOverride-20">“Yarın ya da sonraki gün telefon ederim” dedim Erika’ya.  </span></p>
			<p class="paragraf"><span class="CharOverride-20">“Bekleyeceğim” dedi, yüzünde hoş bir tebessümle. Bu, gerçek olamayacak kadar hoş bir gülümsemeydi.  </span></p>
			<p class="paragraf"><span class="CharOverride-20">İkisini arkamda bırakıp kafeden çıktım. İstasyona yürürken kendi kendime, “Ne halt ediyorum ben?” diye sordum. Önce kararı verip sonra nasıl oldu da işler bu hale geldi diye kara kara düşünmek, işte bu da benim sorunlarımdan biriydi.  </span></p>
			<p class="paragraf20">  </p>
			<p class="paragraf"><span class="CharOverride-20">O hafta cumartesi günü Erika Kuritani ile Şibuya’da buluşup, New York’ta geçen bir Woody Allen filmi izledik. Onunla ettiğim sohbetten Woody Allen filmlerini sevebileceği yönünde bir izlenim edinmiştim. Kitaru’nun onunla bu tür filmlere gitmediğini düşünüyordum. Şanslıydık; film güzeldi ve ikimiz de sinemadan keyif almış olarak çıktık.  </span></p>
			<p class="paragraf"><span class="CharOverride-20">Güneş batarken caddede yürüdük biraz, Sakuragaoka’da bir İtalyan restoranında pizza yiyip Chianti şarabı içtik. Sıradan bir yerdi ve fiyatlar da pek pahalı değildi. Loş bir ortamdı ve masada mumlar yanıyordu (o zamanlarda İtalyan restoranlarının çoğunda masada mum bulunur, damalı masa örtüleri serilmiş olurdu). Çeş</span><span class="CharOverride-20">itli konular üzerine konuştuk. Üniversite ikinci sınıftayken ilk ran</span><span class="CharOverride-20">devuda (b</span><span class="CharOverride-20">una sanırım randevu denebilirdi) edilecek türden bir sohbetti. Az önce izlediğimiz film, üniversitedeki yaşantımız, hobiler</span><span class="CharOverride-20">imiz hakkında konuştuk. Soh</span><span class="CharOverride-20">bet öngöremedi</span><span class="CharOverride-20">ğim </span><span class="CharOverride-20">kadar canlı geç</span><span class="CharOverride-20">miş, o defalarca kahkaha </span><span class="CharOverride-20">atmıştı. Kendimi övmek için söy</span><span class="CharOverride-20">lemiyorum ama bende eskiden beri kızları güldürmek konusunda</span><span class="CharOverride-20"> doğal bi</span><span class="CharOverride-20">r yetenek vardır. </span><span class="CharOverride-20">  </span></p>
			<p class="paragraf"><span class="CharOverride-20">“Aki’den duyduğuma göre lisedeki kız arkadaşından kısa</span><span class="CharOverride-20"> bir süre önce ayrılmışsın” dedi.  </span></p>
			<p class="paragraf"><span class="CharOverride-20">“Hı hı” diye yanıtladım. “Üç yıl çıktık ama sonra sürdüreme­dik ne yazık ki.”</span><span class="CharOverride-20">  </span></p>
			<p class="paragraf"><span class="CharOverride-20">“Sürmemesinin nedeninin seks olduğunu söylemişti Aki. Diğer bir deyişle... nasıl desem ki... senin arzularını karşılayamamış.”  </span></p>
			<p class="paragraf"><span class="CharOverride-20">“O da var. Ama, sadece o değil. Onu sahiden yürekten sevmiş olsaydım, sabredebilirdim. Onu gerçekten sevdiğime emin olabilseydim, ama öyle değildi.”  </span></p>
			<p class="paragraf"><span class="CharOverride-20">Erika Kuritani başıyla onayladı.  </span></p>
			<p class="paragraf"><span class="CharOverride-20">“Sonuna kadar gitmiş olsaydık, sonuçta yine ayrılırdık sanırım” dedim. “Tokyo’ya gelince araya mesafe girdi, ayrılık da kaçınılmaz oldu. Devam etmemesi üzücü ama başka çare yoktu.”  </span></p>
			<p class="paragraf"><span class="CharOverride-20">“Böylesi senin için zor olmuyor mu?” diye sordu.   </span></p>
			<p class="paragraf"><span class="CharOverride-20">“Böylesi?”  </span></p>
			<p class="paragraf"><span class="CharOverride-20">“Yakın zamana kadar iki kişiyken, birdenbire tek başına k</span><span class="CharOverride-20">almış olmak.”  </span></p>
			<p class="paragraf"><span class="CharOverride-20">“Bazen” dedim dürüstçe.  </span></p>
			<p class="paragraf"><span class="CharOverride-20">“Ama gençken böyle yalnız ve zor anları deneyimlemek de </span><span class="CharOverride-20">bi</span><span class="CharOverride-20">raz gerekli değil mi sence de? Olgunlaşma sürecinin bir parças</span><span class="CharOverride-20">ı olarak.”  </span></p>
			<p class="paragraf"><span class="CharOverride-20">“Sen böyle mi düşünüyorsun?”  </span></p>
			<p class="paragraf"><span class="CharOverride-20">“Bir ağacın büyüyüp güçlenmesi için zor bir kış geçirmesinin gerekli olması gibi. Hep ılık ve durgun bir iklim olursa, büyüme halkası da oluşmaz, değil mi?”  </span></p>
			<p class="paragraf"><span class="CharOverride-20">İçimdeki büyüme halkasını hayal ettim. Üç günlük bayat bir Baumkuchen</span><span class="dip CharOverride-11"><a class="_idFootnoteLink" href="#footnote-225-4" id="footnote-225-4-backlink">4</a></span><span class="CharOverride-20"> kekinden artakalanlar canlandı gözümde. Bunu söylediğimde, kahkahayı bastı.   </span></p>
			<p class="paragraf"><span class="CharOverride-20">“İnsanların zor zamanlar geçirmesi de gerekli kuşkusuz” dedim, “bu zamanların ne zaman sona ereceğini bilirsen çok daha iyi tabii.”  </span></p>
			<p class="paragraf"><span class="CharOverride-20">Gülümsedi, “Endişelenme, mutlaka yakın zamanda iyi birini bulacaksın” dedi.  </span></p>
			<p class="paragraf"><span class="CharOverride-20">Erika Kuritani bir şeyler düşündü. O arada ben de pizza yedim.   </span></p>
			<p class="paragraf"><span class="CharOverride-20">“Baksana, sana bir şey danışmak istiyorum. Dinler misin?”  </span></p>
			<p class="paragraf"><span class="CharOverride-20">“Elbette” dedim. Sonra da, </span><span class="CharOverride-12" xml:lang="tr-TR">eyvah, şimdi başım derde girecek</span><span class="CharOverride-20">, diye düşündüm. Yeni tanıştığım birisinin bana hemen önemli bir konuda danışması, bu da sık sık başıma gelen sorunlardan biriydi. Erika Kuritani’nin bana danışmak istediği konunun benim çok da memnun olmayacağım bir şey olması ihtimali de epey yüksek bir olasılıktı.   </span></p>
			<p class="paragraf"><span class="CharOverride-20">“Benim aklım oldukça karışık” dedi.  </span></p>
			<p class="paragraf"><span class="CharOverride-20">Gözleri, bir şey arayan bir kedinin gözleri gibi, yavaşça sağa sola hareket etti.   </span></p>
			<p class="paragraf"><span class="CharOverride-20">“Sen de fark etmişsindir, bu Aki’nin üniversiteye giriş sınavında başarısız olduğu ikinci senesi, buna rağmen sınava hazırlanmaya hiç gayret göstermiyor. Hazırlık kursuna düzenli devam etmiyor. Sanırım seneye de başarılı olamayacak. Elbette daha düşük seviyede bir üniversite seçerek taviz verirse bir yerlere girebilir ama onun kafasında her nedense Vaseda Üniversitesi dışında bir yer yok. Vaseda’dan başka bir yere girmek olmaz, diye kurmuş kafasında. Bu bana gerçekten anlamsız geliyor ama ben ne söylersem söyleyeyim, ebeveynleri, öğretmenleri ne derlerse desinler, hiç kulak asmıyor. Bu durumda Vaseda’ya girebilmek için kendini çalışmaya verse bari, hayır, bunu da yapmıyor.”  </span></p>
			<p class="paragraf"><span class="CharOverride-20">“Neden çalışmıyor acaba?”  </span></p>
			<p class="paragraf"><span class="CharOverride-20">“Çünkü üniversiteye giriş sınavını şansı yaver giderse geçebileceğini düşünüyor ciddi ciddi” diye yanıtladı Kuritani</span><span class="CharOverride-20"> Erika, “sınava hazırlanmak boşa vakit harcamak, hayatı tüketmekmiş. Nasıl böyle tuhaf bir düşünceye sahip olabilir, hiç anlamıyorum.”   </span></p>
			<p class="paragraf"><span class="CharOverride-12" xml:lang="tr-TR">Bu da bir görüş, </span><span class="CharOverride-20">diye düşündüm ama dile getirmedim tabii. </span><span class="CharOverride-20">  </span></p>
			<p class="paragraf"><span class="CharOverride-20">Erika Kuritani, iç çekip devam etti, “İlkokuldayken çok başarılı bir öğrenciydi. Sınıftaki en yüksek notları o alırdı. Ancak ortaokula başladıktan sonra notları tepetaklak olmuştu. Dâhi çocuk gibi bir şeydi, eskiden beri çok zekiydi ama karakteri bir türlü sıkı çalışmasına izin vermedi. Okul sistemine uyum sağlayamadı, tek başına tuhaf şeylerle ilgilenmeyi tercih etti hep. Ben ise onun tam zıttıydım. Kafası çok çalışan biri olmadım hiç ama hep düzenli, çok çalışırdım.”  </span></p>
			<p class="paragraf"><span class="CharOverride-20">Ben de </span><span class="CharOverride-20">üniversite giriş sınavına hazırlanmak</span><span class="CharOverride-20"> için büyük bi</span><span class="CharOverride-20">r gayret göstermemiştim, yine de üniversiteye girebilmiştim. Şansım yaver gitmişti belki de.  </span></p>
			<p class="paragraf"><span class="CharOverride-20">“Aki’yi çok seviyorum, o çok iyi bir insan. Ama bazen aşırı uçlara varan düşünce tar</span><span class="CharOverride-20">zını anlamakta güçlük çekiyorum. Kansay lehçesiyle konuşma</span><span class="CharOverride-20">sını da anlamıyorum. Neden To</span><span class="CharOverride-20">kyo’da doğm</span><span class="CharOverride-20">uş, Tokyo’da yetişmiş biri bin bir zahmete katlanıp Kans</span><span class="CharOverride-20">ay lehçesi konuşmak zorunda hisseder ki kendini? Bunun ne anlamı var? Başta ilginç bir şaka olduğunu sanmıştım, ama değilmiş. Gerçekten konuşuyor o lehçeyi.”  </span></p>
			<p class="paragraf"><span class="CharOverride-20">“Bugüne kadar olduğu kişiden farklı, başka karakterde biri olmayı istiyor bence” dedim. Diğer bir deyişle, benim yaptığımın tam tersini yapıyordu.  </span></p>
			<p class="paragraf"><span class="CharOverride-20">“Bu yüzden mi sadece Kansay lehçesiyle konuşuyor?”  </span></p>
			<p class="paragraf"><span class="CharOverride-20">“Kuşkusuz aşırıya kaçan bir düşünce tarzıyla hareket ediyor.”  </span></p>
			<p class="paragraf"><span class="CharOverride-20">Pizzadan bir parça aldı, hatıra pulu büyüklüğünde bir kısmı ısırıp kopardı, nazik bir şekilde çiğnedi.  </span></p>
			<p class="paragraf"><span class="CharOverride-20">“Baksana Tanimura, bunu sorabileceğim yakınlıkta başka biri yok, sana sormamın sakıncası olur mu?”  </span></p>
			<p class="paragraf"><span class="CharOverride-20">“Elbette olmaz” dedim mecburen.  </span></p>
			<p class="paragraf"><span class="CharOverride-20">“Genel anlamda uzun zamandır birlikte olan bir çifti düşünürsek, o erkek, o kadının bedenini arzular, değil mi?”  </span></p>
			<p class="paragraf"><span class="CharOverride-20">“Genel anlamda düşünürsek, sanırım öyle olur.”  </span></p>
			<p class="paragraf"><span class="CharOverride-20">“Öpüştükten sonra daha ileri gitmek ister, değil mi?”  </span></p>
			<p class="paragraf"><span class="CharOverride-20">“Genelde öyle ama.”  </span></p>
			<p class="paragraf"><span class="CharOverride-20">“Sen de bunu istemiştin değil mi?”  </span></p>
			<p class="paragraf"><span class="CharOverride-20">“Elbette” dedim.  </span></p>
			<p class="paragraf"><span class="CharOverride-20">“Ama Aki istemiyor. Baş başa kalsak da, öpüşmenin ötesini arzu etmiyor.”  </span></p>
			<p class="paragraf"><span class="CharOverride-20">Ne demem gerekirdi? Uygun sözleri bulmam biraz zaman aldı. “Bu tamamen kişiye özgü bir durum; kişisine göre de arzusunu gösterme şekli farklılık göstermez mi? Kitaru kuşkusuz seni çok seviyor, kendiliğinden gelişmiş çok yakın bir ilişkiniz var, bu yüzden de doğal bir şekilde daha ileri gidemiyor olabilir.”  </span></p>
			<p class="paragraf"><span class="CharOverride-20">“Gerçekten böyle mi düşünüyorsun?”  </span></p>
			<p class="paragraf"><span class="CharOverride-20">Başımı hayır anlamında salladım. “Aslına bakarsan, ben hiç böyle bir şey yaşamadım. Demek istediğim, </span><span class="CharOverride-23">böyle bir şeyin olabileceği</span><span class="CharOverride-20">, sadece.”  </span></p>
			<p class="paragraf"><span class="CharOverride-20">“Bana karşı cinsel bir istek duymadığını düşündüğüm de oluyor bazen.”  </span></p>
			<p class="paragraf"><span class="CharOverride-20">“Eminim sana karşı cinsel istek duyuyordur. Ama bunu kabullenmek konusunda biraz utanıyordur belki.”  </span></p>
			<p class="paragraf"><span class="CharOverride-20">“Yirmi yaşındayız. Mahcup olma yaşını geçtik artık.”  </span></p>
			<p class="paragraf"><span class="CharOverride-20">“Bazı insanlar daha geç olgunlaşır” dedim.  </span></p>
			<p class="paragraf"><span class="CharOverride-20">Bunun üzerine düşündü. Bir şey düşünürken, ciddi şekilde,</span><span class="CharOverride-20"> sadece ona odaklanıyordu.   </span></p>
			<p class="paragraf"><span class="CharOverride-20">“Kitaru gerçekten bir şeylerin arayışında” diye devam ettim, “sıradan insanlardan farklı olarak kendi tarzı, kendi hızıyla, çok sade ve dosdoğru bir biçimde. Sadece, ne istediğini kendisi de kavramış durumda değil henüz. Bu yüzden de pek ilerleme kaydedemiyor. Kişinin ne aradığını kendisinin de bilmediği durumlarda, arayış çok güç bir işe dönüşür.”  </span></p>
			<p class="paragraf"><span class="CharOverride-20">Başını kaldırıp bir süre hiç konuşmadan doğrudan gözlerime baktı. Mumun alevi siyah gözbebeklerinde küçük bir nokta gibi, canlı ve güzel bir şekilde yansıyordu. Gözlerimi kaçırmak zorunda hissettim.  </span></p>
			<p class="paragraf"><span class="CharOverride-20">“Elbette sen, onun hakkında benden daha çok şey biliyorsun” diyerek kendimi haklı çıkarmaya çalıştım.  </span></p>
			<p class="paragraf"><span class="CharOverride-20">Bir kez daha iç çekti. Sonra, “Aki’den başka biriyle daha görüşüyorum” dedi. “Gittiğim tenis kulübünde, benden bir yıl kıdemli biri.”    </span></p>
			<p class="paragraf"><span class="CharOverride-20">Bu sefer susup kalma sırası bendeydi.  </span></p>
			<p class="paragraf"><span class="CharOverride-20">“Aki’yi yürekten seviyorum, ona karşı hissettiğim yakınlığı bir başkasına daha duyamam muhtemelen. Ondan ayrı kalınca yüreğimin hep aynı yerinde bir sızı oluşuyor. Diş ağrısı gibi bir şey. Gerçekten. Kalbimde onun yeri ayrı. Ama, bununla birlikte, nasıl anlatabilirim ki, içimde çok daha farklı bir şeyleri keşfetme arzusu var, değişik şeyler deneme isteği uyandıran, güçlü bir itki bu. Merak mı desem, macera arayışı mı, ihtimallerin çekiciliği mi? Çok doğal olarak ortaya çıkan, bastırmak istesem de bastıramadığım şeyler...”  </span></p>
			<p class="paragraf"><span class="CharOverride-12" xml:lang="tr-TR">Saksının içine sığmayan güçlü bir bitki gibi, </span><span class="CharOverride-20">diye düşündüm. </span><span class="CharOverride-20">  </span></p>
			<p class="paragraf"><span class="CharOverride-20">“İşte aklımın karıştığı şey bu” dedi Erika Kuritani.  </span></p>
			<p class="paragraf"><span class="CharOverride-20">“O zaman bu duygularını Kitaru’ya açık yüreklilikle anlatmalısın” dedim sözcükleri dikkatle seçerek. “Başka biriyle yaşadığın gizli ilişki bir şekilde ortaya çıkarsa Kitaru çok incinir, bu çok daha feci olmaz mı sence de?”  </span></p>
			<p class="paragraf"><span class="CharOverride-20">“Ama bu durumu kabul eder mi ki? Yani benim başka biriyle ilişkiye girmiş olmamı?”  </span></p>
			<p class="paragraf"><span class="CharOverride-20">“Onun senin duygularını anlayacağını tahmin ediyorum” dedim.  </span></p>
			<p class="paragraf"><span class="CharOverride-20">“Öyle mi dersin?”  </span></p>
			<p class="paragraf"><span class="CharOverride-20">“Evet” dedim.  </span></p>
			<p class="paragraf"><span class="CharOverride-20">Onun yaşadığı duygusal dalgalanmayı ya da akıl karışıklığını Kitaru’nun anlayacağını düşünüyordum. Çünkü kendisi de aynı duygular içindeydi. Bu anlamda ikisi kuşkusuz birbirine uygun bir çiftti. Ancak Erika’nın, somut olarak yaptığı bir şeyi (</span><span class="CharOverride-23">belki de </span><span class="CharOverride-20">yapıyor olduğu bir şeyi) Kitaru’nun uysalca kabul edip etmeyeceğinden emin değildim. Benim gözlemlediğim kadarıyla, Kitaru o denli güçlü bir insan değildi. Fakat Erika’nın bir sırrının olması, yalan söylemesi, onun için daha katlanılmaz olacaktı.  </span></p>
			<p class="paragraf"><span class="CharOverride-20">Erika Kuritani, klimanın esintisiyle salınan mum alevine bakıyordu sessizce. Sonra anlatmaya başladı, “Sürekli aynı rüyayı görüp duruyorum. Aki’yle birlikte bir gemideymişiz. Uzun yolculuklar yapan büyük bir gemi. İkimiz küçük bir kamarada baş başayız. Gece yarısı, oval pencerenin dışında dolunay görülüyor. Ama o ay saydam, güzel bir buzdanmış, alt yarısı denize batmış. Aki, ‘O aya benzese de aslı buz, kalınlığı yaklaşık yirmi santimetre kadar’ diye açıklıyor, ‘bu yüzden sabah güneş doğarken o eriyor. Hâlâ görünür haldeyken iyi bak ona’ diyor. Bu rüyayı defalarca gördüm. Çok güzel bir rüya. Hep o ay. Kalınlığı yaklaşık yirmi santimetre. Alt yarısı denize batmış. Ben Aki’ye yaslanmışım, ay güzelce parlıyor, ikimiz baş başayız, hafif bir dalga sesi. Ama gözlerimi açınca hep ama hep üzüntü hissediyorum. Artık hiçbir yerde o buzdan ay görülmüyor çünkü.”   </span></p>
			<p class="paragraf"><span class="CharOverride-20">Bir süre sustu, sonra tekrar konuştu.  </span></p>
			<p class="paragraf"><span class="CharOverride-20">“Aki’yle birlikte o uzun gemi yolculuğuna devam edebilsek ne harika olurdu. Her akşam birbirimize sokulup oval camdan buzdan ayı izlerdik. Ay, sabah olunca erimiş olurdu ama gece yine aynı yerde görülürdü. Ya öyle olmazsa? Ay bir daha ortaya çıkmazsa? Bunun düşüncesi bile çok korkutucu. Sonraki gün nasıl bir rüya göreceğimi düşünmekten öyle korkuyorum ki sanki resmen kemiklerim kırılıyormuş gibi.”  </span></p>
			<p class="paragraf20">  </p>
			<p class="paragraf"><span class="CharOverride-20">Ertesi gün işyerinde Kitaru ile karşılaştığımda, bana buluşmanın nasıl geçtiğini sordu.   </span></p>
			<p class="paragraf"><span class="CharOverride-20">“Öpüştünüz mü?”  </span></p>
			<p class="paragraf"><span class="CharOverride-20">“Olur mu öyle şey!”  </span></p>
			<p class="paragraf"><span class="CharOverride-20">“Öpüştüyseniz söyle, kızmayacağım” dedi.  </span></p>
			<p class="paragraf"><span class="CharOverride-20">“Öyle bir şey yapmadık.”  </span></p>
			<p class="paragraf"><span class="CharOverride-20">“Elini tuttun mu peki?”  </span></p>
			<p class="paragraf"><span class="CharOverride-20">“Hayır, elini tutmadım!”  </span></p>
			<p class="paragraf"><span class="CharOverride-20">“Ee, ne yaptınız?”  </span></p>
			<p class="paragraf"><span class="CharOverride-20">“Film izledik, dolaştık, yemek yiyerek sohbet ettik” dedim.  </span></p>
			<p class="paragraf"><span class="CharOverride-20">“O kadar mı?”  </span></p>
			<p class="paragraf"><span class="CharOverride-20">“Normalde, ilk çıkmada pek hızlı gidilmez.”  </span></p>
			<p class="paragraf"><span class="CharOverride-20">“Öyle mi?” dedi Kitaru. “Ben biriyle hiç çıkmadım ki. Bilemiyorum bu yüzden.”  </span></p>
			<p class="paragraf"><span class="CharOverride-20">“Onunla çok hoş vakit geçirdik. O benim sevgilim olsaydı, ne olursa olsun, onu yanımdan hiç ayırmazdım.”  </span></p>
			<p class="paragraf"><span class="CharOverride-20">Kitaru, bunu biraz düşündü. Bir şey diyecek gibi oldu ama fikrini değiştirip diyeceğini yuttu. Sonra, “Ee, ne yediniz peki?” diye sordu.  </span></p>
			<p class="paragraf"><span class="CharOverride-20">“Pizza ve Chianti şarabı” dedim.  </span></p>
			<p class="paragraf"><span class="CharOverride-20">“Pizza ve Chianti şarabı mı?” dedi şaşırarak. “Onun pizza sevdiğini hiç bilmiyordum. Noodle ve fiks mönü restoranları dışında bir yere hiç gitmedik biz. Şarap da içti demek. Onun içki içtiğinden de haberim yoktu.”  </span></p>
			<p class="paragraf"><span class="CharOverride-20">Kitaru ağzına tek damla içki koymuyordu.   </span></p>
			<p class="paragraf"><span class="CharOverride-20">“Onun hakkında bilmediğin birkaç şey mutlaka vardır” dedim. </span><span class="CharOverride-20">  </span></p>
			<p class="paragraf"><span class="CharOverride-20">Kitaru’nun sorduğu tüm soruları yanıtlayıp, buluşmanın ayrıntılarını ona anlattım. Woody Allen filmi (onun ısrarıyla filmin konusunu en ince detayına kadar anlattım), yemek (hesap ne kadar tutmuştu, hesabı paylaşmış mıydık?), kız arkadaşının kıyafeti (beyaz renkli elbise, saçlarını toplamıştı), nasıl iç çamaşırı giydiği (sanki bunu bilmem mümkünmüş gibi), hepsini konuştuk. Onun kendinden büyük biriyle geçici bir ilişki yaşadığını elbette söylemedim. Buzdan ayın çıktığı rüyadan da söz etmedim.   </span></p>
			<p class="paragraf"><span class="CharOverride-20">“Yeniden çıkmak için sözleştiniz mi?”  </span></p>
			<p class="paragraf"><span class="CharOverride-20">“Yoo, sözleşmedik” dedim.  </span></p>
			<p class="paragraf"><span class="CharOverride-20">“Niye? Ondan hoşlandın ama, değil mi?”  </span></p>
			<p class="paragraf"><span class="CharOverride-20">“Evet, o harika biri. Ama bunu sürdüremeyiz ki. O senin </span><span class="CharOverride-23">sevgilin</span><span class="CharOverride-20">! Sen yapabilirsin desen bile benim onu öpmem söz konusu bile olamaz.”  </span></p>
			<p class="paragraf"><span class="CharOverride-20">Kitaru bir süre düşündü, sonra “Biliyor musun, ortaokul bittiğinden beri düzenli olarak psikiyatra gidiyorum ben” </span><span class="CharOverride-20">dedi. “Ebeveynlerim, öğretmenlerim git dediler, diye. Çünkü okulda bazı şeyler yapmıştım. Yani, </span><span class="CharOverride-23">normal olmayan </span><span class="CharOverride-20">bazı şeyler. Ama terapiste gitmenin bir faydası oldu mu diye soracak olursan, hiç de öyleymiş gibi hissetmiyorum ben. Terapist, adı havalı bir şey ama bir halta yaradığı yok. Seni anlamış gibi bir surat takınarak anlattığın şeyleri ‘Hı hıı’ diyerek dinlemenin bir faydası oluyorsa o kadarını ben de yapabilirim.”  </span></p>
			<p class="paragraf"><span class="CharOverride-20">“Devam ediyor musun terapiste gitmeye?”  </span></p>
			<p class="paragraf"><span class="CharOverride-20">“Evet. Şimdi ayda iki kez gidiyorum. Paranı çöpe atmaktan başka bir şey değil. Erika, terapist konusundan sana söz etmedi mi ki?”  </span></p>
			<p class="paragraf"><span class="CharOverride-20">Başımı sağa sola salladım.  </span></p>
			<p class="paragraf"><span class="CharOverride-20">“Düşünce tarzımda tuhaf olan ne, dürüstçe söylersem, hiç bilmiyorum. Bana göre, ben gayet normal şeyleri gayet alışıldık bir şekilde yapıyorum. Ama herkes benim yaptıklarımın çoğunun anormal olduğunu söylüyor.”  </span></p>
			<p class="paragraf"><span class="CharOverride-20">“Aslında normal olmayan şeyler de yok denemez” dedim.  </span></p>
			<p class="paragraf"><span class="CharOverride-20">“Ne gibi şeyler mesela?”  </span></p>
			<p class="paragraf"><span class="CharOverride-20">“Sözgelimi, konuştuğun Kansay lehçesi. Tokyolu olmana rağmen bin bir zahmetle öğrenip mükemmel derecede konuşman tuhaf bir şey.”  </span></p>
			<p class="paragraf"><span class="CharOverride-20">Kitaru bu çıkışımı haklı buldu. “Öyle. Bu sahiden tuhaf bir şey olabilir.”  </span></p>
			<p class="paragraf"><span class="CharOverride-20">“Bu sıradan insanları rahatsız edebilir.”  </span></p>
			<p class="paragraf"><span class="CharOverride-20">“Olabilir.”  </span></p>
			<p class="paragraf"><span class="CharOverride-20">“Normal insanlar bu tür şeyler yapmazlar pek.”  </span></p>
			<p class="paragraf"><span class="CharOverride-20">“Haklı olabilirsin.”  </span></p>
			<p class="paragraf"><span class="CharOverride-20">“Ama benim gördüğüm ve bildiğim kadarıyla, çok normal olduğu söylenemese de senin bu davranışların birisine somut bir zarar da vermiyor.”  </span></p>
			<p class="paragraf"><span class="CharOverride-20">“Şimdilik.”  </span></p>
			<p class="paragraf"><span class="CharOverride-20">“Sorun ne o zaman?” dedim. Sanırım o sırada (kime karşı olduğunu bilmiyorum ama) biraz sinirlenmiştim. Ses tonumun sertleştiğini kendim bile fark etmiştim. “Neden olmazmış? </span><span class="CharOverride-23">Şimdilik</span><span class="CharOverride-20"> kime ne zararı varmış? İyi işte! </span><span class="CharOverride-23">Şimdilik</span><span class="CharOverride-20"> demenin dışında ne bilip de söylüyorlar ki? Kansay lehçesi konuşmak istiyorsan, istediğin kadar konuşabilirsin bence. İstediğin gibi konuş! Üniversiteye giriş sınavı için çalışmak istemiyorsan, bırak çalışmayı. Erika Kuritani’nin donunun içine elini sokmak istiyorsan, sokmalısın elini. Bu senin yaşamın! Nasıl yaşamak istiyorsan öyle yaşa. Çekinme başkalarından.”  </span></p>
			<p class="paragraf"><span class="CharOverride-20">Kitaru hayretle, ağzı yarı açık, yüzüme bakakaldı. “Hey </span><span class="CharOverride-20">Ta­</span><span class="CharOverride-20">nimura, sen iyi bir adamsın be!” dedi. “Bazen fazla normal bi</span><span class="CharOverride-20">ri olsan da!”  </span></p>
			<p class="paragraf"><span class="CharOverride-20">“Elimde değil” dedim, “karakterimi değiştiremiyorum ki.”  </span></p>
			<p class="paragraf"><span class="CharOverride-20">“Aynen öyle. Karakter değiştirilemiyor. Benim demek istediğim de tam bu işte.”  </span></p>
			<p class="paragraf"><span class="CharOverride-20">“Ama o çok iyi bir kız” dedim, “seni çok önemsiyor. Ne olursa</span><span class="CharOverride-20"> olsun, o kızı sakın bırakma. Onun gibi harika birini bir da­</span><span class="CharOverride-20">ha bulamazsın.”  </span></p>
			<p class="paragraf"><span class="CharOverride-20">“Biliyorum. Çok iyi biliyorum bunu ama...” dedi Kitaru, “bilmek çare değil.”  </span></p>
			<p class="paragraf"><span class="CharOverride-20">“Kendini bu kadar irdeleyip durma!” dedim.   </span></p>
			<p class="paragraf20">  </p>
			<p class="paragraf"><span class="CharOverride-20">İki hafta sonra Kitaru kafedeki işini bıraktı. Daha doğrusu birdenbire ortadan kayboldu. İzin almak için de aramamıştı. İşlerin yoğun olduğu bir dönemdi, kafe sahibi “Sorumsuz herif” diyerek ona çok öfkelendi. Ödenmemiş haftalığını da almaya gelmedi. Kafe sahibi bana Kitaru’nun iletişim bilgilerini sordu, bilmediğimi söyledim. Gerçekten de onun ne ev telefonunu ne de adresini biliyordum. Bildiklerim sadece Denençofu’daki ailesinin adresi ve Erika Kuritani’nin ev telefonuydu.  </span></p>
			<p class="paragraf"><span class="CharOverride-20">Kitaru, kafedeki işi bırakacağı hakkında bana tek söz etmediği gibi işe gelmeyi bıraktıktan sonra da hiç arayıp sormadı. Öyle pat diye ortadan kayboldu. Bu beni oldukça incitmişti. Kitaru ile yakın arkadaş olduğumuzu düşünüyordum çünkü. Aniden, tüm ilişkimizi öylece kesmiş olması benim için kabul edilmesi çok zor bir durumdu. Tokyo’da “İşte bu benim arkadaşım” diyeceğim birisi daha yoktu çünkü.   </span></p>
			<p class="paragraf"><span class="CharOverride-20">Beni endişelendiren şey, Kitaru’nun işyerindeki son iki gün neredeyse hiç konuşmamış olmasıydı. Ona laf atsam da doğru düzgün karşılık vermemişti. Sonra da öylece ortadan kaybolup gitmişti. Erika Kuritani’ye telefon açıp ondan haberi olup olmadığını sorabilirdim ama elim bir türlü telefona gitmedi. O ikisinin durumunu ikisine bırakmam gerektiğini düşünmüştüm. Onların karmaşık, tuhaf ilişkilerine daha fazla dahil olmak pek sağlıklı bir şey olmayacaktı. Kendime ait küçük dünyamda bir şekilde yaşayıp gitmeye devam etmek en iyisiydi.  </span></p>
			<p class="paragraf"><span class="CharOverride-20">Bütün olup bitenlerden sonra, nedense, eski kız arkadaşım sık sık aklıma gelir oldu. Sanırım Kitaru ve Erika Kuritani’yi görmek bir şeyler hissetmeme neden olmuştu. Ona karşı daha anlayışlı davranabilirdim. Bir gün uzun bir mektup yazarak kendisine yaptığım haksızlık için ondan özür diledim. Mektubuma cevap gelmedi.  </span></p>
			<p class="paragraf"><span class="CharOverride-20">  </span></p>
			<p class="yildiz"><span><img alt="1.png" class="_idGenPageitem-4" src="image/1_fmt.jpeg"/></span>  </p>
			<p class="paragraf"><span class="CharOverride-20">  </span></p>
			<p class="paragraf"><span class="CharOverride-20">Erika Kuritani’yi görür görmez tanımıştım. Onunla sadece iki kez görüşmüştük ve son görüşmemizin üzerinden de tam on altı yıl geçmişti ama yanılmamıştım. Eskisi gibi yaşam dolu ve güzeldi. Siyah dantelli elbisesinin altına siyah</span><span class="CharOverride-20">, topuklu ayakkabı giymiş, ince boynuna iki dizi inci kolye takmıştı. O da beni hemen hatırladı. Akasaka’da bir otelde düzenlenen şarap tadımı partisindeydik. Takım elbise zorunluluğu olan bir etkinlik olduğundan ben de koyu renkli bir takım elbise giyip kravat takmıştım. Neden orada olduğumu anlatmaya kalkışırsam, bu uzun bir hikâye olur. O, partiyi düzenleyen tanıtım şirketinin sorumlusuydu. İşini çok iyi yaptığı da belliydi.   </span></p>
			<p class="paragraf"><span class="CharOverride-20">“Hey Tanimura, neden daha sonra hiç aramadın? Seninle yine sohbet etmek istemiştim oysa.”  </span></p>
			<p class="paragraf"><span class="CharOverride-20">“Benim için fazla güzel olduğun için” dedim.  </span></p>
			<p class="paragraf"><span class="CharOverride-20">Güldü, “Sadece bir iltifat olsa da bunu duymak güzel.” </span><span class="CharOverride-20">  </span></p>
			<p class="paragraf"><span class="CharOverride-20">“Hayatım boyunca ağzımdan bir kez bile iltifat çıkmadı benim” dedim.  </span></p>
			<p class="paragraf"><span class="CharOverride-20">Gülümsemesi büyüdü. Ama ben gerçekte ne yalan söylüyor ne de iltifat ediyordum. O benim için sahiden fazla güzeldi. Eskiden de şimdi de. Bununla birlikte, gülümsemesi de gerçek olamayacak kadar çekiciydi.   </span></p>
			<p class="paragraf"><span class="CharOverride-20">“Bir süre sonra çalıştığın kafeye telefon ettim, o artık burada çalışmıyor, dediler.”  </span></p>
			<p class="paragraf"><span class="CharOverride-20">Kitaru ortadan kaybolduktan sonra iş son derece sıkıcı gelmeye </span><span class="CharOverride-20">başlamıştı ve ben de onun ayrılışından iki hafta sonra işi bırakmıştım.   </span></p>
			<p class="paragraf"><span class="CharOverride-20">Erika Kuritani ile geçmiş on altı yıl boyunca yaşadıklarımızı kısaca anlattık birbirimize. Ben üniversiteyi bitirip küçük bir yayınevinde işe girmiştim ama üç yıl sonra ayrılmıştım, artık kendi başıma yazı işleriyle uğraşıyordum. Yirmi yedi yaşında evlenmiştim. Henüz çocuğum yoktu. O ise hâlâ bekârdı. “İşim çok yoğun ve çok yoruluyorum, evlenecek birini bulmak için hiç vaktim olmuyor” demişti şaka yollu. O </span><span class="CharOverride-20">günden sonra pek çok aşk tecrübesi yaşadığını tahmin ediyordum. Öyle bir havası vardı çünkü. Kitaru’dan ilk o söz ett</span><span class="CharOverride-20">i.  </span></p>
			<p class="paragraf"><span class="CharOverride-20">“Aki, Denver’da suşi şefi olarak çalışıyormuş” dedi.  </span></p>
			<p class="paragraf"><span class="CharOverride-20">“Denver mı?”  </span></p>
			<p class="paragraf"><span class="CharOverride-20">“Colorado, Denver. En azından iki ay önce gönderdiği kartta öyle yazıyordu.”  </span></p>
			<p class="paragraf"><span class="CharOverride-20">“Neden Denver ki?”  </span></p>
			<p class="paragraf"><span class="CharOverride-20">“Bilmiyorum</span><span class="CharOverride-20">” dedi. “Bir önce gönderdiği </span><span class="CharOverride-20">kart da Seattle’da</span><span class="CharOverride-20">ndı. Orada da suşi şefliği yapıyordu. Bir yıl kadar önceydi. Ara sıra aklına düştüğümde kart gönderiyor sanırım. Hep saçma sapan resimli kartpostalları seçiyor ve kısacık cümleler yazıyor. Gönderici adresini yazmadığı zamanlar da oluyor.”  </span></p>
			<p class="paragraf"><span class="CharOverride-20">“Suşi şefi” dedim “üniversiteye gitmedi mi yani?”  </span></p>
			<p class="paragraf"><span class="CharOverride-20">Başıyla onayladı. “Yaz sonuydu galiba, birdenbire sınava girmeyeceğini söyledi. Zaman kaybından başka bir şey değilmiş söylediğine göre. Osaka’da bir yemek okuluna gitti. Kansay bölgesi yemeklerinin yapımını öğrenmek istiyormuş ve orası Hanşin Tiger maçlarının oynandığı Koşien Stadı’na yakın olduğundan maçlara rahatça gidebilirmiş. ‘Böylesine önemli bir kararı tek başına keyfine göre alıp Osaka’ya gideceksin öyle mi? Ben ne olacağım peki?’ diye sordum elbette.”  </span></p>
			<p class="paragraf"><span class="CharOverride-20">“O ne dedi?”  </span></p>
			<p class="paragraf"><span class="CharOverride-20">Sustu. Dudaklarını sımsıkı kapattı. Bir şey söyleyecek gibi oldu ama söylerse gözyaşlarını tutamayacak gibiydi. Ne olursa olsun özenli göz makyajını bozmamalıydı. Konuyu değiştirdim hemen.  </span></p>
			<p class="paragraf"><span class="CharOverride-20">“Seninle son görüşmemizde, Şibuya’da bir İtalyan restoranında ucuz Chianti şarabı içmiştik değil mi? Ve bugün Napa şarapları tadımı partisindeyiz. Bak şu kaderin cilvesine.”  </span></p>
			<p class="paragraf"><span class="CharOverride-20">“Unutmamışsın” dedi, kendini toparlayarak. “O gün birlikte bir Woody Allen filmi izlemiştik. Neydi o filmin adı?”  </span></p>
			<p class="paragraf"><span class="CharOverride-20">Filmin adını söyledim.  </span></p>
			<p class="paragraf"><span class="CharOverride-20">“Oldukça ilginç bir filmdi.”  </span></p>
			<p class="paragraf"><span class="CharOverride-20">Aynı fikirdeydim. Woody Allen’ın en iyi filmlerinden biriydi kesinlikle.  </span></p>
			<p class="paragraf"><span class="CharOverride-20">“Tenis kulübündeki adamla işler yolunda gitti mi peki?” diye sordum.  </span></p>
			<p class="paragraf"><span class="CharOverride-20">Başını hayır anlamında salladı. “Ne yazık ki pek iyi gitmedi. Nasıl desem, pek anlaşamadık. Altı ay kadar görüştükten sonra ayrıldık.”  </span></p>
			<p class="paragraf"><span class="CharOverride-20">“Bir şey sorabilir miyim?” dedim. “Çok kişisel bir soru olacak ama.”  </span></p>
			<p class="paragraf"><span class="CharOverride-20">“Olur. Yanıtlayabileceğim bir şeyse eğer.”  </span></p>
			<p class="paragraf"><span class="CharOverride-20">“Bunu sormakla seni kırmam umarım.”  </span></p>
			<p class="paragraf"><span class="CharOverride-20">“Kırılmamak için elimden geleni yaparım.”  </span></p>
			<p class="paragraf"><span class="CharOverride-20">“Onunla yatmış mıydın?”  </span></p>
			<p class="paragraf"><span class="CharOverride-20">Erika Kuritani şaşırmış bir halde yüzüme baktı. İkimizin de yanakları kızarmıştı.  </span></p>
			<p class="paragraf"><span class="CharOverride-20">“Tanimura, şimdi bana neden böyle bir şey soruyorsun ki?”  </span></p>
			<p class="paragraf"><span class="CharOverride-20">“Niye acaba?” dedim, “Eskiden beri aklıma takılmıştı. Ama böyle tuhaf bir şekilde sorduğum için üzgünüm. Affet.”  </span></p>
			<p class="paragraf"><span class="CharOverride-20">Boynunu hafifçe salladı. “Sorun değil. Kırılmadım. Sadece birdenbire bu soruyu duyunca şaşırdım, o kadar. Bu çok eskidendi çünkü.”  </span></p>
			<p class="paragraf"><span class="CharOverride-20">Etrafa bakındım. Takım elbise giymiş insanlar, ellerinde kadehler, şarap tadımı yapıyorlardı. Pahalı şarapların mantarları art arda açılıyordu. Genç bir kadın piyanist “Like Someone i</span><span class="CharOverride-20">n Love”ı çalıyordu.   </span></p>
			<p class="paragraf"><span class="CharOverride-20">“Yanıt evet” dedi Kuritani Erika, “onunla defalarca seks yaptım.”  </span></p>
			<p class="paragraf"><span class="CharOverride-20">“Merak, macera arayışı, ihtimallerin çekiciliği” dedim. </span><span class="CharOverride-20">  </span></p>
			<p class="paragraf"><span class="CharOverride-20">Hafifçe gülüms</span><span class="CharOverride-20">edi, “Öyle,</span><span class="CharOverride-20"> ‘m</span><span class="CharOverride-20">erak, macer</span><span class="CharOverride-20">a arayışı ve ihtimal</span><span class="CharOverride-20">lerin çekiciliği.’”</span><span class="CharOverride-20">  </span></p>
			<p class="paragraf"><span class="CharOverride-20">“İşte bu şekilde büyüme halkalarımız oluşuyor” dedim.  </span></p>
			<p class="paragraf"><span class="CharOverride-20">“Sen öyle diyorsan” dedi.  </span></p>
			<p class="paragraf"><span class="CharOverride-20">“Acaba onunla ilk kez birlikte olman, Şibuya’daki randevumuzdan kısa bir süre sonra mıydı?”  </span></p>
			<p class="paragraf"><span class="CharOverride-20">Zihnindeki kayıt sayfalarını çevirdi. “Öyle. Seninle çıktıktan</span><span class="CharOverride-20"> bir hafta kadar sonraydı galiba. O zamanları iyi hatırlıyorum. Benim için ilk kez </span><span class="CharOverride-23">öyle bir</span><span class="CharOverride-20"> deneyim olmuştu çünkü.”   </span></p>
			<p class="paragraf"><span class="CharOverride-20">“Kitaru sezgileri kuvvetli biriydi” dedim onun gözlerine bakarak.   </span></p>
			<p class="paragraf"><span class="CharOverride-20">Gözlerini yere indirdi, bir süre kolyesindeki incilere tek tek dokundu eliyle. Sonra birden aklına bir şey gelmiş gibi, iç çekti. “Aynen senin dediğin gibi. Aki’nin sezgileri çok kuvvetliydi.”  </span></p>
			<p class="paragraf"><span class="CharOverride-20">“Ama diğer kişiyle de ilişkiniz yolunda gitmedi.”  </span></p>
			<p class="paragraf"><span class="CharOverride-20">Başıyla onayladı. Sonra, “Ben ne yazık ki çok akıllı biri değilim. Bu yüzden hep dolambaçlı yollar gerekti bana. Şimdi bile uzun, dolambaçlı yollarda yürümeye devam ediyorum” dedi.  </span></p>
			<p class="paragraf"><span class="CharOverride-23">Biz hepimiz ucu bucağı olmayan dolambaçlı yollarda gidiyoruz</span><span class="CharOverride-20">, demek istedim ama sustum kaldım. Pat diye özlü sözler söylemek, bu da benim sorunlarımdan biriydi.  </span></p>
			<p class="paragraf"><span class="CharOverride-20">“Kitaru evlendi mi acaba?”  </span></p>
			<p class="paragraf"><span class="CharOverride-20">“Bildiğim kadarıyla bekâr hâlâ” diye yanıtladı. “En azından evlendiğine dair bir haber ulaşmadı bana. Belki de ikimiz de iyi bir evlilik yapamayacak türdenizdir.”  </span></p>
			<p class="paragraf"><span class="CharOverride-20">“Bu da başka bir dolambaçlı yoldur belki de.”  </span></p>
			<p class="paragraf"><span class="CharOverride-20">“Belki de.”  </span></p>
			<p class="paragraf"><span class="CharOverride-20">“Sizin yine bir araya gelip yeniden birlikte olma ihtimaliniz yok mu sence?”  </span></p>
			<p class="paragraf"><span class="CharOverride-20">Gülüp utangaç bir şekilde eğdiği başını hafifçe salladı. Bu hareket ne anlama geliyordu, çözemedim. </span><span class="CharOverride-12" xml:lang="tr-TR">Böyle bir ihtimal y</span><span class="CharOverride-12" xml:lang="tr-TR">ok,</span><span class="CharOverride-20"> anlamındaydı belki. </span><span class="CharOverride-12" xml:lang="tr-TR">Böyle bir ihtimali düşünsem bile olac</span><span class="CharOverride-12" xml:lang="tr-TR">ak şey değil, </span><span class="CharOverride-20">demekti belki de.  </span></p>
			<p class="paragraf"><span class="CharOverride-20">“Hâlâ buzdan ay rüyasını görüyor musun?”   </span></p>
			<p class="paragraf"><span class="CharOverride-20">Bir şey çarpmış gibi aniden başını kaldırıp bana baktı. Bir gülümseme yayıldı yüzüne, doğal bir şekilde, yavaş yavaş. Bu yürekten gelen doğal bir gülümsemeydi.   </span></p>
			<p class="paragraf"><span class="CharOverride-20">“O rüyayı, hâlâ hatırlıyor musun sen?”  </span></p>
			<p class="paragraf"><span class="CharOverride-20">“Niyeyse, çok iyi hatırlıyorum.”  </span></p>
			<p class="paragraf"><span class="CharOverride-20">“Başkasının rüyası olmasına rağmen?”  </span></p>
			<p class="paragraf"><span class="CharOverride-20">“Rüya dediğimiz şey ihtiyaç durumunda ödünç verilip alınabilir, şüphesiz” dedim. Evet, bazen kesinlikle ağzımdan biraz fazla kaçıyordu bu özlü sözler.  </span></p>
			<p class="paragraf"><span class="CharOverride-20">“Mükemmel bir fikir bu” dedi Erika Kuritani. Gülümsemesi yüzünü aydınlatıyordu hâlâ.   </span></p>
			<p class="paragraf"><span class="CharOverride-20">Birisi arkasından ona seslendi. Artık işinin başına dönme vaktiydi anlaşılan.   </span></p>
			<p class="paragraf"><span class="CharOverride-20">“Artık o rüyayı görmüyorum” dedi en son, “ama o rüyayı bu­</span><span class="CharOverride-20">gün bile tüm detaylarıyla hatırlıyorum. Oradaki manzara, o duygular, öyle kolayca unutulacak şeyler değil. Sanırım hiç çıkmayacak aklımdan.”  </span></p>
			<p class="paragraf"><span class="CharOverride-20">Omzumun üzerinden bir süre uzaklara doğru baktı. Sanki buzdan ayı arıyordu gökyüzünde. Sonra aniden arkasını dönüp hızlı adımlarla gidiverdi. Tuvalete makyajını tazelemeye gidiyordu belki de.  </span></p>
			<p class="paragraf20">  </p>
			<p class="paragraf"><span class="CharOverride-20">Araba kullanırken radyoda Beatles’ın “Yesterday” şarkısı çıkınca, elimde olmadan Kitaru’nun banyoda söylediği o tuhaf şarkı sözleri aklıma geliverir.</span><span class="CharOverride-12" xml:lang="tr-TR"> Bir yere not etseydim keşke, </span><span class="CharOverride-20">diye pişmanlık duyarım. Sözler çok tuhaf olduğundan uzun bir süre aklımda kalmıştı ama zamanla giderek belirsizleştiler, sonunda da neredeyse tamamı aklımdan çıkıp gitti. Bölük pörçük hatırlayabiliyordum sadece, hatırladıklarım da tam olarak Kitaru’nun söylediği gibi miydi, artık emin değilim. Bellek, kaçınılmaz bir biçimde yeniden kurgulanan bir şeydir çünkü.   </span></p>
			<p class="paragraf"><span class="CharOverride-20">Yirmi yaşlarındayken birçok kez günlük tutmaya çalışmıştım, ama bunu bir türlü beceremedim. O zamanlar çevremde art arda o kadar çok şey oluyordu ki, durup olanları bir günceye kaydetmek bir yana olanlara yetişme fırsatını bile bulamıyordum neredeyse. Bu olayların büyük kısmı, “bunları mutlaka kaydetmeliyim” diye düşündürecek türden şeyler değildi. Elimden gelen tek şey kuvvetli rüzgâra karşı gözlerimi açık tutmaya çalışarak, nefesimi düzenleyip öne doğru atılmaktı.  </span></p>
			<p class="paragraf"><span class="CharOverride-20">İşin tuhafı şu ki, Kitaru’yu çok iyi hatırlıyordum. Sadece </span><span class="CharOverride-20">birkaç ay arkadaşlık etmiş olmamıza rağmen, radyoda ne zaman “Yesterday” çaldığını duysam, zihnimde onunla ilgili sahneler ve konuşmalar kendiliğinden canlanıyordu. Denençofu’daki evlerinin banyosunda, ondan bundan bahsederek uzun uzun konuşmalarımız. Hanşin Tigers’ın hücum gücündeki problemler, seksin belalı yanları, üniversite giriş sınavına hazırlanmanın anlamsızlığı, Ota Bölgesi Denençofu ilkokulunun tarihi, </span><span class="CharOverride-23">oden</span><span class="dip CharOverride-11"><a class="_idFootnoteLink" href="#footnote-225-5" id="footnote-225-5-backlink">5</a></span><span class="CharOverride-23"> </span><span class="CharOverride-20">ve Kanto haşlaması arasındaki ideolojik fark, Kansay lehçesinde sözcüklerin duygu yüklü olmaları ile ilgili sohbetlerimiz. Onun ısrarı üzerine Erika Kuritani ile tuhaf randevumuz. Erika Kuritani’nin İtalyan restoranındaki masada mum ışığı altındaki itirafı. Çok uzun zaman önce yaşanmış tüm bunları, sözcüğün tam anlamıyla sanki dün yaşanmış gibi hissedebiliyorum. Müziğin yaşananları canlandırma etkisi vardır, bazen yürek sızlatacak denli güçlü bir etki.   </span></p>
			<p class="paragraf"><span class="CharOverride-20">Yirmi yaşımdaki halime dönüp baktığımda, hatırladığım, ölesiye bir tek başınalık duygusu, aşırı bir yalnızlık hissiydi. Ne bedenimi ve yüreğimi ısıtacak bir sevgilim, ne de içimi dökebilecek bir arkadaşım vardı. Bir günü ne yaparak geçirmem gerektiğini bilmiyordum, geleceğimle ilgili şekillenmiş bir vizyonum da yoktu. Kendi içimde derinlerde bir yere hapsolmuş gibiydim. Bir hafta boyunca kimseyle konuşmadığım bile oluyordu. Bu durum bir yıl kadar sürdü. Uzun bir yıldı. O dönemin içimde değerli büyüme halkaları oluşturan sert bir kış olup olmadığını, ben bile bilmiyorum.   </span></p>
			<p class="paragraf"><span class="CharOverride-20">O zamanlar ben de her akşam geminin oval penceresinden buzdan aya bakıyormuşum gibi bir his duyuyordum; kalınlığı yirmi santimetre, sert buzdan oluşmuş saydam aya. Ama yanımda hiç kimse olmuyordu. O ayın güzelliğini ve soğukluğunu biriyle paylaşamadan, tek başıma onu seyrediyordum.   </span></p>
			<p class="paragraf20">  </p>
			<p class="siir ParaOverride-7" xml:lang="en-GB"><span class="CharOverride-24" xml:lang="tr-TR">Dün  </span></p>
			<p class="siir ParaOverride-7" xml:lang="en-GB"><span class="CharOverride-24" xml:lang="tr-TR">Yarından iki önceki gün,  </span></p>
			<p class="siir ParaOverride-7" xml:lang="en-GB"><span class="CharOverride-24" xml:lang="tr-TR">İki gün öncesinin yarınıdır.</span><span class="CharOverride-20">  </span></p>
			<p class="paragraf20">  </p>
			<p class="paragraf"><span class="CharOverride-20">Denver’da (ya da başka uzak bir şehirde) Kitaru’nun mutlu bir yaşam sürmesini diliyorum. Mutlu değilse bile, en azından gününü herhangi bir şeye muhtaçlık duymadan, sağlıklı geçirmesini diliyorum. Yarın nasıl bir rüya görürüz, bunu kim bilebilir ki?   </span></p>
			<div class="_idFootnotes">
				<div class="_idFootnote">
					<p class="dipnot"><a class="_idFootnoteAnchor" href="#footnote-225-3-backlink" id="footnote-225-3">3</a> Natsume Soseki’nin romanı (1908); kırsal kesimden Tokyo’ya gelen 23 yaşında, Sanşiro adlı bir genç adamın öyküsünü anlatır. (ç.n.) </p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-4-backlink" id="footnote-225-4">4</a><span class="CharOverride-15"> </span>Ağaç halkaları gibi halkaları olan bir Alman pastası. (ç.n.)</p>
				</div>
				<div class="_idFootnote">
					<p class="dipnot"><a class="_idFootnoteAnchor" href="#footnote-225-5-backlink" id="footnote-225-5">5</a> İçinde yumurta, patates ve Japonya’da yetişen çeşitli bitkilerin yer aldığı, soya sosuyla pişirilen bir tür yemek. Aynı yemek Kanto bölgesinde “Kanto haşlaması” olarak anılır. (ç.n.)</p>
				</div>
			</div>
		</div>
	</body>
</html>