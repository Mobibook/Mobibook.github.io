<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Ateşten Gömlek</title>
	<link href="main.css" rel="stylesheet" type="text/css"/>
</head>
<body class="chapter epub-type_chapter">
	<div class="html5_section">
		<div class="head html5_header">
			<h1>10 </h1>
			<h2>Sakarya günleri</h2>
		</div>
		<h1 class="subtitle">8 Kânûn-ı Evvel<a class="si-noteref epub-type_noteref" href="#f826" id="backlink-826">826</a></h1>
		<p>Yerleri boş olan dizlerimin Ayşe’den son mektubu aldığım zaman nasıl kesildiğini, kalbimin, ellerimin nasıl tehalükle<a class="si-noteref epub-type_noteref" href="#f827" id="backlink-827">827</a> titrediğini, vücudumun bir hâtırası olarak bu sabah yâd ettim<a class="si-noteref epub-type_noteref" href="#f828" id="backlink-828">828</a>. İçimde çaresiz bir arzunun acısı var. Ayşe benim İzmir yolunda bacaklarımı bıraktığımı bilmedi. Hâlâ da eğer cephede top patlarsa ve kollarım, kafamla sağ kalırsam sürünüp gideceğimi bilmiyor. </p>
		<p>Dün gece rüyamda sabaha kadar Gökçepınar Mezarlığı’nda dolaştım. Bunu Ayşe’ye anlatmak istiyordum; onun sandalyesinin etrafında yemin edenlerin ister şehit, ister gazi, öyle şiirli ve yaldızlı kahramanlık destanları oldu ki... Hâl-bu-ki benim yeminim gibi İzmir yolunda akıttığım kan da gizli kaldı... Sakarya’nın ötesinde bacaklarımla gövdemi top ayırdığı günlerde, Ayşe’siz ve boş seyyarda yatarken Haşmet Bey kulağıma eğildi: </p>
		<p>— Senin bacaklarını Gökçepınar Mezarlığı’na gömdüreyim, dedi, ben acı acı güldüm ve dedim ki: </p>
		<p>— Benim hayatım böyle şairane şeylere hiç de müsait değil, İzmir yolunda çekilen mihnetin<a class="si-noteref epub-type_noteref" href="#f829" id="backlink-829">829</a> korkunç yekûnu arasında benim bacaklarım, hatta kafam kaç para eder? </p>
		<p>Halbuki şimdi o mezarlığın kenarında taze ve şirin mezarın üstüne eğilmek, ıstırabımı anlatmak istiyorum. </p>
		<p>İçimde öyle bir sızı, sırtımda öyle bir ateş var ki... Bu haftanın sonunda muhakkak başımı açacaklar, ne içimdeki sızıyı ne de sırtımdaki ateşi bırakacaklar. Ondan evvel o kadar damla damla akıtarak içtiğim hayatımın münferit<a class="si-noteref epub-type_noteref" href="#f830" id="backlink-830">830</a>, fakat zehirli heyecanını burada acele ile yaşamak ve bitirmek lâzım. Ondan sonra gözlerimi sükûnla kapar, ameliyat masasına yatarım. Yine şimdi o günlere gidiyorum. </p>
		<hr/>
		<p>Ordu Sakarya’nın bu tarafında, ben hâlâ Müdâfaa-i Milliyye’de kâğıtlar arasındayım. Bütün varlığımla ileriye atılıyorum, mutlak cepheye gitmek istiyorum. Burada nafiz<a class="si-noteref epub-type_noteref" href="#f831" id="backlink-831">831</a> bir dostum yok ki, müracaat edeyim. Buradaki hayatımın dışı bir askerî memurun hayatı, fakat içi hiç öyle değil... Nasıl ve ne suretle cepheye gitmeli? Bu işkencemin en fazla olduğu bir gün beni, bizim âmir birdenbire çağırdı. Rumca bildiğimi, fotoğrafi yaptığımı duymuş olduğunu söyledi. Lâkayd bir tavırla tasdik ettim<a class="si-noteref epub-type_noteref" href="#f832" id="backlink-832">832</a>. </p>
		<p>— O hâlde hemen hazırlanınız, Garp Cephesi istihbaratı bir Rumca mütercimi<a class="si-noteref epub-type_noteref" href="#f833" id="backlink-833">833</a> ile bir fotoğrafçı istiyor, ikisini birden yaparsınız. Yarın akşamki trene behemehal<a class="si-noteref epub-type_noteref" href="#f834" id="backlink-834">834</a> yetişiniz. </p>
		<p>Müdâfaa-i Milliyye’den sarhoş gibi çıktım. Ankara İstasyonu’ndan gece dokuzda hareket ettim. Benimle beraber kompartımanda bir zâbit vekili, üç muvazzaf<a class="si-noteref epub-type_noteref" href="#f835" id="backlink-835">835</a> zâbit vardı. Tren askere ceb-hâne götürüyordu. Ömrümde bu kadar sessiz, bu kadar havası kavî bir asker kitlesi içinde seyahat etmemiştim. Herkeste sonuna kadar yürümeye karar vermişlerin hâli vardı. </p>
		<p>Karargâha son istasyondan iki saat vardı. Sabaha karşı vasıl olduk<a class="si-noteref epub-type_noteref" href="#f836" id="backlink-836">836</a>. </p>
		<p>En iyi hatırladığım şey mehtabın parlak olması ve bu ışığın içinde hâkî bir insan kitlesinin vagonlardan hayvan ve ceb-hâne indirişi oldu. İnsanlar konuşmuyorlardı. Fakat hayvanlar kişniyorlar ve rampadan inerken huysuzluk ediyorlardı. İstasyonun arkasında iki süvari ile bir atlı zâbit duruyordu. ...’inci Fırka’nın hücum tabur kumandanıymış. Kesik ve sert hecelerle ağzından taş, kaya parçası gibi emirler çıkıyordu. Trenin ötesinde hâkî bir bulut dağıldı, toplandı. Hendesî<a class="si-noteref epub-type_noteref" href="#f837" id="backlink-837">837</a> bir şekil aldı. Zâbitin nal sesleri, sonra sükûnet içinde havayı yırtan bir kelime darbesi: “Arş!..” Rap raplar evvela sert, sonra yumuşayarak uzaklaştılar. Ben karargâha gidecek zâbit arkadaşlarla kendime bir hayvan buldum. Dört kişi yabancı, ıssız ve sarı bir beyâbân<a class="si-noteref epub-type_noteref" href="#f838" id="backlink-838">838</a> gibi görünen meçhul araziye daldık gittik.</p>
		<p>Benim gideceğim şubeden Zihni Efendi isminde zayıf, Rumeli telaffuzlu<a class="si-noteref epub-type_noteref" href="#f839" id="backlink-839">839</a>, çekik gözlü çevik ve mert bir genç mülazım<a class="si-noteref epub-type_noteref" href="#f840" id="backlink-840">840</a> var. Ona sokuldum. Kimse çok konuşmuyor, arada bir, çok uzaktan bir nal sesi kulağımıza çarpıp geçiyor, soğuk bir rüzgâr yerden tozları kaldırıyor. Önümüzdeki karanlık bir ağaçlık ve sırt gibi bir kümbet<a class="si-noteref epub-type_noteref" href="#f841" id="backlink-841">841</a> var. Onun seyyar hastahane olduğunu söyledikleri zaman yüreğim ağzıma geldi. ......’inci Kolordu’nun ne tarafta olduğunu sordum. Verdikleri cevaptan bu kümbet hastahanesinin Ayşe’den çok uzak olduğunu anladım. Biraz sonra boşluktan boşluğa akar gibi beyaz ve berrak köpüren bir değirmen harkına<a class="si-noteref epub-type_noteref" href="#f842" id="backlink-842">842</a> yaklaştık. Hayvanlar hayli delirdi. Fakat biz onu da aştık geçtik. İrademde<a class="si-noteref epub-type_noteref" href="#f843" id="backlink-843">843</a> orduya dahil olduğum şu iki saatten beri bir felç var. Artık ismi ve hüviyeti olan bir adam değilim, bu hâkî insan denizinin sadece bir damlasıyım. </p>
		<p>Nihayet birkaç sırt vadi dolaştıktan sonra yumuşak inhinalarla<a class="si-noteref epub-type_noteref" href="#f844" id="backlink-844">844</a> yükselen yamaçlar ortasında bir köycüğe geldik. Bunun sadece bir çiftlik olduğunu, beş altı evden ibaret bulunduğunu söylediler. Yamaçtan inerken çadırlar ve nöbetçiler soğuk, beyaz ışıktan kırmızılı, siyahlı, sabit eşkâl<a class="si-noteref epub-type_noteref" href="#f845" id="backlink-845">845</a> gibi kabarıyordu. Köyde ilk duyduğumuz ses askerî, muttarit<a class="si-noteref epub-type_noteref" href="#f846" id="backlink-846">846</a>, tek ayak sesleri ve bize saldıran köpeklerin havlaması. </p>
		<p>Ortası balkonlu basit, iki katlı bir köy evinden geçtik, önündeki iki nöbetçi karargâh flamasının kızıl ziyâsı altında bana Yeniçeri müzesinin iki modeli gibi sabit ve vakur göründüler. </p>
		<p>Bizim şube biraz daha yüksekte, dört köşe tahta bir bina. Yatacak yerim Zihni Efendi ile müşterek bir küçük çadır. Şube baş âmiri Kumandan Paşa’nın yanında meşgulmüş, bizim çadırın kapısında durdum, bu esrar<a class="si-noteref epub-type_noteref" href="#f847" id="backlink-847">847</a> köyüne baktım. Karşımdaki biraz yüksek köy binasında Başkumandan varmış. Penceresinden mavimtırak bir ışık parlıyor, ortadan dik kalpaklı gölgeler gelip geçiyor. Başkumandan binasının arkasında bir nevi<a class="si-noteref epub-type_noteref" href="#f848" id="backlink-848">848</a> dekor gibi yükselen sarı yamaçta oyuncak gibi muntazam küçük çadırlar dizilmiş, ortalarında ay ışığında uzun bir iğne gibi telsiz yükseliyor. </p>
		<p>İşte Sakarya’yı idare eden ilk tarihî nokta. Biliyorum ki bu Türk’ün hayatında bir dönüm yeridir. Sakarya’dan sonra hayatımız başka bir safhaya<a class="si-noteref epub-type_noteref" href="#f849" id="backlink-849">849</a> girecek. Onun için bu muazzam sahneyi idare eden küçük mütevazı köyü yalnız kafamda değil, kalbimde ezberledim. </p>
		<p>İlk görüşte kalbe çizgileri kazılan bir sima gibi bu mütevazı köy beni altüst etti. İlk heyecan. İkincisi küçük çadırlardan telefonla alınıp verilen raporlar ve emirlerdir. </p>
		<p>Bunlar Asurîlerin kralı Baltazar’ın<a class="si-noteref epub-type_noteref" href="#f850" id="backlink-850">850</a> sarayında, karanlıkta ateş harflerle meçhul bir parmağın yazdığı hükmün kelimeleri gibi hafızamı hâlâ yakıyor. </p>
		<p>— İnler, Katrancı, Çambaklı! </p>
		<p>Bence “Ayşe” kelimesinden sonra insanların telâffuz ettiği en kuvvetli iki kelime bunlardır. Bu Sakarya’da henüz büyük ateş başlamadan evveldi. İki ordu, iki pehlivan gibi karşı karşıya vaziyet alıyordu. Kafamda namütenahi kesik cümleler var, bu vaziyeti bana tersim eder<a class="si-noteref epub-type_noteref" href="#f851" id="backlink-851">851</a> durur: </p>
		<p>— Cenûbdan gelen piyade ve topçu kıtaatı<a class="si-noteref epub-type_noteref" href="#f852" id="backlink-852">852</a> ile bir alay! </p>
		<p>… Bayırına takrib eden<a class="si-noteref epub-type_noteref" href="#f853" id="backlink-853">853</a> bölük; …yolunda bir kilometre ve tulünde<a class="si-noteref epub-type_noteref" href="#f854" id="backlink-854">854</a> ağırlıkları ile ilerleyen kuvvet; …istikametinde yarım kilometre tulünde, bir yürüyüş kolu! </p>
		<p>Sonra tiz, kavî, ma’denî bir ses: </p>
		<p>— İnler, Katrancı, İnler, Katrancı! </p>
		<p>Çadırların içi kızıl bir şule<a class="si-noteref epub-type_noteref" href="#f855" id="backlink-855">855</a> ile yanıyor. Bana bu esrarlı sesler, bu ateşlerin lisanı gibi geliyor ve bu çadırların gölgesi yamru yumru yollara uzanıyor ve yarım ışıkta acele ile emir çavuşları, yaverler gelip geçiyor ve hepsinin üstünde tehditkâr bir telsiz motoru homurdanıyor. </p>
		<p>Çok şükür, gündüzleri <em>Rizospastis</em><a class="si-noteref epub-type_noteref" href="#f856" id="backlink-856">856</a> ve <em>Katimerini</em>’nin<a class="si-noteref epub-type_noteref" href="#f857" id="backlink-857">857</a> makaleleri üstünde çalıştıktan sonra geceleri bizim baş âmir beni de yıldırım kuvvetiyle başımızı döndürerek, dönen harb makinesi içinde çalıştırıyor, ben bazan Başkumandanlık’a, bazan yukarıda yanan çadırlara gidip geliyorum, harekâtta emri yevmileri<a class="si-noteref epub-type_noteref" href="#f858" id="backlink-858">858</a> yazıyorum. Telefonla konuşuyorum, resmen nöbetçi olduğum geceler var. Başkumandanlık’ın ve Cephe Karargâhı’nın ışıkları sabaha kadar sönmüyor, sabaha kadar hayat ve faaliyet var. Erkânıharp Reisi’nin<a class="si-noteref epub-type_noteref" href="#f859" id="backlink-859">859</a> nazik, biraz ince sesini sabaha kadar kumandanlarla telefonda konuşurken duyuyorum, resmî cümleleri altında dost bir perdesi var, Başkumandan’ın hiç uyumadığını söylüyorlar. Dairesinde daima aynı parlak ışık, aynı gölgelerde hareket. </p>
		<p>Harekâtta uzun bir masa etrafında hiç kalkmayan bir genç yüzbaşı ve binbaşı dizisi var ki, onların hiç gölgelenmeyen imanlı genç yüzlerini çok seviyorum. Hepsi kılıcını İzmir yolunda kınına koymamaya yemin etmişe benziyorlar. </p>
		<p>İlk hafta karşı karşıya çekilen, uzanan, tahaşşüt eden<a class="si-noteref epub-type_noteref" href="#f860" id="backlink-860">860</a>, orada burada teksif edilen<a class="si-noteref epub-type_noteref" href="#f861" id="backlink-861">861</a> bir insan satrancı oynanıyor. </p>
		<p>İkinci hafta top sesleriyle beraber büyük ateş başlıyor, şimdi gece sesleri daha tiz ve daha daimi. Arada karargâhın önünde birkaç süvari duruyor ve gece yarısından sonra köyden çıkıyor. İnler, Katrancı, Çambaklı’nın yanına Üzümbeyli, Haymana, Toydemir kelimeleri sıra ile dizildiler. O kadar çok bayır, dağ, tepe ismi var ki, kafamda bunları tekrar ederken bana bir coğrafya lügati arasına yazılmış bir facia seyrediyorum gibi geliyor. </p>
		<p>Çadırıma komşu olan bir çadır var; şoförlerle meskûn<a class="si-noteref epub-type_noteref" href="#f862" id="backlink-862">862</a>. Bu küçük, çamur evler, namütenahi çadırlar arasında onların çadırı en şahsiyeti olan yerdir. </p>
		<p>Şoförler uyumadıkları ve kumandan taşımadıkları zamanlar Xavier de Montépin’in<a class="si-noteref epub-type_noteref" href="#f863" id="backlink-863">863</a> romanını okuyorlar. Her zaman bir ses ilân ediyor: </p>
		<p>— Gelin be! Roman başlıyor! </p>
		<p>Sonra: </p>
		<p>“Mâsum kız, çeşmânı kebudunu melekâne bir edâ ile Arman’a refederek dilhiraş bir sada ile kelâma ağaz etti,” <a class="si-noteref epub-type_noteref" href="#f864" id="backlink-864">864</a>diye devam ediyor. Bazan şarkı söylüyorlar. Bazan taklit yapıyorlar. Bu keyifli günleri, hepsi tehlike karşısında Anadolulu kardeşleri gibi sabit ve lâkayd, fakat İstanbul’un şuh, müstehzî sesiyle hayata gülüyorlar. Nasıl her sabah onların sesindeki neşeyi veyahut düşük perdeyi dinlerdim. Neferim Salim de aynı benim gibi onları dinliyor. Onun ruhu benden fazla havadan iyi ve kötü haberleri seziyor. </p>
		<p>— İşler iyi gidiyor efendim, millet türkü söylüyor, hele bir bak. </p>
		<p>İşler kötü olursa hiç konuşmuyor. Gözleri ufukta, dalgın ve uzak, susuyor. </p>
		<p>Akşamları karşıki yamaca gidip küçük köye bakıyorum. Karargâhın önünde sinema muzikalarını hatırlatan havalar çalıyor. Sol tarafımızda kızaran bulutlarda derin derin top sesleri gürlüyor, esmer ışıkta İsmet Paşa’nın sakin uzaklara bakan başını görüyorum, bazan Başkumandan da orada. Fakat onun başı keskin ve kat’î hareketlerle kımıldanıyor, elleriyle bazan ufuktaki dağları gösteriyor, mutlak harbden bahsediyorlar. İki kumandanı da yakından görmedim ve seslerini işitmedim. Ben kimim ki? Zâbit vekili Peyami. </p>
		<p>Muzika nöbet çalarken bütün Sakarya bana muazzam bir sinema şeridi gibi geliyor. Muzika çalıyor, film takılıyor, dönüyor, Sakarya karanlık içinde kıpkırmızı akıyor. </p>
		<p>Artık ikinci haftanın sonundayız. İki ordu da soluyor, gözleri ateş gibi yanıyor ve dizlerine kadar kan içinde yürüyorlar. Hangi tarafın başı daha sağlam? Hangi taraf bu kan içinde başı dönmeden, gözleri kararmadan yumruğunu hasmının<a class="si-noteref epub-type_noteref" href="#f865" id="backlink-865">865</a> kafasına nişan alarak indirecek? Bunu sorduğum anla cevap aldığım an birbirinden o kadar uzak değil. </p>
		<p>Eylülün dokuzuncu sabahı, kuyuya dalar gibi uykuya dalmışım. Zihni Efendi beni zorla uyandırıyor: </p>
		<p>— Kalk Peyami Efendi, gidiyoruz. </p>
		<p>— Nereye? </p>
		<p>— İleriye, bütün karargâh ileriye gidiyor. </p>
		<p>Nasıl yayı çekilmiş gibi sıçradım. Karşıda şoförler bülend avaz<a class="si-noteref epub-type_noteref" href="#f866" id="backlink-866">866</a> ile şarkı söylüyorlar: </p>
		<blockquote>
			<p>Atımı bağladım aman meşeye, meşeye </p>
			<p>Benden selâm söyle kara gözlü Ayşe’ye, Ayşe’ye! </p>
		</blockquote>
		<p>— Yeşil olsa ne olur Zihni Efendi? </p>
		<p>— Ne diyorsun Peyami Efendi? </p>
		<p>Tıpkı mektep günlerindeki gibi güldüm. Başımı çadırdan çıkardım, bağırdım: </p>
		<p>— Salim, iki kahve! </p>
		<p>— İletiyom efendim. </p>
		<p>Küçük köyün üstünde muhteşem bir güneş ve bir gök var. Yukarıdan yük arabaları koşup geçiyor. Çadırların kapısında arkadaşlar başları açık, ceketsiz, neferlerin döktüğü teneke ibrikten yüzlerini yıkıyorlar. Hepsi yüksek sesle şakalaşıyor. Neferlerin ağızları kulaklarında. Çadırların üstüne tayyareden tahaffuz<a class="si-noteref epub-type_noteref" href="#f867" id="backlink-867">867</a> için konulup da sararan dallar bana yeşermiş gibi geliyor, hem giyiniyor, hem ıslık çalıyor, hem de konuşuyorum. Zihni Efendi beni ilk defa böyle lâkırdıcı ve şen görüyor. </p>
		<p>— Bilir misin, burada en çok neye heves ettim Zihni Efendi? </p>
		<p>— Neye kardeşim? </p>
		<p>— Başkumandan’ın bir defa yanına kâğıt götürmeye. </p>
		<p>— Hiç gitmedin mi? </p>
		<p>— Gittim, ama kâğıdı hep yâverine verdim. </p>
		<p>— Ben kaç defa yanına girdim. </p>
		<p>— Allah aşkına bir anlat. </p>
		<p>— Önünde küçük bir masa durur. Üstünde harita yayılıdır. Başı daima onun üstündedir, elinde bir altın kalem, hep ölçer, çizer ve başını geriye çeker, gözlerini kısar bakar. </p>
		<p>— Sana ne dedi? </p>
		<p>— İlk götürdüğüm gün, beni ilk gördüğü için mi bilmem, yüzüme sert sert baktı. “Ne haber, iyi mi, fena mı?” dedi. Şaşırdım: “......’inci grubun raporu,” dedim. “Anlatma, iyi mi, fena mı söyle,” dedi. “İyi efendim,” dedim. “Getiriniz!” dedi. Kaşları çatık okudu, hayli sert, “İyi değil, anlamamışsınız,” dedi. İkinci gittiğim zaman yüzümü tanıdı, yine: “İyi mi, fena mı?” “Pek iyi değil Efendim,” dedim. “Veriniz,” dedi. Dikkatle okudu, bu defa hakikî bir tekdir<a class="si-noteref epub-type_noteref" href="#f868" id="backlink-868">868</a> sesiyle, “Bu iyidir Efendi,” dedi. “Okuduğunuzu anlamıyorsunuz.” Sonra müthiş bir vuzuhla<a class="si-noteref epub-type_noteref" href="#f869" id="backlink-869">869</a>, birkaç cümle içinde neden iyi olduğunu anlattı. O akşam başka bir kâğıt daha götürdüm. Girdiğim zaman titriyordum. </p>
		<p>— Yine sordu mu? </p>
		<p>— Aynı şeyi, “Evvelâ fena gibi, sonra iyileşiyor,” dedim, aldı okudu, sonra yanında gözleri harita üzerinde çalışan İsmet Paşa ile konuştu, konuştu. </p>
		<p>Gözü bir aralık bana ilişince kaşları çatıldı ve getirdiğim kâğıdı imzaladı. Muhakkak beni çok tekdir edecek sandım, fakat birdenbire ta gözlerimin içine doğru tatlı bir tebessüm etti, “Al, çocuğum,” dedi, ben galiba en iyi haberi en son götürmüş olacağım. Onun alelâde raporlardan bizim hatırımıza gelmeyen bir şeyler çıkarışı var ki... </p>
		<p>— İsmet Paşa’nın yanına da gidiyor musun? </p>
		<p>— Çok... </p>
		<p>— Ben onun yanına da girmedim. </p>
		<p>— Artık her mütercim, her fotoğrafçı kumandanlara çıkmaz ya... </p>
		<p>— Merak etme, ben onların resmini alacağım ve belki... </p>
		<p>— Ne belkisi? </p>
		<p>— Bir tanesinin altına imzalarını koyacaklar. </p>
		<p>Bana, Hâriciyye’nin köhne kâtibine bütün bu şeyler bir çocuk, bir genç mülâzım gibi heyecan veriyordu. </p>
		<p>Yine beyâbân ve çoraklık gibi görünen köyün yolundan dokuz eylül sabahı Yahya Kemal’in <em>“Türk atlıları”</em><a class="si-noteref epub-type_noteref" href="#f870" id="backlink-870">870</a> gibi şen geçtik. Güneş ovanın kırmızı, yeşil renkli yamaçlarında altın ışıklarıyla oynadı ve biz iki yüz genç atların nallarını şakırdatarak Sakarya’ya doğru ilerledik. </p>
		<p>Gece ikinci karargâhımız olan vagonlara yerleştiğimiz zaman Zihni Efendi ile yalnız kalmak için yanıyordum. Nihayet on beş gencin seyyar karyolasının dizildiği bir kırklıkta horlamak konseri başladığı zaman yavaşça Zihni Efendi’ye sordum: </p>
		<p>— Uyudun mu? </p>
		<p>— Ne var? </p>
		<p>— Acaba... Kolordu seyyar hastahanesi buraya yakın mı? </p>
		<p>— Ne yapacaksın? </p>
		<p>— Yaralanmaya niyetim var. </p>
		<p>— O hâlde hemen yaralan, buraya on dakikalık bir yer. </p>
		<p>Uzun bir sükûttan sonra: </p>
		<p>— Zihni Efendi. </p>
		<p>— Ne var, hâlâ uyumadın mı? </p>
		<p>— ......’inci Kolordu’ya geçmek istiyorum, acaba ne yapmalı? </p>
		<p>— Seni kolordu istiyor mu bakalım? Yine bir sükût... Sonra o: </p>
		<p>— Peyami Efendi! </p>
		<p>— Ha! </p>
		<p>— Bugün ......’inci Kolordu’dan baş âmire gelen bir tezkere gördüm. </p>
		<p>— Nee... </p>
		<p>— Cepheden, Rumca bilen bir zâbit istiyorlar. </p>
		<p>— Aman Zihni Efendi, senin baş âmirinle aran iyi, söylemez misin? </p>
		<p>— Âmir benim sözümden çıkmaz ama dur bakalım. Yarın sana söylerim. </p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f826"><a class="si-backref" href="#backlink-826">826</a><span class="si-footnote-text">. 8 Aralık.</span></div>
		<div class="si-footnote html5_aside epub-type_footnote" id="f827"><a class="si-backref" href="#backlink-827">827</a><span class="si-footnote-text">. Çok isteme, can atma.</span></div>
		<div class="si-footnote html5_aside epub-type_footnote" id="f828"><a class="si-backref" href="#backlink-828">828</a><span class="si-footnote-text">. Hatırladım.</span></div>
		<div class="si-footnote html5_aside epub-type_footnote" id="f829"><a class="si-backref" href="#backlink-829">829</a><span class="si-footnote-text">. Sıkıntının, üzüntünün.</span></div>
		<div class="si-footnote html5_aside epub-type_footnote" id="f830"><a class="si-backref" href="#backlink-830">830</a><span class="si-footnote-text">. Tek, kendi başına olan.</span></div>
		<div class="si-footnote html5_aside epub-type_footnote" id="f831"><a class="si-backref" href="#backlink-831">831</a><span class="si-footnote-text">. Sözü geçen, etkili olan.</span></div>
		<div class="si-footnote html5_aside epub-type_footnote" id="f832"><a class="si-backref" href="#backlink-832">832</a><span class="si-footnote-text">. Onayladım.</span></div>
		<div class="si-footnote html5_aside epub-type_footnote" id="f833"><a class="si-backref" href="#backlink-833">833</a><span class="si-footnote-text">. Çevirmeni.</span></div>
		<div class="si-footnote html5_aside epub-type_footnote" id="f834"><a class="si-backref" href="#backlink-834">834</a><span class="si-footnote-text">. Ne yapıp yapıp, muhakkak.</span></div>
		<div class="si-footnote html5_aside epub-type_footnote" id="f835"><a class="si-backref" href="#backlink-835">835</a><span class="si-footnote-text">. Mesleği askerlik olan subay.</span></div>
		<div class="si-footnote html5_aside epub-type_footnote" id="f836"><a class="si-backref" href="#backlink-836">836</a><span class="si-footnote-text">. Ulaştık, vardık.</span></div>
		<div class="si-footnote html5_aside epub-type_footnote" id="f837"><a class="si-backref" href="#backlink-837">837</a><span class="si-footnote-text">. Geometrik.</span></div>
		<div class="si-footnote html5_aside epub-type_footnote" id="f838"><a class="si-backref" href="#backlink-838">838</a><span class="si-footnote-text">. Çöl.</span></div>
		<div class="si-footnote html5_aside epub-type_footnote" id="f839"><a class="si-backref" href="#backlink-839">839</a><span class="si-footnote-text">. Söyleyişli.</span></div>
		<div class="si-footnote html5_aside epub-type_footnote" id="f840"><a class="si-backref" href="#backlink-840">840</a><span class="si-footnote-text">. Teğmen.</span></div>
		<div class="si-footnote html5_aside epub-type_footnote" id="f841"><a class="si-backref" href="#backlink-841">841</a><span class="si-footnote-text">. Kubbe biçiminde toparlak kabartı.</span></div>
		<div class="si-footnote html5_aside epub-type_footnote" id="f842"><a class="si-backref" href="#backlink-842">842</a><span class="si-footnote-text">. Ark, içinden su akıtmak için toprağı kazarak yapılan açık oluk.</span></div>
		<div class="si-footnote html5_aside epub-type_footnote" id="f843"><a class="si-backref" href="#backlink-843">843</a><span class="si-footnote-text">. İsteğimde.</span></div>
		<div class="si-footnote html5_aside epub-type_footnote" id="f844"><a class="si-backref" href="#backlink-844">844</a><span class="si-footnote-text">. Eğrilmelerle, bükülmelerle.</span></div>
		<div class="si-footnote html5_aside epub-type_footnote" id="f845"><a class="si-backref" href="#backlink-845">845</a><span class="si-footnote-text">. Şekiller, biçimler.</span></div>
		<div class="si-footnote html5_aside epub-type_footnote" id="f846"><a class="si-backref" href="#backlink-846">846</a><span class="si-footnote-text">. Düzenli, tekdüze.</span></div>
		<div class="si-footnote html5_aside epub-type_footnote" id="f847"><a class="si-backref" href="#backlink-847">847</a><span class="si-footnote-text">. Gizler, sırlar.</span></div>
		<div class="si-footnote html5_aside epub-type_footnote" id="f848"><a class="si-backref" href="#backlink-848">848</a><span class="si-footnote-text">. Çeşit, cins, tür.</span></div>
		<div class="si-footnote html5_aside epub-type_footnote" id="f849"><a class="si-backref" href="#backlink-849">849</a><span class="si-footnote-text">. Evreye.</span></div>
		<div class="si-footnote html5_aside epub-type_footnote" id="f850"><a class="si-backref" href="#backlink-850">850</a><span class="si-footnote-text">. Kutsal Kitap’ta, belşatsar, Eski Ahit’te Danyal’in kitabına göre (bap 5,) son Babil kralı.</span></div>
		<div class="si-footnote html5_aside epub-type_footnote" id="f851"><a class="si-backref" href="#backlink-851">851</a><span class="si-footnote-text">. Resmini çizer.</span></div>
		<div class="si-footnote html5_aside epub-type_footnote" id="f852"><a class="si-backref" href="#backlink-852">852</a><span class="si-footnote-text">. Askerî birlikleri.</span></div>
		<div class="si-footnote html5_aside epub-type_footnote" id="f853"><a class="si-backref" href="#backlink-853">853</a><span class="si-footnote-text">. Yaklaşan.</span></div>
		<div class="si-footnote html5_aside epub-type_footnote" id="f854"><a class="si-backref" href="#backlink-854">854</a><span class="si-footnote-text">. Uzunluğunda.</span></div>
		<div class="si-footnote html5_aside epub-type_footnote" id="f855"><a class="si-backref" href="#backlink-855">855</a><span class="si-footnote-text">. Alev, alaz.</span></div>
		<div class="si-footnote html5_aside epub-type_footnote" id="f856"><a class="si-backref" href="#backlink-856">856</a><span class="si-footnote-text">. Yunanistan Komünist Partisi’nin resmî yayın organı olan ve günümüzde de yayımını sürdüren gazete.</span></div>
		<div class="si-footnote html5_aside epub-type_footnote" id="f857"><a class="si-backref" href="#backlink-857">857</a><span class="si-footnote-text">. Geniş bir okuyucu kitlesine sahip günlük Yunan gazetesi.</span></div>
		<div class="si-footnote html5_aside epub-type_footnote" id="f858"><a class="si-backref" href="#backlink-858">858</a><span class="si-footnote-text">. Günlük emirleri.</span></div>
		<div class="si-footnote html5_aside epub-type_footnote" id="f859"><a class="si-backref" href="#backlink-859">859</a><span class="si-footnote-text">. Kurmay Başkanı’nın.</span></div>
		<div class="si-footnote html5_aside epub-type_footnote" id="f860"><a class="si-backref" href="#backlink-860">860</a><span class="si-footnote-text">. Yığılan, biriken.</span></div>
		<div class="si-footnote html5_aside epub-type_footnote" id="f861"><a class="si-backref" href="#backlink-861">861</a><span class="si-footnote-text">. Yoğunlaştırılan.</span></div>
		<div class="si-footnote html5_aside epub-type_footnote" id="f862"><a class="si-backref" href="#backlink-862">862</a><span class="si-footnote-text">. İnsan oturan, şenelmiş yer. Burada: Şoförlerle dolu.</span></div>
		<div class="si-footnote html5_aside epub-type_footnote" id="f863"><a class="si-backref" href="#backlink-863">863</a><span class="si-footnote-text">. Fransız yazarı Xavier de Montepin.</span></div>
		<div class="si-footnote html5_aside epub-type_footnote" id="f864"><a class="si-backref" href="#backlink-864">864</a><span class="si-footnote-text">. <span class="dipnot-yazisi char-style-override-9" xml:lang="tr-TR">“Günahsız kız, gök mavisi gözlerini melekvari bir tavırla Arman’a kaldırarak yürek parçalayan bir sesle söze başladı...”</span></span></div>
		<div class="si-footnote html5_aside epub-type_footnote" id="f865"><a class="si-backref" href="#backlink-865">865</a><span class="si-footnote-text">. Düşmanının.</span></div>
		<div class="si-footnote html5_aside epub-type_footnote" id="f866"><a class="si-backref" href="#backlink-866">866</a><span class="si-footnote-text">. Yüksek ses.</span></div>
		<div class="si-footnote html5_aside epub-type_footnote" id="f867"><a class="si-backref" href="#backlink-867">867</a><span class="si-footnote-text">. Korunma.</span></div>
		<div class="si-footnote html5_aside epub-type_footnote" id="f868"><a class="si-backref" href="#backlink-868">868</a><span class="si-footnote-text">. Azarlama, paylama.</span></div>
		<div class="si-footnote html5_aside epub-type_footnote" id="f869"><a class="si-backref" href="#backlink-869">869</a><span class="si-footnote-text">. Açıklıkla.</span></div>
		<div class="si-footnote html5_aside epub-type_footnote" id="f870"><a class="si-backref" href="#backlink-870">870</a><span class="si-footnote-text">. Yahya Kemal Beyatlı’nın “Akıncı” adlı şiirinden:</span>
			<p>“Şimşek gibi bir semte atıldık yedi koldan / Şimşek gibi Türk atlarının geçtiği yoldan.”</p></div>
		</div>
	</body>
	</html>