<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Ateşten Gömlek</title>
	<link href="main.css" rel="stylesheet" type="text/css"/>
</head>
<body class="chapter epub-type_chapter">
	<div class="html5_section">
		<div class="head html5_header">
			<h1>3 </h1>
			<h2>Ayşe ayrı eve taşınıyor</h2>
		</div>
		<p>Mister Cook’un, Salime Hanım’ın artık hayatımızda yerleri kalmamıştı. Zâbit arkadaşların hepsinde İzmir’e gitmek için bir humma<a class="si-noteref epub-type_noteref" href="#f359" id="backlink-359">359</a> başlamıştı. </p>
		<p>İstanbul’da garip bir ihtilâl havası esiyordu. Herkes İzmir hailesinin<a class="si-noteref epub-type_noteref" href="#f360" id="backlink-360">360</a> içine gitmek istiyor, herkes gidebilecek vasıta, kendini gönderecek merkez arıyordu. Muhabirlerle konuşmak, çay ziyâfetinde propaganda yapmak yalnız mektepliler ile Şişli hanımlarına kalmıştı. Aynı zamanda İzmir Müdâfaa-i Hukuku<a class="si-noteref epub-type_noteref" href="#f361" id="backlink-361">361</a> diye bir propaganda bürosu teşekkül ediyordu<a class="si-noteref epub-type_noteref" href="#f362" id="backlink-362">362</a>. </p>
		<p>Bütün bunlar arasında benim ev hayatımda da bir tebeddül<a class="si-noteref epub-type_noteref" href="#f363" id="backlink-363">363</a> vardı. Salime Hanım, kocasının dostları, bizim salonu birer birer terk etmişlerdi. Bu, annemi endişeye düşürüyordu. Evimizin İngilizler tarafından tarassut edildiği<a class="si-noteref epub-type_noteref" href="#f364" id="backlink-364">364</a>, benim tevkif edilmem<a class="si-noteref epub-type_noteref" href="#f365" id="backlink-365">365</a> lâkırdıları, Malta’ya sevk edilen İttihâdcılar annemi korkutmuştu. Bizim fazla ileriye gittiğimize, etrafında setleri aşan coşkun hayatın, Ayşe’nin vücuduyla doğduğuna kani olmuştu. Açıktan açığa izhar etmemekle<a class="si-noteref epub-type_noteref" href="#f366" id="backlink-366">366</a> beraber, Ayşe’nin ve Cemal’in bizde daha ne kadar kalacaklarını düşünüyor, beni sıkıştırıyordu. Ayşe “İzmir Kızı” unvanını aldığı meşhur günden bir hafta sonra, annem beni ve İhsan’ı yakalamış, bu meseleyi açmıştı. Cemal henüz gelmemişti, Ayşe odasında idi. Serbest serbest konuşuyor, bir daha kan sergüzeştine milleti atacak hiçbir şeye taraftar olmadığını, ihtiyarlığında evi ve şahsı etrafında velvele istemediğini söylüyordu. Hele Şişli hayatında mevkiini kaybetmeye, salonunun bir merkez olmadığını görmeye hiç mütehammil değildi<a class="si-noteref epub-type_noteref" href="#f367" id="backlink-367">367</a>... </p>
		<p>— Hepinizin aklını çelen benim bu vilâyetli yeğenim Ayşe oldu. Korkarım bu iş çok ileriye gidecek, diyordu. </p>
		<p>İhsan nasıl ve neden bilmiyorum, bizim aileden gibi oluvermişti. Annem onun İstanbullu kıyafetine, tavrına bakıyor, onu en çok sergüzeştten uzak buluyor, hep onunla dertleşiyordu. </p>
		<p>— Bak yavrum, diyordu. Bir çaresini bulunuz, Ayşe’nin çiftliği filân yandı, ama parası vardır. İki kardeş ev tutsunlar, gitsinler, yoksa Peyami’nin Malta’ya götürüleceği muhakkak. </p>
		<p>Ben, “Anne!” diye başlamak isterken kapı açıldı. Ayşe girdi. İhsan’ın yüzü gergin, fakat sessiz, oturuyordu. Birdenbire kalktı, Ayşe’ye doğru gitti. </p>
		<p>Ayşe, İhsan’ı askerlerin yemin ettiği günden sonra ilk defa olarak görüyordu. Birbirlerine doğru geldiler ve birbirlerine baktılar. Ayşe felâketten beri, İstanbul’a geldiği günden beri İhsan’ı ilk defa olarak dimağının gözüyle görüyordu. Ayşe’nin solgun yüzünde, bir humret<a class="si-noteref epub-type_noteref" href="#f368" id="backlink-368">368</a> vardı, Ayşe’nin gözlerinde hayat başlıyordu. Mahpus olduğu ye’s ve zulmet<a class="si-noteref epub-type_noteref" href="#f369" id="backlink-369">369</a> içinde, gözlerinden ruhuna, İhsan sarı küçük bir güneş gibi giriyordu. Onların anî ve ilk nazarlarından, biraz birbirini uzun tutan ellerinden, odada aydınlık ve sıcaklık olmuş gibi bir hava hâsıl olmuştu. Annem, dertleri ve ben yoktuk. Felâket o kadar karanlık değildi. Meşale gibi, oyuncak gibi düşünülmeden başlanılan şeylerin çok derin bir ma’nâsı doğuyordu. İkisi karşı karşıya oturdukları zaman birbirlerine bakmadan görüyor, birbirlerini hissediyorlardı. Ayşe’deki bu hissin vâzıh<a class="si-noteref epub-type_noteref" href="#f370" id="backlink-370">370</a> ve şuurî<a class="si-noteref epub-type_noteref" href="#f371" id="backlink-371">371</a> olduğuna kail değildim. Fakat İhsan rıhtımda ona araba kapısını açtığı an, hayatta başka şeylere yer kalmayacak kadar gözünün ve gönlünün rüyet<a class="si-noteref epub-type_noteref" href="#f372" id="backlink-372">372</a> sahasını Ayşe ile doldurmuştu. </p>
		<p>Ayşe, annemin tahavvülünü<a class="si-noteref epub-type_noteref" href="#f373" id="backlink-373">373</a> belki sezmiş ve odaya girer girmez hâsıl olan sükûttan kendisine ait gizli bir şey duymuştu. Fakat İhsan’la ikisi arasında doğuveren isimsiz şey bunu ikinci dereceye indirmişti. </p>
		<p>İhsan: </p>
		<p>— Ayşe Hanım, dedi. Sizin ürküttüğünüz Mister Cook’a Hükûmet iki bin lira vermiş, bu sırf bizim aleyhimizde yazmaması için hakkısükût<a class="si-noteref epub-type_noteref" href="#f374" id="backlink-374">374</a>. Daha fazla verirlerse lehimize de yazacakmış. Buna ne dersiniz? </p>
		<p>Ayşe güldü: </p>
		<p>— Allah, derim. Herhalde İngilizlerin bizi affettiğini ilân için birkaç milyon isteyecektir. </p>
		<p>O gün, dünyada hissettiğimiz sıkışık, fazla ciddî havada görünmeyen şua<a class="si-noteref epub-type_noteref" href="#f375" id="backlink-375">375</a> ve hararet intişâr ediyordu<a class="si-noteref epub-type_noteref" href="#f376" id="backlink-376">376</a>. </p>
		<div class="double html5_section">
			<p>Bugünden bir ay sonra üç büyük hâdise oldu. Ayşe Gedikpaşa’da iki odalı ayrı bir eve taşındı ve annemle oldukça soğuk ayrıldı. Mister Cook’un geldiği gün yemin edenlerden İhsan’dan başka hepsi İzmir’e kaçtılar. Uzun müddet para bulmak için sıkıldıktan sonra Ayşe’nin bankadaki üç bin lirasından bir kısmını buna sarf etmeye Ayşe’nin icbarı<a class="si-noteref epub-type_noteref" href="#f377" id="backlink-377">377</a> ile karar verildi. Cemal başta olarak on zâbit ceplerinde yüzer lira ile meçhule, ölüme gittiler. </p>
			<p>Üçüncü hadise benim zihnimdeki bir tahavvüldü. Onlar Ayşe’ye vedaya geldikleri zaman bu tahavvülü sarahatle<a class="si-noteref epub-type_noteref" href="#f378" id="backlink-378">378</a> hissettim. Hepsi, be-tahsîs<a class="si-noteref epub-type_noteref" href="#f379" id="backlink-379">379</a> Ayşe’nin, Yunanlıların kırdığı sol elini öptüler. Kurtuluş Harbi’nin alemi olan bu el hepsinin kalbinde Kerbelâ<a class="si-noteref epub-type_noteref" href="#f380" id="backlink-380">380</a> ihtirası, şehadet<a class="si-noteref epub-type_noteref" href="#f381" id="backlink-381">381</a> humması uyandırmıştı. Her biri o eli öperken, Ayşe her birinin gözlerine, bir ay evvel annemin odasında İhsan’ı kalbinin gözüyle ilk gördüğü andaki gibi baktı. Yanaklarında aynı humret, gözlerinde aynı ateş ve ümit vardı. Bu zihnimde bir ay evvel farz ettiğim<a class="si-noteref epub-type_noteref" href="#f382" id="backlink-382">382</a> ve her an onunla yaşadığım fikri târ ü mâr etti<a class="si-noteref epub-type_noteref" href="#f383" id="backlink-383">383</a>. İhsan acaba, Ayşe için, yeşil İzmir’in, siyah gözlü şehit çocuğun mezarının yolunda dövüşecek muhayyel<a class="si-noteref epub-type_noteref" href="#f384" id="backlink-384">384</a> ordunun bir ferdinden başka bir şey değil miydi? Ben yanılmış mı idim? Herhalde İhsan’ın hissinde yanılmamıştım. İhsan’ın gözlerinde yanan çırağ<a class="si-noteref epub-type_noteref" href="#f385" id="backlink-385">385</a> yalnız Ayşe için, yalnız Ayşe’yi gördüğü zaman parlıyordu. </p>
		</div>
		<div class="html5_section">
			<h1 class="subtitle">15 Teşrîn-i Sânî<a class="si-noteref epub-type_noteref" href="#f386" id="backlink-386">386</a></h1>
			<p>Şimdi Ankara’nın bu soğuk günlerinde İstanbul’daki son yazın ağır ve meşum<a class="si-noteref epub-type_noteref" href="#f387" id="backlink-387">387</a> günlerinin sıcaklığını, yorgunluğunu duyuyorum. Her gün daireden çıkınca Bâb-ı Âli’ye tırmanıyor, Gedikpaşa’ya, Ayşe’yi ziyârete gidiyorum. Ayşe Şişli hayatından, bizim o hayatımızdan silinmiş gibi. Onun Mister Cook’a verdiği biraz ateşli cevap İngiliz mahafilinde<a class="si-noteref epub-type_noteref" href="#f388" id="backlink-388">388</a> şübheyi celb etmiş, İzmirli bir kadının İngilizler aleyhine propaganda yaptığı söyleniyormuş. Annem etrafa Ayşe’nin İzmir’e döndüğünü yayıyor ve hiç nerede olduğunu aramıyor. Ben ondan bahsetmiyorum. Cemal’e, Ayşe’ye bir kardeş gibi bakacağıma söz verdim. O sözü tutuyorum. </p>
			<p>Ayşe her gün bana yeni ve şayanı hayret bir kadın görünüyor. On sene evvel adı Ayşe, kendi vilâyetli diye evlenmekten korkarak Avrupa’ya kaçtığım bu kadının, bizim Avrupa taklidi kadınlardan daha ziyâde şahsiyeti var. Fikri terbiyesi nümayişkâr<a class="si-noteref epub-type_noteref" href="#f389" id="backlink-389">389</a> olmayan selim<a class="si-noteref epub-type_noteref" href="#f390" id="backlink-390">390</a> ve basit hayat görgülerinden alınmış hakikatlerle, biraz okumuş ve lisan bilir bir kadın. Beni en çok hayrete sevk eden şey onun tarzı hayatı<a class="si-noteref epub-type_noteref" href="#f391" id="backlink-391">391</a>. İki odalı evinde yapayalnız oturuyor. Mahallede yegâne tanıdığı sebzevatçı<a class="si-noteref epub-type_noteref" href="#f392" id="backlink-392">392</a> Zeyneb kadın. Siyah esvabının yaması ikiyi aştı. Elinde daima bir dantel veyahut dikiş, çalışıyor. Elindeki parayı İzmir’e ait addettiği<a class="si-noteref epub-type_noteref" href="#f393" id="backlink-393">393</a> için hayatının büyük bir kısmını ders vermekle, dantel yapıp satmakla çıkarıyor. Haftada üç dört gün ders veriyor ve dinlenmek veyahut eğlenmek için İzmir muhacirlerinin<a class="si-noteref epub-type_noteref" href="#f394" id="backlink-394">394</a> çocuklarına çorap örüyor. Ders verdiği evlerde kimse onun hakiki hüviyetini bilmiyor. Kocası Harbi Umumî’de şehit olmuş dul kadın zannediyorlar. Çok basit ve sessiz olduğu için kimsenin nazarı dikkatini celb etmiyor. Bu mesainin<a class="si-noteref epub-type_noteref" href="#f395" id="backlink-395">395</a> haricinde İzmir’de başlayan millî hareketle, Cemal’in arkadaşlarının mücadelesiyle meşgul. Onlar her fırsat buldukça mektup yazıyorlar. Bütün bu kudret, kabiliyet ve vatan kadınının muntazam hayatı ve fedakârlığı ortasında onu insana bir çocuk gibi sevmeyi ve himaye etmeyi telkin eden<a class="si-noteref epub-type_noteref" href="#f396" id="backlink-396">396</a> bir cazibesi var. Hayatın fena taraflarını, İstanbul’un mücadele ettiği çirkin ve kirli şeyleri görmüyor. Fena şeylere güzel gözlerinin öyle mütebessim<a class="si-noteref epub-type_noteref" href="#f397" id="backlink-397">397</a>, acıyan ve anlayan, insanî bir nazarı var ki, birdenbire en fena addettiğim şeyler önünde düşüncemi değiştiriyorum. Fakat bu iyiliği ve bu sükûnuna en kani olduğum zaman, hayat ufkunu karıştıracak fırtınalı bir kalp köşesi açıyordu. </p>
			<p>Her akşam yokuştan çıkarken evvela kendime onun faziletlerini<a class="si-noteref epub-type_noteref" href="#f398" id="backlink-398">398</a> sayıyorum. Sonra zihnimde küçük odasının sedirinde elindeki danteli bırakıp bana doğru nasıl bir kardeş tebessümü ile geldiğini görüyorum. Temiz masası üzerinde çay semaveri daima tüter ve masanın yanındaki koltuğu her akşam işgal eden adamı da zihnimin gözünde Bâb-ı Âli’nin kapısından itibaren görürüm. O İhsan’dır... Eldivenleri masanın köşesinde, ağzında sigarası, sessiz ve dalgın oturuyor. Beraber çay içeriz ve İhsan’la çıkar gideriz. Yolda zihnimi işgal eden bu hâdise İhsan’ı orada sâkin ve kavî, Ayşe’nin karşısında bir kardeş samimiyeti ile görünce zail olur<a class="si-noteref epub-type_noteref" href="#f399" id="backlink-399">399</a>. İlk on dakika, müteyakkız<a class="si-noteref epub-type_noteref" href="#f400" id="backlink-400">400</a>, ikisinin de gözlerini, tavırlarını ararım. Bundan daha tabiî bir şey olamaz. Fakat bu tabiîliğe rağmen biliyorum ki İhsan, Ayşe’yi seviyor. Ya Ayşe? Onu bilmiyorum. Ne sevdiğini, ne sevmediğini; Allahım, bunu ne zaman bileceğim? Son dakika onu İhsan’ın yanına gömdüğüm an bile hâlâ vuzuhla<a class="si-noteref epub-type_noteref" href="#f401" id="backlink-401">401</a> bilemedim. </p>
			<p>İhsan’ın İstanbul’da vücudunu arkadaşları faydalı gördüğü için buradadır. Ondan dolayı Ayşe’nin gözünde bütün İzmir’e doğru gidenler için yanan ateş İhsan için de yanıyor. Bazan bu ateşin İhsan köşesi daha parlak zannediyorum. Fakat bu benim zihnimin bir mübalâğası<a class="si-noteref epub-type_noteref" href="#f402" id="backlink-402">402</a> olamaz mı? </p>
			<p>Ayşe, halk ihtilâline ümidini bağlamıştır. Dağlarda dövüşen efelerini, genç İzmirlileri çok seviyor. İhsan bu işi daha asker gözüyle görüyor. </p>
			<p>— Ancak bunu muntazam bir ordu halleder, diyor. </p>
			<p>— Muntazam ordu Yunanlıları değil, İngilizleri bile yenmişti. Fakat İstanbul’da darmadağınık hâlâ birkaç kumandan var. Ah ordu bir mucize gibi çıksa da Yunan’ı mutlak halkın isyanı bir daha Anadolu’ya gelemez bir hâle koymalıdır, diyordu. </p>
			<p>Ve Ayşe henüz ordu günlerinden uzaktı. İhsan mütebessim başını sallıyor: </p>
			<p>— Lâzım geldiği dakika ihtilâl başındakiler de yine ordudan olacaktır; bu ihtilâlin ruhu askerler olduğunu biliyorsunuz, değil mi, diyordu. </p>
			<p>İhsan’ın bu dakikalarında gözlerinde öyle derin bir taabbüd<a class="si-noteref epub-type_noteref" href="#f403" id="backlink-403">403</a> yanıyor ki, bu muntazam askerin ihtilâl çetesi başında çalışması onun mazbut<a class="si-noteref epub-type_noteref" href="#f404" id="backlink-404">404</a> ruhu için fedakârlıktan fazla bir zulüm, bir acı olduğunu görüyorum. Fakat Ayşe anlamıyor. Onun nazarında İzmir’i kurtaracaklar arasında hiçbir fark yoktur. Yeşil gözlerine koyu mavimtırak bir loşluk veren siyah, ipek kirpikleri arasından İhsan’ın ta kalbine ateşle, heyecanla bakıyor. Ve o zaman biliyorum ki zavallı İhsan hemen kendini ateşe atacak bir vesile<a class="si-noteref epub-type_noteref" href="#f405" id="backlink-405">405</a> çıkmamasından muztaribdir. </p>
			<p>Her gün Türbe’ye kadar beraber yürürken zihnimden aynı şeyler geçiyor. Yüzünün nasıl sarardığını, gözlerinin nasıl içinden yandığını, bu sert ve sâkin asker vücudunun içinde nasıl bir volkan kaynadığını düşünüyorum. Kendi kendime, “İşte,” diyorum, “şu dik erkânıharp<a class="si-noteref epub-type_noteref" href="#f406" id="backlink-406">406</a> yakasının altında kızıl bir gömlek, ateşîn bir gömlek var.” Bu zavallının teninden içine bu ateşin nasıl geçtiğini kendi gömleğim gibi biliyordum. Bu kızıl gömleği Ayşe’nin gözleri tutuşturdu. Bu garip gömleği İhsan’dan başka acaba kaç kişi taşıyacak? İhsan’ın içindeki fırtınanın, ihtilâlin soğumasına imkân vermeyen, insanı; keselerli<a class="si-noteref epub-type_noteref" href="#f407" id="backlink-407">407</a> ve taabı<a class="si-noteref epub-type_noteref" href="#f408" id="backlink-408">408</a> ateş sathında yakan <em>“Gömlek!” </em></p>
			<div class="margin-top html5_section">
				<p>İnsanları en korkak, en mazbut itiyat<a class="si-noteref epub-type_noteref" href="#f409" id="backlink-409">409</a> esaretlerine, ocaklara, köşelere bağlayan kadın gözleri bazan ta cehenneme götürüyor. </p>
				<p>Bu hayat martın başına kadar sürdü. Anadolu harekâtı, harekât-ı millîye ismini almış, reis tayin etmiş, bir merkeze doğru, seyyal<a class="si-noteref epub-type_noteref" href="#f410" id="backlink-410">410</a> bir mayi<a class="si-noteref epub-type_noteref" href="#f411" id="backlink-411">411</a> hâlinden bir cisme doğru gidiyor, tasallüb ediyordu<a class="si-noteref epub-type_noteref" href="#f412" id="backlink-412">412</a>. Fakat Ayşe bu işlerin ne rüesasını<a class="si-noteref epub-type_noteref" href="#f413" id="backlink-413">413</a>, ne de fikir kısmını biliyordu. İhtilâlin yaktığı ateş ortasında dövüşen, ölen, öldüren bir halk vardı ki, Ayşe onlardandı ve Ayşe yalnız onları biliyordu. Ben onu kızdırmak için derdim ki: </p>
				<p>— Senin efelerin, zâbitlerin, çetelerin kim oluyorlar? Yüksek bir dimağın sevk ettiği iki bacak. </p>
				<p>O hemen kızarır: </p>
				<p>— Bacak değil, arka kemiği<a class="si-noteref epub-type_noteref" href="#f414" id="backlink-414">414</a>, derdi. Sevk eden kafadır; fakat ölen mizâc<a class="si-noteref epub-type_noteref" href="#f415" id="backlink-415">415</a> ve kalbdir, Peyami, kardeşim. </p>
				<p>Martın onuncu günü idi. Ayşe’nin evinde İhsan ile beraber Haşmet Bey’i de buldum. Çay masasının etrafında hararetli hararetli konuşuyorlardı. Haşmet Bey herhalde millî hareketin mühim olmasa bile faal bir uzvu idi; onun olgun ve erkek başının Cemal’den ve İhsan’dan bütün bütün başka bir ma’nâsı vardı. Herhalde onun enli omuzlu uzun boyunda, biçimli ellerinde, şakakları ağarmış siyah saçlı, çıkık çeneli, iradeli başında Osmanlı İmparatorluğu’nun en kudretli asker örneği teressüm ediyordu<a class="si-noteref epub-type_noteref" href="#f416" id="backlink-416">416</a>. Bu baş, bu kartal gibi gözler yalnız Harbi Umumî’nin askeri değildi. İmparatorluğun kim bilir hangi köşesinde, belki Arnavutluk’un sarp kayalarının pişirdiği, yetiştirdiği bir askerdi. Bundan başka konuşmasında, bakışında çok okumuş, düşünmüş, yaşamış bir adam hâli vardı. Onun için Ayşe ile karşı karşıya İhsan’dan fazla birbirleriyle kafalarıyla olgun ruhlarıyla daha arkadaşça anlaşıyor gibiydiler. Ben de İhsan gibi, onu Ayşe’nin yanında derinden tetkik ettim. Ayşe’ye nâdiren gelen bu adamla dostluklarının derecesini ölçmeye çalıştım. O da bizim onunla olduğumuz gibi, bizimle meşgul oluyor mu idi? Herhalde bir şey ihsas etmiyordu<a class="si-noteref epub-type_noteref" href="#f417" id="backlink-417">417</a>.</p>
				<p>İstanbul’da son günlerde oldukça mühlik<a class="si-noteref epub-type_noteref" href="#f418" id="backlink-418">418</a> bir hava esiyordu. İngilizlerin İstanbul’u işgali ağızdan ağıza söyleniyordu. Meclis kendini emin bulmuyor, Pâdişâh’ın oyunu anlaşılmıyordu. Hep filân gün filân papaz yahut filân paşa Saray’ın arka kapısından girmiş çıkmış, İngiliz Sefareti kâtiplerinden Mister filân Şişli’de siyasî beyanatta bulunmuş<a class="si-noteref epub-type_noteref" href="#f419" id="backlink-419">419</a>, gibi dedikodular vardı. </p>
				<p>İhsan’ı bizimkiler hemen Adapazarı’na gönderiyorlardı. Orada Anadolu’yu karıştırmak için yapılan tertibat ve teşkilâta karşı o da teşkilât yapacaktı. İngilizler, Türklerden mucibi şübhe<a class="si-noteref epub-type_noteref" href="#f420" id="backlink-420">420</a> gördükleri adamları Haydarpaşa treniyle seyahat ettirmiyorlardı. Hele zâbitleri hiç bırakmıyorlardı. İhsan karadan kaçıp gidecekti. Bütün bu teferruatla<a class="si-noteref epub-type_noteref" href="#f421" id="backlink-421">421</a> Ayşe son derece alâkadar görünüyordu. </p>
				<p>Nihayet ciddî kısmı bitirdik. Çay içtik, Ayşe neşeli olmaya çalıştı. Türkçe ders verdiği evlerden birinde Salime Hanım’a tesadüfünü<a class="si-noteref epub-type_noteref" href="#f422" id="backlink-422">422</a> anlattı: </p>
				<p>— Moda’da tüccarların evinde, dedi. Salime Hanım bir İngiliz römorkörüyle<a class="si-noteref epub-type_noteref" href="#f423" id="backlink-423">423</a> gelmez mi? Ev altüst oldu. Talebem küçük hanım masa başında duramaz oldu. Ben hakikat[en] korktum. Nihayet ders odasına Salime Hanım’ı getirmezler mi? Ben başımı eğdim, meşgul oldum. Salime Hanım başımdan bir arşın<a class="si-noteref epub-type_noteref" href="#f424" id="backlink-424">424</a> yüksekten baktı: </p>
				<p>— Bu çocuğa bir İngiliz mürebbiye<a class="si-noteref epub-type_noteref" href="#f425" id="backlink-425">425</a> alsanıza, dedi. Salime Hanım, Ayşe’yi tanısa nasıl hareket edeceğine dair hepimiz ayrı ayrı faraziyatta<a class="si-noteref epub-type_noteref" href="#f426" id="backlink-426">426</a> bulunduk. Nihayet lâkırdı bitti. İhsan: </p>
				<p>— Yemekte İstanbul’dayım, karşıya geçmeden uğrar, son emirlerinizi alırım, dedi. </p>
				<p>Ayşe’nin yanaklarının hafif kızardığını, bana bir şey istiyor gibi baktığını zannettim. </p>
				<p>— Ben de İstanbul’da yemek yiyeceğim, gece İhsan’la beraber döneriz, dedim. </p>
				<p>İhsan bir şey söylemedi. Üçümüz beraber çıktık. </p>
				<p>Haşmet Bey’in yüzü Beyazid’e gelirken çok endişeli göründü. İkimizin de elini sıkarken Harbiyye Nezâreti’ ne gözleri dalmıştı: </p>
				<p>— Bu milletin mukadderatına<a class="si-noteref epub-type_noteref" href="#f427" id="backlink-427">427</a> bu daire belki, bir daha vaz’ı yed<a class="si-noteref epub-type_noteref" href="#f428" id="backlink-428">428</a> edecek, dedi. </p>
				<p>İhsan’la biz beraber tramvaya bindik. Sokaklarda lambalar yanmış, köşelerden ince kadın gölgeleri süratle dönüp gidiyorlardı. </p>
				<p>— İstersen beraber yemek yiyelim, yani bir yere davetli değilsen... </p>
				<p>— Hayır, değilim. </p>
				<p>— O hâlde İstanbul Lokantası’na gidelim. </p>
				<p>— Olur. </p>
				<p>İhsan ya pek büyük bir teessür<a class="si-noteref epub-type_noteref" href="#f429" id="backlink-429">429</a> içinde idi veyahut benim huzurumdan müteezzi<a class="si-noteref epub-type_noteref" href="#f430" id="backlink-430">430</a> idi. Ayşe’nin gözlerinden bu akşam İhsan’la yalnız kalmayı istemediğini muhakkak doğru anlamıştım. Ya yanılmışsam! </p>
				<p>İstanbul Lokantası’nın camlarından Sirkeci’nin karışık kalabalığını görüyorduk. Birkaç zenci Fransız asker camdan bize bakıyor, kırmızı dillerini çıkarıyorlar, yumruklarını sallıyorlardı. İhsan biraz fazla şarap içmesine rağmen susuyor ve düşünüyordu. Bir aralık zencilere gözü ilişti. Acı bir merhametle güldü: </p>
				<p>— Türk milletini terbiyeye gelen medenî ordu, dedi. Gece yine Ayşe’ye beraber gittik. İhsan pek az oturdu ve pek az konuştu. Arada bir gözlerinde derunî<a class="si-noteref epub-type_noteref" href="#f431" id="backlink-431">431</a> bir ihtizaz<a class="si-noteref epub-type_noteref" href="#f432" id="backlink-432">432</a> görüyorum. Sonra yine gözlerinin bebekleri donuyordu. Ayşe nemli gözlerle ve açık bir arkadaş teessürü ile, “Sizi çok arayacağız İhsan Bey,” dediği zaman çok sarsıldı. Fakat kendini çabuk topladı. Eldivenlerini dalgın dalgın aldı: </p>
				<p>— Haşmet Bey, Peyami Bey sizi yalnız bırakmazlar. Kim bilir, belki siz de geleceksiniz. Hem niçin gelmiyorsunuz? Biz size dağ başında da bakarız. </p>
				<p>Ayşe’nin yüzündeki müphem<a class="si-noteref epub-type_noteref" href="#f433" id="backlink-433">433</a> ma’nâyı anlıyorum. Ayrıldıktan sonra bunun nasıl bârid<a class="si-noteref epub-type_noteref" href="#f434" id="backlink-434">434</a> bir veda olduğunu, hepimizin içi ne kadar endişe ve azapla dolduğunu hissettim. Tramvay çan çan öterek Köprü’nün ışık hatları arasından kayarken İhsan son defa Haliç’in karanlık suları üstünde çalkalanan yelken kayıklarının yaprakları dökülmüş çıplak ağaçlara benzeyen direklerine bakıyordu. Tepebaşı’nın önünde mızıka ile hayatla taşan bahçeyi İhsan’a gösterdim: </p>
				<p>— İstersen eve dönmeyelim; saat daha on bir, dedim. </p>
				<p>— Ecnebi üniforması görmeye bu gece tahammül edemeyeceğim Peyami, Pangaltı’da ineceğim. Bazı hanım dostlara veda edeceğim, dedi. </p>
				<p>Benim <em>ateşten gömleğim </em>o an azıcık serinledi zannettim. Bütün bu felâket havası ortasında İhsan’ın boynuna sarılmak, öpmek istiyordum. </p>
			</div>
		</div>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f359"><a class="si-backref" href="#backlink-359">359</a><span class="si-footnote-text">. Ateş</span></div>
		<div class="si-footnote html5_aside epub-type_footnote" id="f360"><a class="si-backref" href="#backlink-360">360</a><span class="si-footnote-text">. Çok acıklı olay.</span></div>
		<div class="si-footnote html5_aside epub-type_footnote" id="f361"><a class="si-backref" href="#backlink-361">361</a><span class="si-footnote-text">. Kurtuluş Savaşı’ndan önce Atatürk tarafından kurulmuş olan bir örgüt.</span></div>
		<div class="si-footnote html5_aside epub-type_footnote" id="f362"><a class="si-backref" href="#backlink-362">362</a><span class="si-footnote-text">. Oluşuyordu.</span></div>
		<div class="si-footnote html5_aside epub-type_footnote" id="f363"><a class="si-backref" href="#backlink-363">363</a><span class="si-footnote-text">. Değişme.</span></div>
		<div class="si-footnote html5_aside epub-type_footnote" id="f364"><a class="si-backref" href="#backlink-364">364</a><span class="si-footnote-text">. Gözetlendiği.</span></div>
		<div class="si-footnote html5_aside epub-type_footnote" id="f365"><a class="si-backref" href="#backlink-365">365</a><span class="si-footnote-text">. Tutuklanmam.</span></div>
		<div class="si-footnote html5_aside epub-type_footnote" id="f366"><a class="si-backref" href="#backlink-366">366</a><span class="si-footnote-text">. Açığa vurmamakla.</span></div>
		<div class="si-footnote html5_aside epub-type_footnote" id="f367"><a class="si-backref" href="#backlink-367">367</a><span class="si-footnote-text">. Dayanamazdı, katlanamazdı.</span></div>
		<div class="si-footnote html5_aside epub-type_footnote" id="f368"><a class="si-backref" href="#backlink-368">368</a><span class="si-footnote-text">. Kırmızılık, kızıllık.</span></div>
		<div class="si-footnote html5_aside epub-type_footnote" id="f369"><a class="si-backref" href="#backlink-369">369</a><span class="si-footnote-text">. Karanlık.</span></div>
		<div class="si-footnote html5_aside epub-type_footnote" id="f370"><a class="si-backref" href="#backlink-370">370</a><span class="si-footnote-text">. Açık, belli.</span></div>
		<div class="si-footnote html5_aside epub-type_footnote" id="f371"><a class="si-backref" href="#backlink-371">371</a><span class="si-footnote-text">. Bilinçli.</span></div>
		<div class="si-footnote html5_aside epub-type_footnote" id="f372"><a class="si-backref" href="#backlink-372">372</a><span class="si-footnote-text">. Görüş.</span></div>
		<div class="si-footnote html5_aside epub-type_footnote" id="f373"><a class="si-backref" href="#backlink-373">373</a><span class="si-footnote-text">. Değişmesini.</span></div>
		<div class="si-footnote html5_aside epub-type_footnote" id="f374"><a class="si-backref" href="#backlink-374">374</a><span class="si-footnote-text">. Susmalık.</span></div>
		<div class="si-footnote html5_aside epub-type_footnote" id="f375"><a class="si-backref" href="#backlink-375">375</a><span class="si-footnote-text">. Işın.</span></div>
		<div class="si-footnote html5_aside epub-type_footnote" id="f376"><a class="si-backref" href="#backlink-376">376</a><span class="si-footnote-text">. Yayılıyordu.</span></div>
		<div class="si-footnote html5_aside epub-type_footnote" id="f377"><a class="si-backref" href="#backlink-377">377</a><span class="si-footnote-text">. Zorlaması.</span></div>
		<div class="si-footnote html5_aside epub-type_footnote" id="f378"><a class="si-backref" href="#backlink-378">378</a><span class="si-footnote-text">. Açıklıkla.</span></div>
		<div class="si-footnote html5_aside epub-type_footnote" id="f379"><a class="si-backref" href="#backlink-379">379</a><span class="si-footnote-text">. Özellikle.</span></div>
		<div class="si-footnote html5_aside epub-type_footnote" id="f380"><a class="si-backref" href="#backlink-380">380</a><span class="si-footnote-text">. Irak’ta İmam Hüseyin’in şehit edildiği ve türbesinin bulunduğu yer.</span></div>
		<div class="si-footnote html5_aside epub-type_footnote" id="f381"><a class="si-backref" href="#backlink-381">381</a><span class="si-footnote-text">. Şehit olma.</span></div>
		<div class="si-footnote html5_aside epub-type_footnote" id="f382"><a class="si-backref" href="#backlink-382">382</a><span class="si-footnote-text">. Varsaydığım.</span></div>
		<div class="si-footnote html5_aside epub-type_footnote" id="f383"><a class="si-backref" href="#backlink-383">383</a><span class="si-footnote-text">. Dağıttı, perişan etti.</span></div>
		<div class="si-footnote html5_aside epub-type_footnote" id="f384"><a class="si-backref" href="#backlink-384">384</a><span class="si-footnote-text">. Hayal edilen.</span></div>
		<div class="si-footnote html5_aside epub-type_footnote" id="f385"><a class="si-backref" href="#backlink-385">385</a><span class="si-footnote-text">. Işık.</span></div>
		<div class="si-footnote html5_aside epub-type_footnote" id="f386"><a class="si-backref" href="#backlink-386">386</a><span class="si-footnote-text">. 15 Kasım.</span></div>
		<div class="si-footnote html5_aside epub-type_footnote" id="f387"><a class="si-backref" href="#backlink-387">387</a><span class="si-footnote-text">. Uğursuz, kötü.</span></div>
		<div class="si-footnote html5_aside epub-type_footnote" id="f388"><a class="si-backref" href="#backlink-388">388</a><span class="si-footnote-text">. İngiltere taraftarı gruplarda.</span></div>
		<div class="si-footnote html5_aside epub-type_footnote" id="f389"><a class="si-backref" href="#backlink-389">389</a><span class="si-footnote-text">. Gösterişli.</span></div>
		<div class="si-footnote html5_aside epub-type_footnote" id="f390"><a class="si-backref" href="#backlink-390">390</a><span class="si-footnote-text">. Doğru, kusursuz.</span></div>
		<div class="si-footnote html5_aside epub-type_footnote" id="f391"><a class="si-backref" href="#backlink-391">391</a><span class="si-footnote-text">. Yaşam biçimi.</span></div>
		<div class="si-footnote html5_aside epub-type_footnote" id="f392"><a class="si-backref" href="#backlink-392">392</a><span class="si-footnote-text">. Sebzeci.</span></div>
		<div class="si-footnote html5_aside epub-type_footnote" id="f393"><a class="si-backref" href="#backlink-393">393</a><span class="si-footnote-text">. Saydığı.</span></div>
		<div class="si-footnote html5_aside epub-type_footnote" id="f394"><a class="si-backref" href="#backlink-394">394</a><span class="si-footnote-text">. Göçmenlerinin.</span></div>
		<div class="si-footnote html5_aside epub-type_footnote" id="f395"><a class="si-backref" href="#backlink-395">395</a><span class="si-footnote-text">. Çalışmanın, emeğin.</span></div>
		<div class="si-footnote html5_aside epub-type_footnote" id="f396"><a class="si-backref" href="#backlink-396">396</a><span class="si-footnote-text">. Aşılayan.</span></div>
		<div class="si-footnote html5_aside epub-type_footnote" id="f397"><a class="si-backref" href="#backlink-397">397</a><span class="si-footnote-text">. Güleç.</span></div>
		<div class="si-footnote html5_aside epub-type_footnote" id="f398"><a class="si-backref" href="#backlink-398">398</a><span class="si-footnote-text">. Erdemlerini.</span></div>
		<div class="si-footnote html5_aside epub-type_footnote" id="f399"><a class="si-backref" href="#backlink-399">399</a><span class="si-footnote-text">. Ortadan kalkar.</span></div>
		<div class="si-footnote html5_aside epub-type_footnote" id="f400"><a class="si-backref" href="#backlink-400">400</a><span class="si-footnote-text">. Tetikte, uyanık.</span></div>
		<div class="si-footnote html5_aside epub-type_footnote" id="f401"><a class="si-backref" href="#backlink-401">401</a><span class="si-footnote-text">. Açıklıkla.</span></div>
		<div class="si-footnote html5_aside epub-type_footnote" id="f402"><a class="si-backref" href="#backlink-402">402</a><span class="si-footnote-text">. Abartısı.</span></div>
		<div class="si-footnote html5_aside epub-type_footnote" id="f403"><a class="si-backref" href="#backlink-403">403</a><span class="si-footnote-text">. Tapma.</span></div>
		<div class="si-footnote html5_aside epub-type_footnote" id="f404"><a class="si-backref" href="#backlink-404">404</a><span class="si-footnote-text">. Düzgün.</span></div>
		<div class="si-footnote html5_aside epub-type_footnote" id="f405"><a class="si-backref" href="#backlink-405">405</a><span class="si-footnote-text">. Sebep, fırsat.</span></div>
		<div class="si-footnote html5_aside epub-type_footnote" id="f406"><a class="si-backref" href="#backlink-406">406</a><span class="si-footnote-text">. Kurmay.</span></div>
		<div class="si-footnote html5_aside epub-type_footnote" id="f407"><a class="si-backref" href="#backlink-407">407</a><span class="si-footnote-text">. Tembellikleri, uyuşuklukları.</span></div>
		<div class="si-footnote html5_aside epub-type_footnote" id="f408"><a class="si-backref" href="#backlink-408">408</a><span class="si-footnote-text">. Yorgunluğu.</span></div>
		<div class="si-footnote html5_aside epub-type_footnote" id="f409"><a class="si-backref" href="#backlink-409">409</a><span class="si-footnote-text">. Alışkanlık.</span></div>
		<div class="si-footnote html5_aside epub-type_footnote" id="f410"><a class="si-backref" href="#backlink-410">410</a><span class="si-footnote-text">. Akışkan.</span></div>
		<div class="si-footnote html5_aside epub-type_footnote" id="f411"><a class="si-backref" href="#backlink-411">411</a><span class="si-footnote-text">. Sıvı.</span></div>
		<div class="si-footnote html5_aside epub-type_footnote" id="f412"><a class="si-backref" href="#backlink-412">412</a><span class="si-footnote-text">. Sertleşiyor, sağlamlaşıyordu.</span></div>
		<div class="si-footnote html5_aside epub-type_footnote" id="f413"><a class="si-backref" href="#backlink-413">413</a><span class="si-footnote-text">. Reislerini.</span></div>
		<div class="si-footnote html5_aside epub-type_footnote" id="f414"><a class="si-backref" href="#backlink-414">414</a><span class="si-footnote-text">. Belkemiği.</span></div>
		<div class="si-footnote html5_aside epub-type_footnote" id="f415"><a class="si-backref" href="#backlink-415">415</a><span class="si-footnote-text">. Huy, tabiat.</span></div>
		<div class="si-footnote html5_aside epub-type_footnote" id="f416"><a class="si-backref" href="#backlink-416">416</a><span class="si-footnote-text">. Şekilleniyordu.</span></div>
		<div class="si-footnote html5_aside epub-type_footnote" id="f417"><a class="si-backref" href="#backlink-417">417</a><span class="si-footnote-text">. Sezdirmiyordu.</span></div>
		<div class="si-footnote html5_aside epub-type_footnote" id="f418"><a class="si-backref" href="#backlink-418">418</a><span class="si-footnote-text">. Tehlikeli.</span></div>
		<div class="si-footnote html5_aside epub-type_footnote" id="f419"><a class="si-backref" href="#backlink-419">419</a><span class="si-footnote-text">. Demeç vermiş.</span></div>
		<div class="si-footnote html5_aside epub-type_footnote" id="f420"><a class="si-backref" href="#backlink-420">420</a><span class="si-footnote-text">. Şüphe çekici.</span></div>
		<div class="si-footnote html5_aside epub-type_footnote" id="f421"><a class="si-backref" href="#backlink-421">421</a><span class="si-footnote-text">. Ayrıntılarla.</span></div>
		<div class="si-footnote html5_aside epub-type_footnote" id="f422"><a class="si-backref" href="#backlink-422">422</a><span class="si-footnote-text">. Rastlayışını.</span></div>
		<div class="si-footnote html5_aside epub-type_footnote" id="f423"><a class="si-backref" href="#backlink-423">423</a><span class="si-footnote-text">. Yedeğinde başka taşıtlar götüren taşıt ve özellikle deniz taşıtı.</span></div>
		<div class="si-footnote html5_aside epub-type_footnote" id="f424"><a class="si-backref" href="#backlink-424">424</a><span class="si-footnote-text">. Yaklaşık 68 cm’ye eşit olan uzunluk ölçüsü.</span></div>
		<div class="si-footnote html5_aside epub-type_footnote" id="f425"><a class="si-backref" href="#backlink-425">425</a><span class="si-footnote-text">. Kendisine bir çocuğun eğitim ve bakımı verilmiş olan kadın.</span></div>
		<div class="si-footnote html5_aside epub-type_footnote" id="f426"><a class="si-backref" href="#backlink-426">426</a><span class="si-footnote-text">. Varsayımlarda.</span></div>
		<div class="si-footnote html5_aside epub-type_footnote" id="f427"><a class="si-backref" href="#backlink-427">427</a><span class="si-footnote-text">. Yazgısına.</span></div>
		<div class="si-footnote html5_aside epub-type_footnote" id="f428"><a class="si-backref" href="#backlink-428">428</a><span class="si-footnote-text">. El koymak.</span></div>
		<div class="si-footnote html5_aside epub-type_footnote" id="f429"><a class="si-backref" href="#backlink-429">429</a><span class="si-footnote-text">. Üzüntü.</span></div>
		<div class="si-footnote html5_aside epub-type_footnote" id="f430"><a class="si-backref" href="#backlink-430">430</a><span class="si-footnote-text">. Sıkılmış, üzülmüş.</span></div>
		<div class="si-footnote html5_aside epub-type_footnote" id="f431"><a class="si-backref" href="#backlink-431">431</a><span class="si-footnote-text">. İçten.</span></div>
		<div class="si-footnote html5_aside epub-type_footnote" id="f432"><a class="si-backref" href="#backlink-432">432</a><span class="si-footnote-text">. Titreşme.</span></div>
		<div class="si-footnote html5_aside epub-type_footnote" id="f433"><a class="si-backref" href="#backlink-433">433</a><span class="si-footnote-text">. Belirsiz.</span></div>
		<div class="si-footnote html5_aside epub-type_footnote" id="f434"><a class="si-backref" href="#backlink-434">434</a><span class="si-footnote-text">. Soğuk.</span></div>
	</div>
</body>
</html>