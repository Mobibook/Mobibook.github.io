<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Ateşten Gömlek</title>
	<link href="main.css" rel="stylesheet" type="text/css"/>
</head>
<body class="chapter epub-type_chapter">
	<div class="html5_section">
		<div class="head html5_header">
			<h1>9 </h1>
			<h2>Perde arası </h2>
		</div>
	</div>
	<div class="html5_section">
		<h1 class="subtitle">5 Kânûn-ı Evvel<a class="si-noteref epub-type_noteref" href="#f761" id="backlink-761">761</a></h1>
		<p>Bu sabah doktor geldi. Yanımda uzun oturdu, konuştu. Bu haftanın sonunda ameliyat muhakkak. Bende bu günlerde düşüklük var. Zannediyorum ki, ben denilen şey başımdaki birkaç sima<a class="si-noteref epub-type_noteref" href="#f762" id="backlink-762">762</a> ve onların hâtıralarından ibaret. Bunları anlattıkça boşalıp yavaş yavaş bitiyorum. İçimde dökeceğim son bir Sakarya kaldı; asıl facia ve son perde... </p>
		<p>Bugün notlarıma bakıyorum. İhtilâl günleri ile Sakarya arasında hayli hâdise var, fakat bende ancak son perdeyi anlatacak kadar nefes var. Ondan evvelki günler hep perde arası. Birkaç nağmesini mırıldanıp geçeceğim. Hâkim<a class="si-noteref epub-type_noteref" href="#f763" id="backlink-763">763</a> terâneler Ayşe’nin o zaman yazılmış birkaç mektubudur. </p>
		<p>Hayat masalıma bakıyorum da hikâyeden ziyâde bir operaya benziyor. Mütemadiyen ayakta ve dekor içinde, mütemadiyen el ve kol sallayarak konuşuyor, bağrışıyor, mütemadiyen öteye beriye düşüp ölüyoruz. İşte perde arası. Eskişehir’e trenden inen kolu sargılı adam benim, değil mi? Ne gülünç hislerim var. Yeşil gözlü yeğenimin bu sargılı kola nasıl bakacağını düşünüyorum. Ah, bunu bir müsademede<a class="si-noteref epub-type_noteref" href="#f764" id="backlink-764">764</a> almak ne iyi olurdu. Doğru Hilâl-i Ahmer’e<a class="si-noteref epub-type_noteref" href="#f765" id="backlink-765">765</a> gideceğim. Ayşe orada olmasa bile mutlak onun hakkında ma’lûmatım olacak. </p>
		<p>Caddeyi bir türlü geçemiyorum. Asker geçiyor, sıcak rüzgârlarla savrulan tozlar bu uzun müteharrik insan hattıyla karşıdaki binaları bile örtmüş. Ne bülend ve genç bir unsur. Önde davul, zurna var. Çocukken Şişli’de selâmlığa<a class="si-noteref epub-type_noteref" href="#f766" id="backlink-766">766</a> geçen askeri seyr için kapıya çıkardım. Her zaman içim tuhaf tuhaf karışırdı. Şimdi de çocuk gibi o eski heyecanı duyuyorum. </p>
		<p>Ayşe’yi beyaz önlüğü, siyah baş örtüsüyle hastahane kapısında buldum. Askerlere gözü dalmış, bir şey görmüyordu. </p>
		<p>— Ayşe, ben geldim. </p>
		<p>— Sen misin Peyami? İzmir yolundakiler çoğaldı. Bak, artık askerimiz de var. Koluna ne oldu? Nerede yaralandın? </p>
		<p>Ne güzel bir endişe ve biraz takdirle baktı. Nasıl harikulâde şeyler söylemek istiyorum. </p>
		<p>Fakat ben yine eski bârid Peyami oldum. </p>
		<p>— Serseri bir kurşun geçti Ayşe, yalnız etimi deldi. İyi bakılmadı da azıcık azdı. Burada baktırıp Ankara’ya ta’lîm-gâha gideceğim; Cemal nerede? </p>
		<p>— Burada, akşamları Tadia’da<a class="si-noteref epub-type_noteref" href="#f767" id="backlink-767">767</a> beraber yemek yiyoruz. Sen de gelirsin, hele içeri gir bakayım, İhsan ne yapıyor? </p>
		<p>— İhtilâli teskin ediyor, asileri birer birer asıyor. </p>
		<p>— Bu İhsan ne garip çocuktur. O küçük Kezban’dan haber aldınız mı? Zavallı çocuk acaba ne oldu? </p>
		<p>Ne kadar sıkıldım. Yalan söyleyemiyorum. Hikâyeyi anlatamıyorum. Sustum. Kabahatli gibi, bir şeyler bilip de söyleyemeyen adamlar gibi sustum. Ayşe’nin sâkin yüzü bulutlandı. Ne için İhsan’ın kalp hikâyeleri onu bu kadar sarsıyor? </p>
		<p>Gece, Tadia’nın salonunun köşesinde yemek yiyoruz. Cemal eskisi gibi canlı selâm veriyor. Eski günler gibi kolumu koparacak gibi sıkıyor ve yanaklarımdan bir kardeş samimiyeti ile öpüyor. Fakat mavi gözleri biraz dumanlı. Yemekte baş başa yavaş yavaş konuştuk. Hayli içi dolu. İzmir etrafındaki ihtilâlde, Yunan istilâsı arasında hiyanet edilmiş ve Yunanlılara teslim edilmiş arkadaşlarının Yunan mahbesinden birer birer götürülüp kurşuna dizildiğini görmüş. Nihayet hapishane nöbetçilerine para yedirerek marifetli [bir] firarla tekrar buraya gelmiş. Efe ve Ethem ihtilâfı eski zâbitlerden olan ihtilâlcilere bile orduda azıcık emniyetsiz bir nazar<a class="si-noteref epub-type_noteref" href="#f768" id="backlink-768">768</a> uyandırmış. Bu Cemal’i en ince yerinden incitiyordu. İhtilâlin güzel olmayan yerlerini, ihtilâl anasırı<a class="si-noteref epub-type_noteref" href="#f769" id="backlink-769">769</a> arasında maddî menfaatler arkasından koşanlar olduğunu biliyordu. Lâkin iyi kötü ihtilâli imanlı, fakat isimsiz insanlar başlatmıştı. Şimdi iki devre arasında bu imanıyla, canıyla yeni devir için kurban olanların asıl Yunan Ordusu’yla başlayacak ordu çarpışmasında İstiklâl Ordusu haricinde kalmasından korkuyordu. Fakat Ayşe, biraz endişeli ve biraz incinmiş görünen bütün ihtilâlci zâbit arkadaşlara karşı hemen kadın rolünü aldı. Onca, ordu ihtilâle, ihtilâl orduya o kadar karışmıştı ki, bu iki unsuru birbirinden ayırmak gayri kabildi<a class="si-noteref epub-type_noteref" href="#f770" id="backlink-770">770</a>. Bu, muvakkat<a class="si-noteref epub-type_noteref" href="#f771" id="backlink-771">771</a> bir kardeş kavgasıydı. Yine boru çalınır çalınmaz herkes silâhını alacak, koşacaktı. </p>
		<p>— Sen Kumandan’a git Cemal, diyordu. Geçen gün geldi, hastahaneyi gezdi. Bunları tamamen iyi anlayan, iyi ve mert bir yüzü var. Sen ona hayatını açıkça anlat, olmaz mı? Göreceksiniz, hepiniz yine el ele beraber çarpışacaksınız.</p>
		<p>Nihayet Madam Tadia’nın pastaları etrafında neşemizi bulduk. Tam o sırada dışarıda bir mahmuz şakırtısı, kapı açılıyor, Haşmet Bey elinde kamçısı giriyor, askerî başı yine eski gördüğümüz gibi, fakat biraz şakakları ağarmış ve yüzü tamamıyla tunçlaşmış; geldi, Ayşe’nin elini öptü. Cemal’in omzunu okşadı ve kahvemize, pastamıza iştirâk etti. Benim kolumdaki yara ile biraz eğlendi. Çok neşeli, bu iki kardeşle çok dost görünüyordu. Hemen ona Cemal’in Kumandan’a gidip ordudan iş istemesi fikrini açtılar. O, zaten bu işle meşgulmüş. Gece dışarıya beraber çıktık. Ayşe’yi hastahaneye üçümüz beraber bıraktık. O yol, bu iki asker arasında dönerken bana çok dost, çok aşina göründü. </p>
		<p>Sonra hayatımda ne oldu? Sahnede, muzikada susmuş gibi ben daireden daireye sürünüyorum. Beni derhal Ankara’ya, Müdâfaa-i Milliyye’ye<a class="si-noteref epub-type_noteref" href="#f772" id="backlink-772">772</a> tayin ettiler. Masadan masaya, odadan odaya gidiş geliş. Kâğıt, kâğıt, kâğıt. Ayşe çok ender yazıyor. Cemal alay kumandanı, Haşmet Bey fırka kumandanı. Ayşe Eskişehir’de, ona sadece Hemşire Ayşe diyorlar. İhsan da alay kumandanı. Benimle hakikî hayat arasında kalın bir perde var ve o perdenin arkasında onlar. Hayatın yegâne merkezi ve yegâne âmili<a class="si-noteref epub-type_noteref" href="#f773" id="backlink-773">773</a> olan yeşil gözler de orada. Ne yapıyorlar? Ne oluyor? Yaz geçti, kış geldi. </p>
		<p>Birinci İnönü<a class="si-noteref epub-type_noteref" href="#f774" id="backlink-774">774</a> oldu bitti. Ben bu aralık Müdâfaa-i Milliyye’nin bir işi için İnebolu’ya gittim. Biraz sahilde istihbaratta<a class="si-noteref epub-type_noteref" href="#f775" id="backlink-775">775</a> kaldım. Gazetelerin, kâğıtların ne ehemmiyeti var. Ankara’ya dönerken Anadolu’nun haşmetli güzelliği bana bir şey söylemiyor, çünkü kalbim hep önüme inen perdenin arkasında. Orada oynayanların İkinci İnönü<a class="si-noteref epub-type_noteref" href="#f776" id="backlink-776">776</a> perdesini de oynadıkları zaman, seyahatten yine döndüm. İhsan’ın ve Cemal’in Ankara’ya gelip gitmiş olduklarını haber aldım. Ayşe’nin bu zamanki mektupları pek cansız. Onun da benim gibi içi boş mu? Yalnız İkinci İnönü’nde yazdığı iki mektup var ki, İstiklâl oyuncularının prova ettikleri sahneyi insana sezdiriyor. Bazan tiyatro perdelerinde harice bakılan bir delik olur ve oyuncular içeriden gözlerini bu deliğe uydurup seyircilere bakarlar, işte ben bu delikten içeriye bakmak isterdim. </p>
		<div class="letter html5_article">
			<h1 class="subtitle center">Ayşe’nin Mektupları</h1>
			<p class="right">Eskişehir’den yazılanlar</p>
			<p>İkinci İnönü geldi, geçti. Çok zamandır senden haber alamıyorum. Seyahatte olduğunu söylediler. Ben de Birinci İnönü’nden sonra biraz maddî, biraz manevî yorulmuştum. İkinci İnönü şifa verdi. </p>
			<p>Sen Birinci’den biraz evvel aramızda idin. Bu Anadolu’nun İzmir yolunda ilk asker cengi<a class="si-noteref epub-type_noteref" href="#f777" id="backlink-777">777</a> oldu. Bana delikanlı olmaya başlayan bir pehlivan yavrusunun ilk muvaffakıyetli<a class="si-noteref epub-type_noteref" href="#f778" id="backlink-778">778</a> güreşi gibi geldi. Fakat bizim hastahane bu devirde cerrahî değildi. </p>
			<p>İkinci İnönü’nde mükemmel bir cerrahî hastahanemiz oldu ve ağır yaralılar hep bize geldi. İkinci İnönü beni çok askerlere yaklaştırdı. Bir daha Yunan kavgası olursa bir seyyar hastahaneye gitmeye çalışacağım. Hakikaten askerlerin sıtmasız, nümayişsiz<a class="si-noteref epub-type_noteref" href="#f779" id="backlink-779">779</a>, sessiz bir kuvvetleri var. Bizim sevgili ihtilâlin tabanca sesleri ve fazla rakı kokusu yok. Ah, şimdi zavallı Ahmed Rıfkı’yı nasıl hatırladım. Bunlar ihtilâlciler kadar sövmüyorlar da... Tamamen sessiz adamlar. </p>
			<p>Ben en çok ameliyathanede çalışıyorum. Fakat bir nefer koğuşunun nezâretini<a class="si-noteref epub-type_noteref" href="#f780" id="backlink-780">780</a> bana bırakıyorlar. Boş beyaz yataklar hazırlandıkça, “Acaba kimler gelecek?” diye yüreğim çarpıyor. Hastahane azıcık düğün evine benzedi. Doktorlar benim kadar heyecanlı... Öyle bir hazırlık ki... </p>
			<p>İlk mecruhlar<a class="si-noteref epub-type_noteref" href="#f781" id="backlink-781">781</a> geleceği zaman Eskişehir’in heyecanını görmeliydin. İstasyon kıyamet gibi kalabalık, sedyeler üstünde gelen hâkî<a class="si-noteref epub-type_noteref" href="#f782" id="backlink-782">782</a> insanlar bize başka dünyanın adamları gibi geliyor. Fakat bizim Mehmetçik, etrafındaki heyecandan bîhaber ve tamamen lakayt. </p>
			<p>Hepsi kendini düşünmeyen çocuklara benziyorlar. İlk gelenler geri hizmetinde yaralananlar. Çayhaneye sedyeleri dizdik. Çay verip gönderiyoruz. Onların aklı çaya pek ermiyor, hepsi elindeki somunu sıkı sıkı tutuyor, nereye koyacağını bilmiyor. </p>
			<p>Kocaman kafalı esmer bir nefer sargıda olan bacağından şikâyet etti, “Zıkın, zıkın şu bacağımı bir onar!” diyordu. Sıhhiye neferi hakikaten müşfik<a class="si-noteref epub-type_noteref" href="#f783" id="backlink-783">783</a> bir mahlûk. Harp, yara onun şefkati ile beraber biraz da gıbtasını<a class="si-noteref epub-type_noteref" href="#f784" id="backlink-784">784</a> tahrik ediyor<a class="si-noteref epub-type_noteref" href="#f785" id="backlink-785">785</a>. Türk neferi bu. Kollarını kadın gibi uzattı, neferi kucakladı. Çekti, düzeltti: </p>
			<p>— Nerede yaralandın kardeşim? </p>
			<p>— Ayağımı gatır depti, gırıldı. </p>
			<p>Hastahanede ayağından ve karnından yaralı bir esmer çavuş daha var. Başı arslana benziyor. Ameliyathanenin yanında koğuşta yatıyor, girip çıkarken gidip bakıyorum. Daima su istiyor. Kendini bilmiyor: “Ah ölmesem, ah ölmesem!” diyor. Herhalde hayatını bu kadar sevmesinin bir sebebi var. Su vermek için kaç defa başını kaldırdım, her defasında “Haticem, Haticem!” diyor. İlk akşam yaralılar birbirleriyle meşgul olmadılar, fakat sabahleyin keyifli idiler. </p>
			<p>İkinci gün harb yaralıları, ağır yaralılar geldi. Hastahanenin kapısından ameliyat ve pansuman salonuna kadar sedyeden geçilmiyor. Bahçe bile sedye ile dolu. Birçoğu ayakta, kolları, bacakları sarılı topallayarak geliyorlar. Bu zâbitlerin hiçbiri şikâyet etmiyor. Cesur ve vakur<a class="si-noteref epub-type_noteref" href="#f786" id="backlink-786">786</a> yüzleri çamur, kan ve barut içinde; hepsi sigara içiyor. </p>
			<p>Nefer iki sınıf, bir kısmı çocuk gibi nazlanıyor, herkesin kendisiyle meşgul olmasını istiyor. Şehit olmuş bir arkadaşın veyahut zâbitin matemini yüksek sesle ağlayarak tutuyor. Öteki kısmı ziyâ gibi, göğsü açık, çok zaman kan içinde başının ay yıldızlı başlığı altında yanık ve kavî yüzü bir tablo gibi duruyor. Bu yüzde hiçbir şey değişmiyor, sabit ve sinirsiz gözleriyle öylece bakıyor. </p>
			<p>Gece ameliyat yoktu. Büyük koğuşa gittim, neferlerle dost olmaya çalıştım. Ekserisi çavuş. Çavuş, ordumuzun en mehîb<a class="si-noteref epub-type_noteref" href="#f787" id="backlink-787">787</a> ve kavî unsuru. Şikâyet etmez, temiz ve terbiyelidir, son derece mağrurdur. Ne neferle, ne de hastabakıcı ile konuşmaya tenezzül eder<a class="si-noteref epub-type_noteref" href="#f788" id="backlink-788">788</a>. Yanında yarasından şikâyet eden nefer olursa tebessümsüz ve ağır sesle: </p>
			<p>— Ulan sus, ne zırlıyorsun, askere ayıp değil mi, der.</p>
			<p>Koğuşa ben girince çavuşlar doğrulmaya çalışıyorlar, endişe ile: </p>
			<p>— Harpten ne haber, Hemşire Hanım, diyorlar. Hastahanenin önünden taburlar geçerken kımıldanabilen her asker pencereye koşuyor. Sabahleyin iki asker, kalbimi tamamen aldı. Taburların ilk sıralarında idiler. Esasen ilk dizi en boylu, en güzel, en sağlamlarından seçiliyor. Bir tane sarışın, uzun, haşin yüzlü bir Rumelili vardı. Şarkıya o başlıyor, ötekiler aldırıyor: “Yürüyelim ileriye, girelim Rumeli’ye,” Kim bilir Rumeli’de kalbinin neresini gömdü? Öteki gibi; Anadolu uşağı ve tablo gibi bir sıra neferin arasında. Başı bütün taburdan bir karış uzun ay yıldızlı kahverengi kalpağı var, gözleri bu ay yıldızdan daha büyük ve daha ateşîn kestane renginde. Öyle güzel, öyle güzel ki, ancak insan bunu bir romanda, belki de bir dramda temsil eder. Azası kavî, kolları kırmızı bayrağın direğine sarılmış ve su içinde yürüyen bir sancaktar: “Senin için ey sancağımız, ölürüz de vermeyiz...”</p>
			<p>Arkamdan bütün koğuş gürleyerek devam etti: “Senin için ey sancağımız güle güle kurban oluruz.” </p>
			<p>İnatla, ısrarla, heyecanla içeriden dışarıdan etrafımı saran bu sancak aşkı gözlerimden çocuk gibi sıcak sıcak yaşlar boşandırdı. </p>
			<p>Yanıbaşımdaki çavuşun bu seslere neden iştirâk etmediğini anlamak için döndüm. Hüseyin Çavuş yatağının içinde çocuk gibi büzülmüş ağlıyordu. </p>
			<p>— Ne var, Hüseyin Çavuş! </p>
			<p>— Bursalı, çam ağacı gibi, delikanlı bir sancaktarımız vardı. Metris Tepe’de bizim taburla beraberdi; yanı başımda sancağı kucağında çam gibi devrildi, şehit oldu, onu düşündüm de. </p>
			<p>İhsan’ın yaralandığını ve benim kendisine baktığımı tabii biliyorsun. Şimdi Madam Tadia’da yatıyor, hayli iyidir. Cemal’den mektup aldım. Haşmet Bey harbi şükür yarasız geçirdi. Yalnız İstanbul’dan beraber geldiğimiz Seyfi şehit oldu. Genç karısı yazıp bana soruyor. Nasıl cevap vereceğim? Bana mektup yaz. </p>
			<p class="right">Ayşe </p>
		</div>
		<p>Ayşe’nin İhsan’dan bu kadar az bahsetmesine taaccüp ettim<a class="si-noteref epub-type_noteref" href="#f789" id="backlink-789">789</a>. O kadar alelâde bir şey mi? Hele daha sonra yarasına baktığı Haşmet Bey’den hiç bahsetmedi. Mektupları nefer ve çavuşla dolu, demek bu iki adam Ayşe’nin hayatında mühim değiller. Ayşe’nin Kütahya Harbi’nde yazdığı son mektup bu hissimi kuvvetlendirdi. Artık Ayşe’nin kafasında ve gönlünde İzmir’den başka bir şey olmadığına inanmak istiyordum; kısa bir mektubunda da diyordu ki: </p>
		<div class="letter html5_article">
			<p>Ben Ankara’ya geldim, gittim. İki gece kaldım, Cemal orada idi. Sen seyahatte imişsin. Dönerken İhsan’a tesadüf ettim. Ankara kendisine yaramış. Orada bize hiç bahsetmediği akrabaları varmış, herhalde çok neşeli şeyler. Sumut<a class="si-noteref epub-type_noteref" href="#f790" id="backlink-790">790</a> ve sakin İhsan’ı neşe ile sıhhatle doldurmuşlar. Doğruca kolordusuna gitti. </p>
			<p>Ben Ankara’da galiba sıtma aldım. Hararetim ve düşüklüğüm var. Haşmet Bey iyi oluncaya kadar ayakta sebat ettim<a class="si-noteref epub-type_noteref" href="#f791" id="backlink-791">791</a><span class="ana-metin-alinti-kismi char-style-override-9" xml:lang="tr-TR">.</span> Onu şimendifere<a class="si-noteref epub-type_noteref" href="#f792" id="backlink-792">792</a> bindirip gönderdikten sonra ben de birkaç gün yattım. Cemal cenûbda<a class="si-noteref epub-type_noteref" href="#f793" id="backlink-793">793</a> süvari alaylarında... Ben bazan yatıp bazan kalkıyorum. Bana Madam Tadia bakıyor. Ufukta yine harb sesleri var. Harp olursa hücum borusunu duymuş kumandan atı gibi içim kabaracak, ben de iş başına koşacağım. Her asker geçtikçe Madam Tadia pencereden bakıyor, önlüğü ile gözünü siliyor, hep ağlıyor: “Ne kadar ana daha ağlayacak, hepsi ne güzel, neden bu kadar güzel, nasıl bu kadar güzel?” diyor. </p>
			<p class="right">Ayşe </p>
			<hr/>
			<p> Kütahya Harbi çok ıztırâb ve meşakkat<a class="si-noteref epub-type_noteref" href="#f794" id="backlink-794">794</a> çektirdi. Fakat merak etme, meyus<a class="si-noteref epub-type_noteref" href="#f795" id="backlink-795">795</a> değilim. </p>
			<p>Sana son mektubu yazdıktan sonra harb hemen başladı. Ben yine sıtmadan yatıyordum. Hava ağır, tehditkâr<a class="si-noteref epub-type_noteref" href="#f796" id="backlink-796">796</a> bir intizarla<a class="si-noteref epub-type_noteref" href="#f797" id="backlink-797">797</a> dolu idi. Ben kalkamamaktan içimi yiyordum. Fakat öyle yüksek bir hararetim vardı ki... Kafamda hastabakıcılık hayatım devam ediyor. Hastahanenin merdivenlerinden aşağı yukarı inip çıkıyordum. Ameliyathanede kol bacak kesiyorlar, kafatası açıyorlar, göğüsten, karından kurşun çıkarıyorlardı. “Hemşire Ayşe pamuk, Hemşire Ayşe gaz, Hemşire Ayşe kloroform ver; Hemşire Ayşe hastanın başını biraz aşağıya indir.” Kafamda hep böyle doktor kumandaları ötüyordu. Güya hastahanede imişim gibi bütün yaralı ordu elimden geldi, geçti. Çıplak göğüsleri kırmızı yaralar içinde, genç yüzleri ıztırâbla mütekallis<a class="si-noteref epub-type_noteref" href="#f798" id="backlink-798">798</a> gözleri sevgililerin acı hayalâtıyla dolu, ince uzun vücutlarıyla birçok zâbit doğradık durduk. Sonra ne kadar nefer vardı. Esmer, dört köşe, hiçbir kasırganın koparamayacağı meşe kütüklerine benzeyen kavî vücutlarıyla mütemadiyen bıçak altında inlediler. </p>
			<p>Bilir misin Peyami, İstanbul’da Anadolulu hizmetçilere, bilhassa askerlere hiddet edince “meşe odunu” dersiniz. Bu istihfa<a class="si-noteref epub-type_noteref" href="#f799" id="backlink-799">799</a> için söylenen lâkırdının onların rasanetini<a class="si-noteref epub-type_noteref" href="#f800" id="backlink-800">800</a> yalnız vücutlarının değil, ruhlarının ve sinirlerinin rasanetini en iyi ifade ettiğini sıtma arasında hastabakıcılık hayatımı yaşayan muhayyilem<a class="si-noteref epub-type_noteref" href="#f801" id="backlink-801">801</a> buldu. Bana Anadolu Ordusu muazzam ve muzlim, eğilmez bir meşe ormanı gibi geliyor. </p>
			<p>Bizim İzmirliler bambaşkadır. Bunlar Orta ve Şarkî<a class="si-noteref epub-type_noteref" href="#f802" id="backlink-802">802</a><span class="ana-metin-alinti-kismi char-style-override-28" xml:lang="tr-TR"> </span>Anadolu. Nasıl bizimkiler esmer yüzleriyle ekserî<a class="si-noteref epub-type_noteref" href="#f803" id="backlink-803">803</a> mavi gözleriyle çevik, çâlâk<a class="si-noteref epub-type_noteref" href="#f804" id="backlink-804">804</a> vücutlarıyla rüzgârla sallanan ince çamlara, uzun servilere benzerler. İstanbullu daha beyaz, daha başka bir ruh meşesi, daha zarif ve mütekâmil<a class="si-noteref epub-type_noteref" href="#f805" id="backlink-805">805</a> bir insan örneği. Bütün bu ezelî meşelerin rasanetini, çamların, servilerin zarafetini ve salıntısını birleştirdikten sonra hepsinden müteşekkil, hepsinden daha mütekâmil bir ağaç ismi bulsam onu İstanbullu’ya vereceğim. Anadolu kadar rasin<a class="si-noteref epub-type_noteref" href="#f806" id="backlink-806">806</a><span class="ana-metin-alinti-kismi char-style-override-9" xml:lang="tr-TR">,</span> İzmir kadar çâlâk; fakat bunların ortasında bir de kendi güzel İstanbul’undan, bin bir türlü Türk ruhunun rüyası olan beyaz İstanbul’undan, güzelliği ve çirkinliği ile gelen harikulâde bir mahlûk. </p>
			<p>Bu hulyadan sonra kafamda, ordumuzu ötesinde berisinde ince serviler ve çamlar görünen engin bir meşe ormanı hâlinde görüyordum. Gölgeleri ezelî, gövdeleri nâmağlûb<a class="si-noteref epub-type_noteref" href="#f807" id="backlink-807">807</a>, dalları hulya ile çok ciddî ve derunî bir ıztırâbla dolu bir ormanı. Koca dünya bunu mütemadiyen biçiyor, büyük ağaçlarını yere seriyor. Fakat yere dökülen tohumlardan daha zengin genç bir orman fışkırıyor. “Bu orman İzmir’e girecek,” diye sayıklamış ve haykırmışım. </p>
			<p>Bir akşamüstü şakaklarına kirli siyah saçları yapışmış, sarhoş gözleri kan içinde, nara atarak lâterna<a class="si-noteref epub-type_noteref" href="#f808" id="backlink-808">808</a> çalarak Yunan askerlerinin Madam Tadia’nın oteline hücum ettiklerini rüyamda gördüm. Gözümü açtım, top ve bomba sesleriyle otel, sarsılıyordu. Yataktan fırladım, merdiven başına gittim. Zavallı ihtiyar kadın topallaya topallaya yukarıya geliyordu. Tayyare hücumu olduğunu söyledi. Sonra yavaşça hastaları naklettiklerini ve tahliyeye kadar verildiğini fısıldadı, bana yardımını rica ettim, giyindim, hastahaneye gittim. İstasyonun elektrikleri yanmış, katırların, öküz arabalarının başında başları önlerinde nakliye neferleri mütereddit ve telâşsız gidiyorlar. Müşa’şa<a class="si-noteref epub-type_noteref" href="#f809" id="backlink-809">809</a> bir mehtap var. Bazan da bir tabur tozları kaldırarak geçiyor. Zâhiren<a class="si-noteref epub-type_noteref" href="#f810" id="backlink-810">810</a> tahliyeye benzer bir şey yok. Bununla beraber içimde İzmir yolundan bir adım gerilediğimiz hissi var. Bunu onlar da belki hissediyorlar. Hep o meşenin eğilmeyen rasaneti, ona bu sükûtu veriyor, onu kesersiniz, yakarsınız, fakat eğemezsiniz. Bu yolun ortasında dövüşe dövüşe ileri geri mutlak bir gün İzmir’e yetişeceğiz. </p>
			<p>Hastahanenin kapısından girince taş avluyu sedye ile dolu buldum. Elektrikler yanmıştı. Sedyelerde hâkî esvapları, yıldızlı, aylı başlıkları ile aziz meşeler yatıyorlar, bazısının ceketinin kolları boş, bazısı yüzükoyun yatıyor, kaba etleri topla parça parça olmuş, üzerine bir battaniye çekilmiş. Bahçe kapısından iki sedye getiriyorlar. Beyaz çamaşır parçaları, hâkî kumaş parçaları, et parçaları didik didik birbirine kırmızı bir yaşlıkla karışmış. İnsan sesine benzemeyen boğuk bir ıztırâb figanı<a class="si-noteref epub-type_noteref" href="#f811" id="backlink-811">811</a> bu et parçaları arasından haykırıyor. Taşlıkta mutlak bir sükûn var. Bu esmer, muzlim başların, yaralarından daha derin ve derunî bir ıztırâbları var; gözleri, dalgın ve uzak. </p>
			<p>Merdiven başında doktoru gördüm. Beyaz gömleği, hatta beyaz takkesi kan içinde, alnından ter taneleri akıp duruyor, beni görünce haykırdı: </p>
			<p>— Hemşire Ayşe, ne iyi zamanda geldiniz, hemen yukarıya çıkınız, size o kadar ihtiyacım var ki. </p>
			<p>Merdivenlere dayana dayana çıktım. Bayılmamaya, içimdeki zaafa<a class="si-noteref epub-type_noteref" href="#f812" id="backlink-812">812</a> mağlûb olmamaya karar verdim. Ben de bir meşe ormanı ortasında değil miyim? Onlar gibi, eğilmemeye, mağlûb olmamaya mecburum. </p>
			<p>Yukarıda iki yaralı kloroform alır almaz ameliyatın birinci kısmında dünyadan geçtiler. İkisi de arslan gibi iki nefer. Gözlerini elimle kapadım. Kocaman soğuk esmer ellerini tuttum, okşadım, “Allahaısmarladık hemşehrim,” dedim. “İzmir yolunda görüşeceğiz.” Bundan sonra gelen bir topçu neferi idi. Yüzünün yukarı kısmı tamamen morarmış, çürümüş, başında beyaz bir sargı var, ayakları ihtilâç<a class="si-noteref epub-type_noteref" href="#f813" id="backlink-813">813</a> içinde, çocuk gibi bağırıyor: </p>
			<p>— Allah aşkına diyin gardaşım; beni günün altına ne bırakıvidiniz. Gafam yanıya, ne va? Desenize bana, Allah aşkına beni günün altına ne gakıvidiniz? </p>
			<p>Ameliyat masasında bir meşe pâdişâhı gibi devrilmiş düşmüş olan bu asker son neferdi. Bundan sonra zâbit ameliyatları vardı. Doktor, dal keser gibi iki kol budadı. Onların daha şuurlu ve daha içinden bir hüzünleri vardı. Bir tanesini yatağına koyduktan sonra beni gözleriyle çağırdı. Eğilmemi işaret etti. Dudakları kımıldıyor, gözleri acı bir inhimâkle<a class="si-noteref epub-type_noteref" href="#f814" id="backlink-814">814</a> bana bir şeyler anlatmaya çalışıyor; fakat bir kelime söyleyemiyordu. Gözlerinde anlamayan bir neferin verdiği ye’sle daha acı, daha münhemik<a class="si-noteref epub-type_noteref" href="#f815" id="backlink-815">815</a> anlatmaya çalışıyor, fakat dudaklarında yalnız bir makine hareketi görülüyordu. Istırabını derhal anladım. Yüzüme anlayan bir ma’nâ verdim. Mütebessim<a class="si-noteref epub-type_noteref" href="#f816" id="backlink-816">816</a> ve müşfik<a class="si-noteref epub-type_noteref" href="#f817" id="backlink-817">817</a> esasen durduramadığım yaşlarla kulağımı dudaklarına yaklaştırarak dinler gibi yaptım. Muztarib gözlerine biraz sükûnet geldi. </p>
			<p>— Peki kardeşim, dediklerinin hepsini yapacağım, dedim. </p>
			<p>O hâlâ dudakları sessiz kımıldanarak gözlerini kapadı, öldü. </p>
			<p>Başımı çevirdim, arkamda doktorun gözleri yaşlı idi. Kocaman çocuk yüzlü bir nefer birdenbire hıçkırarak ağlamaya başladı: </p>
			<p>— Anasının bir tanesiydi. İstanbul’da bana emanet etti. Ben şimdi ona ne diyeceğim, diyordu. Odadan çıktım, merdivenleri yavaş yavaş iniyordum. İçimdeki zaaf bayılmaktan fazla bir şeydi. Avluda sıhhiye<a class="si-noteref epub-type_noteref" href="#f818" id="backlink-818">818</a> neferleri beyaz gömlekleriyle sâkin ve kavî, yaralılara yemek yediriyorlardı. Öyle kadına benzer, kadından fazla bir rikkatleri var ki... </p>
			<p>Ben de hemen onlara iltihak ettim. Sedyelerin yanına diz çöktüm, çocuğumu besler gibi kaşıkla ağızlarına lâpa vermeye başladım. Yüzükoyun yatanı biraz kımıldatmak istedim, yüzüme kuvvetini hiçbir vakit ölçemeyeceğim elâ gözleriyle baktı: “Hemşirem, sol omuzum gırık, gımıldanamıyom,” dedi. Sonra yavaş yavaş konuştuk: </p>
			<p>— Yeni asker mi oldun? Nerelisin? </p>
			<p>— Sekiz senedir askerim. Çanakkale’de harbettik biz, dedi. </p>
			<p>Sivaslı olduğunu ve sekiz yaşında Kevser isminde kızını üç çocuğu arasında en çok sevdiğini söyledi. Bir harabe olan vücudu, konuşurken bazan fazla acıyor, susuyor, fakat yine başlıyordu. Kevser Hanım bir İstanbul kızı gibi içli imiş, güzelmiş, memleketine dönerse onu okutacakmış. Baktım, bütün bu mihnet<a class="si-noteref epub-type_noteref" href="#f819" id="backlink-819">819</a> ve işkence arasında hayat kabiliyeti hiç sönmemişti. Yavaşça: </p>
			<p>— Guzum Hemşire Hanım, dedi. Bizi hemşire olan bir hastahaneye göndert, insana bacılar bakarsa yaralar daha çabık geçiyor. </p>
			<p>Dizlerimizin üstünde memleketini ve adresini cebimdeki küçük deftere yazdım. Gözlerinde bir çocuk sevinci hâsıl oldu. Yanından kalkınca karşısındaki de seslendi, eğildim. “Beni de yazıve!” diyordu. Ne yazdığımı bilmiyordu. Arkadaşına imtiyazlı<a class="si-noteref epub-type_noteref" href="#f820" id="backlink-820">820</a> bir şey olmuş zannediyor ve o şeyi kendisi için de istiyordu. Hepsi birer birer yanlarına çağırıyorlar, alçak sesle konuşuyorlardı. O ıztırâb ve kan yerinde birdenbire bir sükûn ve teselli<a class="si-noteref epub-type_noteref" href="#f821" id="backlink-821">821</a> hâsıl olmuştu ve bu teselli ile derin kuvvet benim de içime yerleşiyordu. </p>
			<p>Birdenbire feci bir şey oldu. Yan taraftaki koğuştan başı sarılı, beyaz donlu ve gömlekli, gözleri humma ile çıldırmış bir zavallı hasta fırladı, zavallının beyni artık kendinin değildi bu Ankaralı bir neferdi: </p>
			<p>— Beni Ankara’ya iletin, tabanını öpem, tohtora di, beni Ankara’ya iletin! </p>
			<p>Sıhhiye neferleri etrafını aldılar. Zorla götürdüler. Beynindeki humma ile daima Ankara’ya gitmek istiyor ve sekiz adamla güreşebiliyordu. Bu cinnet ve ıstırabın tek çığlığı zannettim ki yerde yatanların içinde hasret ve ıztırâb akisleri uyandırdı. İnliyorlar mıydı, inlemiyorlar mıydı? Kulağımla işittim, fakat içim onların iniltisini duydu ve bu sumut ıztırâb arasında zavallı deli neferin çığlığı umumî ıstırabın tek ve tiz bir nakaratı gibiydi. </p>
			<p>Hastahaneden acele çıktım. Zavallı genç kadın hizmetçiler bu şeylerle asapları tamamen gevşemiş, başlarını duvara dayamış, ağlaşıyorlardı. Hastahanenin kapısından biraz öteye sürünerek yürüdüm. Hep evlerin duvarlarına dayanarak gidiyordum. Sonra bir köşede durdum, çömeldim. Tıpkı bir Anadolu anası gibi başımı ellerimin içine aldım: </p>
			<p>— Rabbim, daha ne vakte kadar bu mihnet ve bu acı? Yer yüzünde bize çektirdiğini çeken başka kulların var mı? Bizi sevdiğin için mi bu nihayeti gelmeyen meşakkat ve gözyaşıyla deniyorsun? </p>
			<p>İlk defa İzmir yolunda çektiğim mihnet, bu an ruhumdan taştı, dudaklarımdan fırladı. Bir ses duydum. Ne kadar zaman geçti bilmiyorum. Bu seste ıstırabın yenemediği bir hayat cesaretini hissettim. Bana doğru geliyordu. Arkasına döndü, birisine seslendi: </p>
			<p>— Belki Madam Tadia’ya kadar gitmiştir. Ben gider kendisini bulurum, teşekkür ederim doktor, zahmet etmeyin. </p>
			<p>Bu Haşmet Bey’di. Hemen ayağa kalktım, ona doğru yürüdüm. İki ellerimi birden tuttu, sıktı. </p>
			<p>— Nasılsınız Hemşire Ayşe? Deminden beri sizi arıyorum. </p>
			<p>Cevap vermedim. Arkamı duvara dayadım durdum. Bu sefer teessürle söyledi. . </p>
			<p>— Nasıl, cesaretinizi kayıp mı ediyorsunuz, Hemşire Ayşe? Size kılıçla yemin edenler henüz ölmediler. İzmir’e yine girecekler ve siz de geleceksiniz. Fakat bu sefer Hilâl-i Ahmer filân yok, doğrudan doğruya cepheye, dedi. </p>
			<p>Bu kan ve acılık ortasında kalbim öyle bir kuvvetle atıyordu ki... </p>
			<p>— Hemen beni beraber götürünüz, dedim, ben silâh atan muharip<a class="si-noteref epub-type_noteref" href="#f822" id="backlink-822">822</a> bir insan olamam. Fakat İzmir yolundakilerin yarasını sarar, ıstırabını hafifleştiririm ve Allah isterse onlarla beraber ölürüm. </p>
			<p>— Polatlı’ya gider gitmez sizi bizim Kolordu Seyyarına<a class="si-noteref epub-type_noteref" href="#f823" id="backlink-823">823</a> veririz. Ben de Fırkamla ...…’inci Kolordu’ya iltihak ettim. Cemal de gelecek. </p>
			<p>Bilsen nasıl hayat karşısında yenilmeyen cesaretlerin sarhoşluğunu duydum. Çocuk gibi ağlıyordum. Fakat bu biraz içimde kırılmaya yakın eğilen zembereğin bu kadar canlı olduğunu görmekten, biraz da Ahmed Rıfkı’yı hatırlamaktan ileri geldi, göğsünde lâle gibi kırmızı yarasıyla onu yanı başımda çocuk gözleri kahkaha ile dolu gibi görüyordum. </p>
			<p>— Haydi bakalım Hemşire Ayşe, bu Yunan keratalarını beraber atmayacak mıyız? </p>
			<p>Gece yarısından sonra açık bir vagonda yaralılarla Polatlı’ya geldim. Vagonda askerlerimle, avluda bıraktığımız dost hasbıhaline<a class="si-noteref epub-type_noteref" href="#f824" id="backlink-824">824</a> devam ettik, alçak sesle konuştuk, konuştuk. </p>
			<p>İhsan’ı ilk günlerde çok merak ediyordum, sıhhatte ve Seyit Gazi’de olduğunu Haşmet Bey söyledi. Ne kadar merak etmiş olduğumu bu haberi alınca hissettim. Fakat düşünüyorum ki o Haşmet Bey’in yerinde olsa beni cepheye değil, cephe gerisine bırakırdı. Beni iki yaşında bir çocuk gibi ihtimam<a class="si-noteref epub-type_noteref" href="#f825" id="backlink-825">825</a> altına alırdı. Anlıyorum ki beni Geyve’de tehlikeden uzaklaştırmasını henüz içim affetmemiş. </p>
			<p>Sen Peyami, İzmir yolunda hâlâ sararmış kâğıtlara bakarak mı yürüyeceksin? </p>
			<p class="right">Ayşe</p>
		</div>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f761"><a class="si-backref" href="#backlink-761">761</a><span class="si-footnote-text">. 5 Aralık.</span></div>
		<div class="si-footnote html5_aside epub-type_footnote" id="f762"><a class="si-backref" href="#backlink-762">762</a><span class="si-footnote-text">. Yüz, çehre.</span></div>
		<div class="si-footnote html5_aside epub-type_footnote" id="f763"><a class="si-backref" href="#backlink-763">763</a><span class="si-footnote-text">. Başta gelen.</span></div>
		<div class="si-footnote html5_aside epub-type_footnote" id="f764"><a class="si-backref" href="#backlink-764">764</a><span class="si-footnote-text">. Silahlı iki grup arasındaki kısa çatışma, çarpışma.</span></div>
		<div class="si-footnote html5_aside epub-type_footnote" id="f765"><a class="si-backref" href="#backlink-765">765</a><span class="si-footnote-text">. Kızılay’a.</span></div>
		<div class="si-footnote html5_aside epub-type_footnote" id="f766"><a class="si-backref" href="#backlink-766">766</a><span class="si-footnote-text">. Eskiden padişahların cuma namazına gitme töreni.</span></div>
		<div class="si-footnote html5_aside epub-type_footnote" id="f767"><a class="si-backref" href="#backlink-767">767</a><span class="si-footnote-text">. Eskişehir’de küçük bir otel işleten Çek asıllı bir kadın. Madam Tadia adını taşıyan bu kadın gösterdiği sevgiden ötürü Tadia Ana, Mama Tadia diye anılıyordu. (H. E. Adıvar. Türk’ün Ateşle İmtihanı, 1962, s.181).</span></div>
		<div class="si-footnote html5_aside epub-type_footnote" id="f768"><a class="si-backref" href="#backlink-768">768</a><span class="si-footnote-text">. Bir konu hakkında düşünme, görüş.</span></div>
		<div class="si-footnote html5_aside epub-type_footnote" id="f769"><a class="si-backref" href="#backlink-769">769</a><span class="si-footnote-text">. Unsurları, öğeleri.</span></div>
		<div class="si-footnote html5_aside epub-type_footnote" id="f770"><a class="si-backref" href="#backlink-770">770</a><span class="si-footnote-text">. İmkânsızdı.</span></div>
		<div class="si-footnote html5_aside epub-type_footnote" id="f771"><a class="si-backref" href="#backlink-771">771</a><span class="si-footnote-text">. Geçici.</span></div>
		<div class="si-footnote html5_aside epub-type_footnote" id="f772"><a class="si-backref" href="#backlink-772">772</a><span class="si-footnote-text">. Milli Savunma Bakanlığı’na.</span></div>
		<div class="si-footnote html5_aside epub-type_footnote" id="f773"><a class="si-backref" href="#backlink-773">773</a><span class="si-footnote-text">. Etkeni, etmeni.</span></div>
		<div class="si-footnote html5_aside epub-type_footnote" id="f774"><a class="si-backref" href="#backlink-774">774</a><span class="si-footnote-text">. Birinci İnönü Savaşı (9-11 Ocak 1921). Batı cephesinde millî ordunun Yunanlılarla yaptığı ilk önemli savaştır. Bu savaş, 9 ve 10 Ocak 1921 günlerinde Eskişehir’in 40 km kadar kuzeybatısında Gündüzbey-İnönü hattında oldu.</span></div>
		<div class="si-footnote html5_aside epub-type_footnote" id="f775"><a class="si-backref" href="#backlink-775">775</a><span class="si-footnote-text">. Bilgi toplama, haber alma.</span></div>
		<div class="si-footnote html5_aside epub-type_footnote" id="f776"><a class="si-backref" href="#backlink-776">776</a><span class="si-footnote-text">. İkinci İnönü Savaşı (23-31 Mart 1921). Birinci İnönü Savaşı’nda yenilgiye uğrayarak Bursa bölgesine çekilen Yunanlılar, gün geçtikçe kuvvetlenmekte olan Türk Ordusu’nu kesin yenilgiye uğratmak amacıyla 23 Mart 1921’de Bursa’dan İnönü; Uşak’tan Afyon yönünde ileri harekete geçtiler. Türk kuvvetlerinin iki katı kuvvete sahip olan Yunanlılar 31 Mart 1921 de yenilerek geri çekilmek zorunda kaldılar.</span></div>
		<div class="si-footnote html5_aside epub-type_footnote" id="f777"><a class="si-backref" href="#backlink-777">777</a><span class="si-footnote-text">. Savaşı.</span></div>
		<div class="si-footnote html5_aside epub-type_footnote" id="f778"><a class="si-backref" href="#backlink-778">778</a><span class="si-footnote-text">. Başarılı.</span></div>
		<div class="si-footnote html5_aside epub-type_footnote" id="f779"><a class="si-backref" href="#backlink-779">779</a><span class="si-footnote-text">. Gösterişsiz.</span></div>
		<div class="si-footnote html5_aside epub-type_footnote" id="f780"><a class="si-backref" href="#backlink-780">780</a><span class="si-footnote-text">. Denetimini, kontrolünü.</span></div>
		<div class="si-footnote html5_aside epub-type_footnote" id="f781"><a class="si-backref" href="#backlink-781">781</a><span class="si-footnote-text">. Yaralılar, yaralanmış olanlar.</span></div>
		<div class="si-footnote html5_aside epub-type_footnote" id="f782"><a class="si-backref" href="#backlink-782">782</a><span class="si-footnote-text">. Toprak rengi, toprakla ilgili.</span></div>
		<div class="si-footnote html5_aside epub-type_footnote" id="f783"><a class="si-backref" href="#backlink-783">783</a><span class="si-footnote-text">. Sevecen, şefkatli.</span></div>
		<div class="si-footnote html5_aside epub-type_footnote" id="f784"><a class="si-backref" href="#backlink-784">784</a><span class="si-footnote-text">. İmrenmesini.</span></div>
		<div class="si-footnote html5_aside epub-type_footnote" id="f785"><a class="si-backref" href="#backlink-785">785</a><span class="si-footnote-text">. Kışkırtıyor.</span></div>
		<div class="si-footnote html5_aside epub-type_footnote" id="f786"><a class="si-backref" href="#backlink-786">786</a><span class="si-footnote-text">. Ağırbaşlı, onurlu.</span></div>
		<div class="si-footnote html5_aside epub-type_footnote" id="f787"><a class="si-backref" href="#backlink-787">787</a><span class="si-footnote-text">. Heybetli, azametli.</span></div>
		<div class="si-footnote html5_aside epub-type_footnote" id="f788"><a class="si-backref" href="#backlink-788">788</a><span class="si-footnote-text">. Kendi durumuna, düzeyine aykırı düşen bir şey veya işi kabul etmek.</span></div>
		<div class="si-footnote html5_aside epub-type_footnote" id="f789"><a class="si-backref" href="#backlink-789">789</a><span class="si-footnote-text">. Şaştım.</span></div>
		<div class="si-footnote html5_aside epub-type_footnote" id="f790"><a class="si-backref" href="#backlink-790">790</a><span class="si-footnote-text">. Sessiz.</span></div>
		<div class="si-footnote html5_aside epub-type_footnote" id="f791"><a class="si-backref" href="#backlink-791">791</a><span class="si-footnote-text">. Direndim.</span></div>
		<div class="si-footnote html5_aside epub-type_footnote" id="f792"><a class="si-backref" href="#backlink-792">792</a><span class="si-footnote-text">. Trene.</span></div>
		<div class="si-footnote html5_aside epub-type_footnote" id="f793"><a class="si-backref" href="#backlink-793">793</a><span class="si-footnote-text">. Güneyde.</span></div>
		<div class="si-footnote html5_aside epub-type_footnote" id="f794"><a class="si-backref" href="#backlink-794">794</a><span class="si-footnote-text">. Güçlük, sıkıntı, zorluk.</span></div>
		<div class="si-footnote html5_aside epub-type_footnote" id="f795"><a class="si-backref" href="#backlink-795">795</a><span class="si-footnote-text">. Üzgün.</span></div>
		<div class="si-footnote html5_aside epub-type_footnote" id="f796"><a class="si-backref" href="#backlink-796">796</a><span class="si-footnote-text">. Korku verici, gözdağı verici.</span></div>
		<div class="si-footnote html5_aside epub-type_footnote" id="f797"><a class="si-backref" href="#backlink-797">797</a><span class="si-footnote-text">. Bekleyişle.</span></div>
		<div class="si-footnote html5_aside epub-type_footnote" id="f798"><a class="si-backref" href="#backlink-798">798</a><span class="si-footnote-text">. Büzülmüş.</span></div>
		<div class="si-footnote html5_aside epub-type_footnote" id="f799"><a class="si-backref" href="#backlink-799">799</a><span class="si-footnote-text">. Küçümseme, hor görme.</span></div>
		<div class="si-footnote html5_aside epub-type_footnote" id="f800"><a class="si-backref" href="#backlink-800">800</a><span class="si-footnote-text">. Sağlamlığını, metanetini.</span></div>
		<div class="si-footnote html5_aside epub-type_footnote" id="f801"><a class="si-backref" href="#backlink-801">801</a><span class="si-footnote-text">. Hayal etme gücüm.</span></div>
		<div class="si-footnote html5_aside epub-type_footnote" id="f802"><a class="si-backref" href="#backlink-802">802</a><span class="si-footnote-text">. Doğu.</span></div>
		<div class="si-footnote html5_aside epub-type_footnote" id="f803"><a class="si-backref" href="#backlink-803">803</a><span class="si-footnote-text">. Çoğu.</span></div>
		<div class="si-footnote html5_aside epub-type_footnote" id="f804"><a class="si-backref" href="#backlink-804">804</a><span class="si-footnote-text">. Tez canlı.</span></div>
		<div class="si-footnote html5_aside epub-type_footnote" id="f805"><a class="si-backref" href="#backlink-805">805</a><span class="si-footnote-text">. Olgunlaşmış, gelişmiş.</span></div>
		<div class="si-footnote html5_aside epub-type_footnote" id="f806"><a class="si-backref" href="#backlink-806">806</a><span class="si-footnote-text">. Sağlam, metin.</span></div>
		<div class="si-footnote html5_aside epub-type_footnote" id="f807"><a class="si-backref" href="#backlink-807">807</a><span class="si-footnote-text">. Yenilmeyen.</span></div>
		<div class="si-footnote html5_aside epub-type_footnote" id="f808"><a class="si-backref" href="#backlink-808">808</a><span class="si-footnote-text">. Kolu çevrilerek çalınan, sandık biçiminde bir tür org.</span></div>
		<div class="si-footnote html5_aside epub-type_footnote" id="f809"><a class="si-backref" href="#backlink-809">809</a><span class="si-footnote-text">. Parlak.</span></div>
		<div class="si-footnote html5_aside epub-type_footnote" id="f810"><a class="si-backref" href="#backlink-810">810</a><span class="si-footnote-text">. Görünüşte, görünüşe göre.</span></div>
		<div class="si-footnote html5_aside epub-type_footnote" id="f811"><a class="si-backref" href="#backlink-811">811</a><span class="si-footnote-text">. Acı ile bağırması, inlemesi.</span></div>
		<div class="si-footnote html5_aside epub-type_footnote" id="f812"><a class="si-backref" href="#backlink-812">812</a><span class="si-footnote-text">. Düşkünlük, dayanamama.</span></div>
		<div class="si-footnote html5_aside epub-type_footnote" id="f813"><a class="si-backref" href="#backlink-813">813</a><span class="si-footnote-text">. Çırpınma.</span></div>
		<div class="si-footnote html5_aside epub-type_footnote" id="f814"><a class="si-backref" href="#backlink-814">814</a><span class="si-footnote-text">. Bir şeye aşırı düşkünlük göstermeyle.</span></div>
		<div class="si-footnote html5_aside epub-type_footnote" id="f815"><a class="si-backref" href="#backlink-815">815</a><span class="si-footnote-text">. Bir işin üstüne çok düşen.</span></div>
		<div class="si-footnote html5_aside epub-type_footnote" id="f816"><a class="si-backref" href="#backlink-816">816</a><span class="si-footnote-text">. Gülümseyen, güleç.</span></div>
		<div class="si-footnote html5_aside epub-type_footnote" id="f817"><a class="si-backref" href="#backlink-817">817</a><span class="si-footnote-text">. Sevecen, şefkatli.</span></div>
		<div class="si-footnote html5_aside epub-type_footnote" id="f818"><a class="si-backref" href="#backlink-818">818</a><span class="si-footnote-text">. Sağlık işlerinin tümü.</span></div>
		<div class="si-footnote html5_aside epub-type_footnote" id="f819"><a class="si-backref" href="#backlink-819">819</a><span class="si-footnote-text">. Sıkıntı, üzüntü.</span></div>
		<div class="si-footnote html5_aside epub-type_footnote" id="f820"><a class="si-backref" href="#backlink-820">820</a><span class="si-footnote-text">. Ayrıcalıklı.</span></div>
		<div class="si-footnote html5_aside epub-type_footnote" id="f821"><a class="si-backref" href="#backlink-821">821</a><span class="si-footnote-text">. Avutma, acı bir olayı unutturmaya çalışma.</span></div>
		<div class="si-footnote html5_aside epub-type_footnote" id="f822"><a class="si-backref" href="#backlink-822">822</a><span class="si-footnote-text">. Savaşa katılan, savaşan.</span></div>
		<div class="si-footnote html5_aside epub-type_footnote" id="f823"><a class="si-backref" href="#backlink-823">823</a><span class="si-footnote-text">. Gezici kuvvet.</span></div>
		<div class="si-footnote html5_aside epub-type_footnote" id="f824"><a class="si-backref" href="#backlink-824">824</a><span class="si-footnote-text">. Sohbetine.</span></div>
		<div class="si-footnote html5_aside epub-type_footnote" id="f825"><a class="si-backref" href="#backlink-825">825</a><span class="si-footnote-text">. Özen, itina.</span></div>
	</div>
</body>
</html>