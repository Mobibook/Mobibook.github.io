<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Ateşten Gömlek</title>
	<link href="main.css" rel="stylesheet" type="text/css"/>
</head>
<body class="chapter epub-type_chapter">
	<div class="html5_section">
		<div class="head html5_header">
			<h1>11 </h1>
			<h2>Ateşten Gömlek </h2>
		</div>
		<h1 class="subtitle">10 Kânûn-ı Evvel<a class="si-noteref epub-type_noteref" href="#f871" id="backlink-871">871</a></h1>
		<p>Beni kolordu emrine veren kâğıtla dörtnala gidiyordum. Akşam karanlığı basıyordu. Yine vadide çadırlar kocaman birer ateşböceği gibi sarı tarlalarda yanıyorlar. Ötede beride titreyen büyük alevler önünde insan karaltıları havada çarpan birer kanat gibi... Ağırlıkları nim<a class="si-noteref epub-type_noteref" href="#f872" id="backlink-872">872</a> kızıllık içinde garip ve gayri tabiî şekillerde... Seyyar hastahane en aydınlık ve en kocaman, ötekilerden ayrılıyor. Bakmadan seyyarın içinde Ayşe’nin sâkin adımlarla dolaştığını, büyük rahîm<a class="si-noteref epub-type_noteref" href="#f873" id="backlink-873">873</a> ellerinin şifa ve teselli dağıttığını biliyorum. Köyün methalinde<a class="si-noteref epub-type_noteref" href="#f874" id="backlink-874">874</a> nöbetçiye Erkânıharp Reisi’nin yerini sordum. “Doğru git, sağa sap,” dedi. Köyün üstündeki dağ kocaman kara bir yığıntı hâlinde minimini beyaz evlerin üstüne abanmış görünüyor. </p>
		<p>Sağda köy evleri ile muhât<a class="si-noteref epub-type_noteref" href="#f875" id="backlink-875">875</a> müstakil<a class="si-noteref epub-type_noteref" href="#f876" id="backlink-876">876</a> bir meydana girdim. Burası bir Tatar köyü idi. Önlerindeki uzun teraslara kapalı pencerelerden tek tük ışıklar vuruyordu. Baş örtüsünü arkasına atmış bir Tatar kadın, bir elinde süt kovası, bir elinde küçük bir mahlûk, bir ahırdan çıkıyordu. Ötede beride gübre yığınları yanında inek başları teressüm ediyor<a class="si-noteref epub-type_noteref" href="#f877" id="backlink-877">877</a>, ta nihayette aydınlıkça bir evin önünde bir posta ayakta duruyor. Seslendim: </p>
		<p>— Posta, Erkânıharp Reisi nerede? </p>
		<p>— Şu yandan efendim. </p>
		<p>İhsan’ı küçük köy odasında bir tahta masaya eğilmiş buldum. Arkasında paltosu çalışıyordu. Yüzü fevkalâde gergin ve sarı idi. Başını kaldırıp bakmadan dalgın yazısıyla meşgul oldu. </p>
		<p>— Kolordu emrine gönderilen Garp Cephesi istihbaratı mülhaklarından<a class="si-noteref epub-type_noteref" href="#f878" id="backlink-878">878</a> Peyami. </p>
		<p>Zembereğine dokunulmuş ok gibi sıçradı. Kendine benzemeyen bir tehalükle<a class="si-noteref epub-type_noteref" href="#f879" id="backlink-879">879</a> ellerime sarıldı: </p>
		<p>— Sen misin Peyami? Nasılsın? Ben de evrakı yarın sabah halefime<a class="si-noteref epub-type_noteref" href="#f880" id="backlink-880">880</a> teslim edebilmek için çalışıyordum. </p>
		<p>— Sen buradan gidiyor musun, İhsan? Hâl-bu-ki ben kolorduya biraz da senin için gelmek istedim. </p>
		<p>— …’inci Alay’ın kumandanı şehit oldu. Kumandan Bey’den, Alay’ın kumandasını almak için rica ettim. Ateşe yakından dokunmak istiyorum. Görüyorsun ya, havalar ne kadar soğuk. Odada bile palto ile oturuyorum. </p>
		<p>Gülmeye çalıştı, fakat yüzünde buruşukluklar hâsıl olmasından başka bir işe yaramadı, gözleri soluk ve derindi. </p>
		<p>Yanına gittim, bilmem niçin, omzunu okşadım: </p>
		<p>— Beni de beraber alamaz mısın, ben de çok üşüyorum, ben de ateşe yaklaşmak istiyorum. </p>
		<p>— İnsan ateşten bazan kolunu bacağını, bazan da canını yakar, Peyami... </p>
		<p>— Bunu ben zaten biliyorum, İhsan. </p>
		<p>Cevap vermedi. “Posta!” diye haykırdı. Sonra celb ettiği<a class="si-noteref epub-type_noteref" href="#f881" id="backlink-881">881</a> genç zâbitlere bazı emirler verdi. Kâğıtlarını sükûnla topladı. Eldivenlerini, kamçısını aldı: </p>
		<p>— Yemekten evvel seninle şu dağa doğru gidelim, Peyami. </p>
		<p>— Sen üşüyordun, İhsan. </p>
		<p>— Öyleydi ama artık üşümüyorum. </p>
		<p>Hissettim ki bu akşam bu dağ karaltıları arasında İhsan’ın ruhunu çıplak göreceğim. Bana mutlak bir şeyler söyleyecek. Ben de kürkümün yakasını kaldırdım, beraber çıktık. Vadide ateşler, kızıl çadırlar görünecek kadar yükseldik, dağın arkasından beyaz bir ışık ayrıca havayı yavaş yavaş istilâ ediyordu. Durdu, ışıklara uzun uzun baktı: </p>
		<p>— Zaten yukarıya, tarassuda<a class="si-noteref epub-type_noteref" href="#f882" id="backlink-882">882</a> kadar gitmek lâzım, yolda konuşuruz. </p>
		<p>Ben susuyor ve bekliyordum. O da arkasını ışıklara ve köye çevirince başladı. Başlarken içimde iki senedir taşıdığım hayli kesif<a class="si-noteref epub-type_noteref" href="#f883" id="backlink-883">883</a> karanlık yırtılıyor ve bu yeni ışık içinde İhsan’ın yüzünü, Ayşe’nin yüzünü görüyordum. İhsan’ın yüzünü çok vâzıh<a class="si-noteref epub-type_noteref" href="#f884" id="backlink-884">884</a> gördüm, esasen onun ruhunu sezmiştim; fakat dağda bu ruhun üzerine perde inmeden Ayşe elimden kaçtı, karanlığa, meçhule gitti. </p>
		<p>İhsan eski İstanbul günlerinden, Ayşe’den, birbirine bağlamadan bahsetmeye başladı. Oradan oraya atlıyor ve asıl söyleyeceği şeylere hafif dokunarak kaçıyordu. Büyük bir operanın asıl facia, asıl hayat noktasına girmeden, hepsini sezdirmeden bir mukaddemenin<a class="si-noteref epub-type_noteref" href="#f885" id="backlink-885">885</a> müphem<a class="si-noteref epub-type_noteref" href="#f886" id="backlink-886">886</a> nağmelerine, gezintilerine benziyordu. Hiç tasavvur etmediğim<a class="si-noteref epub-type_noteref" href="#f887" id="backlink-887">887</a> bir dakika birdenbire başladı: </p>
		<p>— Sözün kısası, senin gibi, herkes gibi ben de Ayşe sıtmasına tutuldum, fakat ötekiler gibi ben sadece sırtımı ateş kamçısının darbesine verip İzmir’e doğru yürümedim; herkes İzmir’e doğru giderken ben Ayşe’ye doğru gittim. Ta ilk günlerde rıhtımda onun yeşil gözlerini, kırmızı dudaklarını gördüğüm an bu cihanın zehirleri kanıma, damarlarıma geçti. Ben kadını yakından görmüş bir insanım; fakat bu defa bu, kadın sıtmasından, aşktan başka bir şeye, bir tauna<a class="si-noteref epub-type_noteref" href="#f888" id="backlink-888">888</a>, bir felâkete benziyordu. Onun ruhunda karıştırmadığı bir nokta, altüst etmediği bir köşe kalmadı. Her şey birdenbire yıkıldı. Her bağ çözüldü, her insan siması soldu. Dünya simsiyah oldu; yalnız o, Ayşe, ateşten dudakları, zehirli gözleriyle yegâne şey olarak karşıma dikildi durdu. Bütün arzum onun arkasından koştukça insandan uzaklaşan yüzüne yaklaşmak, gözlerinin, dudaklarının arkasındaki o harikulâde şeyi (ölüm mü, hayat mı bilmiyorum) almak. Ayşe’nin gözleri, dudakları ne ifade ederse, onun ben en muti<a class="si-noteref epub-type_noteref" href="#f889" id="backlink-889">889</a> esiri oldum. Bir serap gibi dokunulmayan bu kadına temas etmek için hayatta vermeyeceğim, yapmayacağım bir şey, kat etmeyeceğim bir mesafe yoktu. </p>
		<p>Bu zehir, bu sıtma beni nerelere sevk etti, ne ateş ne kan ne ölüm; bunu bir şey teskin etmedi. Onu tanıdığım günden beri bir gece rüyamda görmeden uyuduğum vaki değildir<a class="si-noteref epub-type_noteref" href="#f890" id="backlink-890">890</a>. Yaptığım, söylediğim her şeyin arkasında o vardı. </p>
		<p>Allah kalbimi olduğu gibi görüyor. Ben, demir gibi şeref ve haysiyete bağlı asker, utanmadan itiraf ederim ki, o bir gün bana “Muhârebeden<a class="si-noteref epub-type_noteref" href="#f891" id="backlink-891">891</a> kaç!” diyeydi, beş dakika sonra beynimi kendi elimle parçalamak şartıyla o söyledi diye hatt-ı harbi<a class="si-noteref epub-type_noteref" href="#f892" id="backlink-892">892</a> terk ederdim. </p>
		<p>Bu humma, İstanbul’da her gün müthiş bir süratle artıyordu. Son ayrıldığımız günü hatırlıyor musun? Bir an yalnız kalıp içimde kopan kıyameti ona söyleyebilmek için seni öldürmeyi bile kurmuştum. </p>
		<p>Anadolu’da onsuz kalınca bu içimdeki ateş bir cinnet hâlini aldı. Ordunun haricinde hiçbir kuvvete inanmayan ben, ihtilâlin icabatı<a class="si-noteref epub-type_noteref" href="#f893" id="backlink-893">893</a> diye çeteler idare ettiğim zaman hep Ayşe’yi düşündüm. Memleketi baştan başa yiyen isyanları hâlâ titreyerek hatırladığım bir şiddetle bastırırken, asi köyleri yakar, asi insanları asarken Ayşe’nin gözlerindeki yeşil ışıkların aydınlattığı İzmir yolunu açıyordum. Bütün bu dehşeti telkin eden<a class="si-noteref epub-type_noteref" href="#f894" id="backlink-894">894</a> aynı kadının bana merhametin, rikkatin en ince tecellilerini<a class="si-noteref epub-type_noteref" href="#f895" id="backlink-895">895</a> de telkin ettiğini hissettim. Bambaşka bir adam, Ayşe’nin yeniden yoğurduğu, şekil verdiği bir adam olmuştum. </p>
		<p>Ayşe ile sen Adapazarı’na ilk geldiğiniz zaman hani yanınızda küçük yüzlü sarışın bir mülâzım vardı: Ahmed Rıfkı. Tanıdın değil mi? Ona Bolşevik<a class="si-noteref epub-type_noteref" href="#f896" id="backlink-896">896</a> derlerdi. On kişilik bir nim muntazam Laz kuvvetiyle bana merbuttu<a class="si-noteref epub-type_noteref" href="#f897" id="backlink-897">897</a>. </p>
		<p>Ayşe’yi onunla hayvan üstünde gördüğüm zaman ne ıztırâb, ne azap çektim. Ayşe’nin ona sadece bir büyük kardeş şefkati vardı, biliyordum, bazan bu şefkat benim kalbime de sirayet eder; o küçük mülâzımı, canımı verecek kadar severdim. Bazan uykum kaçar ve o çocuğu pusuya getirip öldürmek için plân yapacak kadar kıskançlıktan muztarib olurdum. Çok zaman yüksek sesle kendi kendime: </p>
		<p>— Ben deli oldum, ben çıldırdım, diye haykırdığım vakidir. </p>
		<p>Sonra o zavallıyı Hendek yolunda Çerkesler öldürdüğü zaman Ayşe’nin yalnız başına dörtnal gittiği günü hatırlar mısın? Onu Ayşe yerden bir çocuk gibi kollarıyla kaldırdığı zaman ve arkadaşlar onu sedyenin yanında ağlayarak getirirken iki hissin tesiri altında idim. Kudurmuş gibi ölüyü parçalamak, yahut canımı o genç vücudun içine akıtıp, “Ayşe, senin ağladığın bu çocuğa işte ben canımı verdim. O yaşasın, sen ağlama!” diyebilmek için yandım. </p>
		<div class="margin-top html5_section">
			<p>Bu aralık dağın tepesine doğru yaklaşıyorduk. Uzaklarda patlayan bir şarapnel<a class="si-noteref epub-type_noteref" href="#f898" id="backlink-898">898</a>, berrak, esmer havanın üstündeki mavi gökte aşağıya sarkan yıldız kandilleri gibi düşüyordu. Anadolu’nun bülend, sarı dağları ay ışığından titrek bir rüya rengine bürünmüşlerdi. Dağın önündeki düz ovada beyaz bir dumanın mavimtırak havasında yarınki tertibat<a class="si-noteref epub-type_noteref" href="#f899" id="backlink-899">899</a> için ileriye yaklaşan hâkî kütleler hareket ediyordu. Önümüzdeki tarassut dürbününün derin siperinde iki hâkî gölge ayakta duruyordu. </p>
			<p>İhsan lâkırdısını kesti, ilerledi. Sipere atladı. O dürbünle karşıki sıra dağlarda düşman harekâtını tarassut ederken ben oturdum. İçimde senelerden beri tırmandığım müthiş ve güzel bir dağın zirvesine gelmiş gibi bir his vardı. İçimdeki ıztırâb mı, sevinç mi, bilmiyorum. Her ne ise o bir şahika<a class="si-noteref epub-type_noteref" href="#f900" id="backlink-900">900</a> idi. Oradan artık bir daha yukarı çıkamazdım. Siperdeki şu ince, zarif gölge gelinceye kadar bekleyecek, onunla beraber şahikanın son dakikalarını yaşayacaktım. Ne kadar kaldı bilmiyorum. Telefonu aldı, bu muhtelif, ıssız, uzak dağların bize ait zirvelerindeki arkadaşlarla konuştu. Askerlerle selâmlaştı, döndü ve bıraktığı yerden başladı. Onun için hayat Ayşe’ye taallûk eden<a class="si-noteref epub-type_noteref" href="#f901" id="backlink-901">901</a> ıztırâb ve aşkın hikâyesiydi. Bütün zâhirî<a class="si-noteref epub-type_noteref" href="#f902" id="backlink-902">902</a> vazifeleri rüyaî<a class="si-noteref epub-type_noteref" href="#f903" id="backlink-903">903</a> ve şuursuz hareketlerdi. Fakat bu manzara ve bu gece bir an onda eski benliğinden bir şerare<a class="si-noteref epub-type_noteref" href="#f904" id="backlink-904">904</a> tutuşturmuştu.</p>
			<p>— Ayşe’den müstakil olan yegâne hissim kalbimde ancak, Anadolu gayri muntazam harekâtı kırıp muntazam ordu yaptığı zaman uyandı. Bu, İzmir’den, Ayşe’den başka bir şeydi. Benliğimi İnönü’nde biraz bulur gibi oldum. Harp devam ettikçe Ayşe’nin zulmü kalbimde tahaffüf etti<a class="si-noteref epub-type_noteref" href="#f905" id="backlink-905">905</a>. O zaman Ayşe Eskişehir’de idi, fakat harbden sonra Geyve etrafındaki vazifeme dönünce yeniden daha mütehakkim<a class="si-noteref epub-type_noteref" href="#f906" id="backlink-906">906</a> daha çılgın hastalık nüksetti<a class="si-noteref epub-type_noteref" href="#f907" id="backlink-907">907</a>. Kısa bir müddet için bir sefahat<a class="si-noteref epub-type_noteref" href="#f908" id="backlink-908">908</a> adamı oldum; zannettim ki işle, tehlike ile ölmeyen bu ateş zulmünden kuvvetli içkiler ve sunî<a class="si-noteref epub-type_noteref" href="#f909" id="backlink-909">909</a> aşklarla kurtulurum. </p>
			<p>Çadırımda ne kadar içtim. Ne kadar yeşil gözlü, ateşli kavî kızlar tanıdım. Ne kadar bir incizapla<a class="si-noteref epub-type_noteref" href="#f910" id="backlink-910">910</a> ateş etrafındaki pervaneler gibi bu toprak ve cennet kokan kadınlar adalî<a class="si-noteref epub-type_noteref" href="#f911" id="backlink-911">911</a> kollarını boynuma doladılar. Fakat hepsinden sonra yine Ayşe hummasını daha kudretle, daha şiddetle nüksetmiş buldum. O bu topraktan, güneşten, tabiatten gelen şeylerle müşterekti<a class="si-noteref epub-type_noteref" href="#f912" id="backlink-912">912</a>. Fakat bunların hepsinden başka, ismi konulmamış, temas edilmemiş, anlaşılmamış esrarı vardı. Nereden geliyordu? Ne idi? </p>
			<p>Anladım ki, Ayşe’nin maddiyetini hatırlatan neye temas etsem Ayşe olmadığını anladığım an, Ayşe için arzum, Ayşe için iştiyakım<a class="si-noteref epub-type_noteref" href="#f913" id="backlink-913">913</a> azıyor, kabarıyordu. Nihayet bir papaz gibi perhizkâr<a class="si-noteref epub-type_noteref" href="#f914" id="backlink-914">914</a> ve iş içinde yaşamaya karar verdim. </p>
			<p>İkinci İnönü’nde alayın başında başımı kurşunlara uzatarak ölüm bekledim ve göğsümden ölümün yıldırım gibi geçtiğini, Metris Tepe’de duyarak bayıldığım an her şeyin bitmiş olduğunu zannediyordum. </p>
			<p>Kaybettiğim kandan sık sık bayılıyordum, mütemadiyen başım dönüyordu. Hastahanenin ameliyat masasına getirdikleri zaman tekrar bayılmışım. Bir aralık biçimini, temasını<a class="si-noteref epub-type_noteref" href="#f915" id="backlink-915">915</a> ezberden bildiğim iki elin alnıma soğuk bezler koyduğunu, dudaklarımı soğuk su ile ıslattığını, kolonya koklattığını hissettim. Ayşe’nin ellerini bilirsin, değil mi, Peyami? Uzun beyaz parmaklarının temasında kuvvet veren, şifa veren bir şey vardır. Gözleri kadar bu ellerin de sevk eden, sükûnet veyahut humma telkin eden bir teması vardır. Gözlerimi büyük bir hazla açtım. Etrafım kloroform kokuyor, beyaz gömlekli, siyah örtülü bir hemşire eğilmişti. Başının siyah çerçevesi arasında Ayşe’nin yüzü, yeşil gözlerinde ömrümde görmediğim bir rikkat ve tatlılıkla, dudaklarında çocuğunu seven bir ananın derin iptilâsıyla<a class="si-noteref epub-type_noteref" href="#f916" id="backlink-916">916</a> yüzüme bakıyordu. Gözlerinden Ayşe kalbime akıyor, elleri başımı, bütün varlığımı çekiyordu. Yemin ederim ki bir an etrafımı en tatlı ve ezelî<a class="si-noteref epub-type_noteref" href="#f917" id="backlink-917">917</a> bir beyaz esîr<a class="si-noteref epub-type_noteref" href="#f918" id="backlink-918">918</a> içinde görüyor ve kendimi ölmüş ve cennete gitmiş bir adam farz ediyordum. Evet, şehit olmuştum. Şehadet<a class="si-noteref epub-type_noteref" href="#f919" id="backlink-919">919</a> beni cennete, Ayşe’nin gözlerine kadar götürmüştü. Gözlerine bakarken tekrar vecd içinde kendimden geçmişim. Bu, ne mesut ve ne mutlak bir minnetti. </p>
			<p>Beni hastahanede yer olmadığı için Madam Tadia’ nın otelindeki küçük odaya naklettiler. Ayşe sedyenin yanında geldi, kavî ve genç kollarıyla beni bir çocuk gibi sarsmadan kaldırdı; temiz, kuştüyü yastıklar içine bıraktı. Artık fanîlerin<a class="si-noteref epub-type_noteref" href="#f920" id="backlink-920">920</a> erişebileceği şeye ben erişmiştim. Sustum ve uyudum. </p>
			<p>Ayşe ile konuşurken, doktorun sesini dinlerken hâlâ içimden bunun bir cennet ve şehadet rüyası olduğuna kâniydim. Şimdi…</p>
			<p>Neyse, sabahları Ayşe geliyor, yaramı değiştiriyor, yatağımı düzeltiyor, derecemi koyup gidiyordu. Öğleye kadar onun parmaklarının yüzümde ve başımda dolaştığını tahayyül ederek dalıyordum. Yemek zamanları yanımda beni kaldırmadan eliyle yemeğimi yediriyordu. Gece nihayet hastahanede iş bittikten sonra geliyor, ben uyuyuncaya kadar yanımda kalıyordu. Onun karşımdaki çiviye astığı hastabakıcı mantosuna kadar hayatın birinci derecede lezzetlerini bahşeden<a class="si-noteref epub-type_noteref" href="#f921" id="backlink-921">921</a> hayalât içinde mest<a class="si-noteref epub-type_noteref" href="#f922" id="backlink-922">922</a> idim; yanımdaki koltuğa oturduğu zaman bütün vücudum esîr içinde çöken bir aziz gibi hayatın serabına<a class="si-noteref epub-type_noteref" href="#f923" id="backlink-923">923</a> dalmış olduğumu duyardım. Sesini hâlâ hatırlıyorum. Biraz kalın, biraz sıcak anatıyla<a class="si-noteref epub-type_noteref" href="#f924" id="backlink-924">924</a> bana basit ve ne her cümlesi bir nefaset<a class="si-noteref epub-type_noteref" href="#f925" id="backlink-925">925</a> olan şeyler anlattı. Onun bir çiftlik içinde, İzmir’in yeşil kırlarında bir kırçiçeği gibi büyüyen çocukluğunu biliyordum. Atlarını, buzağılarını, hatta kuzularını bile ayrı ayrı hatırlardı. Sonra izdivacından<a class="si-noteref epub-type_noteref" href="#f926" id="backlink-926">926</a> bahsetti. Öyle sâkin bir bahsedişi vardı ki... Kendi telâffuz etmeden bu kadar şükranla, muhabbetle hatırladığı belki kendi için ölen Mukbil Bey’in silik yüzü Ayşe’de aşk uyandırmamış olduğunu anlıyordum. O köylerde kollarımın arasında sıktığım kızlardan daha bâkir<a class="si-noteref epub-type_noteref" href="#f927" id="backlink-927">927</a>, daha dudakları busenin yıldırım râşesini<a class="si-noteref epub-type_noteref" href="#f928" id="backlink-928">928</a> duymamıştı. Onun hakikî sahibi ben olacak, ihtirasımın<a class="si-noteref epub-type_noteref" href="#f929" id="backlink-929">929</a>, cennetimin bütün hummasını ona telkin edecektim. Günlerin geçtiğini duymuyor, bu hastalığın ebedî olmasını istiyordum. Fakat iyileşiyordum; hararetim düşüyordu. </p>
			<p>Bir akşam onunla, İzmir’e ineceğimiz günü konuştuk. Ben de artık konuşabiliyor ve o kadar çabuk yorulmuyordum. İzmir’in sokaklarında boru çalarak ilk yürüyecek Türk fırkasını tahayyül ediyorduk. İzmir’de ilk Akdeniz’i görecek, kırmızı bayrağı sahilde Türk kanları akan rıhtımda dolaştıracak kıtayı yâd ettik. O zaman Ayşe birdenbire ayağa kalktı, kısılmış lâmbanın zayıf ziyâsına rağmen gözlerindeki ateşi, vecd ile açılan kırmızı dudaklarının titreyişini, bütün vücudunun, bütün ruhunun uyanışını gördüm. Aşkının ilk busesini dudaklarından alan bir ateşîn kadın gibi canlanmıştı. O arzın en iptidâî mahlûkatından daha derin bir aşk ve ihtiras taşıyor, onun İzmir hülyası onu, tarihin en muhteris<a class="si-noteref epub-type_noteref" href="#f930" id="backlink-930">930</a> kadınından fazla sarsıyordu. Hiçbir busenin sadmesi<a class="si-noteref epub-type_noteref" href="#f931" id="backlink-931">931</a> beni Ayşe’nin İzmir’in yeşil hayaliyle sarsılması kadar sarstığını bilmiyorum. Elimi uzattım, elini yakaladım: </p>
			<p>— Ayşe, eğer İzmir’e ilk giren fırka benim mensup olduğum fırka olmasa bile ben yine bir sancaktar<a class="si-noteref epub-type_noteref" href="#f932" id="backlink-932">932</a> nefer gibi ilk bayrağı götüreceğim. İzmir’e girersem benim olur musun, söyle? </p>
			<p>Elini tuttum, sarstım. Hâlâ dudakları nim açık, hâlâ gözleri vecd içinde, hâlâ ellerinde ateş var. </p>
			<p>Kendine gelir gibi toplandı. Yüzüme baktı. Vaziyeti anlamış gibiydi. Fakat hastabakıcı olduğunu hâlâ hatırlamıyor. Ayşe’liğini düşünüyordu. </p>
			<p>— İhsan, dedi, ben o adama hayatta ne isterse “hayır” diyemem, yalnız benim için evlenmek kabil değildir. Farz et ki hayatımdan bir taun geçti, beni bütün insanlardan uzaklaştırdı. Yalnız İzmir yoluna bağladı. </p>
			<p>O zaman yatağımdan inmek, onun ayaklarına kapanmak ve aşkımın kutsiyetini<a class="si-noteref epub-type_noteref" href="#f933" id="backlink-933">933</a>, mutlak mukabele<a class="si-noteref epub-type_noteref" href="#f934" id="backlink-934">934</a> bekleyen ezelî hasretini anlatmak istedim. Yavaş yavaş doğruluyor, hızlı hızlı konuşuyor, onu ne kadar zamandır ve nasıl istediğimi anlatıyordum. Göğsümdeki yara, içinden bir demir geçer gibi, acıyor, şakaklarım ve bütün damarlarım içinden kaynıyor, yanıyor, dışarıya fırlamak için şiddetle atıyordu. Ellerini yapışmış gibi yakalamış, bırakmıyordum. </p>
			<p>Birdenbire nasıl oldu bilmiyorum. Gözlerinden, ürken bir çocuk gibi korku geçti. Avcıdan kaçmak isteyen vahşi bir geyik gibi etrafını arıyordu. Silkindi, mantosunu kaptı, kaçıyordu. Ben o zaman vahşetle, cinnetle göğsümün sargılarına parmaklarımı geçirdim, sargıyı, sonra yaramı parçalamaya başladım. Acı filân kalmamıştı. Nihayetsiz bir acı ve dalga vardı. </p>
			<p>O hemen koştu, kollarımı yakaladı. Yaramdan fışkıran kan, ağzıma kadar geliyordu. Kollarımı boynuna doladım. Dudaklarımı yakıp vücuduma giden sıcak sarhoşluk kanımdan mı, onun dudaklarından mı bilmiyordum; lezzetinin mislini bir daha tatmak kabil olmayan dudaklarını kaç defa öptüm bilmiyorum. Bir sene oluyor. Dişleri hâlâ hâtırasıyla kızgın bir bıçak gibi beni ikiye bölüyor, hâlâ o dakikada gibi vücudum eriyor. </p>
			<p>O akşam son hatırladığım şey yaramı yıkayıp bağlaması, beni ve kanlı yatağımı değiştirmesidir. En nihayet, kendi beyaz gömleğinin kanına garip gözlerle baktı. Arkasını çözdü, gömleğini çıkardı. Kanıyla devşirdi, topladı. Arkasına mantosunu giydi. Yanıma geldi. Ellerini başımın altına koydu, başımı kaldırdı. Gözlerini artık açık tutmaya zor kadir olduğum gözlerime daldırdı. </p>
			<p>— İhsan, dedi, İzmir’e girdikten ve Akdeniz’in kıyılarında yeşil İzmir için akan kanları tesit ettikten<a class="si-noteref epub-type_noteref" href="#f935" id="backlink-935">935</a> sonra istediğin zaman seninle evlenirim. O ana kadar yemin et, kalbinin bütün ateşi sade İzmir’e gitmek için yanacak... </p>
			<p>— Sen ne istersen, o olacak Ayşe, dedim, gözlerimi öyle serin ve yumuşak bir temas ile kapadı ki, bir daha uyanmamak üzere uyuyacağım en mesut an o oldu. </p>
			<p>Ondan sonra bir mucize gibi iyileştim. Anadolu’ya geldiğim günden beri ilk defa olarak izinle Ankara’ya hava tebdiline<a class="si-noteref epub-type_noteref" href="#f936" id="backlink-936">936</a> gidiyordum. Tabiî olarak amcazadem mebusun evine misafir oldum. Dünya tamamen değişmiş pembeleşmişti. Öyle mesuttum ki, İzmir’e girmemeyi hatırımdan bile geçirmiyordum, amcazademin şen, güzel kızlarıyla kırlarda dolaşıyor, tabiî ve genç bir insan oluyordum. İstanbul’dan beri beni kıskıvrak mütemadî<a class="si-noteref epub-type_noteref" href="#f937" id="backlink-937">937</a> hummasında esir eden zalim ateş, hayat ve saadet getiren bir hülya olmuştu. </p>
			<p>Ayşe’den ayrılırken o da Karahisar’a, Cemal’e gideceğini söylemiş, mektup yazmamaya karar vermiştik. Ona rağmen bir ibadet gibi ona her akşam bir sayfa yazıyor, saadetimden bahsediyordum. Nihayet bu izin de geldi geçti. Yaramın beni faal hizmete bırakmayacağını görerek beni alaydan ayırdılar; ......’inci Kolordu Erkân-ı Harbiyye riyasetine<a class="si-noteref epub-type_noteref" href="#f938" id="backlink-938">938</a> verdiler. </p>
			<p>Ankara’dan bir gece geç vakit hareket ettim. Amcazademin kızları beni istasyona getirdiler. Bütün aile boynuma sarıldı. Amcazademin küçük kızı Sabiha da istasyonda bir çığlık kopardı, boynuma sarıldı. İki yanaklarımdan öptü. Bana “Ağabey” derdi ve yaşı da böyle bir hareket için müsaitti. Yalnız ailesi onu bana vermek istiyorlardı; kendisi de buna mütemayil<a class="si-noteref epub-type_noteref" href="#f939" id="backlink-939">939</a> göründüğünden azıcık sıkılıyordum. Bununla beraber harekât başlamak üzere idi. Ve biz de İzmir’e doğru gidecektik. O kadar mesuttum ki, herkesi öptükten sonra onun da taze yanaklarından öptüm. Kompartımana atladım. </p>
			<p>Bana ve yanımdaki genç arkadaşlara üçüncüden bir kompartıman hazırlamışlardı. Hava hayli soğuktu. Bununla beraber pek neşeliydik. Sincan İstasyonu’nu geçtikten sonra gençlerden biri oldukça açık bir hikâye nakletmeye<a class="si-noteref epub-type_noteref" href="#f940" id="backlink-940">940</a> başladı. Yanımda ciddî yüzlü bir arkadaş parmağını dudaklarına götürerek sükût işareti yaptıktan sonra yanımızdaki kompartımanı gösterdi: </p>
			<p>— Yanımızda kim var? </p>
			<p>— Eskişehir’e giden bir hemşire. </p>
			<p>Ben süratle döndüm: </p>
			<p>— Acaba kim, biliyor musunuz? </p>
			<p>— Hayır, bir genç binbaşı getirdi. Galiba İzmirli imiş, hemşire üniforması giyiyor. </p>
			<p>Karşıdan biri: </p>
			<p>— Acaba Cemal’in hemşiresi mi, dedi. </p>
			<p>— Bilmem, mavi gözlü genç bir binbaşı, ince uzun. </p>
			<p>Kalktım, kafam o kadar atıyordu ki... Karahisar’da olan Cemal ne zaman Ankara’ya gelmiş ve ne zaman Ayşe’yi getirmişti, beni niçin aramamışlardı? Ben hiçbir kompartımandan bir kadın başının baktığını görmemiştim. Zihnime bin türlü kara düşünceler geldi, fakat Ayşe’nin şu tahta bölmenin ötesinde olması hepsine hâkim bir heyecandı. Mallı’ya kadar nasıl sabrettiğimi bilmiyorum. Mallı’da atladım. Neferi Ayşe’nin kompartımanına gönderdim. </p>
			<p>— Hemşire Ayşe Hanım siz misiniz, diye soracaktı. </p>
			<p>İstasyonda ayakta titriyordum. Neferim döndü. </p>
			<p>— Ayşe Hanım burada, dedi. </p>
			<p>Nasıl tehalükle<a class="si-noteref epub-type_noteref" href="#f941" id="backlink-941">941</a> koştum. Ve kompartıman kapısını vurdum. </p>
			<p>Kapı açıldı. Yere koyduğu bir fenerin ziyâsı yüzünün aşağı kısmını tenvir etmiş<a class="si-noteref epub-type_noteref" href="#f942" id="backlink-942">942</a>, gözleri gölgeler içinde oturuyordu. Onu hemşire üniformasıyla köşede büzülmüş gördüğüm an hiç başka bir düşünceye yer kalmamıştı. Atladım, kapıyı kapadım. Dizlerinin dibine çöktüm. Elleriyle beni kuvvetle itti. Sesinde de istihzalı zannettiğim bir şive ile: </p>
			<p>— Bizim nişanlı olduğumuzu kimse bilmez, rica ederim kendinize hâkim olunuz, dedi. </p>
			<p>Ben hemen kalktım, karşısına oturdum. Yüzünün gölgelerine ve sesinin istihzasına rağmen “nişanlı olduğumuzu” cümleleri beni teskin etti. Ayşe ile aramızdaki mahrem<a class="si-noteref epub-type_noteref" href="#f943" id="backlink-943">943</a> bağ mevcuttu, başka bir şey düşünemezdim. Fakat onun bir şey söylemeyen, derin bir teessürle kararan yüzü içimdeki endişe ve korkuyu artırıyordu: </p>
			<p>— Ne var Ayşe? Ne zamandan beri Ankara’dasın? Cemal ile beraber mi geldiniz? </p>
			<p>— Cemal geleli on beş gün oluyor. Ben yalnız üç gün için geldim. Bir tabip bazı şeyler istemişti, onları almaya geldim. Bir de Anadolu’nun kâbesi olan Ankara’yı bir defa görmek lâzım değil mi? </p>
			<p>— Beni niçin aramadın? </p>
			<p>— Evvelâ nerede olduğunu bilmiyordum. </p>
			<p>— Sonra? </p>
			<p>— Sonra öğrendim, fakat amcazadelerini tanımıyordum. </p>
			<p>Ayşe’ye istasyondaki sahnenin yapacağı tesiri<a class="si-noteref epub-type_noteref" href="#f944" id="backlink-944">944</a> düşünerek hem korkuyor, hem de her şeyi nasıl olsa izah edebileceğimden biraz kıskanmış olması ihtimaline seviniyordum. </p>
			<p>— Beni istasyona gelirken görmedin mi Ayşe? </p>
			<p>Cevap vermedi. Biraz bekledim. Sonra eğildim, yüzüne baktım. Yüzünde öyle bir kesel<a class="si-noteref epub-type_noteref" href="#f945" id="backlink-945">945</a> ve düşkünlük var ki, yine hemen dizlerinin dibine çöktüm. Tren hareket etmiş, gidiyorduk. Her sallantıda başım dizlerine dokunuyordu. </p>
			<p>— İstasyonda muhacir çocukları vardı, bir tanesi...</p>
			<p>Lâkırdısını bitirmedi. Boğulur gibi sessiz sessiz ağlamaya başladı. Demek ıstırabı, uzaklığı mazisine, başka şeylere aitti. Ellerini bir kardeş gibi tuttum. Hürmetkâr ve yavaş okşadım. Dizlerime dokunan potinleri üzerinden bir çocuk gibi ayaklarını okşuyordum. Pek uzun ağladıktan sonra sükûn geldi. Fakat şahsî bir şey konuşmadı. Ertesi sabah ben trenle Eskişehir’i geçip gidecektim. Polatlı’da yanından ayrılmaya mecburdum. Buna rağmen beni dinlemiyor, hasta, titiz bir çocuk gibi: </p>
			<p>— İçimde fena şeyler var, konuşamam, diyordu. </p>
			<p>— Benim Ankara’da nasıl vakit geçirdiğimi sormaz mısın?</p>
			<p>Kemali lakaydiyle<a class="si-noteref epub-type_noteref" href="#f946" id="backlink-946">946</a> omuzlarını silkti: </p>
			<p>— İstersen anlat, dedi. </p>
			<p>Bu korktuğum mevzudan beni uzak tuttu. Polatlı’da ayrılırken elini bile öpmeme zor müsaade etti. Fakat ben yine yanımdaki bölmenin arkasında olmasından nihayetsiz bir heyecan duyuyordum. İçimden bir şey Ankara’da amcazadelerimle beraber gezdiğimi haber aldı. Bir kadın şübhesi geldi, diyordum. Ve bu fikrin verdiği gurur, ona koşup ne kadar sevdiğimi, nasıl onun için yaşadığımı anlatmak isteyen azap kadar kuvvetli idi. </p>
			<p>Ertesi sabah Eskişehir’de istasyonda herkesin içinde elimi sıktı, gitti. Tren hemen hareket etti. Ağaçların arasından üniformasının etekleri kayboluncaya kadar pencereden sarktım. Sonra yapayalnız kompartımana düştüm. </p>
			<p>Eskişehir tahliye edildikten sonra biz Seyitgazi üzerinde dövüşüyorduk. Seyitgazi taarruz ve mukabil taarruzlarının en ateşli devrelerinde zihnimde en hâkim nokta yine Ayşe idi. Hastahane ile Ankara’ya döndü mü? Yoksa Polatlı’da mı? Harbin mesai<a class="si-noteref epub-type_noteref" href="#f947" id="backlink-947">947</a> makinesi arasında hep onu düşünüyordum. Bir gün en ateşli bir devrede süvari fırkaları<a class="si-noteref epub-type_noteref" href="#f948" id="backlink-948">948</a> Seyitgazi’ye geldikleri zamandı. Çadırda kâğıtların yanı başında getirdikleri yemeği yutmaya çalışıyordum. Çadırın kapısı vuruldu. Kuvvetli ve iyi sesiyle Cemal seslendi: </p>
			<p>— Seni ne kadar aradım yahu! </p>
			<p>Üstü başı, hatta kirpikleri, bıyıkları bile toz içinde, siyah kalpağı toz olmuş; mahmuzlarını en kat’î darbesiyle vurdu. Ellerimi yakaladı. Koltuğumdan koparacak gibi sıktı. Cemal’in canlı neşesinin verdiği kuvvet bana nihayetsiz sıkıntıları unutturdu. Ona ait bir adama, bilhassa Cemal’e temas ne iyi bir şeydi. </p>
			<p>Çadırımın kıyısında bucağında ne varsa çıkardım; Cemal’in önüne döktüm. Kahve ısmarladım. O beni dinlemeden hep söylüyordu: </p>
			<p>— Tebrik ederim be yahu, insan nişanlanır da arkadaşlarına söylemez mi? </p>
			<p>Bu öyle anî bir sevinçle kalbimi yerinden oynattı ki, bir zaman cevap veremedim. Demek Ayşe kardeşine söylemişti. Demek hâlâ rüya korkusuyla beni titreten Eskişehir hâdisesi sapasağlam bir hakikat. Fakat Ayşe ne dereceye kadar söyledi? Zannedersem kekeledim: </p>
			<p>— Sana kendisi mi söyledi? </p>
			<p>— Rüya mı görüyorsun be birader. Ben kendisini nereden bileyim? Herkesin ağzında olan bir lâf. Hem gören göze kılavuz ister mi? </p>
			<p>— Sen neden bahsediyorsun Cemal? </p>
			<p>Yüzü biraz karardı: </p>
			<p>— Sen neden bahsediyorsun İhsan? </p>
			<p>— Ne bileyim, sen muamma<a class="si-noteref epub-type_noteref" href="#f949" id="backlink-949">949</a> konuşuyorsun. </p>
			<p>— Canım seni Ankara’da Dikmen bağlarında gözümle gördüm. O kadar baş başa çifte kumrular gibi idiniz ki... </p>
			<p>— Ha, şu! </p>
			<p>— Busu da var mı? </p>
			<p>— Ne demek istiyorsun Cemal? </p>
			<p>— Sana kendi mi söyledi, diye tuhaf bir sual sordun. Benim bildiğim başka bir hanım nişanlı da var mı? </p>
			<p>Müthiş bir diplomatlık yaptım: </p>
			<p>— O kadar bizim sarı kızı beğenmişsin ki, belki talip oldun da seni reddetmek için beni bahane etti zannettim. </p>
			<p>Başını arkaya attı, güldü güldü. </p>
			<p>— Eğer sen nişanlı değilsen fena olmaz. </p>
			<p>— İşin doğrusu, amcazadem o güzel kızla beni evlendirmek istedi. Fakat ben bu serseri hayat ortasında evlenmeyi ma’nâsız buluyorum. </p>
			<p>— Demek bu işler bitince evleneceksin? </p>
			<p>— Hayır, herhalde amcazademle değil. </p>
			<p>— Niçin? </p>
			<p>— Yavrum, senin zihnin hakikat benim amcazademe takılmış, sen istiyorsan söyle, büyük bir sevinçle bu işi sana yaparım. Fakat daha evvel sen benim hakkımdaki dedikoduları, senin niçin Ankara’ya geldiğini ve beni neden yanımda görmemezliğe geldiğini anlatmalısın. </p>
			<p>— Şaka söylüyorum. Kardeşim, bizim Ayşe bacı beni evlenmeye bırakır mı? Gelelim senin dedikodulara. İkinci İnönü’nden sonra Ayşe bana Karahisar’a gelecekti. Hayli bekledikten sonra telgrafla hastahanedeki işi bırakamayacağını, gelmesini tehir ettiğini<a class="si-noteref epub-type_noteref" href="#f950" id="backlink-950">950</a> bildirdi. O aralık kumandan bana dişlerimi yaptırmak için bir buçuk ay izin vermişti, ben de Eskişehir’e geldim. Ayşe’nin senden sonra mühim bir hastası daha oldu. İnegöl takiplerinde yaralanan bir eski arkadaş.</p>
			<p>— Kim? dedim.</p>
			<p>— Şu bizim fırkaya kumandan olan zat, eski dost ve arkadaş.</p>
			<p>— Haşmet Bey!</p>
			<p>— Ha şunu bileydin. Madam Tadia’nın otelinde senin yattığın odada yatıyordu. Ben bu izinden istifade ederek birkaç gün için Ankara’ya geldim. İki gün sonra da Ayşe geldi, “Hastanı nasıl bıraktın?” dedim, yalnız üç gün için geldiğini ve hastasını bir başka hemşireye bıraktığını söyledi. Taşhan’da benim yanımda kaldı.</p>
			<p>Ertesi gün seni aramak için çıktım. Bir arkadaşla Dikmen bağlarına geldik. Şu Yüzbaşı Haydar Remzi yok mu? Onunla beraber... Bir de ne bakalım, zat-ı âlileri ve küçükhanım çalılar arasında kumrular gibi...</p>
			<p>— Pekâlâ, sonra?...</p>
			<p>— Birdenbire, doğrusu sıkıldım. Haydar Remzi’ye, hanım olan yere Ayşe’siz gelmeyeceğimi söyledim, döndük. Yolda bana senin nişanlanmış olduğunu, Ankara’da bunu herkesin bildiğini söyledi. Tabiî pek memnun oldum. Akşam ilk işim Ayşe’ye anlatmak oldu.</p>
			<p>Nasıl kalbim atıyor, ellerimin titremesine bile mani olamıyordum. O görmedi. Karnı doymuş, elinde kahvesi, çubuğu, bir hikâye anlatır gibi anlatıyordu.</p>
			<p>— Ayşe yol bozanlık etti. Kabil değil, seni ve nişanlığını ziyârete razı olmadı.</p>
			<p>— Rica ederim tashih et<a class="si-noteref epub-type_noteref" href="#f951" id="backlink-951">951</a>, nişanlım değil. </p>
			<p>— Ne ise... “Onlar alafranga şeyler. Ben acıklı ve Anadolulu bir kadınım,” diyordu. “İki mesut genci rahatsız etmekte ne ma’nâ var? Nasıl olsa Eskişehir’e gelince tebrik ederiz.” Ne yaptımsa ikna edemedim. </p>
			<p>Hatta üç gün kalacak iken iki gün kaldı gitti. Birdenbire hastasını merak etmeye başladı. “Peki,” dedim, yolladım. Hatta sen aynı trende imişsin, haberim olaydı, Ayşe’ye müfid<a class="si-noteref epub-type_noteref" href="#f952" id="backlink-952">952</a> ol diye sana haber verirdim. Bilmem gördün mü? </p>
			<p>— Evet, gördüm. Şimdi Ayşe Hanım nerede? </p>
			<p>— Polatlı’da kaldı. Hilâl-i Ahmer’le Ankara’ya gelmedi. Mutlak seyyarlardan biriyle gitmek istiyordu. Ben de sizin kolordu seyyarının sertabibini<a class="si-noteref epub-type_noteref" href="#f953" id="backlink-953">953</a> tanıyorum. Bakalım söyleyeceğim. Zaten bizim fırka da şimdi sizin kolordu emrine giriyor. </p>
		</div>
		<div class="double html5_section">
			<p>İhsan birdenbire sustu. Köye iniyorduk. Önümüzdeki köy bembeyaz, vadide çadırların ışıkları tek tük kalmış, yalnız seyyarda ışık parlak. </p>
			<p>İhsan durdu baktı: </p>
			<p>— Ah, bu kadını ömrümde bir defa olduğu gibi bilseydim; bilmedim ve bilmeden bir sır işkencesiyle beni öldürecek; ne kadar üşüdüm Peyami. Çabuk yürüyelim. </p>
			<p>İhsan’ın hikâyesinin asıl işkence kısmı şimdi başlıyordu. Onun <em>Ateşten Gömlek’i </em>çoktan sırtını yakmış, canına geçmişti. </p>
			<p>Odasında bir mangal dolusu ateşin önüne tek sandalyesini çekip oturmadan hikâyesine başlamadı. Küçük yüzü kuru bir ihtiyar kafasına benziyordu. Sigarasını uzun ve dalgın çektikten sonra yine hikâyesine atıldı. </p>
			<p>— Cemal’in çadırımda söylediği şeylerden üç gün evvelsine kadar iğneli fıçı içinde idim. </p>
			<p>Güldüm: </p>
			<p><em>— Ateşten Gömlek, </em>İhsan! </p>
			<p>— Gömleğin içinde ateşten uçlar olmasa, sadece ateşten satha<a class="si-noteref epub-type_noteref" href="#f954" id="backlink-954">954</a> çoktan razıyım. Azabımın<a class="si-noteref epub-type_noteref" href="#f955" id="backlink-955">955</a> bin bir yüzlü ve daim elimden kaçan bir sır müphemiyeti<a class="si-noteref epub-type_noteref" href="#f956" id="backlink-956">956</a> oldu. Ayşe nişanlandığımı haber aldı, kıskandı, trende onun için soğuk davrandı ve ağladı. Ankara’da izzetinefisi<a class="si-noteref epub-type_noteref" href="#f957" id="backlink-957">957</a> onu beni aramaktan men etti<a class="si-noteref epub-type_noteref" href="#f958" id="backlink-958">958</a>. Ah ne güzel, ne cazip işkence... Eteklerine kapanıp bu yanlış fikrini tashih için beynimi parçalamak bile vecd veren bir fikir... Son defa kafamdan akacak kanlara onun sıcak dudakları karışacak ve canımı saadetle verip öleceğim. Buna karar verince diğer bir şübhe, insan şeklinde bir azap karşıma çıkıyor. Haşmet Bey, daima irademin en müthiş ve cehdiyle<a class="si-noteref epub-type_noteref" href="#f959" id="backlink-959">959</a> düşünmek istemediğim adam. Şakakları ağarmış siyah saçlarıyla karşımda. Yumrukla kafasını gözlerimden itiyorum. “Olamaz, olamaz!” diyorum. Ayşe en bârid ve lâkayd tavrıyla gözümün önünde bu nişanlı efsanesinden bahsederken nasıl derin bir istihza ile gözlerime baktıydı. Kabil mi o kadın beni kıskansın? Hastahane sahnesi beynimin bir humması, belki de bir bî-çâreyi ölümden kurtarmak için verilen bir söz, bir merhamet sadakası idi. Fakat o kadar ciddî ve samimî bir kadın merhamet sadakası diye bu kadar mühim bir söz verir mi? Gözleri gözlerimde, ağır ve biraz kalın sesiyle tekrar ediyor. İşte gözlerimi kapayan sıcak temas. Bütün vücudumda, canımda dolaşıyor. </p>
			<p>Top iniltileri, kağnı gıcırtıları, çamur, çamur, çamur... Nihayetsiz bir meşakkat<a class="si-noteref epub-type_noteref" href="#f960" id="backlink-960">960</a> içinde ölümle karşı karşıya insanlar ve bütün bunların ortasında Ayşe ve Ayşe’nin bin bir işkencesi. </p>
			<p>— Bana bak Peyami, siz neden bana hep genç dersiniz. Bak yüzüme, ben Haşmet Bey’den daha yaşlı değil miyim? </p>
			<p>Hakikat bakıyorum. Mangalın karşısında el kadar yüzünün ince derisi gözlerine doğru derinleşen namütenahi çizgiler içinde, gözleri sayısız senelerden beri yaşayan muazzep<a class="si-noteref epub-type_noteref" href="#f961" id="backlink-961">961</a> bir ruhun yaşı olmayan, mazisi, atisi<a class="si-noteref epub-type_noteref" href="#f962" id="backlink-962">962</a> ölçülemeyen ezeliyeti<a class="si-noteref epub-type_noteref" href="#f963" id="backlink-963">963</a> ile bakıyor. Bilmem neden, Viyana müzelerinin birine Felemenk<a class="si-noteref epub-type_noteref" href="#f964" id="backlink-964">964</a> mektebinden büyük bir ressamın portresini hatırlıyorum. Gözkapaklarına kadar çizgiler ve renkler büyük bir vuzuhla<a class="si-noteref epub-type_noteref" href="#f965" id="backlink-965">965</a> görünüyordu. İki ellerimle İhsan’ın yüzünü okşadım. O ana kadar onun ruhunu kendi azabımdan da bu kadar yüksek, bu kadar başka görmemiştim. </p>
			<p>— İki yüz yaşında kadar gösteriyorsun İhsan, dedim. O işitmemiş [gibi] gözleri kendi kalbinde devam etti:</p>
			<p>— Eskişehir Muhârebesi geçti. Ordu Sakarya’nın şarkında<a class="si-noteref epub-type_noteref" href="#f966" id="backlink-966">966</a> mevzi aldı<a class="si-noteref epub-type_noteref" href="#f967" id="backlink-967">967</a>, harb başlamak üzereydi. Ayşe’nin bizim seyyara iltihak edip etmediğini haber almak uzun müddet kabil olmadı. Nihayet öğrendim. Gelmişti, fakat seyyar kolordu karargâhından hayli uzaktı. Haşmet Bey fırkasının yanında Gökçepınar’da bulunuyordu. </p>
			<p>— Cemal’in Haşmet Bey fırkasında olması... </p>
			<p>— Evet, evet, benim de teselli ve ışık noktam o oldu, Peyami. Yalnız Haşmet Bey fırkasını teftiş için sebep bulmak ve bizzat gitmek lâzımdı. Bunun için ne manevra, ne derin düşünceler ve siyasetler. Emin ol, Misâk-ı Milli’ye<a class="si-noteref epub-type_noteref" href="#f968" id="backlink-968">968</a> ancak büyüklerimiz bu kadar fikir ve emek sarf etmişlerdi<a class="si-noteref epub-type_noteref" href="#f969" id="backlink-969">969</a>. Nihayet telefonla, tahriratla<a class="si-noteref epub-type_noteref" href="#f970" id="backlink-970">970</a> hall edilemeyecek bir arazi meselesi çıktı; kumandandan emir aldım ve uçtum. Ne yağmurlu, soğuk ve sefil<a class="si-noteref epub-type_noteref" href="#f971" id="backlink-971">971</a> bir hava idi. Çamur atın dizlerine kadar çıkıyordu. Fakat ben yine uçuyorum. Köye girerken arkamdaki süvarilerden birine seyyarın yerini öğrenmesini, kumandanın yanından çıkınca hastahaneyi teftiş edeceğimi söyledim. Attan atladım, Haşmet Bey’in karargâhına koştum. </p>
			<p>Çavuş odanın kapısını açınca karşımda kütükleri ızbandut gibi kocaman bir ateşin gölgesi ocaktan saz tavanlara vuruyor ve oynuyordu. Bu alevlerin oynadığı noktanın altında beyaz örtülü bir masa var. Bu masa etrafında üç insan, üç sihirbaz gibi oturuyorlar. Haşmet Bey, Cemal ve Ayşe... Ben kendi vücudumdan çıktım. Ocaktaki kızıl kütükteyim. Kendisini de bir yabancı gibi görüyorum. Hepsi ayağa kalkıyorlar. Haşmet Bey bariz<a class="si-noteref epub-type_noteref" href="#f972" id="backlink-972">972</a> bir saadet ve inkişaf<a class="si-noteref epub-type_noteref" href="#f973" id="backlink-973">973</a> içinde mültefit<a class="si-noteref epub-type_noteref" href="#f974" id="backlink-974">974</a> ve memnun. Cemal, o eski Cemal. Ayşe sıcaktan sıkılmış, üniformasını çıkarmış, beyaz hemşire gömleği ile oturuyor ve odaya giren binbaşıya hiç bakmıyor. Odaya giren ben, yalnız siyah baş örtüsünün altında kısa siyah saç hattıyla gömleğinin beyaz yaka hattı arasında bir parmak boynunu görüyorum. Fildişi gibi muntazam, yuvarlak ve kavî bir boyun. Keskin bir kılıç bu dilber yuvarlak boynu bir vuruşta bu iki hat ortasında keser düşürür mü? </p>
			<p>Üniformasını ocağın yanında Haşmet Bey’in kürkünün üstüne asmış. O erkek kürkü ile o kadın hemşire üniformasının öyle birbirlerine sokuluşu, sarılışı var ki... Alevdeki ben sade onu görüyorum. Ben, asıl odaya giren, ellerinde kamçısı ve eldiveni ile etrafı selâmlayan binbaşı ne kadar makine gibi terbiyeli ve bârid. </p>
			<p>Hemen konuşacağım işe giriştim. Tabakları kalkmayan masanın üstüne haritayı serdim ve münakaşaya başladım: </p>
			<p>— Affedersiniz Ayşe Hanım, sizi askerî münakaşalarımızla sıkacağız. </p>
			<p>Haşmet Bey cevap veriyor: </p>
			<p>— Hemşire Ayşe’ye o kadar minnettarım ki, bu kolumun yarası bana dert oldu; hâlâ sızısına tahammül edemiyorum<a class="si-noteref epub-type_noteref" href="#f975" id="backlink-975">975</a>. Hemşire Ayşe her akşam masaj yapmak için lûtfen geliyor ve askerî işlerimize de tahammül ediyor. Fakat ileri hareketi başlarsa lütuflarından mahrum<a class="si-noteref epub-type_noteref" href="#f976" id="backlink-976">976</a> kalacağım. </p>
			<p>— Cenûbdan aşağı inen şu hat... </p>
			<p>Ben sade harita üzerinde konuşuyorum. İş haricinde bir şey söylememeye karar verdim. Fakat bu çok ciddî iş arasında hatırıma bir şey geldi. Ayşe’nin iki kaşları arasına ısrarla bakıyordum. Acaba kaşlarının güzel başlangıçlarını bozmadan o beyaz noktaya bir kurşun sığar mı? Ta yakından rövolverle başını iki siyah hat ortasından delmek kabil mi? </p>
			<p>— Cemal, bir kurşunun deldiği sahanın kaç milimetre kutru<a class="si-noteref epub-type_noteref" href="#f977" id="backlink-977">977</a> olur? </p>
			<p>Hep birden bu ma’nâsız suale gülüyorlar; ben de gülüyorum. Ayşe benim vücudumdan<a class="si-noteref epub-type_noteref" href="#f978" id="backlink-978">978</a> hiç bozulmamıştı. Lâkayd, nazik, dost idi. O kadar iyi bildiğim tebessümle ve nazarla<a class="si-noteref epub-type_noteref" href="#f979" id="backlink-979">979</a> hepimize aynı surette bakıyor ve konuşuyor. Bu kadını hiçbir şey yerinden sarsamaz. Alnının ortasına bir kurşun dahi gelse aynı sükûnla<a class="si-noteref epub-type_noteref" href="#f980" id="backlink-980">980</a> gözleri bakacak. Biliyorum ki asabî ve mütereddit olsa onu da başka bir sebebe atfedip<a class="si-noteref epub-type_noteref" href="#f981" id="backlink-981">981</a> yine muazzep olacağım, işi çabuk bitiriyor ve kaçıyorum. Haşmet Bey’in kapısının önünde hayli yüksek bir odun yığını var. Arkamdan bağırıyorlar: </p>
			<p>— Dikkat, İhsan! </p>
			<p>Fakat ben hayvanımın karnını delecek gibi mahmuzladım, kuş gibi atlıyorum; sonra yine uçuyorum. Arkamdan nefer seyyarın yerini anlatmaya çalışıyor. Dinlemiyor, kaçıyorum, fakat kimden kaçıyorum? Kafamdan, kafamın içindekinden kaçmak kabil mi? </p>
			<p>Nasıl bir gece geçti bilmiyorum. Sabah olurken ilk ışıkla biraz hararet ve sükûn geliyor. “Yarasını tedavi ettiği bir hastanın koluna herhangi [bir] hemşire masaj yapamaz mı?”, “Üniformasını nereye assın?”; bu iki cümleyi kısık çenelerim açılınca bağırarak söyledim. Yine hayat makinesinin dişleri bütün ordu ile beraber beni de çevirdi, yürüttü. </p>
			<p>O günden itibaren harb raporları kadar bana hâkim bir şey daha var, kolordu seyyarıyla Haşmet Bey’in fırkası arasındaki mesafe. Bunu adım adım takip ediyor, her gün seyyarın yerinin değişip değişmediğini anlıyorum. </p>
			<p>Sakarya’da, hiçbir kolordu, seyyarının hastahane levazımıyla<a class="si-noteref epub-type_noteref" href="#f982" id="backlink-982">982</a> bizimki kadar meşgul olmadı. </p>
			<p>Haşmet Bey fırkası uzaklaştığı dakika ben de göğsümü kıskıvrak tutan pençenin biraz tırnaklarını gevşettiğini duydum. Temin ederim ki maddî ma’nâsıyla daha rahat nefes alıyordum, o kadar göğsümdeki tazyik<a class="si-noteref epub-type_noteref" href="#f983" id="backlink-983">983</a> bana ağrı veriyordu. </p>
			<p>Harbin en sıkışmış dakikalarında bir akşam kumandanla Haymana’ya gittik. Haymana, muazzam bir hastahane hâlini almıştı. Sokaklarda kağnı, at arabası, sedye ne varsa yaralı taşıyordu; yaş, çamurlar ve karanlık, kasabanın her tarafında yağmurun ortasında ötede beride elinde fenerlerle beyaz gömlekli sıhhiye neferleri, emir veren, koşuşan doktorlar vardı. Bizim kolordudan birçok alay ve tabur kumandanı yaralanmıştı. Bunlardan ikisini sen de bilirsin. Ahmed Selim ile Hayri... Hani şu bizim Meserret Kırâathânesi arkadaşlarından iki yüzbaşı. Bizim Kumandan yaralılarla son derece alâkadardır. Kendisi paşalarla görüşürken beni yaralıları ziyârete gönderdi. </p>
			<p>Gece yarısı saat on iki, hâlâ Haymana sokaklarında aynı ıztırâb ve kan levhası. Harp olanca şiddetiyle devam ediyor. Top kasabanın eteklerine kadar düşüyordu. Ev, han hepsini dolaştım. Bizden kimseyi bulamadım. Nihayet Haymana Camii’nin önüne geldim. Orası da bir nevi “sevk-i mecrûhîn hastahanesi”<a class="si-noteref epub-type_noteref" href="#f984" id="backlink-984">984</a> hâline gelmiş. Sedyelerin, yaralıların arasından sekerek geçtim. Camiin bütün kandillerini yakmışlar, yere tamamen yığar gibi sedye doldurmuşlardı... Havada biraz buğu ve duman var. Sargılı başları, çocuk gözleriyle neferler her giren zâbite dikkat ediyorlar. Hızlı haykırdım: </p>
			<p>— ...’inci Alay Kumandanı Sabri, Tabur Kumandan’ı Hayri, Ahmed Selim beyler burada mı? </p>
			<p>Çok derinden, mihrabın yanında bir ses duydum. Oraya doğru ilerledim. Bu inilti, bu kıyamet, bu duman bu kırmızıya boyalı hâkî insan bakiyesi<a class="si-noteref epub-type_noteref" href="#f985" id="backlink-985">985</a> arasında kimi buldum, tasavvur edersin? Mihrabın yanında, kafası sargılar içinde yatan zavallı Ahmed Selim’e bakamadım bile. Oracıkta bir nefer sedyesinin önünde Ayşe diz çökmüş, yüzükoyun yatan bir neferin belindeki yaraya doktorla beraber pansuman yapıyor. O sarı kirli ziyâda neferin çıplak vücudunu hâlâ görüyor gibiyim. Zavallı, bir boğa gibi ıstırabından haykırıyor: </p>
			<p>— Aman bacım, ayağını öpem bacım! </p>
			<p>Ayşe’nin kolları sıvalı, becerikli elleri şayanı hayret<a class="si-noteref epub-type_noteref" href="#f986" id="backlink-986">986</a> bir sürat ve sükûnla kâh yarayı bir pens ile çekiyor, kâh tentürdiyot, gaz kaplarını doktora uzatıyor. Mihrabın sırasında bütün yaralılar Ayşe’ye sesleniyorlar, bir şey istiyorlar: </p>
			<p>— Benim pansumanım ne zaman olacak? Gözlerimin sancısına dayanamıyorum. </p>
			<p>Bunu ayakta iki nefere dayanmış iki gözünden yaralı bir zâbit söylüyor. Ayşe önündeki neferin üstüne bir battaniye çekiyor, kocaman başındaki başlığı düzeltiyor. </p>
			<p>— Allah selâmet versin hemşerim. Yüzükoyun biraz sıkıntı çekeceksin ama çabuk geçer. Hemşeriyi kağnıya yatırın, daha az sarsar. </p>
			<p>Sonra gözlerinden muztarib zâbiti ellerinden tutup mihrabın yanına götürüyor. Uzun ince bir doktorla kandiller altında pansumanını yapıyorlar. </p>
			<p>Pes, derin iniltiler, garip ayak sesleri hep kulağımda ve hepsinin ortasında beyaz gömlekli Hemşire Ayşe. Azıcık sararmış, yorulmuş yüzünde gözleri zümrüt gibi siyah kirpiklerinin içinde yanıyor. O akşamki kadar gözlerini güzel görmedim. Ne kadınlık ne cinsiyet ne de beşerî<a class="si-noteref epub-type_noteref" href="#f987" id="backlink-987">987</a> bir zaaf<a class="si-noteref epub-type_noteref" href="#f988" id="backlink-988">988</a> vardı. Hiçbir şeyin dokunamayacağı bir kudret ve sükûn, sonra dudaklarının etrafında şefkatin<a class="si-noteref epub-type_noteref" href="#f989" id="backlink-989">989</a>, muhabbetin en lâhutî<a class="si-noteref epub-type_noteref" href="#f990" id="backlink-990">990</a> iki çizgisi camiin muztarib ve yaralı sâkinlerine tebessüm ediyor. </p>
			<p>Onu nasıl ve ne derin sevdim. Çocukken bir kitapta resmini görmüştüm. Hindistan’da taştan Buda heykelini dinî bir günde gezdirirlerken Hintliler onun taş tekerlekleri altına uzanıyor, orada dinî bir vecd içinde ezilip ölüyorlardı. Ben de orada, merhametin, kuvvetin ve bütün muztarib vatanımın bir timsali<a class="si-noteref epub-type_noteref" href="#f991" id="backlink-991">991</a> gibi orada ateş ve kan içinde bizim olan kadının ayaklarının altına yatmak ve ezilmek istedim. Bir an için onun orada olmasının sebebini bile aramadım. Yanımdan Ahmed Selim seslendi: </p>
			<p>— Beni görmüyor musun, İhsan? </p>
			<p>— Nasılsın kardeşim, ben de sana geldim. </p>
			<p>Ahmed Selim’in üstüne eğiliyorum: </p>
			<p>— Nerenden yaralandın? </p>
			<p>— Başımdan. </p>
			<p>— Arkadaşlardan daha kimler yaralandı? </p>
			<p>— Alay Kumandanı şehit oldu. </p>
			<p>— Senin taburun kimde şimdi? </p>
			<p>— Takım Kumandanı Mülâzim Selim’de. </p>
			<p>— Biraz rahat mısın? </p>
			<p>— İyiyim, sevk edilmeyi bekliyorum. </p>
			<p>Hakikat bir sedye akını girip çıkıyor ve sedyeciler mütemadiyen sedye bırakıp sedye kaldırıyorlar. Ayşe hâlâ benden haberdar değil. Nihayet ona dönüyorum. </p>
			<p>— Ayşe Hanım, siz burada ne yapıyorsunuz? </p>
			<p>Gözlerine pansuman yapılan zâbitin başını, kımıldamaması için sımsıkı tutuyor: </p>
			<p>— Biraz sabır kardeşim. Görüyorsunuz ya, yara sarıyorum. Siz nasılsınız? </p>
			<p>— Seyyardan uzaklaştınız. </p>
			<p>— Cemal’in fırkasındaki sıhhiye bölüğü ile geldim. Burada çok adama ihtiyaç var. Hemen doktorla bizi buraya çağırdılar.</p>
			<p>Camiin penceresinde bir alev parladı ve bir gümbürtü... Kasabada çok yakın bir yere mermi düşmüştü. Camiin ötesinden gür bir ses haykırdı: </p>
			<p>— Pansumanları daha çabuk yapmalı, dışarıda yağmurda yaralı var, hemşire bu tarafa geliniz. </p>
			<p>Ayşe yıldırım gibi geçti, gitti. Yolunun üstünde çocuk sayılacak bir genç nefer yatıyordu. Sesini çıkarmıyor, derin kara gözleri ıztırâb içinde genç dudakları bembeyaz olmuştu. Onun başında bir an durdu. Eğildi, bir şeyler söyledi. Örtüsünü omzuna çekti, geçti. Neferin dudakları daha az kısık, gözleri daha canlı oldu. Ahmed Selim’den sonra bizim kolordunun yaralılarını buldum, konuştum. Arzularını öğrendim. Kumandanın selâmını söyledim. </p>
			<p>Çıkarken Ayşe’nin yanına gitmedim. Fakat hayli ıztırâb sesleri çıkan bir kümenin ortasında beyaz gömleği ile kımıldandığını gördüm. Camiin kapısından son defa dumanlı sarı ışıklı camie ve hâkî esvaplı yaralılara baktım. İçimde nihayetsiz bir taabbüt<a class="si-noteref epub-type_noteref" href="#f992" id="backlink-992">992</a> hissi vardı. Kalbim insanî acizlerden<a class="si-noteref epub-type_noteref" href="#f993" id="backlink-993">993</a> bu kadar yüksek bir mertebeye<a class="si-noteref epub-type_noteref" href="#f994" id="backlink-994">994</a> hiç vasıl olmadı. Birdenbire ellerim göğe değmiş, kalbim yıkanmış gibi idi. Artık ne kıskançlık ne acı duydum. </p>
			<p>Gözlerimden yanaklarıma mütemadiyen yaşlar akıyordu. Kumandanla kasabadan çıkarken ilk ışık doğuyor ve ezan okunuyordu. Gözlerim ve kalbimle uzaktan, Haymana Camii’ni aradım. Hâlâ onlar yara sarıyor, hâlâ o merhametin, muhabbetin en beyaz timsali ıztırâb ve ihtizar<a class="si-noteref epub-type_noteref" href="#f995" id="backlink-995">995</a> arasında gözlerinden kalbinin ziyâsını, hararetini İzmir yolunda ölenlerin kalbine akıtıyordu. </p>
			<p>Haymana sahnesinden üç gün sonra seyyarın sertabibi hastahane noksanları için yanıma geldi. İşini yaptıktan sonra hayli sert: </p>
			<p>— Doktor bey, Hemşire Ayşe’yi ...’inci Fırka’nın Sıhhiye Bölüğü’ne vermişsiniz. Bir kadın Sıhhiye Bölüğü’nde ne kadar tehlikeye maruz bilirsiniz, hareketiniz doğru değil, dedim. </p>
			<p>— Efendim, dedi. Kumandan Haşmet Beyefendi bir gün geldiler. Hemşireye, Fırka’nın şayanı dikkat bir hareket yapacağını ve beraber gelmesini söylediler. Hemşire büyük bir arzu gösterdi. Yalnız, “Ben muharip değilim; ancak Sıhhiye Bölüğü’nde gelirim,” dedi. Muvakkat olarak gitmesine itiraz etmedim. </p>
			<p>— Hemşire Ayşe, bir harb hastahanesinin hastabakıcısıdır. Derhal seyyara dönmesi için emir buyurunuz. Avdetini telefonla bana bildiriniz. </p>
			<p>Doktor oradan çıkmadan kalbim dışarı fırlamasın diye ellerimle bastım. Bu defa ateşli iğneler bütün canımı delip geçmekle kalmıyor, boynuma bir mahkûm ipi geçmesini ve boşlukta sallanmam için son düğümün vurulmasını bekliyordum. Haymana Camii’nin kandilleri içimde söndü. Üç gün evvel merhamet ve şefkat timsali diye tanıdığım kadın bana bizim gibi zavallıların kalbinin kanını damla damla sızdıran kadife pençeli bir canavar gibi göründü. Bununla beraber ne müphem ve ne garip bir korku duyuyordum. Ya emre itaat etmez ve seyyara dönmezse o zaman ne yapacaktım, ya Rabbim! </p>
			<p>O akşam kolordu karargâhı buraya yerleşmiş ve seyyar da yerine kurulmuştu. Gece yarısına kadar bir deli gibi çalıştıktan sonra saat birde ata atlamış, seyyarı teftişe gitmiştim. Beş dakikada vasıl oldum. Seyyarın yanındaki küçük çadırdan bir hademe kadın çıktı. Sordum: </p>
			<p>— Hemşire Ayşe burada mı kızım? </p>
			<p>— Seyyarda pansuman yapıyor, efendim. </p>
			<p>Boğazımı sıkan ip biraz gevşedi. Seyyara uğramadan geldiğim gibi dörtnala döndüm. Hâlâ atımın karşıki ıssız dağlara varan nal şıkırtılarını işitiyor gibiyim. </p>
			<p>Ertesi gün Yunanlıların ricati<a class="si-noteref epub-type_noteref" href="#f996" id="backlink-996">996</a> tahakkuk etmeye<a class="si-noteref epub-type_noteref" href="#f997" id="backlink-997">997</a> başladı. İçimdeki yaranın sızısını daha az hissediyor, ufuklarda biraz daha ümit ve ışık seziyordum. Ayşe’yi nasıl tanıdığımı, İstanbul’daki dost günleri, bilhassa Eskişehir’i baştan başa düşündüm. Haşmet Bey’i, zaman zaman bana dev gibi görünen Haşmet Bey’i küçük görmeye başladım. </p>
			<p>İzmir yolu açılıyor gibi. Muhakkak İzmir’e gireceğim ve muhakkak Ayşe benim olacak. Onu kimsenin elimden alması ihtimali yoktur. Bunu ben hayatım pahasına olsa, hatta Haşmet Bey’i öldürmek pahasına olsa da yine elde edeceğim. Bilmem nasıl oldu, bana bazan ihtizarda olan adamlara gelen hayat ümidi geldi. Derunî kudretim ve gençliğim karşısında dünyayı eğilmiş buldum. </p>
			<p>O sabah tesadüfî olarak amcazademin sarışın kızından bir mektup ve bir resim geldi. Mektupta gençliğimin bütün harareti ile bana temayülünü ifade ediyordu. Resimde Dikmen Bağı’nda bir söğüt altında ayakta duruyordu. Öyle inanan ve mesut bir tebessümü, öyle gençliğinin ve sevdasının muvaffakiyetine kanaati vardı ki, birdenbire onunla kendi aramda acıklı bir müşabehet<a class="si-noteref epub-type_noteref" href="#f998" id="backlink-998">998</a> buldum. Ve yine kalbim karardı. O ümit eder ve severken ben nasıl yabancı bir girdâp<a class="si-noteref epub-type_noteref" href="#f999" id="backlink-999">999</a> içinde idim. Ben ümit eder ve severken Ayşe’nin de yabancı bir girdâp içinde olmadığını nasıl iddia edebilirdim. Yine Haşmet Bey, yine ye’s, yine ebedî azap... Artık bu iş böyle devam edemezdi. Ayşe ile karşı karşıya vuzuhla konuşacağım. Ne kadar ıztırâb çektiğimi söyleyeceğim, o bana kat’î bir şey söyleyecek, ondan sonra hayattaki nasibimi<a class="si-noteref epub-type_noteref" href="#f1000" id="backlink-1000">1000</a> bileceğim. O gün akşama kadar tarassutta geçti. </p>
			<p>Gece soğuk ve rüzgârlı idi; yemek vakti seyyara kadar gittim. Ayşe kendi çadırında seyyar karyolasının üstünde dinleniyordu. Çadırın kapısını vurunca kalktı. Gözlerimden kararımı anlamış olduğuna hükmettim. Çünkü hiç konuşmadı, yegâne iskemlesini bana uzattı. Kendisi yatağının üstüne muntazır<a class="si-noteref epub-type_noteref" href="#f1001" id="backlink-1001">1001</a> bir vaziyetle oturdu. Ne yorgun, fakat ne kapalı ve muzlim bir yüzü vardı. Hemen kat’î, hatta askerî bir lisanla kendisinden Eskişehir Hastahanesi’nde söylediklerinin teyidi<a class="si-noteref epub-type_noteref" href="#f1002" id="backlink-1002">1002</a> için geldiğimi anlattım. O da aynı askerî ve kat’î bir vuzuhla dedi ki: </p>
			<p>— O günden beri sen ve ben değiştik, İhsan. İkimiz de iki dost ve aynı yolun yolcularıyız. Fakat bugün onların mevzû-i bahs<a class="si-noteref epub-type_noteref" href="#f1003" id="backlink-1003">1003</a> olacağı an geçmiştir. </p>
			<p>— Niçin Ayşe, dedim. </p>
			<p>İlk söyledikleri tekrar etti, başka bir adamı sevip sevmediğini sordum. Yüzü biraz daha karardı: </p>
			<p>— Böyle bir zannı tevlit edecek<a class="si-noteref epub-type_noteref" href="#f1004" id="backlink-1004">1004</a> en küçük bir hareketimi gördün mü, dedi. </p>
			<p>Düşündüm. Zâhirde<a class="si-noteref epub-type_noteref" href="#f1005" id="backlink-1005">1005</a> bir şey yoktu. Hayır, görmemiştim. Fakat kalbim ıztırâb ve işkence içinde idi. Haşmet Bey’den bahsetmek için çıldırıyor ve ilk defa olarak şübhemin teyit edilmesinden korkarak susuyordum. </p>
			<p>— Son sözün mü Ayşe, dedim. </p>
			<p>— Artık bu bahsi kapayalım, İhsan. Ben de Haşmet Bey’in koluna masaj yapmak için köye kadar geleceğim. Yolda eski günleri değil, bundan sonraki harikulâde şeyleri konuşarak gideriz. </p>
			<p>Bir makine gibi kalktım. Donmuştum. Fakat artık mukadderatımı<a class="si-noteref epub-type_noteref" href="#f1006" id="backlink-1006">1006</a> öğrenmiştim. O da üniformasını giydi, yürüyerek yola doğrulduk. Karanlıkta hep konuşuyor, hep o anlatıyordu. Fakat benim zihnimde yapacağım şey takarrür etmişti<a class="si-noteref epub-type_noteref" href="#f1007" id="backlink-1007">1007</a>. Nasıl söyleyeyim, bütün bunların arasında haysiyetsiz gönlüm bir mucize bekliyor, hâlâ köye gelinceye kadar fevkalâde bir şey olacağına, boynumdaki ipin çözüleceğine kaildim. </p>
			<p>Yolda birdenbire dedi ki: </p>
			<p>— Bu sabah ben seyyarın işleri için sana geldim, odana girdim. </p>
			<p>— Evet. </p>
			<p>— Seni seven genç kızın resmi meydanda idi, gördüm. </p>
			<p>— Evet. </p>
			<p>Ah yine kalbim nasıl yandı, sıçradı:</p>
			<p>— Onunla niçin evlenmiyorsun? </p>
			<p>— Evlenmezsem seni taciz etmemden<a class="si-noteref epub-type_noteref" href="#f1008" id="backlink-1008">1008</a> mi korkuyorsun Ayşe? </p>
			<p>— Hayır, hayır! </p>
			<p>— Seni temin ederim ki, seni hiç rahatsız etmem. Ben eskisi gibi Eskişehir’den evvelki günlerin muti ve sâkin dostu olurum. </p>
			<p>İçini çekti: </p>
			<p>— Zaman her şeyi hall eder, İhsan. </p>
			<p>Onu niçin söyledi, bilmiyorum. Köyün kapısında büyük bir ateş yanıyordu. Alevlerin gölgesinde karşı karşıya durduk, birbirimize baktık. Alevlerin aksiyle kıpkızıl görünen gözleri gözlerimi öyle müthiş bir ısrarla aradı ki, “Artık yetişir!” diye haykırmamak için dudaklarımı ısırdım. Köyün minaresinden, İstanbullu olduğuna kani olduğum bir ses hasretle, ıztırâbla dolu bir yatsı ezanı okuyordu. Alevlerin önünde askerler köye doğru gittiler. Küçülen, kül olan tahta parçaları önünde yine biz iki düşman, iki muamma gibi birbirimizin gözlerinde dolaştık. Ezan uzadı, uzadı ve ikimizin gözlerinden de birdenbire yaşlar boşandı: </p>
			<p>— Ağlıyor musun Ayşe, niçin, niçin, diye sordum. Başını salladı. Sönen kıvılcımlarda bileğindeki saate baktı. Sesi birdenbire kavî ve dürüst: </p>
			<p>— Geç kaldım. Allahaısmarladık İhsan, dedi. Köyün sol tarafındaki çadırlara, Haşmet Bey’in karargâhına gitti. </p>
		</div>
		<div class="margin-top html5_section">
			<p>İhsan bir sigara yaktı, dışarıda bir horoz ötüyor, birkaç genç tay kişniyordu. Yüzü yine iki yüz yaşında gibi oldu. </p>
			<p>— Ben artık çalışacağım Peyami, sen uyu kardeşim. Sabah seni halefime teslim eder, alayıma giderim. </p>
			<p>— Beni mutlak beraber alacaksın, İhsan. </p>
			<p>Yüzüme bakmadan cevap verdi: </p>
			<p>— Peki Peyami. Kim bilir, sen de belki sırtındaki <em>ateş gömlek</em>’ten daha sıcak, daha hâkim<a class="si-noteref epub-type_noteref" href="#f1009" id="backlink-1009">1009</a> bir ateşe girmek istiyorsun. </p>
			<p>İhsan’la birdenbire birbirimizin boynuna sarıldık. Sonra eski sâkin ve asker sesiyle bir daha: </p>
			<p>— Yat Peyami, dedi. Ben çalışacağım. </p>
			<p>Onun yatağının üstünden, onun kâğıtları üzerine eğilen genç başına uzun uzun baktım. Buzağılar, atlar, horozlar güneşin ilk kızıl ışığında kendi sesleri ile uyanırken ben bir an dalmışım. </p>
		</div>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f871"><a class="si-backref" href="#backlink-871">871</a><span class="si-footnote-text">. 10 Aralık.</span></div>
		<div class="si-footnote html5_aside epub-type_footnote" id="f872"><a class="si-backref" href="#backlink-872">872</a><span class="si-footnote-text">. Yarı.</span></div>
		<div class="si-footnote html5_aside epub-type_footnote" id="f873"><a class="si-backref" href="#backlink-873">873</a><span class="si-footnote-text">. Koruyan, acıyan.</span></div>
		<div class="si-footnote html5_aside epub-type_footnote" id="f874"><a class="si-backref" href="#backlink-874">874</a><span class="si-footnote-text">. Girişinde.</span></div>
		<div class="si-footnote html5_aside epub-type_footnote" id="f875"><a class="si-backref" href="#backlink-875">875</a><span class="si-footnote-text">. Kuşatılmış, çevrilmiş.</span></div>
		<div class="si-footnote html5_aside epub-type_footnote" id="f876"><a class="si-backref" href="#backlink-876">876</a><span class="si-footnote-text">. Kullanılış yönünden başka bir yapı ile bağlantısı olmayan.</span></div>
		<div class="si-footnote html5_aside epub-type_footnote" id="f877"><a class="si-backref" href="#backlink-877">877</a><span class="si-footnote-text">. Resim gibi şekilleniyor.</span></div>
		<div class="si-footnote html5_aside epub-type_footnote" id="f878"><a class="si-backref" href="#backlink-878">878</a><span class="si-footnote-text">. Bir asker karargâhında subay yardımcısı.</span></div>
		<div class="si-footnote html5_aside epub-type_footnote" id="f879"><a class="si-backref" href="#backlink-879">879</a><span class="si-footnote-text">. Can atma, çok isteme.</span></div>
		<div class="si-footnote html5_aside epub-type_footnote" id="f880"><a class="si-backref" href="#backlink-880">880</a><span class="si-footnote-text">. Birinin ardından gelip, onun yerine geçen kimse.</span></div>
		<div class="si-footnote html5_aside epub-type_footnote" id="f881"><a class="si-backref" href="#backlink-881">881</a><span class="si-footnote-text">. Getirdiği, çağırdığı.</span></div>
		<div class="si-footnote html5_aside epub-type_footnote" id="f882"><a class="si-backref" href="#backlink-882">882</a><span class="si-footnote-text">. Gözetleme yerine.</span></div>
		<div class="si-footnote html5_aside epub-type_footnote" id="f883"><a class="si-backref" href="#backlink-883">883</a><span class="si-footnote-text">. Yoğun.</span></div>
		<div class="si-footnote html5_aside epub-type_footnote" id="f884"><a class="si-backref" href="#backlink-884">884</a><span class="si-footnote-text">. Açık, belli.</span></div>
		<div class="si-footnote html5_aside epub-type_footnote" id="f885"><a class="si-backref" href="#backlink-885">885</a><span class="si-footnote-text">. Girişin.</span></div>
		<div class="si-footnote html5_aside epub-type_footnote" id="f886"><a class="si-backref" href="#backlink-886">886</a><span class="si-footnote-text">. Belirsiz.</span></div>
		<div class="si-footnote html5_aside epub-type_footnote" id="f887"><a class="si-backref" href="#backlink-887">887</a><span class="si-footnote-text">. Hayal etmediğim.</span></div>
		<div class="si-footnote html5_aside epub-type_footnote" id="f888"><a class="si-backref" href="#backlink-888">888</a><span class="si-footnote-text">. Veba hastalığına.</span></div>
		<div class="si-footnote html5_aside epub-type_footnote" id="f889"><a class="si-backref" href="#backlink-889">889</a><span class="si-footnote-text">. Yumuşak başlı, itaat eden.</span></div>
		<div class="si-footnote html5_aside epub-type_footnote" id="f890"><a class="si-backref" href="#backlink-890">890</a><span class="si-footnote-text">. Olmuş değildir.</span></div>
		<div class="si-footnote html5_aside epub-type_footnote" id="f891"><a class="si-backref" href="#backlink-891">891</a><span class="si-footnote-text">. Savaştan.</span></div>
		<div class="si-footnote html5_aside epub-type_footnote" id="f892"><a class="si-backref" href="#backlink-892">892</a><span class="si-footnote-text">. Savaş hattını.</span></div>
		<div class="si-footnote html5_aside epub-type_footnote" id="f893"><a class="si-backref" href="#backlink-893">893</a><span class="si-footnote-text">. Gereği.</span></div>
		<div class="si-footnote html5_aside epub-type_footnote" id="f894"><a class="si-backref" href="#backlink-894">894</a><span class="si-footnote-text">. Aşılayan.</span></div>
		<div class="si-footnote html5_aside epub-type_footnote" id="f895"><a class="si-backref" href="#backlink-895">895</a><span class="si-footnote-text">. Belirlemelerini, ortaya çıkmalarını.</span></div>
		<div class="si-footnote html5_aside epub-type_footnote" id="f896"><a class="si-backref" href="#backlink-896">896</a><span class="si-footnote-text">. Rusya’da XX. yüzyıl başlarında doğan ve Lenin tarafından geliştirilen devrimci hareketin yanlısı olan kimse.</span></div>
		<div class="si-footnote html5_aside epub-type_footnote" id="f897"><a class="si-backref" href="#backlink-897">897</a><span class="si-footnote-text">. Bağlıydı.</span></div>
		<div class="si-footnote html5_aside epub-type_footnote" id="f898"><a class="si-backref" href="#backlink-898">898</a><span class="si-footnote-text">. İçi metal misket dolu top mermisi.</span></div>
		<div class="si-footnote html5_aside epub-type_footnote" id="f899"><a class="si-backref" href="#backlink-899">899</a><span class="si-footnote-text">. Düzen.</span></div>
		<div class="si-footnote html5_aside epub-type_footnote" id="f900"><a class="si-backref" href="#backlink-900">900</a><span class="si-footnote-text">. Doruk, zirve.</span></div>
		<div class="si-footnote html5_aside epub-type_footnote" id="f901"><a class="si-backref" href="#backlink-901">901</a><span class="si-footnote-text">. İlgili bulunan.</span></div>
		<div class="si-footnote html5_aside epub-type_footnote" id="f902"><a class="si-backref" href="#backlink-902">902</a><span class="si-footnote-text">. Görünüşteki.</span></div>
		<div class="si-footnote html5_aside epub-type_footnote" id="f903"><a class="si-backref" href="#backlink-903">903</a><span class="si-footnote-text">. Rüya gibi.</span></div>
		<div class="si-footnote html5_aside epub-type_footnote" id="f904"><a class="si-backref" href="#backlink-904">904</a><span class="si-footnote-text">. Kıvılcım.</span></div>
		<div class="si-footnote html5_aside epub-type_footnote" id="f905"><a class="si-backref" href="#backlink-905">905</a><span class="si-footnote-text">. Hafifledi.</span></div>
		<div class="si-footnote html5_aside epub-type_footnote" id="f906"><a class="si-backref" href="#backlink-906">906</a><span class="si-footnote-text">. Hükmedici.</span></div>
		<div class="si-footnote html5_aside epub-type_footnote" id="f907"><a class="si-backref" href="#backlink-907">907</a><span class="si-footnote-text">. Yeniden başladı, depreşti.</span></div>
		<div class="si-footnote html5_aside epub-type_footnote" id="f908"><a class="si-backref" href="#backlink-908">908</a><span class="si-footnote-text">. Zevk ve eğlenceye düşkünlük, uçarılık.</span></div>
		<div class="si-footnote html5_aside epub-type_footnote" id="f909"><a class="si-backref" href="#backlink-909">909</a><span class="si-footnote-text">. Yapay, yapmacık.</span></div>
		<div class="si-footnote html5_aside epub-type_footnote" id="f910"><a class="si-backref" href="#backlink-910">910</a><span class="si-footnote-text">. Cazibeye çekilmekle.</span></div>
		<div class="si-footnote html5_aside epub-type_footnote" id="f911"><a class="si-backref" href="#backlink-911">911</a><span class="si-footnote-text">. Adaleli, kaslı.</span></div>
		<div class="si-footnote html5_aside epub-type_footnote" id="f912"><a class="si-backref" href="#backlink-912">912</a><span class="si-footnote-text">. Ortaktı.</span></div>
		<div class="si-footnote html5_aside epub-type_footnote" id="f913"><a class="si-backref" href="#backlink-913">913</a><span class="si-footnote-text">. Özlemim.</span></div>
		<div class="si-footnote html5_aside epub-type_footnote" id="f914"><a class="si-backref" href="#backlink-914">914</a><span class="si-footnote-text">. Hıristiyanların ve Yahudilerin belli günlerde et, yağ gibi bazı yiyecekleri yemeden tuttukları oruca uyan kimse.</span></div>
		<div class="si-footnote html5_aside epub-type_footnote" id="f915"><a class="si-backref" href="#backlink-915">915</a><span class="si-footnote-text">. Dokunuşunu.</span></div>
		<div class="si-footnote html5_aside epub-type_footnote" id="f916"><a class="si-backref" href="#backlink-916">916</a><span class="si-footnote-text">. Düşkünlüğüyle.</span></div>
		<div class="si-footnote html5_aside epub-type_footnote" id="f917"><a class="si-backref" href="#backlink-917">917</a><span class="si-footnote-text">. Başlangıcı olmayan, eski.</span></div>
		<div class="si-footnote html5_aside epub-type_footnote" id="f918"><a class="si-backref" href="#backlink-918">918</a><span class="si-footnote-text">. Hava, hayal.</span></div>
		<div class="si-footnote html5_aside epub-type_footnote" id="f919"><a class="si-backref" href="#backlink-919">919</a><span class="si-footnote-text">. Kutsal bir ülkü veya inanç uğruna savaşırken ölme durumu.</span></div>
		<div class="si-footnote html5_aside epub-type_footnote" id="f920"><a class="si-backref" href="#backlink-920">920</a><span class="si-footnote-text">. Ölümlülerin.</span></div>
		<div class="si-footnote html5_aside epub-type_footnote" id="f921"><a class="si-backref" href="#backlink-921">921</a><span class="si-footnote-text">. Bağışlayan, sunan.</span></div>
		<div class="si-footnote html5_aside epub-type_footnote" id="f922"><a class="si-backref" href="#backlink-922">922</a><span class="si-footnote-text">. Kendimden geçmiş idim.</span></div>
		<div class="si-footnote html5_aside epub-type_footnote" id="f923"><a class="si-backref" href="#backlink-923">923</a><span class="si-footnote-text">. Ilgınına, yalgınına,</span></div>
		<div class="si-footnote html5_aside epub-type_footnote" id="f924"><a class="si-backref" href="#backlink-924">924</a><span class="si-footnote-text">. Nüansıyla.</span></div>
		<div class="si-footnote html5_aside epub-type_footnote" id="f925"><a class="si-backref" href="#backlink-925">925</a><span class="si-footnote-text">. Güzellik.</span></div>
		<div class="si-footnote html5_aside epub-type_footnote" id="f926"><a class="si-backref" href="#backlink-926">926</a><span class="si-footnote-text">. Evliliğinden.</span></div>
		<div class="si-footnote html5_aside epub-type_footnote" id="f927"><a class="si-backref" href="#backlink-927">927</a><span class="si-footnote-text">. El değmemiş.</span></div>
		<div class="si-footnote html5_aside epub-type_footnote" id="f928"><a class="si-backref" href="#backlink-928">928</a><span class="si-footnote-text">. Titreyişini.</span></div>
		<div class="si-footnote html5_aside epub-type_footnote" id="f929"><a class="si-backref" href="#backlink-929">929</a><span class="si-footnote-text">. Aşırı, güçlü isteğimin.</span></div>
		<div class="si-footnote html5_aside epub-type_footnote" id="f930"><a class="si-backref" href="#backlink-930">930</a><span class="si-footnote-text">. Hırslı, ateşli.</span></div>
		<div class="si-footnote html5_aside epub-type_footnote" id="f931"><a class="si-backref" href="#backlink-931">931</a><span class="si-footnote-text">. Sarsıntısı.</span></div>
		<div class="si-footnote html5_aside epub-type_footnote" id="f932"><a class="si-backref" href="#backlink-932">932</a><span class="si-footnote-text">. Sancağı taşıyan kimse.</span></div>
		<div class="si-footnote html5_aside epub-type_footnote" id="f933"><a class="si-backref" href="#backlink-933">933</a><span class="si-footnote-text">. Kutsallığını.</span></div>
		<div class="si-footnote html5_aside epub-type_footnote" id="f934"><a class="si-backref" href="#backlink-934">934</a><span class="si-footnote-text">. Karşılık.</span></div>
		<div class="si-footnote html5_aside epub-type_footnote" id="f935"><a class="si-backref" href="#backlink-935">935</a><span class="si-footnote-text">. Kutladıktan.</span></div>
		<div class="si-footnote html5_aside epub-type_footnote" id="f936"><a class="si-backref" href="#backlink-936">936</a><span class="si-footnote-text">. Hava değişimine.</span></div>
		<div class="si-footnote html5_aside epub-type_footnote" id="f937"><a class="si-backref" href="#backlink-937">937</a><span class="si-footnote-text">. Sürekli, aralıksız.</span></div>
		<div class="si-footnote html5_aside epub-type_footnote" id="f938"><a class="si-backref" href="#backlink-938">938</a><span class="si-footnote-text">. Kurmay başkanlığına.</span></div>
		<div class="si-footnote html5_aside epub-type_footnote" id="f939"><a class="si-backref" href="#backlink-939">939</a><span class="si-footnote-text">. İstekli.</span></div>
		<div class="si-footnote html5_aside epub-type_footnote" id="f940"><a class="si-backref" href="#backlink-940">940</a><span class="si-footnote-text">. Anlatmaya.</span></div>
		<div class="si-footnote html5_aside epub-type_footnote" id="f941"><a class="si-backref" href="#backlink-941">941</a><span class="si-footnote-text">. Çok isteme, can atma.</span></div>
		<div class="si-footnote html5_aside epub-type_footnote" id="f942"><a class="si-backref" href="#backlink-942">942</a><span class="si-footnote-text">. Aydınlatmış.</span></div>
		<div class="si-footnote html5_aside epub-type_footnote" id="f943"><a class="si-backref" href="#backlink-943">943</a><span class="si-footnote-text">. Gizli.</span></div>
		<div class="si-footnote html5_aside epub-type_footnote" id="f944"><a class="si-backref" href="#backlink-944">944</a><span class="si-footnote-text">. Etkiyi.</span></div>
		<div class="si-footnote html5_aside epub-type_footnote" id="f945"><a class="si-backref" href="#backlink-945">945</a><span class="si-footnote-text">. Gevşeklik, tembellik, uyuşukluk.</span></div>
		<div class="si-footnote html5_aside epub-type_footnote" id="f946"><a class="si-backref" href="#backlink-946">946</a><span class="si-footnote-text">. Kayıtsızca.</span></div>
		<div class="si-footnote html5_aside epub-type_footnote" id="f947"><a class="si-backref" href="#backlink-947">947</a><span class="si-footnote-text">. Çalışma.</span></div>
		<div class="si-footnote html5_aside epub-type_footnote" id="f948"><a class="si-backref" href="#backlink-948">948</a><span class="si-footnote-text">. Atlı tümenleri.</span></div>
		<div class="si-footnote html5_aside epub-type_footnote" id="f949"><a class="si-backref" href="#backlink-949">949</a><span class="si-footnote-text">. Bilmece.</span></div>
		<div class="si-footnote html5_aside epub-type_footnote" id="f950"><a class="si-backref" href="#backlink-950">950</a><span class="si-footnote-text">. Ertelediğini.</span></div>
		<div class="si-footnote html5_aside epub-type_footnote" id="f951"><a class="si-backref" href="#backlink-951">951</a><span class="si-footnote-text">. Düzelt.</span></div>
		<div class="si-footnote html5_aside epub-type_footnote" id="f952"><a class="si-backref" href="#backlink-952">952</a><span class="si-footnote-text">. Faydalı.</span></div>
		<div class="si-footnote html5_aside epub-type_footnote" id="f953"><a class="si-backref" href="#backlink-953">953</a><span class="si-footnote-text">. Başhekimini.</span></div>
		<div class="si-footnote html5_aside epub-type_footnote" id="f954"><a class="si-backref" href="#backlink-954">954</a><span class="si-footnote-text">. Yüzeye.</span></div>
		<div class="si-footnote html5_aside epub-type_footnote" id="f955"><a class="si-backref" href="#backlink-955">955</a><span class="si-footnote-text">. Sıkıntımın.</span></div>
		<div class="si-footnote html5_aside epub-type_footnote" id="f956"><a class="si-backref" href="#backlink-956">956</a><span class="si-footnote-text">. Belirsizliği.</span></div>
		<div class="si-footnote html5_aside epub-type_footnote" id="f957"><a class="si-backref" href="#backlink-957">957</a><span class="si-footnote-text">. Onuru.</span></div>
		<div class="si-footnote html5_aside epub-type_footnote" id="f958"><a class="si-backref" href="#backlink-958">958</a><span class="si-footnote-text">. Alıkoydu.</span></div>
		<div class="si-footnote html5_aside epub-type_footnote" id="f959"><a class="si-backref" href="#backlink-959">959</a><span class="si-footnote-text">. Çabalamasıyla.</span></div>
		<div class="si-footnote html5_aside epub-type_footnote" id="f960"><a class="si-backref" href="#backlink-960">960</a><span class="si-footnote-text">. Güçlük, sıkıntı.</span></div>
		<div class="si-footnote html5_aside epub-type_footnote" id="f961"><a class="si-backref" href="#backlink-961">961</a><span class="si-footnote-text">. Acı çeken.</span></div>
		<div class="si-footnote html5_aside epub-type_footnote" id="f962"><a class="si-backref" href="#backlink-962">962</a><span class="si-footnote-text">. Geleceği.</span></div>
		<div class="si-footnote html5_aside epub-type_footnote" id="f963"><a class="si-backref" href="#backlink-963">963</a><span class="si-footnote-text">. Başlangıçsızlık, öncesizlik.</span></div>
		<div class="si-footnote html5_aside epub-type_footnote" id="f964"><a class="si-backref" href="#backlink-964">964</a><span class="si-footnote-text">. Avrupa’nın Kuzeybatısındaki bazı ülkelere (bugünkü Hollanda, Belçika ve Kuzeydoğu Fransa) tarih boyunca verilmiş olan ad.</span></div>
		<div class="si-footnote html5_aside epub-type_footnote" id="f965"><a class="si-backref" href="#backlink-965">965</a><span class="si-footnote-text">. Açıklıkla.</span></div>
		<div class="si-footnote html5_aside epub-type_footnote" id="f966"><a class="si-backref" href="#backlink-966">966</a><span class="si-footnote-text">. Doğusunda.</span></div>
		<div class="si-footnote html5_aside epub-type_footnote" id="f967"><a class="si-backref" href="#backlink-967">967</a><span class="si-footnote-text">. Yer aldı.</span></div>
		<div class="si-footnote html5_aside epub-type_footnote" id="f968"><a class="si-backref" href="#backlink-968">968</a><span class="si-footnote-text">. Türk istiklâl davasının temel taşını teşkil eden ve Atatürk’ün başkanlığı altında toplanan Erzurum, Sivas Kongreleri’nde saptanıp Osmanlı Meb’ûsân Meclisi’nce 28 Ocak 1920 tarihinde kabul ve bütün milletçe sonuna kadar tatbikine azmedilen 6 maddelik millî ahitname.</span></div>
		<div class="si-footnote html5_aside epub-type_footnote" id="f969"><a class="si-backref" href="#backlink-969">969</a><span class="si-footnote-text">. Harcamışlardı.</span></div>
		<div class="si-footnote html5_aside epub-type_footnote" id="f970"><a class="si-backref" href="#backlink-970">970</a><span class="si-footnote-text">. Resmî yazışmayla.</span></div>
		<div class="si-footnote html5_aside epub-type_footnote" id="f971"><a class="si-backref" href="#backlink-971">971</a><span class="si-footnote-text">. Aşağılık.</span></div>
		<div class="si-footnote html5_aside epub-type_footnote" id="f972"><a class="si-backref" href="#backlink-972">972</a><span class="si-footnote-text">. Açık, belirgin.</span></div>
		<div class="si-footnote html5_aside epub-type_footnote" id="f973"><a class="si-backref" href="#backlink-973">973</a><span class="si-footnote-text">. Gelişme.</span></div>
		<div class="si-footnote html5_aside epub-type_footnote" id="f974"><a class="si-backref" href="#backlink-974">974</a><span class="si-footnote-text">. Güler yüz gösteren, hoş davranan.</span></div>
		<div class="si-footnote html5_aside epub-type_footnote" id="f975"><a class="si-backref" href="#backlink-975">975</a><span class="si-footnote-text">. Dayanamıyorum, katlanamıyorum.</span></div>
		<div class="si-footnote html5_aside epub-type_footnote" id="f976"><a class="si-backref" href="#backlink-976">976</a><span class="si-footnote-text">. Yoksun.</span></div>
		<div class="si-footnote html5_aside epub-type_footnote" id="f977"><a class="si-backref" href="#backlink-977">977</a><span class="si-footnote-text">. Çapı.</span></div>
		<div class="si-footnote html5_aside epub-type_footnote" id="f978"><a class="si-backref" href="#backlink-978">978</a><span class="si-footnote-text">. Varlığımdan.</span></div>
		<div class="si-footnote html5_aside epub-type_footnote" id="f979"><a class="si-backref" href="#backlink-979">979</a><span class="si-footnote-text">. Bakışla.</span></div>
		<div class="si-footnote html5_aside epub-type_footnote" id="f980"><a class="si-backref" href="#backlink-980">980</a><span class="si-footnote-text">. Huzurla, rahatla.</span></div>
		<div class="si-footnote html5_aside epub-type_footnote" id="f981"><a class="si-backref" href="#backlink-981">981</a><span class="si-footnote-text">. Yükleyip, isnat ederek.</span></div>
		<div class="si-footnote html5_aside epub-type_footnote" id="f982"><a class="si-backref" href="#backlink-982">982</a><span class="si-footnote-text">. Malzemeleriyle.</span></div>
		<div class="si-footnote html5_aside epub-type_footnote" id="f983"><a class="si-backref" href="#backlink-983">983</a><span class="si-footnote-text">. Sıkıştırma, basınç.</span></div>
		<div class="si-footnote html5_aside epub-type_footnote" id="f984"><a class="si-backref" href="#backlink-984">984</a><span class="si-footnote-text">. Yaralı sevk hastahanesi.</span></div>
		<div class="si-footnote html5_aside epub-type_footnote" id="f985"><a class="si-backref" href="#backlink-985">985</a><span class="si-footnote-text">. Kalıntısı.</span></div>
		<div class="si-footnote html5_aside epub-type_footnote" id="f986"><a class="si-backref" href="#backlink-986">986</a><span class="si-footnote-text">. Şaşılacak, hayret edilecek.</span></div>
		<div class="si-footnote html5_aside epub-type_footnote" id="f987"><a class="si-backref" href="#backlink-987">987</a><span class="si-footnote-text">. İnsanî.</span></div>
		<div class="si-footnote html5_aside epub-type_footnote" id="f988"><a class="si-backref" href="#backlink-988">988</a><span class="si-footnote-text">. Düşkünlük, dayanamama.</span></div>
		<div class="si-footnote html5_aside epub-type_footnote" id="f989"><a class="si-backref" href="#backlink-989">989</a><span class="si-footnote-text">. Acıyarak ve koruyarak sevmenin.</span></div>
		<div class="si-footnote html5_aside epub-type_footnote" id="f990"><a class="si-backref" href="#backlink-990">990</a><span class="si-footnote-text">. İlâhî, tanrısal.</span></div>
		<div class="si-footnote html5_aside epub-type_footnote" id="f991"><a class="si-backref" href="#backlink-991">991</a><span class="si-footnote-text">. Sembolü, simgesi.</span></div>
		<div class="si-footnote html5_aside epub-type_footnote" id="f992"><a class="si-backref" href="#backlink-992">992</a><span class="si-footnote-text">. Tapma, ibadet etme.</span></div>
		<div class="si-footnote html5_aside epub-type_footnote" id="f993"><a class="si-backref" href="#backlink-993">993</a><span class="si-footnote-text">. İnsanca güçsüzlüklerden.</span></div>
		<div class="si-footnote html5_aside epub-type_footnote" id="f994"><a class="si-backref" href="#backlink-994">994</a><span class="si-footnote-text">. Aşamaya.</span></div>
		<div class="si-footnote html5_aside epub-type_footnote" id="f995"><a class="si-backref" href="#backlink-995">995</a><span class="si-footnote-text">. Can çekişme.</span></div>
		<div class="si-footnote html5_aside epub-type_footnote" id="f996"><a class="si-backref" href="#backlink-996">996</a><span class="si-footnote-text">. Geri çekilmesi, geri kaçması.</span></div>
		<div class="si-footnote html5_aside epub-type_footnote" id="f997"><a class="si-backref" href="#backlink-997">997</a><span class="si-footnote-text">. Gerçekleşmeye.</span></div>
		<div class="si-footnote html5_aside epub-type_footnote" id="f998"><a class="si-backref" href="#backlink-998">998</a><span class="si-footnote-text">. Benzerlik.</span></div>
		<div class="si-footnote html5_aside epub-type_footnote" id="f999"><a class="si-backref" href="#backlink-999">999</a><span class="si-footnote-text">. Tehlikeli yer veya durum.</span></div>
		<div class="si-footnote html5_aside epub-type_footnote" id="f1000"><a class="si-backref" href="#backlink-1000">1000</a><span class="si-footnote-text">. Birinin payına düşen şey, kısmet.</span></div>
		<div class="si-footnote html5_aside epub-type_footnote" id="f1001"><a class="si-backref" href="#backlink-1001">1001</a><span class="si-footnote-text">. Bekleyen, gözleyen.</span></div>
		<div class="si-footnote html5_aside epub-type_footnote" id="f1002"><a class="si-backref" href="#backlink-1002">1002</a><span class="si-footnote-text">. Doğrulaması.</span></div>
		<div class="si-footnote html5_aside epub-type_footnote" id="f1003"><a class="si-backref" href="#backlink-1003">1003</a><span class="si-footnote-text">. Söz konusu, adı geçen.</span></div>
		<div class="si-footnote html5_aside epub-type_footnote" id="f1004"><a class="si-backref" href="#backlink-1004">1004</a><span class="si-footnote-text">. Sebep olacak, oluşturacak.</span></div>
		<div class="si-footnote html5_aside epub-type_footnote" id="f1005"><a class="si-backref" href="#backlink-1005">1005</a><span class="si-footnote-text">. Görünüşte.</span></div>
		<div class="si-footnote html5_aside epub-type_footnote" id="f1006"><a class="si-backref" href="#backlink-1006">1006</a><span class="si-footnote-text">. Yazgımı.</span></div>
		<div class="si-footnote html5_aside epub-type_footnote" id="f1007"><a class="si-backref" href="#backlink-1007">1007</a><span class="si-footnote-text">. Karar verilmişti.</span></div>
		<div class="si-footnote html5_aside epub-type_footnote" id="f1008"><a class="si-backref" href="#backlink-1008">1008</a><span class="si-footnote-text">. Rahatsız etmemden.</span></div>
		<div class="si-footnote html5_aside epub-type_footnote" id="f1009"><a class="si-backref" href="#backlink-1009">1009</a><span class="si-footnote-text">. Baskın.</span></div>
	</div>
</body>
</html>