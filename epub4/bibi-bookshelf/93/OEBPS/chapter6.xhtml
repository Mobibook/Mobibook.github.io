<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Ateşten Gömlek</title>
	<link href="main.css" rel="stylesheet" type="text/css"/>
</head>
<body class="chapter epub-type_chapter">
	<div class="html5_section">
		<div class="head html5_header">
			<h1>6</h1>
			<h2>Mehmet Çavuş </h2>
		</div>
		<div class="html5_section">
			<h1 class="subtitle">27 Teşrîn-i Sânî<a class="si-noteref epub-type_noteref" href="#f596" id="backlink-596">596</a></h1>
			<p>Ayşe’nin gidişi bende garip bir hürriyet hissi uyandırdı. Anladım ki hakikat Anadolu’ya yalnız Ayşe’nin yanında bulunmak, ona bir nevi ağabeylik, bekçilik vazifesi etmek için gelmedim. Ayşe’nin karşısında, Ayşe’nin kalbinde belki mevkiimin menfi<a class="si-noteref epub-type_noteref" href="#f597" id="backlink-597">597</a> olması mukadderdi<a class="si-noteref epub-type_noteref" href="#f598" id="backlink-598">598</a>. Fakat Ayşe’nin İzmir yolunda dövüşen, yaşayan ve ölenlere bakarken yeşil gözlerinde hâsıl olan<a class="si-noteref epub-type_noteref" href="#f599" id="backlink-599">599</a> yumuşak şey, benim için de hâsıl olsun istiyordum. Hiç olmazsa beni de ebediyyen Hâriciyye’nin silik bir kâtibi görmesin. Beni de er ve mert olarak tanısın. Hatta kardeşi Cemal’in yaralarından, harb menakıbından<a class="si-noteref epub-type_noteref" href="#f600" id="backlink-600">600</a> ihtilâl sergüzeştlerinden bahsederken sesinde titreyen kardeşten ziyâde kadın gururu benden de bahsederken hâsıl olsun. Anadolu’ya gelen kadın erkek ihtilâlcilerin meşakkate gülen ve tehlike karşısında bililtizam<a class="si-noteref epub-type_noteref" href="#f601" id="backlink-601">601</a> çalımla vaziyet alan tavırlarını azıcık kıskanıyorum. Şimdi ben de Geyve’de Ayşe’nin gözlerinden uzak tehlike mümaresesi<a class="si-noteref epub-type_noteref" href="#f602" id="backlink-602">602</a> yapacağım. Hayvanıma, tüfeğime onlar kadar sahip olacağım. Onlar gibi tozlu yollarda ölüm olan herhangi bir vazifeye, bir gezintiye gider gibi gideceğim. </p>
			<p>İhsan, Ayşe gittikten sonra hayli suratsız ve sessiz oldu. Fakat faaliyetinde daha kadir<a class="si-noteref epub-type_noteref" href="#f603" id="backlink-603">603</a>, daha korkunç bir reisin tahakkümü vardı. Yalnız kaldığımız zaman bana karşı iki türlü vaziyet aldı. Biri Ayşe’ye temas eden bir mahlûka karşı payansız<a class="si-noteref epub-type_noteref" href="#f604" id="backlink-604">604</a> zaafı ve ihtiyacı; ikincisi bu yatkınlığı, bu akrabalığı çekemeyen ve bu imtiyazımdan<a class="si-noteref epub-type_noteref" href="#f605" id="backlink-605">605</a> dolayı benden intikam almak isteyen bir adamın vaziyeti. Birinci hissin tesiri altında olduğu günler bana bir çocuğa bakar gibi bakar, terleyip soğuk almamdan endişe eder, hatta gece odama girer ve beni örterdi. Hem bundan müteessir oluyor, hem de son derece sıkılıyordum. İkinci kısım hassasiyeti beni, bu korumadan birdenbire, kırk seneden beri dağlarda yaşamış adamların meşakkatine atardı. Ta’lîm-gâhta göremeyeceğim en çetin ve haşin bir ihtilâl ve askerlik tecrübesini burada yapıyordum. Hayvan üstünde benden kafamın, gözümün sağlam kaldığına hâlâ hayret ettiğim cambazlıklar ister, dağ, tepe, taşlık, mâni, hendek hepsinin üstünden merhametsiz bir istihza ile beni dört nal koşturtur, atlatırdı ve bunlardan yarı ölü, yarı diri, fakat muvaffak olarak döndüğüm zaman en küçük bir takdir kelimesi ağzından çıkmazdı. </p>
			<p>Silâh talimini bana Mehmet Çavuş yaptırıyordu. Bu vaktiyle Rumeli’de Bulgar çeteleriyle vuruşmuş Makedonya’nın kanlı ihtilâllerinde pişmiş, Anadolulu bir nevi siyasî şaki<a class="si-noteref epub-type_noteref" href="#f606" id="backlink-606">606</a> idi. Onda bütün gâvurların, Türk’ün canına kast ettiklerine dair kazılmaz bir kanaat vardı. Bir de Bulgarları yegâne<a class="si-noteref epub-type_noteref" href="#f607" id="backlink-607">607</a> imtisâle<a class="si-noteref epub-type_noteref" href="#f608" id="backlink-608">608</a> lâyık bilirdi. Üçüncü ve en kuvvetli itikadı<a class="si-noteref epub-type_noteref" href="#f609" id="backlink-609">609</a> da Pâdişâh düşmanlığı idi. “Artık millet işi eline alsın,” derdi. Fakat millet kimdir, işi nasıl eline alır, buna dair hiç efkârında vuzuh yoktu<a class="si-noteref epub-type_noteref" href="#f610" id="backlink-610">610</a>. Herhalde elinde silâhla düşmanlarla boğuşmayanları kim olursa olsun milletten saymıyordu. İhsan’ın reislik illeti tutup da bana yüz çevirmediği zamanlar Mehmet Çavuş’u çağırır, konuşurdum. Çok harikulâde şeyler söylerdi. Bazan bilmem hangi para ile Hayber Geçidi’nden Hindistan’a indiğini tahayyül eder, bazan Mustafa Kemal Paşa ile Atina’yı zapta gideceği günkü muhayyel icraatını<a class="si-noteref epub-type_noteref" href="#f611" id="backlink-611">611</a> anlatırdı. Bütün bunların arasından “Ah İstanbul’a bir girsem!” derdi. Türk’ün dünyasının nizam ve intizamına kendine mahsus bir görüşü vardı. Onca, dövüşmeyen efradı millet<a class="si-noteref epub-type_noteref" href="#f612" id="backlink-612">612</a> dövüşenlere bakmak, onları bilmekle muvazzaftılar<a class="si-noteref epub-type_noteref" href="#f613" id="backlink-613">613</a>. O, bütçe, para gibi şeyleri pek anlamazdı. Bütün Hıristiyan dünyasının zulmettiği, katlettiği bir Müslüman ve Türk milleti tanıyor, bir de milleti kurtarmak için dağa çıkan bir sınıf insan biliyordu. Bu dağdaki sınıf ölüyor ve meşakkat çekiyordu. Ötekiler onların yüzünden kurtulacaklar, neden bunların karnını doyurmasın, sırtını giydirmesin? İhsan’ın her şeyi para ile almasına çok kızıyordu. </p>
			<p>— Para, derdi, parayı nereden alıyorsunuz? Yine milletten değil mi? Hem de jandarma, tahsildar filân tarafından vergi diye alıyorsunuz. Eğer biz sade bu kavga bitinceye kadar yesek içsek köylüye daha ucuz gelir, iş bitince herkes kendisi için çalışır vesselâm!<a class="si-noteref epub-type_noteref" href="#f614" id="backlink-614">614</a> </p>
			<p>Onun Yunan’dan sonra sevmediği jandarma idi, jandarmasız ve Yunansız bir memleket, işte Mehmet Çavuş’un mefkûresi<a class="si-noteref epub-type_noteref" href="#f615" id="backlink-615">615</a>. </p>
			<p>Hayli korkunç hâtırasına rağmen bu adamın yeni imanına tevfikan<a class="si-noteref epub-type_noteref" href="#f616" id="backlink-616">616</a> yaşadığını yanında dolaşırken gördüm. Patlayıncaya kadar köylerde yiyor ve bulursa kendisine tütün hediye ettiriyordu. Fakat bunun haricinde bir para almıyordu. Acaba şimdi nerede ne yapıyor? </p>
			<p>Yunanlılar Bursa’ya girdikten sonra Geyve tarafından Arnavutköy’ü Rumları azmışlar, çeteler, bombalarla mücehhez<a class="si-noteref epub-type_noteref" href="#f617" id="backlink-617">617</a>, bizi tehdit ediyorlardı. Bir taraftan Hendek, bir taraftan Arnavutköy’ünde hissedilen isyan ve kargaşalığı İhsan’ın kuvvetleri teskine<a class="si-noteref epub-type_noteref" href="#f618" id="backlink-618">618</a> memurdu. Fakat o aralık ceb-hâne vaziyeti iyi değildi. İhsan yemiyor, içmiyor, humma içinde çalışıyor ve konuşmuyordu. Suratının en yavuz olduğu bir sabah beni ve Mehmet Çavuş’u çağırdı. Kandıra’da ilk zamanlarda kaçırılıp da ismini bilmediği bir yere gömülü kalan bir yığın ceb-hâne haber almıştı. Ta ilk zamanlardan beri o havalide İstanbul milliyetçilerini kaçıran ve çalışan Yüzbaşı Saffet isminde bir genç zâbit vardı. Ceb-hânenin nerede olduğunu biliyor ve bilvasıta<a class="si-noteref epub-type_noteref" href="#f619" id="backlink-619">619</a> Yunanlıların eline düşmeden ceb-hânenin kaçırılmasını tavsiye ediyordu. Şimdi İhsan elimize bir kâğıt veriyor, bizi Saffet Bey’i bulmaya gönderiyordu. Ceb-hâneyi getirecektik. Mehmet Çavuş silâh kaçakçılığında rekor yapmış bir adam olduğu için benim yanıma veriyordu. </p>
			<p>— Yoksa, dedi, senin yanına başka bir adamın lüzumu yok. </p>
			<p>— Nakliyatı... diye başlamak istedim. </p>
			<p>— Onu nasıl yaparsanız yapınız, dedi, şimdilik yanımda ona tahsis edilmiş para yok. </p>
			<p>— Millet yapar efendim. Bunu Mehmet Çavuş söylüyordu. </p>
			<p>İhsan’ın açık gözleri birdenbire korkunç bir ziyâ ile şaşılaştı: </p>
			<p>— Bana bak, Mehmet Çavuş, dedi, nakliyatı köylüler her zaman isteyerek yapıyorlar. Fakat gözünü aç, ne alırsanız parasını verecek, ahaliyi tazyik etmeyeceksiniz<a class="si-noteref epub-type_noteref" href="#f620" id="backlink-620">620</a>, anladın mı? Haydi arş! İki hayvanla heybeleri hazırla. </p>
			<p>Mehmet Çavuş’un da siyah alev gözleri içinden yandı. Fakat genç zâbitin öyle bârid ve mütehakkim<a class="si-noteref epub-type_noteref" href="#f621" id="backlink-621">621</a> bir nazarı vardı ki, ister istemez askerî bir temenna<a class="si-noteref epub-type_noteref" href="#f622" id="backlink-622">622</a> ile çıktı. </p>
			<p>Yalnız kalınca, hâlâ düzelmeyen ve biraz gaddar gözlerle bana baktı. İstihfaf<a class="si-noteref epub-type_noteref" href="#f623" id="backlink-623">623</a> mı, acı mı bilmiyorum. </p>
			<p>— Sağ salim gelmeli, Peyami. Ayşe Hanım’a sonra nasıl lâf anlatırız, dedi. </p>
		</div>
		<div class="html5_section">
			<h1 class="subtitle">28 Teşrîn-i Sânî<a class="si-noteref epub-type_noteref" href="#f624" id="backlink-624">624</a></h1>
			<p>Yerler buz, dağlar renksiz, umumî bir sarı renk ahengi<a class="si-noteref epub-type_noteref" href="#f625" id="backlink-625">625</a> ötede beride bir avuç su birikintisi etrafındaki ağaçlıklar kırçıl, cılız. Mehmet Çavuş ve ben hep rahvan<a class="si-noteref epub-type_noteref" href="#f626" id="backlink-626">626</a> yürüyen yerli küçük hayvanlar üzerinde tıkır tıkır gidiyoruz. Cehennem gibi sıcak var. Ateşten bir rüzgâr bu kırçıl, sarı tabiatın üstünden tozları önümüze katmış götürüyor. Gök açık bir mavi. Yerler hiç tükenmiyor, saatler geçiyor, biz hâlâ solunda dağlar yükselen bir nevi düzlük içinde çalkana çalkana gidiyoruz. Ne ıssız ve insansız, yeknesak<a class="si-noteref epub-type_noteref" href="#f627" id="backlink-627">627</a> ebedi bir arz<a class="si-noteref epub-type_noteref" href="#f628" id="backlink-628">628</a>. Ne rengi, ne hayatı, ne tenevvüü<a class="si-noteref epub-type_noteref" href="#f629" id="backlink-629">629</a> var. </p>
			<p>Ne oldu, efsunlanmış<a class="si-noteref epub-type_noteref" href="#f630" id="backlink-630">630</a> gibi bu yavan, sarı topraklara güzel kızıl eflâtunlar, parlak morlar ve maviler indi. Mavi gökte akşamın gölgeleri arasından beyaz, yuvarlak ay bize bakıyor. Mehmet Çavuş bana yeşil söğütlerle örülü Sarılar Köyü’nü gösteriyor. O bize Kandıra’dan dağılan kuvvetlerden Geyve’de iltihak ettiği için bu köydeki geçen hayatımızı bilmiyor. Fakat burada Ahmed Rıfkı’nın kuvvetleri yaşamış olduğunu biliyor ve Ahmed Rıfkı’nın hayatı etrafında bütün bu havalide<a class="si-noteref epub-type_noteref" href="#f631" id="backlink-631">631</a> toplanan rivayetleri<a class="si-noteref epub-type_noteref" href="#f632" id="backlink-632">632</a>, o da öğrenmiş. </p>
			<p>— Tosun delikanlı, diyor, intikamını mutlak alacağız. </p>
			<p>Sonra İhsan’ın fazla asker tavrından biraz rencide<a class="si-noteref epub-type_noteref" href="#f633" id="backlink-633">633</a> olan ruhu açılıyor. </p>
			<p>— Bizim Kumandan da çok sert olmasa, yavuz adam. Biraz terslik, serkeşlik oldu mu çekip vuruyor. İstanbul’un bu tüysüz delikanlılarına şaşıyorum. Hepsi Köroğlu’nun yanında yetişmiş gibi... </p>
			<p>İhsan’ın eliyle çekip adam öldürdüğüne inanmak istemiyorum; fakat bu hikâyenin bunlar arasında intişârı<a class="si-noteref epub-type_noteref" href="#f634" id="backlink-634">634</a> itaat ve intizam noktainazarından<a class="si-noteref epub-type_noteref" href="#f635" id="backlink-635">635</a> fena bir şey değil. </p>
			<p>— Bu akşam köyde kalmayalım, dedi. Ne olur ne olmaz, şurada boş bir ağıl var, ateş yakarız, geceyi orada geçiririz. </p>
			<p>Ağıl küçük bir sırtın üstüne en iptidâî bir tarzda yapılan dört duvar taslağından ibaret. Biz de beyliklerimizi<a class="si-noteref epub-type_noteref" href="#f636" id="backlink-636">636</a> bir köşesine yaydık, uzandık. Kuru devedikenleri, sarı otlar ve taşlar üstünde ay pırıl pırıl yanıyor. Hayvanlar bir nevi hülya ile başları torbada yem yiyorlar. Mehmet Çavuş bana on altı marttan sonra İstanbul’dan kaçanların maceralarını, bilhassa kendisinin en [sıkı] İngiliz tarassudu<a class="si-noteref epub-type_noteref" href="#f637" id="backlink-637">637</a> altında kaçırdığı silâhları anlatıyor. Bunda kendi rolünü müthiş büyütüyor. Hiçbir taraftan ümit ve kuvvet gelmediği bu kara günlerde bu basit insanların ruhlarındaki derunî<a class="si-noteref epub-type_noteref" href="#f638" id="backlink-638">638</a> kudreti ve kabiliyeti düşünüyor, onun iftiharla göğsü kabarmasını mazur<a class="si-noteref epub-type_noteref" href="#f639" id="backlink-639">639</a> görüyordum. </p>
			<p>— Tam kırk araba silâh vardı. His Köyü’ne getirdiler. Kodular gittiler. İngilizler İstanbul’u alınca köylüler korktu, hemen martini[mi]<a class="si-noteref epub-type_noteref" href="#f640" id="backlink-640">640</a> aldım, başlarına gittim. “Bana bakın,” dedim, “sizin kitapta sayınız yoktur. Kafanıza kurşunu sıkar, leşinizi gübreye gömerim. Kimsenin haberi olmaz. Hadi bakalım, arabaları bir yola getirin!” Arabaları doldurdular, iki saat karanlıkta sürdük. Sonra İngiliz süvarilerinin geldiğini haber verdiler. O sefer hemen ben arabaları yıkıverdim. Yeri açtık, gömdük. Allahtan yaprak süprüntüsü vardı, yeri belli olmadı. Ertesi gün saklandım, üç gün köylülere gözükmedim. Sonra gene çıktım. Bu sefer köylüler kendi kendilerine yüklettiler, köyden köye taşıdık. Ah, Ağam bilsen, İstanbul’dan kaçan askerler nasıl yardım ediyor, biz de indirip bindiriyorduk. Ben onları hep nefer sanırdım, meğer çoğu zâbitmiş. Hep silâhları bizimle arkalarından uğardılar<a class="si-noteref epub-type_noteref" href="#f641" id="backlink-641">641</a>, durdular. Yeniköy’ün ne kadar Rum eşkıyasıyla çatıştık. Keratalardan şimdi bir tane kalmadı. Ağam, birçok çile çektik ama bu iş biterse bizlere tilki gibi tuzak kurar, derimizi yüzersiniz, değil mi? </p>
			<p>Ayın altında güzel ve korkunç yüzünü seyrediyordum. Anadolu’da ender görünen çevik bir vücudu var, fakat gövde yine meşe ağaçları gibi sağlam ve kalın. Kafası yuvarlak ve tepesi tıraşlı. Alnında bir tutam uzun siyah perçem, ince kaşları üstüne dökülüyor. Gözleri kor gibi siyah, burnu mutaazzım<a class="si-noteref epub-type_noteref" href="#f642" id="backlink-642">642</a>, biraz uzun, biraz da bir tarafa çarpılıyor, bu burnun, gazab, istihza ve hassasiyetle dolu bir hususiyeti var. Dudakları kıpkırmızı, içinde dünyanın en beyaz dişleri parlıyor, uzun, siyah, genç Anadolu bıyığının uçları yanakları geçiyor, boşluğa uzanıyor. Laz başlığı sağ tarafta iki boynuz gibi düğümlenmiş, arkasını duvara vermiş, gözleri gökte, uzanıyor. Yanında çocuğu gibi yatan martini[sini] derunî bir düşünce ile okşuyor. Düşünüyorum ki Köroğlu, Çamlıbel’den bu akşam kalksa gelse kafası böyle olur, gözleri böyle parlar. </p>
			<p>Toprağını, taşını müdafaa için dağdan kopan bu evlâtlarını Anadolu bizden çok seviyor. Bütün türküsü, bütün masalları onların etrafındadır. </p>
			<p>Garbın kafamıza indirdiği küsküden<a class="si-noteref epub-type_noteref" href="#f643" id="backlink-643">643</a> bizim sersem ve mebhut kaldığımız<a class="si-noteref epub-type_noteref" href="#f644" id="backlink-644">644</a> an, bunlar, sayha<a class="si-noteref epub-type_noteref" href="#f645" id="backlink-645">645</a> ile bizi uyandırdılar. Şark dünyasında ilk yumruğunu zulme kaldıran, ilk yeni ruhla atılan bu günahkâr çocuklardı. Şimdi bunlar uzaktan, pek uzaktan gelen bir ordunun ayak seslerini dinliyorlar. Bunlar ilk ateş ve tehlikede çıplak vücutlarıyla ilk müdafaa hattını yaptılar. Şimdi arkadan rap rap ayak seslerini dinledikleri Türk Ordusu geliyor. O bunlarla karışıp bunlardan mı olacak, yoksa bunları çiğneyip geçecek mi? </p>
			<p>Yanımda birdenbire susan Mehmet Çavuş’un kor gözleri, uzun bıyıkları beyaz ışıklar altında tehlike sezmiş gibi ayakta ve asi. Ne çocuk gibi açık ve basit kahramanlıkları ve günahları var. </p>
			<p>— Mehmet Çavuş, şu ilk silâhları nasıl kaçırdınız, bir daha anlat, beni pek sardı. </p>
			<p>Yüzünden çocuk gibi sevinç rüzgârı geçiyor, en koyu telaffuzu ile başlıyor: </p>
			<p>— Gırk araba gadana vadı... </p>
			<p>Bu uzun ve sıkıntılı ceb-hâne avından hatırımda bir gece sahnesi daha kaldı. Yollarda hep Yüzbaşı Saffet Bey’i bulmaya çalışıyorduk. Sakarya’yı geçerken Mehmet Çavuş’u bir muhacirin ot yüklü arabasının otları altına sakladık. Her yerde Rumeli köylüleri gördükleri faciaya aşina bir gözle millî kuvvetlere taraftar oldular. Onlar da cennet gibi yeşil tarlaları, bülbüllere yurt olan gül bahçelerini, beyaz sıvalı temiz ve mesut evleri, düşmana bırakmış kaçmışlardı. O beyaz yurtların içinde öldürülen duvaklı gelinlere kadar, sevgililerin kızıl hâtıraları vardı. Onları Anadolu’ya doğru iten kanlı kasırganın Garp’tan gelen eski siyah bulutlardan, kesif <a class="si-noteref epub-type_noteref" href="#f646" id="backlink-646">646</a> dumanlardan doğduğunu biliyorlardı. Zavallı toprağında henüz düşman görmemiş olan Anadolu bu felâkete aksülâmel<a class="si-noteref epub-type_noteref" href="#f647" id="backlink-647">647</a> yapmadan biraz durdu, fakat nihayet o da uyandı ve nasıl uyandı... </p>
			<p>Rumeli’nin kanlı boğuşmasına şahit olan Mehmet Çavuş, kendini köylülere bu hakikati anlatmaya nazil olmuş<a class="si-noteref epub-type_noteref" href="#f648" id="backlink-648">648</a> eli sopalı ve silâhlı bir nevi resul addediyordu<a class="si-noteref epub-type_noteref" href="#f649" id="backlink-649">649</a>. </p>
			<p>En son Sakarya’nın ötesinde bir Kandıra köyünde kaldık. Köyün âyanından<a class="si-noteref epub-type_noteref" href="#f650" id="backlink-650">650</a> Mürsel Ağa’nın evinde misafir olmuştuk. En iyi odasını bizi açmıştı ve iki oğlu ile bize hizmet ediyordu. O etraftaki ihtilâl gürültülerini, harb dedikodusunu hiç mütalaa etmeden<a class="si-noteref epub-type_noteref" href="#f651" id="backlink-651">651</a>, fakat metin ve muzlim bir çehre ile dinliyordu. Anadolu’nun hülyaya çabuk kapılmayan mütevâzın<a class="si-noteref epub-type_noteref" href="#f652" id="backlink-652">652</a> ruhuyla etrafındaki kargaşalığın galiba biraz vuzuh kesbetmesini<a class="si-noteref epub-type_noteref" href="#f653" id="backlink-653">653</a> bekliyordu. Kır sakallı, başı kocaman abanî<a class="si-noteref epub-type_noteref" href="#f654" id="backlink-654">654</a> sarıklı, içinden gelen, fakat pek ender görünen aydınlık bir tebessümle insana öyle bir bakışı vardı ki, içimden: </p>
			<p>— Bu ihtiyar çok akıllı, bizim bilmediklerimizi biliyor, bize bir nevi çocuk bozuntusu gibi bakıyor, diyordum.</p>
			<p>İki oğlu uzun, geniş ablak<a class="si-noteref epub-type_noteref" href="#f655" id="backlink-655">655</a> yüzlü, arslan başlı Anadolu delikanlılarıydı. Bunların potur<a class="si-noteref epub-type_noteref" href="#f656" id="backlink-656">656</a> yerine ayaklarında yamalı, fakat temiz pantolonları, kollarını sıvadıkları zaman mintanlarının öyle bir intizamı, üzeri yemenisiz feslerinin öyle askerî bir vaziyeti vardı ki, mutlak bunların İstanbul’da askerlik ettiklerini farz ettiriyordu. İhtiyara askerlik edip etmediklerini sorduğum zaman aydınlık tebessümü ile gülümsedi ve bir fotoğraf getirdi. Bu, maiyet efradı<a class="si-noteref epub-type_noteref" href="#f657" id="backlink-657">657</a> üniformasıyla dev gibi genç ve sağlam bir neferin resmi idi. Birdenbire bu güzel neferin büyük ve namuslu gözlerinde ihtiyarın oğullarından birini tanıdım. Ah, nasıl İstanbul içimden uçtu, geçti. Ortaköy’ün şahane beyaz yollarında kocaman beyaz kalpağı, kırmızı pantolonu, mavi ceketiyle arkasında bir çanta, at üstünde uçup giden hayalleri düşündüm. Sonra Mehmet Çavuş açık Anadolu hitabetine koyduğu biraz biberli, biraz ateşli Rumeli mizâcı ile bunlara ihtilâlden bahsederken, bilhassa Pâdişâh’ın Türk milletini aldatmış olduğunu söylerken gözlerine dikkatle baktım. Efendisi için ne düşünüyordu? Anladım ki, onun gözlerinin ka’rinde en mukaddes yerinden vurulmuş, en aziz itikadını kaybetmiş bir ruhun sessiz, isyansız ıstırabı var. </p>
			<p>Bunlardan çok erken ayrılıp gittikten sonra bu çocuklardan birini yolun yanındaki yamaçta gördük. Bize mendil salladı. Bizi tevkif etti<a class="si-noteref epub-type_noteref" href="#f658" id="backlink-658">658</a> ve yanımıza geldi, geçeceğimiz muhtelit<a class="si-noteref epub-type_noteref" href="#f659" id="backlink-659">659</a> bir Çerkes köyü hakkında bize ma’lûmat verdi. İstanbul’dan birtakım şübheli adamların oraya geldiğini, kendimizi bunlardan sakınmamızı tavsiye etti. Nihayet en tabiî sesiyle: </p>
			<p>— Saffet Bey, Kaymaz’da saklıdır, dedi. İkizce’yi sağ geçerseniz, onu orada bulursunuz. Haydi uğurlar olsun Ağam! </p>
			<p>Bizi hayret ve merak içinde bıraktı, gitti. Bu da mutlak Kuvâ-yi Milliyye’dendi<a class="si-noteref epub-type_noteref" href="#f660" id="backlink-660">660</a>. Çünkü biz dün gece ihtiyarın ihtiyatlı<a class="si-noteref epub-type_noteref" href="#f661" id="backlink-661">661</a> yüzünden endişe ederek hiç Saffet Bey’den bahsetmemiştik. </p>
			<p>İkizce’ye giden ormanlık, çalılık sırtı gece geçtik. Hava bulutlanmış, ayın ışığı kısılmıştı. Bize her biri bir bacak, bir kol gibi gelen sık dikenli gür çalıların arasından hayvanlarımız zorla geçiyor, yüzümüz, ellerimiz tırmık ve bere içinde kalıyordu. Biz ilerledikçe ayın ışığı kısılmakta devam ediyor, nihayet tepeye geldiğimiz zaman sönmek üzere bulunuyordu. Çalılardan kurtulunca karanlık uçlarıyla birbirine giren bu ağaçlığa yukarıdan durduk, baktık. Aşağıya doğru, yerden birbirine sarılarak siyah parmaklar fışkırmış gibi bir çalılık ovanın zulmetine<a class="si-noteref epub-type_noteref" href="#f662" id="backlink-662">662</a> uzanıyor ve ovayı ancak ortasında ağaran ve uzanan beyaz su ile geçiyorduk. Bu uzun, beyaz suyun kenarlarının bir noktasında muazzam bir alev, siyahlığının umkuna<a class="si-noteref epub-type_noteref" href="#f663" id="backlink-663">663</a> dalıyor ve etrafındaki karanlığı kızıllık içinde eritiyordu. Orada ateş yakıyorlardı. Hâl-bu-ki biz oradan geçerken kimseyi görmemiştik. İçimizde garip eza<a class="si-noteref epub-type_noteref" href="#f664" id="backlink-664">664</a> ve şübhe ile sırtın sağında beyaz minaresinin ucu ile gölgelerini gösteren köye doğru ihtiyatla ilerledik. Yanından sessizce gelip geçecektik. Fakat yaklaşırken ayın üstünden geçen bulutlardan biri inceldi. Esmer bir bulut perdesi altından ay ışığını kandil ziyâsı gibi köyün üstüne serpti. Ne cazip ve hulyalı bir köydü. Evleri birbirinden uzak, beyaz, hepsi teraslı ve dört köşeli yuvalardı. Solda kırmızı topraklı geniş bir yolda Çerkes kostümüyle ince belli, geniş omuzlu, bülend bir mahlûk etrafı kollayarak yavaş yavaş ilerliyordu. Ve yolun ağzında dört köşesi de balkonlu bir evden, bu esmer kısık ışıklar arasından bir efsane gibi görünen beyazlı bir kız balkonun yeşil parmaklıklarına dayanmış sükût içinde uzaklara bakıyordu. O şiir ve güzellik dakikasında kendi kendime yaptığım felsefeyi burada tekrar ediyorum: </p>
			<p>“Niçin beş on Çerkes, Pâdişâh’la beraber millet yolundan başka bir yolda gidiyor, diye kızıyorduk. Onlardan Türk toprakları üzerinde vaat edilen hükûmetin bir efsane olduğunu bilenler bizimle beraber değil midirler? Bizimle el ele ihtilâlin en fedakâr uzuvlarından<a class="si-noteref epub-type_noteref" href="#f665" id="backlink-665">665</a> bazıları onlar değil miydi? Öbür tarafta vuruşanlar arasında [bir] kaç tane nankör Türk evlâdımız yok muydu? Bu güzellik, bu şiirle kanımızda akan kardeşlerimiz ne kadar zaman vefa ile kahramanlık ile omuz omuza kendilerinin olan bu memlekette ölmüşlerdi. Kaç nâm-dâr<a class="si-noteref epub-type_noteref" href="#f666" id="backlink-666">666</a> paşa, kaç isimsiz fedakâr, yüzlerce seneden beri bizimle ve bizden değil miydi?”</p>
			<p>Bulutların açıp kıstığı muzlim<a class="si-noteref epub-type_noteref" href="#f667" id="backlink-667">667</a> bir deli ışığın altında yeşil balkondaki beyaz efsane kadın, kırmızı topraklı yolda giden zarif ve erkek hayal, kalbimi iyilik ve muhabbetle doldurdu. Her millet hakkını aldığı vakit Şimalî<a class="si-noteref epub-type_noteref" href="#f668" id="backlink-668">668</a> Kafkas’ın kartal tepeleri üstünde bu güzel kardeşlerimiz vatanlarını kurarken istedim ki benim de onlar için akıtacak kanım, dövüşecek bir tek sağlam kolum olsun. </p>
			<p>Atımı köye doğru sürdüm ve köyün kırmızı topraklı yolundan, masal evlerine benzeyen evleri arasından geçmeye karar verdim. Mehmet Çavuş burnundan soluyor ve nefes alır gibi bana: </p>
			<p>— Ne yapıyorsun Ağam, çıldırdın mı, diyordu. </p>
			<p>Hayvanların nal seslerinden başka ses çıkmayan köye dalmış, ilerliyorduk. Köyü geçinceye kadar köpek havlamasından başka bir eseri hayat<a class="si-noteref epub-type_noteref" href="#f669" id="backlink-669">669</a> duymadık. Fakat en nihayette büyücek bir meydanda duran camii geçerken bazı evlerin kapılarının açıldığını duyar gibi olduk. Ay örtüldü ve biz atlarımızı karanlığa sürdük. Köyün öbür tarafında hayli arızalı bir araziden geçtiğimizi hissediyor, fakat etrafı göremiyorduk; bulutlar alçalmış, elimize, yüzümüze arada bir ılık damlalar düşüyordu. Ben ne görüyor ne de bir şey işitiyordum. Fakat Mehmet Çavuş birdenbire hayvandan atladı ve ben de sebebini anlamadan onu taklide mecbur oldum. Bu kalın, siyah hava tabakası içinde ölüm sükûnu varken o, ne duymuştu? Hayvanları bıraktık. Küçük bir höyük<a class="si-noteref epub-type_noteref" href="#f670" id="backlink-670">670</a> yavrusuna benzeyen bir toprak kümbeti<a class="si-noteref epub-type_noteref" href="#f671" id="backlink-671">671</a> arkasına yattık. Gözlerimi olanca kuvvetiyle küçültüyor, yukarıya doğru çıkan karanlık sırtında bir şey sezmeye çalışıyordum. Önümüzdeki kesif karanlık bir aralık kımıldadı gibi oldu. </p>
			<p>— Kim var orada? </p>
			<p>Kavi ve tanınan bir ses haykırdı. Bu hareket eden karanlıkta bana bir ordu var gibi geldi. Mehmet Çavuş’un kalbimin atmasını duymasından korkuyordum. Ben de hayli boğuk bulduğum bir sesle ve nümayişkâr<a class="si-noteref epub-type_noteref" href="#f672" id="backlink-672">672</a> bir cesaretle bağırdım: </p>
			<p>— Siz kimsiniz? İlerlemeyiniz. Ateş ederiz. Müteharrik<a class="si-noteref epub-type_noteref" href="#f673" id="backlink-673">673</a> karanlıkla büyük bir zulmet parçası süratle ilerledi. </p>
			<p>— Siz kimsiniz, çabuk cevap verin, ateş ediyorum. Benim telâşla yakaladığım tüfeği Mehmet Çavuş tuttu, çekti. Ona emniyet geldi, zannediyorum:</p>
			<p>— Biz iki yolcu! </p>
			<p>— Kalkın, buraya gelin! </p>
			<p>Kalktık, ilerledik. Bu müteharrik karaltılar arasından en öndeki ve en büyük parça yanına yaklaştıkça kalpağıyla uzun bir insan oluyordu. </p>
			<p>— Nereden geliyorsunuz, arkadaşlar? </p>
			<p>— Geyve’den geliyoruz. </p>
			<p>— Kuvâ-yi Milliyye’den mi? </p>
			<p>Mehmet Çavuş atıldı: </p>
			<p>— Evet Paşam! </p>
			<p>— Vay, Mehmet Çavuş! </p>
			<p>— Beyim! </p>
			<p>Uzun gölge karanlıkta hemen elimi buldu sıktı: </p>
			<p>— Sizi düşman zannettik. Affediniz. Kiminle müşerref oluyorum?<a class="si-noteref epub-type_noteref" href="#f674" id="backlink-674">674</a> </p>
			<p>— Peyami! </p>
			<p>— Yüzbaşı Saffet. </p>
			<p>Bana asabi bir gülme geldi: </p>
			<p>— Bizi hayli korkuttunuz Saffet Bey, sizi aramaya gelen iki adamı, az daha katledecektiniz<a class="si-noteref epub-type_noteref" href="#f675" id="backlink-675">675</a>. </p>
			<p>— Zatıâliniz İstanbullu olacaksınız. </p>
			<p>Hemen İhsan tarafından geldiğimizi ve sebebini anlattım: </p>
			<p>— Mehmet Çavuş’tan, silâh işi olduğunu anladım, ben de bir haftadır bu iş için dolaşıyorum. Vasıta temini için uğraşıyorum. Yürüyelim, İkizce’de misafir oluruz, hem de konuşuruz. </p>
			<p>Mehmet Çavuş atıldı: </p>
			<p>— Bu köy tehlikeli diyorlar. </p>
			<p>— Bizim adamlarımız da var; hem emniyetli. </p>
			<p>Bu küçük Çerkes köyünde bizimle beraber çarpışanlar olmasına çocuk gibi sevindim. Köyün sırtında temiz bir eve girdik. Siyah sakallı, çetin yüzlü Çerkes üniformalı ev sahibi bizi karşıladı. </p>
			<p>Saffet Bey’i odanın ışığında gördüm. Uzun siyah kalpağı, kahverengi av kostümü, aynı renkte gömleğinin üstündeki kırmızı boyun bağıyla hiç de dağ başında ihtilâl çetesi idare eden bir adama benzemiyordu. Biraz müstehzi sarı gözleri, mütemadiyen gülen beyaz dişleri vardı. Tabakasını uzattığı zaman tırnaklarının itina ile parlatılmış olduğuna dikkat ettim. Bu havalide Rum çetelerine dehşet veren ve hiç boşa kurşun atmayan müthiş şöhretli genç zâbit, ihtilâl oyunu oynamaya çıkmış bir prense benziyordu. </p>
			<p>— Yarın akşam silâhlarla hareket edersiniz; yalnız gece yürürsünüz. Gündüz ihtiyaten silâhları saklarsınız.</p>
			<p>— Kaç araba? </p>
			<p>— Otuz araba kadar var. </p>
			<p>Bu adam bana nasıl hayret ve takdir telkin etti. Altı gün devam eden meşakkat ve zahmetten sonra silâhları Geyve’ye yaklaştırırken İhsan’a bu hikâyeleri nasıl lâkayd bir sesle anlatacağımı ve Ayşe’ye kendimden bahseder görünmeden bu sergüzeşti nasıl yazacağımı düşünüyordum. Bunun ikisini de yapmadım. Bu Saffet Bey’i pek çok sevmiştim. Hariçte, dahilde düşmanla muhat<a class="si-noteref epub-type_noteref" href="#f676" id="backlink-676">676</a>, beş on kişi ile sessiz ve eli titremeden karanlıkta ölüme yürüyen bu cazip<a class="si-noteref epub-type_noteref" href="#f677" id="backlink-677">677</a> adamın ruhundan içime biraz bir şey aldım galiba. </p>
			<p>Mehtapta birbirimizin gözlerine bakarak ayrılırken hangimizin daha evvel ötekinin öldüğünü haber alacağını düşündük, sonra kağnı gıcırtısı. Mütemadî, ebedî... </p>
			<p>İlk ışıkta yığılan ve gömülen fişek sandıkları akşamın ilk esmer gölgesinde sırtımıza yüklettiğimiz aynı sandıklar. Her akşam ve her sabah. Mütemadî yol değiştirerek, bin ihtiyatla kağnılar yanında yürüyüş ve karanlık kesif olurken Mehmet Çavuş’un bütün bütün Anadolulaşan şivesiyle anlattığı ilk ceb-hânelerin İstanbul’dan kaçırılışı: </p>
			<p>— Gırk araba gadan vadı... </p>
		</div>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f596"><a class="si-backref" href="#backlink-596">596</a><span class="si-footnote-text">. 27 Kasım.</span></div>
		<div class="si-footnote html5_aside epub-type_footnote" id="f597"><a class="si-backref" href="#backlink-597">597</a><span class="si-footnote-text">. Olumsuz.</span></div>
		<div class="si-footnote html5_aside epub-type_footnote" id="f598"><a class="si-backref" href="#backlink-598">598</a><span class="si-footnote-text">. Alında yazılı olan.</span></div>
		<div class="si-footnote html5_aside epub-type_footnote" id="f599"><a class="si-backref" href="#backlink-599">599</a><span class="si-footnote-text">. Ortaya çıkan, görünen.</span></div>
		<div class="si-footnote html5_aside epub-type_footnote" id="f600"><a class="si-backref" href="#backlink-600">600</a><span class="si-footnote-text">. Hikâyelerinden.</span></div>
		<div class="si-footnote html5_aside epub-type_footnote" id="f601"><a class="si-backref" href="#backlink-601">601</a><span class="si-footnote-text">. Bile bile, bilerek ve isteyerek.</span></div>
		<div class="si-footnote html5_aside epub-type_footnote" id="f602"><a class="si-backref" href="#backlink-602">602</a><span class="si-footnote-text">. Alışması, yatkınlığı.</span></div>
		<div class="si-footnote html5_aside epub-type_footnote" id="f603"><a class="si-backref" href="#backlink-603">603</a><span class="si-footnote-text">. Güçlü.</span></div>
		<div class="si-footnote html5_aside epub-type_footnote" id="f604"><a class="si-backref" href="#backlink-604">604</a><span class="si-footnote-text">. Sonu olmayan.</span></div>
		<div class="si-footnote html5_aside epub-type_footnote" id="f605"><a class="si-backref" href="#backlink-605">605</a><span class="si-footnote-text">. Ayrıcalığımdan.</span></div>
		<div class="si-footnote html5_aside epub-type_footnote" id="f606"><a class="si-backref" href="#backlink-606">606</a><span class="si-footnote-text">. Haydut.</span></div>
		<div class="si-footnote html5_aside epub-type_footnote" id="f607"><a class="si-backref" href="#backlink-607">607</a><span class="si-footnote-text">. Biricik.</span></div>
		<div class="si-footnote html5_aside epub-type_footnote" id="f608"><a class="si-backref" href="#backlink-608">608</a><span class="si-footnote-text">. Uymaya, benzemeye.</span></div>
		<div class="si-footnote html5_aside epub-type_footnote" id="f609"><a class="si-backref" href="#backlink-609">609</a><span class="si-footnote-text">. İnancı.</span></div>
		<div class="si-footnote html5_aside epub-type_footnote" id="f610"><a class="si-backref" href="#backlink-610">610</a><span class="si-footnote-text">. Düşüncelerinde, fikirlerinde açıklık yoktu.</span></div>
		<div class="si-footnote html5_aside epub-type_footnote" id="f611"><a class="si-backref" href="#backlink-611">611</a><span class="si-footnote-text">. Hayalî çalışmalarını, uygulamalarını.</span></div>
		<div class="si-footnote html5_aside epub-type_footnote" id="f612"><a class="si-backref" href="#backlink-612">612</a><span class="si-footnote-text">. Ulusun fertleri, bireyleri.</span></div>
		<div class="si-footnote html5_aside epub-type_footnote" id="f613"><a class="si-backref" href="#backlink-613">613</a><span class="si-footnote-text">. Bir görev ve hizmetle yükümlüydüler.</span></div>
		<div class="si-footnote html5_aside epub-type_footnote" id="f614"><a class="si-backref" href="#backlink-614">614</a><span class="si-footnote-text">. “İşte o kadar” anlamında kullanılır.</span></div>
		<div class="si-footnote html5_aside epub-type_footnote" id="f615"><a class="si-backref" href="#backlink-615">615</a><span class="si-footnote-text">. Ülküsü, ideali.</span></div>
		<div class="si-footnote html5_aside epub-type_footnote" id="f616"><a class="si-backref" href="#backlink-616">616</a><span class="si-footnote-text">. Uyarak.</span></div>
		<div class="si-footnote html5_aside epub-type_footnote" id="f617"><a class="si-backref" href="#backlink-617">617</a><span class="si-footnote-text">. Donanmış.</span></div>
		<div class="si-footnote html5_aside epub-type_footnote" id="f618"><a class="si-backref" href="#backlink-618">618</a><span class="si-footnote-text">. Dindirmeye, yatıştırmaya.</span></div>
		<div class="si-footnote html5_aside epub-type_footnote" id="f619"><a class="si-backref" href="#backlink-619">619</a><span class="si-footnote-text">. Dolaylı olarak.</span></div>
		<div class="si-footnote html5_aside epub-type_footnote" id="f620"><a class="si-backref" href="#backlink-620">620</a><span class="si-footnote-text">. Zorlamayacaksınız.</span></div>
		<div class="si-footnote html5_aside epub-type_footnote" id="f621"><a class="si-backref" href="#backlink-621">621</a><span class="si-footnote-text">. Hâkim olan, hükmeden.</span></div>
		<div class="si-footnote html5_aside epub-type_footnote" id="f622"><a class="si-backref" href="#backlink-622">622</a><span class="si-footnote-text">. Eli başa götürerek verilen selâm.</span></div>
		<div class="si-footnote html5_aside epub-type_footnote" id="f623"><a class="si-backref" href="#backlink-623">623</a><span class="si-footnote-text">. Küçümseme, hor görme.</span></div>
		<div class="si-footnote html5_aside epub-type_footnote" id="f624"><a class="si-backref" href="#backlink-624">624</a><span class="si-footnote-text">. 28 Kasım.</span></div>
		<div class="si-footnote html5_aside epub-type_footnote" id="f625"><a class="si-backref" href="#backlink-625">625</a><span class="si-footnote-text">. Uyumu.</span></div>
		<div class="si-footnote html5_aside epub-type_footnote" id="f626"><a class="si-backref" href="#backlink-626">626</a><span class="si-footnote-text">. Koşarken bir yandaki iki bacağını aynı anda atan binek hayvanlarının biniciyi sarsmadan koşma biçimi.</span></div>
		<div class="si-footnote html5_aside epub-type_footnote" id="f627"><a class="si-backref" href="#backlink-627">627</a><span class="si-footnote-text">. Tekdüze, monoton.</span></div>
		<div class="si-footnote html5_aside epub-type_footnote" id="f628"><a class="si-backref" href="#backlink-628">628</a><span class="si-footnote-text">. Sonsuz bir dünya.</span></div>
		<div class="si-footnote html5_aside epub-type_footnote" id="f629"><a class="si-backref" href="#backlink-629">629</a><span class="si-footnote-text">. Çeşitlenme, çeşitlilik.</span></div>
		<div class="si-footnote html5_aside epub-type_footnote" id="f630"><a class="si-backref" href="#backlink-630">630</a><span class="si-footnote-text">. Büyülenmiş.</span></div>
		<div class="si-footnote html5_aside epub-type_footnote" id="f631"><a class="si-backref" href="#backlink-631">631</a><span class="si-footnote-text">. Çevrede.</span></div>
		<div class="si-footnote html5_aside epub-type_footnote" id="f632"><a class="si-backref" href="#backlink-632">632</a><span class="si-footnote-text">. Söylentileri.</span></div>
		<div class="si-footnote html5_aside epub-type_footnote" id="f633"><a class="si-backref" href="#backlink-633">633</a><span class="si-footnote-text">. İncinen.</span></div>
		<div class="si-footnote html5_aside epub-type_footnote" id="f634"><a class="si-backref" href="#backlink-634">634</a><span class="si-footnote-text">. Yayılması.</span></div>
		<div class="si-footnote html5_aside epub-type_footnote" id="f635"><a class="si-backref" href="#backlink-635">635</a><span class="si-footnote-text">. Görüş açısından.</span></div>
		<div class="si-footnote html5_aside epub-type_footnote" id="f636"><a class="si-backref" href="#backlink-636">636</a><span class="si-footnote-text">. Bir çeşit küçük ve ince asker battaniyesi.</span></div>
		<div class="si-footnote html5_aside epub-type_footnote" id="f637"><a class="si-backref" href="#backlink-637">637</a><span class="si-footnote-text">. Gözetlemesi.</span></div>
		<div class="si-footnote html5_aside epub-type_footnote" id="f638"><a class="si-backref" href="#backlink-638">638</a><span class="si-footnote-text">. İçten.</span></div>
		<div class="si-footnote html5_aside epub-type_footnote" id="f639"><a class="si-backref" href="#backlink-639">639</a><span class="si-footnote-text">. Hoş görüyorum.</span></div>
		<div class="si-footnote html5_aside epub-type_footnote" id="f640"><a class="si-backref" href="#backlink-640">640</a><span class="si-footnote-text">. Tek kurşun atan bir çeşit tüfek.</span></div>
		<div class="si-footnote html5_aside epub-type_footnote" id="f641"><a class="si-backref" href="#backlink-641">641</a><span class="si-footnote-text">. Uğraştılar.</span></div>
		<div class="si-footnote html5_aside epub-type_footnote" id="f642"><a class="si-backref" href="#backlink-642">642</a><span class="si-footnote-text">. Gururlu.</span></div>
		<div class="si-footnote html5_aside epub-type_footnote" id="f643"><a class="si-backref" href="#backlink-643">643</a><span class="si-footnote-text">. Taşa veya duvara delik açmak için kullanılan uzun, ağır ve ucu sivri demir.</span></div>
		<div class="si-footnote html5_aside epub-type_footnote" id="f644"><a class="si-backref" href="#backlink-644">644</a><span class="si-footnote-text">. Hayrette kaldığımız, şaşırdığımız.</span></div>
		<div class="si-footnote html5_aside epub-type_footnote" id="f645"><a class="si-backref" href="#backlink-645">645</a><span class="si-footnote-text">. Bağırış, çığlık.</span></div>
		<div class="si-footnote html5_aside epub-type_footnote" id="f646"><a class="si-backref" href="#backlink-646">646</a><span class="si-footnote-text">. Yoğun.</span></div>
		<div class="si-footnote html5_aside epub-type_footnote" id="f647"><a class="si-backref" href="#backlink-647">647</a><span class="si-footnote-text">. Tepki.</span></div>
		<div class="si-footnote html5_aside epub-type_footnote" id="f648"><a class="si-backref" href="#backlink-648">648</a><span class="si-footnote-text">. İnmiş.</span></div>
		<div class="si-footnote html5_aside epub-type_footnote" id="f649"><a class="si-backref" href="#backlink-649">649</a><span class="si-footnote-text">. Peygamber sayıyordu.</span></div>
		<div class="si-footnote html5_aside epub-type_footnote" id="f650"><a class="si-backref" href="#backlink-650">650</a><span class="si-footnote-text">. İleri gelenlerinden.</span></div>
		<div class="si-footnote html5_aside epub-type_footnote" id="f651"><a class="si-backref" href="#backlink-651">651</a><span class="si-footnote-text">. Üzerinde düşünmeden.</span></div>
		<div class="si-footnote html5_aside epub-type_footnote" id="f652"><a class="si-backref" href="#backlink-652">652</a><span class="si-footnote-text">. Alçakgönüllü.</span></div>
		<div class="si-footnote html5_aside epub-type_footnote" id="f653"><a class="si-backref" href="#backlink-653">653</a><span class="si-footnote-text">. Açıklık kazanmasını.</span></div>
		<div class="si-footnote html5_aside epub-type_footnote" id="f654"><a class="si-backref" href="#backlink-654">654</a><span class="si-footnote-text">. İpekten, sarımtırak dallı nakışlarla işlenmiş bir tür beyaz kumaş.</span></div>
		<div class="si-footnote html5_aside epub-type_footnote" id="f655"><a class="si-backref" href="#backlink-655">655</a><span class="si-footnote-text">. Yayvan ve dolgun yüz veya yüzü böyle olan kimse.</span></div>
		<div class="si-footnote html5_aside epub-type_footnote" id="f656"><a class="si-backref" href="#backlink-656">656</a><span class="si-footnote-text">. Arka tarafında kırmaları çok, bacakları dar bir tür pantolon.</span></div>
		<div class="si-footnote html5_aside epub-type_footnote" id="f657"><a class="si-backref" href="#backlink-657">657</a><span class="si-footnote-text">. Bir kimsenin buyruğu altında bulunan kişiler.</span></div>
		<div class="si-footnote html5_aside epub-type_footnote" id="f658"><a class="si-backref" href="#backlink-658">658</a><span class="si-footnote-text">. Durdurdu.</span></div>
		<div class="si-footnote html5_aside epub-type_footnote" id="f659"><a class="si-backref" href="#backlink-659">659</a><span class="si-footnote-text">. Karma, karışık.</span></div>
		<div class="si-footnote html5_aside epub-type_footnote" id="f660"><a class="si-backref" href="#backlink-660">660</a><span class="si-footnote-text">. İstiklâl Savaşı boyunca Anadolu’da kurulan hükümet ve bu hükümetin askerî kuvveti.</span></div>
		<div class="si-footnote html5_aside epub-type_footnote" id="f661"><a class="si-backref" href="#backlink-661">661</a><span class="si-footnote-text">. Herhangi bir konuda ileriyi düşünerek ölçülü davranan, önlem alan, sakıngan.</span></div>
		<div class="si-footnote html5_aside epub-type_footnote" id="f662"><a class="si-backref" href="#backlink-662">662</a><span class="si-footnote-text">. Karanlığına.</span></div>
		<div class="si-footnote html5_aside epub-type_footnote" id="f663"><a class="si-backref" href="#backlink-663">663</a><span class="si-footnote-text">. Derinliğine.</span></div>
		<div class="si-footnote html5_aside epub-type_footnote" id="f664"><a class="si-backref" href="#backlink-664">664</a><span class="si-footnote-text">. Sıkıntı.</span></div>
		<div class="si-footnote html5_aside epub-type_footnote" id="f665"><a class="si-backref" href="#backlink-665">665</a><span class="si-footnote-text">. Üyelerinden.</span></div>
		<div class="si-footnote html5_aside epub-type_footnote" id="f666"><a class="si-backref" href="#backlink-666">666</a><span class="si-footnote-text">. Ünlü.</span></div>
		<div class="si-footnote html5_aside epub-type_footnote" id="f667"><a class="si-backref" href="#backlink-667">667</a><span class="si-footnote-text">. Belirsiz.</span></div>
		<div class="si-footnote html5_aside epub-type_footnote" id="f668"><a class="si-backref" href="#backlink-668">668</a><span class="si-footnote-text">. Kuzey.</span></div>
		<div class="si-footnote html5_aside epub-type_footnote" id="f669"><a class="si-backref" href="#backlink-669">669</a><span class="si-footnote-text">. Hayat eseri.</span></div>
		<div class="si-footnote html5_aside epub-type_footnote" id="f670"><a class="si-backref" href="#backlink-670">670</a><span class="si-footnote-text">. Toprak yığını, küçük tepe.</span></div>
		<div class="si-footnote html5_aside epub-type_footnote" id="f671"><a class="si-backref" href="#backlink-671">671</a><span class="si-footnote-text">. Kubbe biçiminde toparlak kabartı.</span></div>
		<div class="si-footnote html5_aside epub-type_footnote" id="f672"><a class="si-backref" href="#backlink-672">672</a><span class="si-footnote-text">. Gösterişli.</span></div>
		<div class="si-footnote html5_aside epub-type_footnote" id="f673"><a class="si-backref" href="#backlink-673">673</a><span class="si-footnote-text">. Yer değiştirebilen, hareketli.</span></div>
		<div class="si-footnote html5_aside epub-type_footnote" id="f674"><a class="si-backref" href="#backlink-674">674</a><span class="si-footnote-text">. Onurlanmak, onur kazanmak.</span></div>
		<div class="si-footnote html5_aside epub-type_footnote" id="f675"><a class="si-backref" href="#backlink-675">675</a><span class="si-footnote-text">. Öldürecektiniz.</span></div>
		<div class="si-footnote html5_aside epub-type_footnote" id="f676"><a class="si-backref" href="#backlink-676">676</a><span class="si-footnote-text">. Kuşatılmış, sarılmış, çevrilmiş. </span></div>
		<div class="si-footnote html5_aside epub-type_footnote" id="f677"><a class="si-backref" href="#backlink-677">677</a><span class="si-footnote-text">. İlgi uyandıran, çekici.</span></div>
	</div>
</body>
</html>