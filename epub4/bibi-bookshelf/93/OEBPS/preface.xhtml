<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Ateşten Gömlek</title>
	<link href="main.css" rel="stylesheet" type="text/css"/>
</head>
<body class="preface epub-type_preface">
	<div class="html5_section">
		<h1 class="head">Yakup Kadri Bey’e açık mektup<a class="si-noteref epub-type_noteref" href="#f1" id="backlink-1">1</a></h1>
		<p>Anadolu’nun, yalçın kayalar gibi, insanın kafasına, suratına, âdeta maddî bir acı ile çarpan hayatına girdiğim zaman onu yadırgamamıştım. Göçmüş bir harabe ile kanlar içinde doğan taze şeyi bu emsalsiz ve ıssız “dekor” içinde göreceğimi biliyor gibiydim. Bana [öyle] geldi ki millet de ben de hep bu günü hazırlamak için geçirdiğimiz şeyleri geçirmişiz ve mazimin hep bu günü anlayan bir ma’nâsı varmış. Yalnız bu duyduğum şeylerin en renksiz gölgelerini bile sanata sokmaya ne arzum, ne de kâbiliyetim vardı. Dağının, çölünün, ovasının, muztarib<a class="si-noteref epub-type_noteref" href="#f2" id="backlink-2">2</a> insanlarının; hepsinin içindeki Anadolu, damarlarımda daraban ediyordu<a class="si-noteref epub-type_noteref" href="#f3" id="backlink-3">3</a>. Sanatın teyit eden<a class="si-noteref epub-type_noteref" href="#f4" id="backlink-4">4</a>, küçük parçalara ayıran fırçasının, sazının, kaleminin bu sahneyi verebileceğine kail<a class="si-noteref epub-type_noteref" href="#f5" id="backlink-5">5</a> değildim. Sanat idealimin burada gök ile yer kadar kâbiliyetimden yüksek olduğunu gördüm. </p>
		<p>Küçük sanatımla Anadolu’yu resmetmekten feragat ettim<a class="si-noteref epub-type_noteref" href="#f6" id="backlink-6">6</a> belki sanat namına<a class="si-noteref epub-type_noteref" href="#f7" id="backlink-7">7</a> isabet etmiştim. Böyle bir zamanda siz Anadolu’ya geldiniz. Anadolu hayli buhranlı günler geçiriyordu. Anadolu harekâtının hilkat<a class="si-noteref epub-type_noteref" href="#f8" id="backlink-8">8</a> günlerindeki ruhların izdihamı<a class="si-noteref epub-type_noteref" href="#f9" id="backlink-9">9</a> ihtilâcı<a class="si-noteref epub-type_noteref" href="#f10" id="backlink-10">10</a> ve hâilesi<a class="si-noteref epub-type_noteref" href="#f11" id="backlink-11">11</a> artık geçmiş  gibiydi. Havada daha mütekâmil<a class="si-noteref epub-type_noteref" href="#f12" id="backlink-12">12</a> ve müşkül <a class="si-noteref epub-type_noteref" href="#f13" id="backlink-13">13</a> bir ihtilâl ve harb kokusu vardı. Bununla beraber siz eski günleri sezmiş olacaksınız ki birdenbire bütün bu isimsiz şeyleri bir cümle içinde topladınız ve bana dediniz ki: </p>
		<p>— Ben “Ateşten Gömlek” isminde bir Anadolu romanı yazacağım. </p>
		<p>Ben biraz sizi arkadaşça tazip<a class="si-noteref epub-type_noteref" href="#f14" id="backlink-14">14</a> için: </p>
		<p>— Ben de bir “Ateşten Gömlek” yazacağım, dedim. </p>
		<p>Siz yarı ciddî, yarı şaka: </p>
		<p>— Yapmayınız, başka roman ismi yok mu, dediniz. </p>
		<p>Ben ondan sonra Anadolu’ya bakarken, Anadolu’yu hissederken sadece “Ateşten Gömlek” diyorum. Sizin bu kadar muvaffakiyetle<a class="si-noteref epub-type_noteref" href="#f15" id="backlink-15">15</a> bulduğunuz ismi almayı düşünemeyecek kadar dürüst bir meslektaştım. Yalnız sizin o dam altındaki küçük odaya çekilip de “Ateşten Gömlek”i yazdığınız zamanlar bende bir çocuk tecessüsü<a class="si-noteref epub-type_noteref" href="#f16" id="backlink-16">16</a> uyanıyordu. Biliyordum ki bütün eserleriniz gibi bunu da içinize bakarak, içinizden yazıyorsunuz. Bütün hayatı kendi kuvvetinizin umkunu<a class="si-noteref epub-type_noteref" href="#f17" id="backlink-17">17</a> kazıyarak çıkarıyorsunuz. Binaenaleyh<a class="si-noteref epub-type_noteref" href="#f18" id="backlink-18">18</a> sizin “Ateşten Gömlek”i taşıyanlar benimkiler değildir. </p>
		<p>Sakarya ve ordu hayatı bana roman yazmayı hayalen bile unutturmuş, beni almış götürmüştü. Sakarya arkadaşlarımın basit, fakat ilâhi meşakkatlerini<a class="si-noteref epub-type_noteref" href="#f19" id="backlink-19">19</a> ben de onlar kadar sade görüyor, Türk gençliğinin bu şaheserini, bütün güneş ve gölgesi içinde seyretmek saadetini kâfi addediyordum<a class="si-noteref epub-type_noteref" href="#f20" id="backlink-20">20</a>. Ankara’ya uzun bir izinle döndüğüm günlerde birdenbire eski zamanların roman yazmak hummasına<a class="si-noteref epub-type_noteref" href="#f21" id="backlink-21">21</a> tutuldum. Karşıma birdenbire çıkan Peyamiler, İhsanlar, Ayşeler bir çocuk ısrarıyla hikâyelerine “Ateşten Gömlek” diyorlardı. Bu anut <a class="si-noteref epub-type_noteref" href="#f22" id="backlink-22">22</a> çocuklara bu ismi kullanmak doğru olamayacağını o kadar söyledim; o kadar başka isimler buldum; beni dinlemediler. İnsan, romanına koyduğu insan timsallerinin<a class="si-noteref epub-type_noteref" href="#f23" id="backlink-23">23</a> elinde esir olduğunu benim kadar siz de bilirsiniz. Biz onların yüzünü, ruhunu, hayatını biraz seçilir çizgilerle hazırlar hazırlamaz insanın elinden çıkıyorlar, istediklerini söylüyorlar ve yapıyorlar. Bunlara lâkırdı anlatamayınca yapılacak şey bu romanı kâğıt üzerine koymaktan sarfınazar etmekti<a class="si-noteref epub-type_noteref" href="#f24" id="backlink-24">24</a>. Sanat hayatının en hâkim ve heyecanlı bir emri bütün tabiat ve hilkat kendini ifade etmek isteyen kuvvetlerin inkişafından<a class="si-noteref epub-type_noteref" href="#f25" id="backlink-25">25</a> başka bir şey değil ki. Rodin’in<a class="si-noteref epub-type_noteref" href="#f26" id="backlink-26">26</a> en mükemmel mermer heykelini yaparken duyduğu güzel heyecanı, topraktan bebek yoğuran çocuk da duymuyor mu? Ben de eskiden itaate<a class="si-noteref epub-type_noteref" href="#f27" id="backlink-27">27</a> alıştığım bu kuvvete bir daha mağlûb oldum. Çocuk gibi oturdum, iki ay emsalsiz<a class="si-noteref epub-type_noteref" href="#f28" id="backlink-28">28</a> bir heyecan içinde esasları tunçtan olan insanları çamurdan yoğurdum. İhtilâl ve isyan günlerinden beri koza, kurt, kelebek devirleri tetkik edilen mahlûkat<a class="si-noteref epub-type_noteref" href="#f29" id="backlink-29">29</a> gibi Sakarya silâh arkadaşlarımın “Ateşten Gömlek”te birkaç solgun aksini İstanbul, ihtilâl ve ordu günlerinden alıp kâğıt üstüne koymaya çalıştım. İstediğim gibi olmadığı için silâh arkadaşlarımdan af dilemek isterdim. Bize onlar ilham ettiler. Daha doğrusu, Karadağ Muhaberesi’nde dağın ortasında ismini hiçbir zaman bilemeyeceğim yağız atlı bir zâbitin dumanlar içinde kaybolup meydana çıkışı bana kocaman bir kalp hikâyesi tahayyül<a class="si-noteref epub-type_noteref" href="#f30" id="backlink-30">30</a> ettirdi. Eser Sakarya’nındır. Fena olabilir; fakat benim sanatımın yapabileceği en iyi şeydir. İnsan en çok sevdiklerine ancak en iyi yapabileceği şeyi verebiliyor. </p>
		<p>Size de bu kadar Anadolu’ya yakışan ve kendi başına bir şaheser olan isim için teşekkür etmek ve sizden af dilemek isterim, Yakup Kadri Bey. İsmin kudreti[nin] eserden kavî<a class="si-noteref epub-type_noteref" href="#f31" id="backlink-31">31</a> olması benim kabahatim değildir. </p>
		<p>Benim “Ateşten Gömlek”i eğer zaman söndürüp bir tarafa atmazsa Türk romanları arasında iki tane “Ateşten Gömlek” olacak. Belki elli sene sonra bir kütüphane rafında yan yana oturacak olan bu iki kitap Hans Andersen’in<a class="si-noteref epub-type_noteref" href="#f32" id="backlink-32">32</a> masallarındaki gibi belki dile gelir, birbirlerine geçmiş günleri söylerler. Kim bilir o uzak atide<a class="si-noteref epub-type_noteref" href="#f33" id="backlink-33">33</a> Türk gençliğinin sırtındaki “Ateşten Gömlek” ne kadar bizimkilerden başka olacaktır... </p>
		<p class="right">HALİDE EDİB</p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f1"><a class="si-backref" href="#backlink-1">1</a><span class="si-footnote-text">. <em>İkdam</em>: Nr. 9067’de (14 Haziran 1922) yayımlanan mektubun başlığı.</span></div>
		<div class="si-footnote html5_aside epub-type_footnote" id="f2"><a class="si-backref" href="#backlink-2">2</a><span class="si-footnote-text">. Istırap ve acı çeken.</span></div>
		<div class="si-footnote html5_aside epub-type_footnote" id="f3"><a class="si-backref" href="#backlink-3">3</a><span class="si-footnote-text">. Atıyordu.</span></div>
		<div class="si-footnote html5_aside epub-type_footnote" id="f4"><a class="si-backref" href="#backlink-4">4</a><span class="si-footnote-text">. Doğrulayan.</span></div>
		<div class="si-footnote html5_aside epub-type_footnote" id="f5"><a class="si-backref" href="#backlink-5">5</a><span class="si-footnote-text">. İnanmış.</span></div>
		<div class="si-footnote html5_aside epub-type_footnote" id="f6"><a class="si-backref" href="#backlink-6">6</a><span class="si-footnote-text">. Vazgeçtim.</span></div>
		<div class="si-footnote html5_aside epub-type_footnote" id="f7"><a class="si-backref" href="#backlink-7">7</a><span class="si-footnote-text">. Adına.</span></div>
		<div class="si-footnote html5_aside epub-type_footnote" id="f8"><a class="si-backref" href="#backlink-8">8</a><span class="si-footnote-text">. Doğuş, yaradılış.</span></div>
		<div class="si-footnote html5_aside epub-type_footnote" id="f9"><a class="si-backref" href="#backlink-9">9</a><span class="si-footnote-text">. Sıkışması.</span></div>
		<div class="si-footnote html5_aside epub-type_footnote" id="f10"><a class="si-backref" href="#backlink-10">10</a><span class="si-footnote-text">. Çırpınması.</span></div>
		<div class="si-footnote html5_aside epub-type_footnote" id="f11"><a class="si-backref" href="#backlink-11">11</a><span class="si-footnote-text">. Trajedisi.</span></div>
		<div class="si-footnote html5_aside epub-type_footnote" id="f12"><a class="si-backref" href="#backlink-12">12</a><span class="si-footnote-text">. Olgun.</span></div>
		<div class="si-footnote html5_aside epub-type_footnote" id="f13"><a class="si-backref" href="#backlink-13">13</a><span class="si-footnote-text">. Güç, çetin.</span></div>
		<div class="si-footnote html5_aside epub-type_footnote" id="f14"><a class="si-backref" href="#backlink-14">14</a><span class="si-footnote-text">. Üzmek.</span></div>
		<div class="si-footnote html5_aside epub-type_footnote" id="f15"><a class="si-backref" href="#backlink-15">15</a><span class="si-footnote-text">. Başarıyla.</span></div>
		<div class="si-footnote html5_aside epub-type_footnote" id="f16"><a class="si-backref" href="#backlink-16">16</a><span class="si-footnote-text">. Merakı.</span></div>
		<div class="si-footnote html5_aside epub-type_footnote" id="f17"><a class="si-backref" href="#backlink-17">17</a><span class="si-footnote-text">. Derinliğini.</span></div>
		<div class="si-footnote html5_aside epub-type_footnote" id="f18"><a class="si-backref" href="#backlink-18">18</a><span class="si-footnote-text">. Bunun için.</span></div>
		<div class="si-footnote html5_aside epub-type_footnote" id="f19"><a class="si-backref" href="#backlink-19">19</a><span class="si-footnote-text">. Güçlüklerini</span></div>
		<div class="si-footnote html5_aside epub-type_footnote" id="f20"><a class="si-backref" href="#backlink-20">20</a><span class="si-footnote-text">. Yeterli sayıyordum.</span></div>
		<div class="si-footnote html5_aside epub-type_footnote" id="f21"><a class="si-backref" href="#backlink-21">21</a><span class="si-footnote-text">. Ateşine.</span></div>
		<div class="si-footnote html5_aside epub-type_footnote" id="f22"><a class="si-backref" href="#backlink-22">22</a><span class="si-footnote-text">. İnatçı.</span></div>
		<div class="si-footnote html5_aside epub-type_footnote" id="f23"><a class="si-backref" href="#backlink-23">23</a><span class="si-footnote-text">. Örneklerinin.</span></div>
		<div class="si-footnote html5_aside epub-type_footnote" id="f24"><a class="si-backref" href="#backlink-24">24</a><span class="si-footnote-text">. Vazgeçmekti.</span></div>
		<div class="si-footnote html5_aside epub-type_footnote" id="f25"><a class="si-backref" href="#backlink-25">25</a><span class="si-footnote-text">. Gelişmesinden.</span></div>
		<div class="si-footnote html5_aside epub-type_footnote" id="f26"><a class="si-backref" href="#backlink-26">26</a><span class="si-footnote-text">. Fransız heykelci Auguste Rodin.</span></div>
		<div class="si-footnote html5_aside epub-type_footnote" id="f27"><a class="si-backref" href="#backlink-27">27</a><span class="si-footnote-text">. Boyun eğmeye.</span></div>
		<div class="si-footnote html5_aside epub-type_footnote" id="f28"><a class="si-backref" href="#backlink-28">28</a><span class="si-footnote-text">. Eşsiz</span></div>
		<div class="si-footnote html5_aside epub-type_footnote" id="f29"><a class="si-backref" href="#backlink-29">29</a><span class="si-footnote-text">. Yaratıklar.</span></div>
		<div class="si-footnote html5_aside epub-type_footnote" id="f30"><a class="si-backref" href="#backlink-30">30</a><span class="si-footnote-text">. Hayal.</span></div>
		<div class="si-footnote html5_aside epub-type_footnote" id="f31"><a class="si-backref" href="#backlink-31">31</a><span class="si-footnote-text">. Güçlü.</span></div>
		<div class="si-footnote html5_aside epub-type_footnote" id="f32"><a class="si-backref" href="#backlink-32">32</a><span class="si-footnote-text">. Danimarkalı masalcı Hans Christian Andersen.</span></div>
		<div class="si-footnote html5_aside epub-type_footnote" id="f33"><a class="si-backref" href="#backlink-33">33</a><span class="si-footnote-text">. Gelecekte.</span></div>
	</div>
</body>
</html>