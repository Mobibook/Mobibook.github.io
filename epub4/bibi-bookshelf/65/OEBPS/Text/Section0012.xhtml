<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="h2baslik1"><span style="font-weight:bold;">VII. TOPRAĞIN DÜZENLENMESİ</span></h2>

  <p class="indentmetin2">Her kim ki özgürce yaşamaya alışmış bir sitenin yöneticisi olur ve ona hiç zarar vermez, bilmelidir ki site ona zarar verecektir; çünkü ne geçen zamanın uzunluğunun ne de herhangi bir iyiliğin asla unutturamayacağı özgürlüğün adında ve eski geleneklerinde sitenin isyancılarına sığınacak yer her zaman vardır. Ve kişi sitede ne yaparsa yapsın, ona ne sağlarsa sağlasın, bunlar sakinlere zulmetmek ya da onları dağıtmak amacıyla yapılmıyorsa bu ad ve bu gelenekler asla unutulmayacaktır...</p>

  <p class="indentmetin2" style="text-align: right;">Machiavelli, <span style="font-style:italic;">Hükümdar</span></p>

  <p class="normal" style="text-align: center;"><span style="font-style: italic;">165</span></p>

  <p class="normal">Kapitalist üretim, artık haricî toplumlar tarafından sınırlanmayan alanı birleştirmiştir. Bu birleşme aynı zamanda yaygın ve yoğun bir <span style="font-style:italic;">bayağılaşma</span> sürecidir. Soyut pazar alanı için seri olarak üretilen metaların birikimi, nasıl bütün bölgesel ve yasal engelleri ve zanaat üretimindeki <span style="font-style:italic;">niteliği</span> koruyan Ortaçağ loncalarının her türlü kısıtlamalarını ortadan kaldırmak zorunda kaldıysa aynı şekilde mekânların özerkliğini ve niteliğini de yok etmek zorundaydı. Bu homojenleştirme gücü her türlü Çin Seddi'ni yerle bir etmiş olan ağır toptur.</p>

  <p class="normal" style="text-align: center;"><span style="font-style: italic;">166</span></p>

  <p class="normal"><span style="font-style:italic;">Metanın özgür uzamı</span> kendisiyle daha fazla özdeşleşmek, durağan monotonluğa mümkün olduğu kadar çok yakın olabilmek için bundan böyle her an değişmekte ve yeniden yapılanmaktadır.</p>

  <p class="normal" style="text-align: center;"><span style="font-style: italic;">167</span></p>

  <p class="normal">Coğrafi mesafeyi ortadan kaldıran bu toplum, mesafeyi gösterisel ayrılık olarak kendi içinde yeniden üretir.</p>

  <p class="normal" style="text-align: center;"><span style="font-style: italic;">168</span></p>

  <p class="normal">Meta dolaşımının yan ürünü olan ve bir tüketim olarak kabul edilen insan dolaşımı, yani turizm, aslında bayağılaşmış şeyin görmeye gidildiği boş zamandan başka bir şey değildir. Değişik yerlere yapılan ziyaretlerin İktisadî açıdan düzenlenişi, bu yerlerin birbirine <span style="font-style:italic;">denk</span> olduklarına dair bir güvenceyi kendi içinde taşır. Yolculuktan zamanı geri almış olan modernleşme aynı zamanda uzamın gerçekliğini de almıştır.</p>

  <p class="normal" style="text-align: center;"><span style="font-style: italic;">169</span></p>

  <p class="normal">Çepeçevre her tarafa şekil veren toplum, kendi toprağını, yani bu vazifeler kümesinin somut temelini işlemek için özel bir teknik geliştirmiştir. Şehircilik, kapitalizmin doğal ve insani çevreyi ele geçirmesidir; mutlak hâkimiyet şeklinde mantıklı olarak gelişen kapitalizm, artık uzamın tamamını <span style="font-style:italic;">kendi dekoruymuş</span> gibi yeniden yaratabilir ve yaratmalıdır.</p>

  <p class="normal" style="text-align: center;"><span style="font-style: italic;">170</span></p>

  <p class="normal">Yaşamı bariz bir şekilde donduran şehircilikle tatmin edilen kapitalist ihtiyaç, Hegel'in sözleriyle, “uzamın barışçıl biraradalığı”nın “zamanın akışı içindeki sabırsız oluşum” üzerindeki mutlak üstünlüğü olarak ifade edilebilir.</p>

  <p class="normal" style="text-align: center;"><span style="font-style: italic;">171</span></p>

  <p class="normal">Eğer kapitalist ekonominin bütün teknik güçleri ayrılıkları meydana getiren araçlar olarak anlaşılmak zorundaysa, şehircilik örneğinde bu teknik güçlerin temelindeki donanımla, bu güçlerin yayılmasına elverişli olan toprağın işlenmesiyle, bizzat <span style="font-style:italic;">ayrılık </span>tekniğiyle ilgileniriz.</p>

  <p class="normal" style="text-align: center;"><span style="font-style: italic;">172</span></p>

  <p class="normal">Şehircilik, sınıf iktidarını savunan kesintisiz görevin modern icrasıdır: Kentsel üretim koşullarının tehlikeli bir şekilde <span style="font-style:italic;">bir araya getirdiği</span> işçilerin en küçük parçalarına dek bölünmesinin sürdürülmesi. Bu bir araya gelme olasılığının her biçimine karşı yürütülmesi gereken sürekli mücadele en uygun zeminini şehircilikte bulur. Fransız Devrimi’nde edinilen deneyimlerden bu yana, bütün yerleşik iktidarların sokaktaki düzeni sağlama araçlarını artırma çabası, sonunda sokağın ortadan kaldırılmasıyla doruk noktasına ulaşır. Lewis Mumford, <span style="font-style:italic;">The City in History</span> (Tarih Boyunca Şehir)'de “artık tekdüze olan dünyayı” anlatırken “uzun mesafeli kitle iletişim araçlarıyla birlikte, halkın tecridinde çok daha etkili bir denetim aracı ortaya çıkmıştır” diye belirtir. Ama şehirciliğin gerçekliğini oluşturan genel tecrit hareketi, planlanabilir üretim ve tüketim ihtiyaçlarına göre işçilerin denetimli bir şekilde yeniden sisteme dahil edilmelerini de sağlamak zorundadır. Sisteme dahil olmak, tecrit edilmiş bireylerin <span style="font-style:italic;">birlikte tecrit edilmiş</span> bireyler olarak yeniden ele geçirilmelerini gerektirir: Fabrikalar ve kültür evleri, tatil köyleri ve “toplu konutlar” tecrit edilmiş bireyi <span style="font-style:italic;">aile yuvasına</span> kadar izleyen bu sahte kolektiviteye hizmet etmek amacıyla özellikle düzenlenmiştir. Gösteri mesajı alıcılarının yaygın olarak kullanımı bireyin tecridinin egemen imajlarla, bütün güçlerini sadece bu tecritten alan imajlarla dolu olmasını mümkün kılar.</p>

  <p class="normal" style="text-align: center;"><span style="font-style: italic;">173</span></p>

  <p class="normal">Önceki her dönemde egemen sınıfların tatmin edilmesine adanmışken ilk defa yeni bir mimari doğrudan doğruya <span style="font-style:italic;">yoksullara</span> yönelmiştir. Bu yeni konut örneğinin biçimsel sefilliği ve devasa yaygınlığı, onun hem amacından hem de modern inşaat koşullarından kaynaklanan <span style="font-style:italic;">kitlesel</span> karakterinden ileri gelir. Toprağı, soyut bir şekilde tecrit toprağı olarak düzenleyen <span style="font-style:italic;">otoriter karar </span>hiç kuşku yok ki modern inşaat koşullarının özünde yer alır. Bu açıdan geri kalmış ülkelerde sanayileşmenin başladığı her yerde, yerleştirilmesi düşünülen yeni toplumsal yaşam tarzına uygun uzam olarak, aynı mimari ortaya çıkar. Toplumun maddî gücünün gelişmesinde kaydedilen aşama ve bu güce bilinçli bir şekilde hâkim olma konusundaki <span style="font-style:italic;">gecikme,</span> tıpkı termo-nükleer silahlanma ya da doğum kontrolü (kalıtımın manipüle edilme imkânı zaten elde edilmiştir) sorunlarındaki kadar açık bir şekilde şehircilikte de görülmektedir.</p>

  <p class="normal" style="text-align: center;"><span style="font-style: italic;">174</span></p>

  <p class="normal">Şimdiki zaman, şehir ortamının daha şimdiden öz-yıkım zamanıdır. “Şehir artıklarının biçimsiz yığınlarıyla'’ (Lewis Mumford) kaplı kırsal kesimde görülen şehir patlaması doğrudan doğruya tüketimin buyrukları doğrultusunda düzenlenmiştir. İlk meta bolluğu aşamasının pilot-malı olan otomobilin diktatörlüğü, eski şehir merkezlerini yerinden eden ve giderek genişleyen bir yayılmaya yol açan otoyolların hâkimiyetiyle çevreye damgasını vurmuştur. Aynı zamanda, şehir dokusuna dair tamamlanmamış yeni düzenleme dönemleri, bir <span style="font-style:italic;">otopark</span> platformu üzerindeki çıplak arazilerde kurulu dev <span style="font-style:italic;">süpermarketler</span> olan "dağıtım fabrikaları" etrafında geçici olarak yoğunlaşır; ve bu çılgın tüketim tapınakları, kısmi bir kalabalığın yeniden oluşmasına yol açtıklarından aşırı kalabalık ikincil merkezler haline gelir gelmez onları dışlayan merkezkaç hareket içinde uzaklaşırlar. Ama tüketimin teknik örgütlenmesi, ilk planda şehrin <span style="font-style:italic;">kendi kendini tü ketmesi'ne</span> yol açmış olan genel çözülmenin örgütlenmesinden başka bir şey değildir.</p>

  <p class="normal" style="text-align: center;"><span style="font-style: italic;">175</span></p>

  <p class="normal">Tümüyle kent-kır çatışması etrafında gelişen iktisadi tarih, her iki terimi de ortadan kaldıran bir başarıya ulaşmıştır. Toplu tarihsel gelişmenin günümüzde bağımsız ekonomi hareketinin sürdürülmesi adına <span style="font-style:italic;">felce uğraması,</span> kent ve kırın yok olmaya başladığı dönemin olgusudur, kentle kırın farklılıkları <span style="font-style:italic;">aşılmamakta,</span> her ikisi de aynı anda çökmektedir. Var olan şehir gerçekliğinin aşılmasına katkıda bulunması gereken tarihsel devinimin başarısızlığa uğramasından kaynaklanan kent ve kırın karşılıklı yıpranması, en ileri sanayileşmiş bölgeleri kapsayan ayrışmış unsurlarının bu eklektik karışımında görülebilir.</p>

  <p class="normal" style="text-align: center;"><span style="font-style: italic;">176</span></p>

  <p class="normal">Evrensel tarih kentlerde doğmuş ve kentin kır üzerindeki kesin zaferiyle birlikte olgunlaşmıştır. Marx'a göre burjuvazinin en önemli devrimci faziletlerinden biri “kırı” <span style="font-style:italic;">havası hile insanı özgürleştiren</span> “kente boyun eğdirmesi” olgusudur. Ama, eğer kentin tarihi özgürlüğün tarihi ise aynı zamanda zorbalığın ve hem kırı hem de kenti denetleyen devlet yönetiminin de tarihidir. Kent, sadece tarihsel özgürlüğün mücadele alanı olabilmiştir, özgürlüğe sahip olamamıştır. Kent, <span style="font-style:italic;">tarih ortamıdır;</span> çünkü o, hem tarihsel girişimi mümkün kılan toplumsal iktidarın yoğunlaşması hem de geçmişin bilincidir. Kenti tasfiye etmeye yönelik mevcut eğilim, ekonominin tarihsel bilince boyun eğmesindeki ve kendisinden alınmış güçleri yeniden ele geçiren toplumun birleşmesindeki gecikmenin bir başka şekilde ifade edilmesinden ibarettir.</p>

  <p class="normal" style="text-align: center;"><span style="font-style: italic;">177</span></p>

  <p class="normal">“Kır tam tersine bir olgu sergiler: tecrit ve ayrılık” (<span style="font-style:italic;">Alman İdeolojisi).</span> Kentleri yok eden şehircilik, eski kır yaşantısına özgü doğal ilişkiler kadar doğrudan doğruya tarihsel kent tarafından sorgulanan dolaysız toplumsal ilişkilerin de kaybolduğu <span style="font-style:italic;">sahte bir kırı</span> yeniden kurar. Bu, günümüzün “düzenlenmiş toprağı”nda barınma ve gösterisel denetim koşullarının yeniden yarattığı yeni bir <span style="font-size: 1em; text-indent: 0.75em;">yapay köylülüktür: Köylülüğün bağımsız bir eyleme kalkışmasını ve yaratıcı bir tarihsel güç olarak ortaya çıkmasını her zaman engellemiş olan coğrafi dağınıklık ve dar kafalılık bugün yeniden üreticilerin özelliği haline gelmiştir; nasıl ki işlerin doğal ritmi tarım toplumunun eriminin ötesinde kalıyorsa, bizzat kendilerinin ürettiği dünyanın devinimi de köylülerin erimlerinin ötesinde kalır. Ama “Doğu despotizminin” sarsılmaz temeli olan ve dağılması bürokratik merkeziyetçiliğe yol açan bu köylülük, modern devlet bürokrasisinin gelişme koşullarının ürünü olarak yeniden ortaya çıktığında,</span> <span style="font-size: 1em; text-indent: 0.75em; font-style: italic;">duyarsızlığı</span> <span style="font-size: 1em; text-indent: 0.75em;">artık</span> <span style="font-size: 1em; text-indent: 0.75em; font-style: italic;">tarihsel olarak üretilmek</span> <span style="font-size: 1em; text-indent: 0.75em;">ve korunmak zorundaydı; doğal kayıtsızlığın yerini, hatanın örgütlü gösterisi almıştı. Teknolojik sahte-köylülüğün “yeni kentleri”, üzerine inşa edildikleri tarihsel zamandan kopuşlarını bulundukları alana açıkça kaydederler; sloganları şu olabilir: “Bu noktada artık hiçbir şey olmayacaktır ve</span> <span style="font-size: 1em; text-indent: 0.75em; font-style: italic;">asla hiçbir şey olmamıştır</span><span style="font-size: 1em; text-indent: 0.75em;">.” Kentlerde özgürleştirilmek zorunda olan tarih henüz özgürleştiril mediği içindir ki</span> <span style="font-size: 1em; text-indent: 0.75em; font-style: italic;">tarihin yokluğunda ortaya çıkan</span> <span style="font-size: 1em; text-indent: 0.75em;">güçler, kendi özel alanlarını oluşturmaya başlarlar.</span></p>

  <p class="normal" style="text-align: center;"><span style="font-style: italic;">178</span></p>

  <p class="normal">Bu alacakaranlıktaki dünyayı tehdit eden tarih, aynı zamanda da mekânı yaşanmış zamana boyun eğdirebilen güçtür. Proleter devrimi, <span style="font-style:italic;">beşeri coğrafyanın eleştirisi'</span>dir; bu eleştiri dolayısıyla bireyler ve topluluklar, sadece emeklerine değil bütün tarihlerine de sahip olmalarına elverişli yer ve olayları yaratmak zorundadırlar. Bu değişen oyun alanında ve özgürce seçilmiş oyun kurallarının farklılıklarında, yer özerkliği, toprağa zorunlu bir bağlanmayı yeniden devreye sokmadan ve böylelikle seyahatin ve bütün anlamı içinde saklı olan bir seyahat gibi anlaşılan yaşamın gerçekliğini gündeme getirerek yeniden keşfedilebilir.</p>

  <p class="normal" style="text-align: center;"><span style="font-style: italic;">179</span></p>

  <p class="normal">Şehircilikle ilgili en önemli devrimci düşünce ne şehirci, ne teknolojik ne de estetiktir. Bu, İşçi Konseyleri iktidarının, <span style="font-style:italic;">devlet karşıtı</span> proletarya <span style="font-style:italic;">diktatörlüğü'nün,</span> yürürlüğe konulabilir bir diyalogun ihtiyaçlarına göre bütün çevreyi yeniden oluşturma kararıdır. Mevcut koşulların tamamını değiştirerek etkili olabilecek Konseyler iktidarı, eğer tanınmak ve <span style="font-style:italic;">kendini</span> kendi dünyasında <span style="font-style:italic;">tanımak</span> istiyorsa daha ufak bir görevi üstlenemez.</p>

  <h4 class="sigil_not_in_toc"><a id="bookmark27"></a></h4>
</body>
</html>
