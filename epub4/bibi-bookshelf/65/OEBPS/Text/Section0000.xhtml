<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p class="normal">GUY DEBORD</p>

  <p class="normal">XX. yüzyılın ikinci yarısının en önemli düşünürlerinden. Filozof, yazar, sinemacı. 1950’de yıkıcı bir “sanat” akımı olarak ortaya çıkmış olan Lett-rist Enternasyonal’e katıldı. 1952'de yaptığı deneysel <span style="font-style:italic;">Hurlements en favoeur de Sade</span> filminin ilk gösterimi sırasında çıkan olaylarla ve aynı yıl Paris’e gelen Charlie Chaplin’in yaptığı basın toplantısına baskın yaparak onu faşistlikle suçlayan dört kişilik grupta oynadığı rolle adını duyurdu. İlk önemli yazıları, grubun çıkardığı <span style="font-style:italic;">Potlatch</span> adlı dergide yayımlandı. 1957'de <span style="font-style:italic;">Memoires</span> adlı bir kitap yayımladı. Kitabı kendisi yazmamış, çeşitli kitap, dergi ve gazetelerden aldığı paragrafları, cümleleri, sözcükleri, bina ve şehir planlarını, reklam panolarını, karakterler, reprodüksiyon ve fotoğrafları gelişigüzel bir biçimde bir araya getirmiş, arkadaşı Danimarkalı ressam Asger Jorn da çeşitli leke ve renkli çizgilerle “kitaba” katkıda bulunmuştu. Aynı yıl Avrupalı birkaç avangard ve devrimci grubun bir araya gelmesiyle oluşan ve 1968 olayları üzerinde çok önemli bir etkisi olan Sitüasyonist Enternasyonal'in kurucuları arasında yer aldı. Sanat ile devrimci pratik arasındaki kopukluğu ortadan kaldırmayı hedefleyen grup “şiiri devrimin hizmetine” değil “devrimi şiirin hizmetine” sokmaktan yanaydı. 1972’de Sitüasyonist hareket kendini feshetti.</p>

  <p class="normal">Debord, temel eseri <span style="font-style:italic;">Gösteri Toplumu'nun</span> ilk baskısında kendi portresini şöyle çizer:</p>

  <p class="normal">"Guy Debord. Kendine soracak olursanız sinemacıdır. 1957 yılında kurulmuş olan Sitüasyonist Enternasyonal'in kurucularından ve üyesidir. Enternasyonal'in Fransa yayınlarının sorumluluğunu uzun süre üstlendi. Sitüasyonist ajitasyonun yayıldığı birçok ülkede, özellikle Almanya, İngiltere ve İtalya'da bu örgütlenmenin çeşitli faaliyetlerine de (Gondi veya Decayeux adı altında) kimi zaman katıldı. 1967 yılında <span style="font-style:italic;">Gösteri Toplumu'</span>nu yayımladı. Ertesi yıl, 1968 Mayıs karışıklıkları sırasında en aşırı akımın öncüleri arasında yer aldı. Bu olayların ardından, Avrupa ve Amerika'daki aşırı-solcular üzerinde tezlerinin büyük etkisi oldu. Fransız. 193l'de Paris'te doğdu." (1994'de öldü.)</p>

  <p class="normal">KİTAPLARI: <span style="font-style:italic;">La société du spectacle</span> (1967; Gösteri Toplumu), <span style="font-style:italic;">Com-mentaires sur la société du spectacle</span> suivie de <span style="font-style:italic;">Preface â la quatriéme edition italienne de ‘la société du spectacle’</span> (1988; Gösteri Toplumu Üzerine Yorumlar ve 'Gösteri Toplumu'nun İtalyanca Dördüncü Baskısına Önsöz), <span style="font-style:italic;">Panégyrique</span> (1989; Övgü), <span style="font-style:italic;">Considerations sur l'assasinat de Gérard Le-bovici</span> (1985; Gerard Lebovici’nin Öldürülmesi Üzerine Mülâhazalar), <span style="font-style:italic;">Cette mauvaise reputation...</span> (1993; Şu Kötü Ün...), <span style="font-style:italic;">(Euvres cinémato-graphiques completes</span> (1978; Sinematografik Bütün Eserler)</p>

  <p class="normal">FİLMLERİ: <span style="font-style:italic;">Hurlements en favoeur de Sade</span> (1952; Sade İçin Ulumalar), <span style="font-style:italic;">Sur le passage de quelques personnes â travers une assez courte unite de temps</span> (1959; Çok Kısa Bir An Boyunca Birkaç Kişinin Geçip Gidişi Üstüne); <span style="font-style:italic;">Critique de la Séperation</span> (1961; Ayrılığın Eleştirisi) ve In girum imus nocte et consumimur igni (1978).</p>
</body>
</html>
