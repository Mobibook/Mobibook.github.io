<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 class="h2baslik1"><a id="bookmark0"></a><span style="font-weight:bold;">IX. MADDİLEŞMİŞ İDEOLOJİ</span></h2>

  <p class="indentmetin2">Özbilinç; başka bir özbilinç için varolduğunda ve varolduğundan dolayı <span style="font-style:italic;">kendinde</span> ve <span style="font-style:italic;">kendi için</span> varolur; yani ancak tanınan varlık olarak vardır.</p>

  <p class="indentmetin2" style="text-align: right;">Hegel, <span style="font-style:italic;">Tinin Fenomenolojisi</span></p>

  <p class="normal" style="text-align: center;"><span style="font-style: italic;">212</span></p>

  <p class="normal">İdeoloji, tarihin çelişkilerle yüklü gidişatında, sınıflı bir toplum düşüncesinin <span style="font-style:italic;">temeli'</span>dir. İdeolojik olgular asla basit kuruntular olmamışlardır, bunlar daha ziyade gerçekliklerin deforme olmuş bilincidir ve böylelikle, karşılığında, gerçekten deforme edici bir eylemi harekete geçiren gerçek etkenlerdir; özerkleşmiş iktisadi üretimin somut başarısının yol açtığı ideolojinin gösteri biçiminde <span style="font-style:italic;">maddileşmesi,</span> toplumsal gerçeklik ile tüm gerçeği kendi modeline göre yeniden yontabilmiş olan bir ideolojiyi pratikte birbirine karıştırdığında bu durum daha da geçerlilik kazanır.</p>

  <p class="normal" style="text-align: center;"><span style="font-style: italic;">213</span></p>

  <p class="normal">Evrensel olanın <span style="font-style:italic;">soyut</span> iradesi ve yanılsaması olan ideoloji, evrensel soyutlama ve yanılsamanın modern toplumdaki etkili diktatörlüğü yoluyla meşruiyet kazandığında artık kısmi olanın iradeci mücadelesi olmaktan çıkar, zaferi olur. Bu noktada, ideolojik iddia bir tür kesin pozitivist kusursuzluk kazanır: Artık o tarihsel bir seçim değil, bir gerçekliktir. Bu tür bir iddiada, ideolojilerin özel <span style="font-style:italic;">isimleri</span>'ne yer yoktur. Sistemin hizmetindeki tamamen ideolojik çalışmanın rolü bile, her türlü ideolojik fenomenin ötesindeymiş gibi görünmek isteyen bir “epistemolojik temel”in tanınmasından başka bir şey olarak kabul edilmez. Maddileştirilmiş ideolojinin kendisi de ifade edilebilir bir tarihsel programa sahip olmadığı gibi bir isme de sahip değildir. Bu, bir başka deyişle <span style="font-style:italic;">ideolojiler</span> tarihinin sona ermesidir.</p>

  <p class="normal" style="text-align: center;"><span style="font-style: italic;">214</span></p>

  <p class="normal">Bütün iç mantığı, Mannheim’ın kastettiği anlamıyla “bütüncül ideoloji”ye varan ideoloji, -kendisini dondurulmuş bir <span style="font-style:italic;">bütünlüğün </span>sahte-bilgisi olarak dayatan bölümün despotizmi, yani <span style="font-style:italic;">totaliter </span>bakış açısı şimdi tarih-dışılığın devinimsiz gösterisinde tamamlanmaktadır. Onun tamamlanması, aynı zamanda toplumun tamamı içindeki çözülmesidir. Bu toplumun <span style="font-style:italic;">pratikteki çözülmesi</span> ile birlikte, tarihsel yaşama giden yolu kapatan <span style="font-style:italic;">son saçmalık</span> olan ideoloji de ortadan kalkmak zorundadır.</p>

  <p class="normal" style="text-align: center;"><span style="font-style: italic;">215</span></p>

  <p class="normal">Gösteri öncelikle ideolojidir, çünkü kendi bütünlüğü içinde, bütün ideolojik sistemlerin özünü sergiler ve gösterir: yoksullaşma, köleleşme ve gerçek yaşamın yadsınması. Gösteri maddi olarak “insanlar arasındaki ayrılık ve uzaklaşmanın” ifadesidir. Gösteride yoğunlaşmış olan “sahtekârlığın yeni <span style="font-style:italic;">gücü</span>”nün temeli bu üretimde yatmaktadır ve bu üretim sayesinde, “nesneler yığınıyla birlikte... insanı köleleştiren yabancı varlıkların yeni alanı da gelişir.” Bu, ihtiyacı yaşamın karşısına çıkaran bir yayılmanın en ileri aşamasıdır. “Demek ki, paraya duyulan ihtiyaç ekonomi politiğin ürettiği gerçek ve tek ihtiyaçtır.” (<span style="font-style:italic;">Ekonomi</span> ve <span style="font-style:italic;">Felsefe Üzerine Elyazmaları).</span> Gösteri, Hegel'in Jena'nın <span style="font-style:italic;">Realphilo sophie'</span>sinde paranın ilkesi olarak izah ettiği ilkeyi toplumsal yaşamın tamamına yayar; bu “ölü olanın, kendi içinde hareket edenin yaşamıdır.”</p>

  <p class="normal" style="text-align: center;"><span style="font-style: italic;">216</span></p>

  <p class="normal"><span style="font-style:italic;">Feuerbach Üzerine Tezler'</span>de özetlenmiş olan, felsefenin, idealizm ve materyalizm arasındaki karşıtlığı aşan praksiste gerçekleşmesi tasarısının tersine gösteri, kendi evreninin sahte-somutluğu dahilinde materyalizmin ve idealizmin ideolojik özelliklerini hem korur hem de dayatır. Dünyayı bir etkinlik olarak değil, bir temsil olarak gören ve sonuçta maddeyi idealleştiren eski materyalizmin seyirlik yanı, somut şeylerin otomatik olarak toplumsal yaşamın efendileri haline geldiği gösteride gerçekleşir. Buna karşılık, idealizmin <span style="font-style:italic;">düşlenen etkinliği</span> de gösterge ve işaretlerin teknik aracılığıyla gösteride gerçekleşir; bu gösterge ve işaretler sonuçta soyul bir ideali maddileştirirler.</p>

  <p class="normal" style="text-align: center;"><span style="font-style: italic;">217</span></p>

  <p class="normal">Gabel'in <span style="font-style:italic;">Yanlış Bilinç</span> adlı kitabında ideoloji ve şizofreni arasında kurduğu paralellik, ideolojinin maddileşmesinin iktisadi sürecine yerleştirilmelidir. Toplum, ideolojinin eskiden beri olduğu şey haline gelmiştir. Praksisin bütünlüğünün bozulması ve buna eşlik eden anti-diyalektik yanlış bilinç; işte gösterinin boyunduruğu altındaki gündelik yaşamın her anında dayatılan şey. Bu, “insanların karşılaşma yeteneğindeki başarısızlığın” sistemli olarak örgütlenmesi ve bu yeteneğin yerini <span style="font-style:italic;">sanrılı bir toplumsal olgu'</span>nun<span style="font-style:italic;"> </span>alması olarak anlaşılmalıdır: karşılaşmanın yanlış bilinci, “karşılaşma yanılsaması.” Hiç kimsenin artık diğerleri tarafından <span style="font-style:italic;">tanıtlamadığı</span> bir toplumda, her birey kendi gerçekliğini tanıyamaz hale gelir. İdeoloji kendi ortamını bulmuştur, ayrılık kendi dünyasını kurmuştur.</p>

  <p class="normal" style="text-align: center;"><span style="font-style: italic;">218</span></p>

  <p class="normal">Gabel, “klinik şizofreni göstergelerinde, bütünlük diyalektiğindeki düşüş (en aşırı biçimi olan ayrışmayla birlikte) ile oluşum diyalektiğindeki düşüş (en aşırı biçimi olan donuklukla birlikte) bir hayli iç içe geçmiş görünür,” der. Ardında kendi yaşamının sürgün edildiği gösteri <span style="font-style:italic;">ekranıyla</span> sınırlı yalınkat bir evrenin tutsağı olan seyirci bilinci, artık metaları ve metalarının politikası ile tek yanlı olarak kuşatan <span style="font-style:italic;">kurgusal muhataplar'</span>dan başka bir şey tanımaz. Gösteri, kendi bütünlüğü içinde, seyircinin “aynadaki imajı"dır. Burada sahnelenen şey genelleşmiş bir otizmden sahte çıkış kapısıdır.</p>

  <p class="normal" style="text-align: center;"><span style="font-style: italic;">219</span></p>

  <p class="normal">Benlik ve dünya arasındaki sınırları dünyanın varlık-yokluğunu kuşatan benliğin ezilmesiyle ortadan kaldıran gösteri, görünüşün örgütlenmesiyle sağlanan sahtekârlığın <span style="font-style:italic;">gerçek mevcudiyeti'</span>yle<span style="font-style:italic;"> </span>bütün yaşanmış hakikati bastırarak doğru ile yanlış arasındaki sınırları da ortadan kaldırır. Tuhaf gündelik kaderine edilgen bir şekilde boyun eğen bir kimse, büyülü tekniklere başvurarak bu kadere aldatıcı bir şekilde tepki gösteren bir deliliğe doğru itilir. Metaların tanınması ve tüketilmesi, karşılıksız bir iletişime gösterilen bu sahte karşılığın can damarıdır. Tüketicinin hissettiği taklit ihtiyacı, kesinlikle, onun temel mahrumiyetinin bütün görünüşleri tarafından şartlandırılmış çocuksu bir ihtiyaçtır. Gabel'in tamamen farklı bir patalojik düzey için kullandığı tabirle söylemek gerekirse, "temsile duyulan anormal ihtiyaç, burada, varoluşun sınırında kalmış olmanın verdiği azap verici bir duyguyu telâfi etmektedir."    </p>

  <p class="normal" style="text-align: center;"><span style="font-style: italic;">220</span></p>

  <p class="normal">Yanlış bilinç mantığı kendini doğru bir şekilde tanıyamıyorsa, gösteri ile ilgili eleştirel hakikatin araştırılması doğru bir eleştiri olmak zorundadır. Pratik mücadelesini uzlaşmaz gösteri düşmanları arasında vermek ve onların olmadıkları yerde kendisinin de olmadığını kabul etmek zorundadır. Doğrudan etkili olmaya duyulan soyut istek, reformist uzlaşmalara girişmeye ya da sahte-devrimci kalıntıların ortak eylemine katılmaya kalkıştığında hâkim düşünce yasalarını, <span style="font-style:italic;">güncelliğin</span> müstesna bakış açısını kabul eder. Böylelikle, taşkınlık, alt edilmeye çalışılırken yeniden ortaya çıkar. Tersine, gösteriyi aşan eleştiri <span style="font-style:italic;">beklemeyi bilmek</span> zorundadır.</p>

  <p class="normal" style="text-align: center;"><span style="font-style: italic;">221</span></p>

  <p class="normal">Tersyüz edilmiş hakikatin maddî temellerinden kurtulmak; işte çağımızın kurtuluşunu oluşturan şey budur. “Dünyaya hakikati yerleştirmeye dair bu tarihsel misyon”u ne tecrit edilmiş birey ne de manipülasyonlara boyun eğmiş darmadağınık kalabalık yerine getirebilir; bu misyonu ancak bugün ve daima, gerçekleşmiş demokrasinin yabancılaştırmayan biçimine, yani pratik teorinin kendi kendini denetlediği ve kendi eylemini görebildiği Konseye bütün iktidarı devretmek suretiyle bütün sınıfların çözülmesini gerçekleştirmeye muktedir sınıf yerine getirebilir. Bu kurtuluş, bireylerin “doğrudan doğruya evrensel tarihe bağlı oldukları” ve diyaloğun, kendi koşullarının zaferini sağlamak için silahlandığı yerden başka yerde mümkün değildir.</p>
</body>
</html>
