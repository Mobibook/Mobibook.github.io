<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>61</h2>

      <p>Ammar uyandığında, sadece karanlıkla karşılaştı. Omzunda sanki koca bir kor parçası yanıyordu. Ellerini kaldırıp yüzüne götürmek istedi, fakat can acısıyla hemen indirdi. Bileğini sıyıran mermiyi o zaman hatırladı. Sağlam elini kaldırıp yüzünü yokladı, ama alnından çenesine kadar tüm suratı sargılar altındaydı ve hiçbir şey hissetmiyordu.</p>

      <p>Gözlerinin kör olduğunu ve ömrünün sonuna kadar göremeyeceğini anlamıştı ve buna dayanamazdı. Elini çevresinde dolaştırıp, kendini öldürebileceği bir silah aradı, fakat parmakları sadece rutubetli, düz bir kaya parçasına değdi.</p>

      <p>Ammar kendini ilk kez bu kadar çaresiz hissediyordu. Ayağa kalktı ve sendeleyerek yere yuvarlandı. O sırada iki el, omuzlarından yakaladı.</p>

      <p>İbn Telmuk, "Kımıldama ve ses çıkarma Süleyman Aziz," diye fısıldadı. "Amerikalılar bizi arıyorlar."</p>

      <p>Ammar, Telmuk'un ellerine yapıştı, bir şeyler söylemek istedi, ama konuşamıyordu, parçalanmış çenesini destekleyen sargının arasından sadece hayvan sesine benzer garip birtakım hırıltılar çıktı.</p>

      <p>İbn Telmuk onun kulağına eğilip, "Maden tünellerinden birinde, küçük bir kovuktayız," diye fısıldadı. "Yakınımıza kadar geldiler, ama kovuğun önüne bir duvar yaptığımdan bizi göremediler."</p>

      <p>Ammar onu anladığını belirtmek için başını hafifçe salladı, bir şeyler söylemek istiyordu, ama bunu yapamayacağını anlamıştı. İbn Telmuk, sanki onun düşüncelerini okuyordu. "Ölmek mi istiyorsun Süleyman Aziz? Hayır, sen ölmeyeceksin, ikimiz birlikte gideceğiz, ama Allah ne zaman isterse."</p>

      <p>Ammar çaresizliğin pençesinde kıvranıp duruyordu. Şimdiye kadar, hiçbir zaman kontrolünü bu şekilde kaybetmemişti. Acıları tahammül edilmez gibiydi ve ömrünün geri kalan yıllarını, kör ve sakat olarak bir hapishane hücresinde geçirme düşüncesi onu çıldırtıyordu. Kendine olan güvenini tamamen yitirmişti. O anda, İbn Telmuk gibi yakın bir dostuna bile tahammül edemiyordu. Başkalarına bağımlı olarak yaşaması imkânsızdı.</p>

      <p>Telmuk şefkat dolu bir sesle, "Şimdi dinlenmelisin dostum," dedi. "Adadan kaçma zamanımız geldiğinde tüm gücüne ihtiyacın olacak."</p>

      <p>Ammar yere uzandı ve yan tarafına döndü. Zemin ıslaktı ve elbisesi vücuduna yapışıyordu, ama yaralarının acısı öyle korkunçtu ki, zeminin rahatsızlığını hissedemiyordu bile.</p>

      <p>Görevini tamamlayamaması ve başarısızlığı onu deli ediyordu, tüm umutlarını yitirmişti. Ahmed Yezid'in alay ederek üzerine geldiğini görür gibiydi. O adamdan intikam almak için yaşaması gerektiğini biliyordu. Bunu kendi kendine birkaç kez tekrarlayınca, kendine olan güveni yerine geldi.</p>

      <p>Kendi elleriyle öldürmek istediği iki kişi vardı şimdi ve bunlar, Pitt ve Yezid'di. Ama onları tek başına öldüremeyeceğinin de bilincindeydi. Gözleri görmüyordu ve sakat kalacaktı. Yine en yakın dostu İbn Telmuk'a güvenmek zorundaydı ve intikamını ancak onun yardımıyla alabilirdi.</p>

      <p>Telmuk çakalı yakalayıp ona teslim eder ve o da onun başını kesip atabilirdi.</p>
    </div>
  </div>
</body>
</html>
