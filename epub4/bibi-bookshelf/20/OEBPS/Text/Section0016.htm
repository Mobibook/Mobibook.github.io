<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>17</h2>

      <p>Pitt, içeriye girdikten sonra durdu ve dizleri üzerine çöküp çevresine bakındı. Kalbinin atışlarını duyuyor, nefesinin, boşaltma vanasından çıkışını hissedebiliyordu. Bir süre sonra, gözleri karanlığa alışmaya başlamıştı.</p>

      <p>İçeride ne bulması gerektiğini bilmiyordu, ama kenardaki raflara dizilmiş bir sürü toprak kap, kavanoz, şişe ve tabağın ortasında buluvermişti kendisini. Daha önce elini içeriye uzattığında dokunduğu sert ve yuvarlak şey de rengi küfyeşiline dönüşmüş büyük bir bakır kavanozdu.</p>

      <p>Önce dizlerinin sert döşemede durduğunu sandı, ama elleriyle yoklayınca üstü tuğla kaplı bir ocağın üzerinde bulunduğunu anladı. Başını kaldırınca, nefesiyle oluşturduğu baloncukların yükselip dağıldıklarını gördü. Ayağa kalktığında, omuzlarına kadar su seviyesinin üstüne çıktığını gördü.</p>

      <p>Buzun üstündekilere, "Geminin içine girdim," dedi. "Üst yarı kuru ve kamera da çalışıyor."</p>

      <p>Giordino, sadece, "Anlaşıldı," dedi ve kesti.</p>

      <p>Pitt bir yandan su altı ve üstü çekimleri yapıyor, bir yandan da bilgi veriyordu. Kapağı açık bir dolapta birçok cam kavanoz buldu. Birini alıp bakınca, içinde sikkeler bulunduğunu gördü. Sikkelerden birini alıp filmini çekti ve parmağıyla temizleyince, altın sarısına dönüştüğünü fark etti.</p>

      <p>Birden korku ve ürperti hissederek çevresine bakındı. Sanki geminin eski sahiplerinin hayaletleri ambar kapağından çıkarak onu hırsızlıkla suçlayacaklarmışçasına etrafına baktı. Hiç kimse yoktu. Tek başınaydı, onaltı yüzyıl önce aynı güverte üzerinde yaşamış yemek hazırlamış, yemiş insanların eşyalarına dokunuyordu.</p>

      <p>Onlara ne olduğunu merak etmeğe başlamıştı. Bu donmuş kuzeye neden gelmişlerdi? Bu tarihi yolculuklarının kayıtları var mıydı? Ölmelerine ne sebep olmuştu? Cesetleri nerede yatıyordu?</p>

      <p>"Yukarı gelsen iyi olur." dedi Giordino. "Neredeyse otuz dakikadır aşağıdasın."</p>

      <p>"Henüz değil." Diye cevap verdi Pitt. Otuz dakika diye düşündü. Ona beş dakika gibi gelmişti. Zaman ondan uzaktaydı. Soğuk beynini etkilemeye başlıyordu. Sikkeyi bardak dolabına geri bıraktı ve araştırmasına devam etti.</p>

      <p>Geminin mutfağının tavanı ana güverteden yarım metre daha yüksekti ve normalde havalandırmaya yarayan küçük kemerli pencereler üst taraflarından tahtalarla kapatılmıştı. Pitt bir tanesini biraz aralamaya teşebbüs etti ama sadece katı bir buz duvarı ile karşılaştı.</p>

      <p>Kabaca bir ölçüm yaptı ve su seviyesinin teknenin buzla kaplı kıyıya oturmuş baş ve orta kısmına göre kıç tarafında daha derin olduğuna karar verdi.</p>

      <p>"Yukarı getireceğin bir şey var mı?" diye sordu meraktan yanan Giordino.</p>

      <p>"Ne gibi"</p>

      <p>"Mürettebattan geriye kalanlar."</p>

      <p>"Üzgünüm hiç görecek kemik yok." Pitt suya daldı ve emin olmak için güverteyi taradı. Boştu ve hiç döküntü yoktu.</p>

      <p>"Muhtemelen paniğe kapıldılar ve gemiyi terk ettiler." Giordino fikir yürüttü.</p>

      <p>"Paniği işaret eden hiçbir şey yok." dedi Pitt. "Gemi genel bir teftişden geçebilecek durumda."</p>

      <p>"Geminin diğer yerlerine ulaşabildin mi?"</p>

      <p>"Ambar kapağının arkasında bir lombar ağzı var. Diğer tarafta ne olduğuna bir bakacağım."</p>

      <p>Aşağı eğildi cankurtaran ipini ve hava hortumunu dikkatlice ardından çekerek alçak dar açıklığa doğru daldı. Karanlık eziciydi. Ağırlık kemerinden dalgıç fenerini aldı ve küçük bölmeyi ışığıyla taradı.</p>

      <p>"Şu anda küçük bir ambardayım. Su burada dağa sığ, dizlerime kadar geliyor. Aletler görüyorum, evet gemi marangozunun aletleri, yedek çapalar, büyük bir el kantarı." Giordino araya girerek "El kantarı?"</p>

      <p>"Bir kancaya asılı ölçekli bir denge çubuğu."</p>

      <p>"Yanına al."</p>

      <p>"Ayrıca bir ürün yelpazesi var, kurşun ağırlıklar ve balık ağları. Belgelemek için biraz bekle."</p>

      <p>Dar ahşap bir merdiven ana güverteye açılıyordu. Ayağıyla vurarak merdiveni kontrol etti. Şaşarak hala kendi ağırlığını çekebilecek durumda olduğunu gördü.</p>

      <p>Pitt yavaş yavaş basamakları tırmandı ve bir güverte kabininin parçalanmış kalıntıları içine başını uzattı. Birkaç küçük yıkıntı parçası gördü. Kabin neredeyse buz birikmesi ile dümdüz olmuştu.</p>

      <p>Aşağı atladı ve kargo bölümüne açılan başka bir ambar kapağına doğru gitti. Dalgıç lambasını sancak tarafına doğru tuttu ve şok ile dondu kaldı.</p>

      <p>Sadece bir kargo bölümü değildi.</p>

      <p>Burası bir yer altı mezarlığıydı.</p>

      <p>Aşırı soğuk bir kriyojenik odasındaki (ağrı tedavisinde kullanılan sıvı nitrojele soğutulan oda) gibi içerisini kuru tutmuştu.</p>

      <p>Neredeyse mükemmele yakın bir şekilde korunmuş sekiz beden pruvaya doğru küçük bir demir sobanın etrafında toplanmıştı. Her biri içlerini gösteren buzdan bir kefenle sarılmışlardı.</p>

      <p>Yüz ifadeleri huzurlu, gözleri açık – mağaza vitrinindeki mankenler gibi – sanki doğru yönleri göstermek ister gibi değişik pozisyonlardaydılar. Dördü yemek masasının etrafında, tabaklar ellerinde, bardaklar ağızlara doğru kaldırılmış. İkisi yan yana gövdeye karşı uzanmış, biri tahta bir sandığa doğru eğilmiş sonuncu oturmuş yazma görevini yerine getiriyor.</p>

      <p>Pitt kendini bir zaman makinesine girmiş gibi hissetti. İçerideki adamların Roma İmparatorluğu vatandaşları olduğuna inanamıyordu. Altmış kuşak önceden bilinmeyen limanlara yelken açan ataları, kadim denizciler.</p>

      <p>Kutup soğuğu için hazırlanmamışlardı. Kalın giysileri yoktu, kaba battaniyelere sarınmışlardı. Pitt ile kıyaslanınca ufak tefektiler, hepsi de kısa boylu sayılırdı. Küçük adamlardan biri keldi, yüne benzeyen saçları kırlaşmıştı. Bir diğeri gür sakallı ve kızıl saçlıydı. Diğerleri sakalsızdılar. Üzerlerindeki buz tabakasından tahmin edebildiği kadarıyla en genci on sekizinde, en yaşlısı da kırkına yakın olmalıydı.</p>

      <p>Bir şeyler yazmaya çalışırken ölen denizcinin kafasında sıkı sıkıya geçirilmiş deri bir başlık vardı ve ayaklarıyla bacakları uzun yün paçavralarla sarılıydı. Üzeri balmumu tabletler yığılı küçük, açılır kapanır bir masaya eğilmiş haldeydi. Sağ elinde bir stilus olduğu halde öylece donup kalmıştı.</p>

      <p>Mürettebat açlıktan ya da soğuktan yavaş yavaş ölmemiş, ölüm onları aniden, hiç beklenmedik bir anda yakalamıştı.</p>

      <p>Pitt, ölüm nedenini tahmin edebiliyordu. Soğuktan korunmak için tüm kapakları kapamışlar ve hava almak için sadece bir kapak bırakmışlardı ve o da donarak içeriye giren havayı kesmişti. Son yemekleri hâlâ küçük bir gaz sobasının üzerinde duruyordu. Isı ve dumanın dışarıya çıkması için hiçbir çıkış deliği yoktu, içerde karbonmonoksit birikmiş ve mürettebat yavaş yavaş kendinden geçerek ölmüştü.</p>

      <p>Pitt, ölü mürettebatı sanki uyandırmaya korkuyormuş gibi yavaşça eğilip masadaki tabletlerin buzlarını temizleyerek aldı ve tulumunun fermuarını açıp içine attı.</p>

      <p>Soğuğun keskin yakıcılığını, heyecandan vücudunda beliren ter damlacıklarını, titremesini unutup gitmişti. Karşısındaki manzaraya o kadar dalmıştı ki, Giordino'nun üst üste kendisinden cevap beklediğini tekrarlayan sözlerini duymadı bile.</p>

      <p>Giordino, "Orada mısın?" diye bağırıyordu, "Cevap ver Allahın cezası!"</p>

      <p>Pitt anlaşılmaz bir şeyler geveledi.</p>

      <p>"Tekrar et. Bir sorun mu var?"</p>

      <p>Giordino'nun sesindeki endişeli ton, nihayet Pitt'i kendine getirmişti.</p>

      <p>"Komutan Knight'a söyle, korktuğu başına geldi," dedi, "Geminin antik bir gemi olduğu kesin... eğer tanık istiyorsa, ona mürettebatı gösterebilirim."</p>
    </div>
  </div>
</body>
</html>
