<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>16</h2>

      <p>Yanal taramalı sonarın kayıt kâğıdının kenarındaki minik leke, önce kimsenin dikkatini çekmedi.</p>

      <p>Altı saatlik aramanın sonucunda insan eliyle yapılmış birçok cisim bulmuşlardı. Video kamerasıyla düşen uçağın çıkarılmak üzere işaretlenen parçaları, batmış bir balıkçı teknesi, fırtınalı havalarda fiyorda sığınan balıkçı teknelerinden atılmış eşyalar, tek tek tespit edilip ayıklanmıştı.</p>

      <p>Son cisim, sanılanın aksine fiyordun dibinde değildi, kayalıkların arasındaki bir oyukta duruyordu. Suya sadece bir ucu çıkmıştı, geri kalan kısmı bir buz duvarının içine gömülüydü.</p>

      <p>Bu cismin önemli olabileceğini ilk anlayan Pitt oldu. Kayıt cihazının önünde oturuyordu, Giordino, Komutan Knight ve arkeologlar çevresine toplanmıştı.</p>

      <p>"Balığı döndürün, bir-beş-sıfır kerteriz," dedi mikrofona doğru eğilerek.</p>

      <p>Polar Explorer hâlâ buz kaplı fiyortta hareketsiz duruyordu. Dışarda, buzların üzerinde Cork Simon liderliğinde çalışan bir tim buzu delmiş ve algılama cihazını suya sarkıtmıştı. Balık dedikleri cihazı 360 derecelik bir tarama yapacak şekilde ağır ağır döndürdüler. Bir bölgeyi aradıktan sonra biraz daha kablo salmışlar ve gemiden biraz daha uzakta, başka bir bölgeyi araştırmaya başlamışlardı.</p>

      <p>Pitt'in emrini alan Simon kabloyu balığın sonar sondaları yüz elli dereceye gelinceye kadar çevirdi. Sonra, "Şimdi nasıl?" diye sordu.</p>

      <p>Pitt gemi telsizinden, "Tam hedef üzerindesin," dedi.</p>

      <p>Hedef bu açıdan daha net görülebiliyordu. Pitt kâğıt üzerinde onu siyah bir keçeli kalemle daire içine aldı ve "Galiba bir şey bulduk," dedi.</p>

      <p>Gronquist ona biraz daha sokuldu ve başını salladı. "Ama daha ne olduğu pek belli değil. Ne olduğunu anlayabildin mi?"</p>

      <p>Pitt, "Çok belirsiz," dedi. "Cismin büyük kısmı buzun içinde kaldığından biraz hayal gücümüzü kullanmak zorundayız galiba. Fakat su altında görünen kısım bunun ahşap bir tekne olabileceğini gösteriyor. Şu açısal şekle bakılırsa, burası kıç bodoslaması olabilir."</p>

      <p>Lily heyecanlı bir sesle, "Evet. Yüksek ve zarif," dedi. "Dördüncü yüzyıl ticaret gemilerinin tipik bir Özelliği."</p>

      <p>Knight, "Hemen heyecanlanmayın," diye uyardı. "Eski bir yelkenli balıkçı teknesi de olabilir."</p>

      <p>Giordino, gözlerini kısıp kuşkuyla baktı. "Olabilir. Ama yanlış hatırlamıyorsam, yüzyıllarca bu sularda balıkçılık yapmış olan Danimarkalılar, İzlandalılar, Norveçliler daha dar gövdeli tekneler kullanıyorlardı."</p>

      <p>Pitt, "Haklısın," dedi ve "Gemilerinin pruva ve kıç kısımları Viking gemileri gibi sivriydi," diye devam etti. "Bu geminin de pruva kıçı aynı biçimde, ama sivri denemeyecek kadar yuvarlak ve geniş."</p>

      <p>Gronquist, "Enkazın üzerindeki buz katmanını aşmadan ne olduğundan emin olmayız," dedi. "Ama onu daha iyi görmek için, suya geminin kıç kısmına doğru bir kamera sarkıtabiliriz."</p>

      <p>Gronquist'in ileri sürdüğü fikir Giordino'ya pek parlak görünmemişti. "Kamera batığın sadece kıç kısmını gösterir, gemi hakkında daha genel bir bilgi alamayız bu şekilde," dedi.</p>

      <p>Lily, "Buzda bir tünel açabilir ve onu daha yakından inceleyebiliriz," dedi. "Bir sürü güçlü kuvvetli adam var burada."</p>

      <p>Gronquist eline bir dürbün alıp elektronik kamarasından köprüye çıktı ve bir dakika sonra döndü. "Gemi enkazı üzerindeki buzun kalınlığı en azından üç metre. Onu kazmamız yaklaşık iki günümüzü alır."</p>

      <p>Knight, "Korkarım kazma işini biz olmadan yapacaksınız," dedi. "Saat 18.00'e kadar buradan hareket etme emri aldım. Uzun sürecek bir kazı için vaktimiz yok."</p>

      <p>Gronquist şaşırmıştı. "Yani beş saat sonra gidiyor musunuz?"</p>

      <p>"Özür dilerim, yapabileceğim bir şey yok. Emirler böyle."</p>

      <p>Pitt kâğıt üzerindeki siyah lekeyi inceledi ve Knight'a döndü. "Bunun dördüncü yüzyıl Roma gemisi olduğunu kanıtlarsam, Kuzey Atlantik Komutanlığı'nı burada bir-iki gün daha kalmamız konusunda ikna eder misin?"</p>

      <p>Knight, gözlerini kısarak ona baktı. "Yine neler planlıyorsun?" diye sordu.</p>

      <p>"Şimdi bunu bırak da, Komutanlığı ikna edebilir misin onu söyle."</p>

      <p>"Evet, ama bir şartla. Bunun bin yıllık bir gemi enkazı olduğunu bana kesin olarak kanıtlayacaksın."</p>

      <p>"Anlaştık o zaman."</p>

      <p>"Peki, bunu nasıl kanıtlayacaksın?"</p>

      <p>Pitt, Knight'ın damarına basarcasına, "Basit," dedi. "Buzun altına dalacak ve teknenin içine gireceğim."</p>

      <p>Cork Simon ve ekibi, bir metre kalınlığındaki buz tabakasına motorlu testereyle bir delik açtılar. Son buz tabakasını bulana dek kazdılar. Ardından uzun bir boruya monte edilen bir balyozla buz tabakasını kırdılar, Pitt suya rahatça dalabilsin diye deliğin içindeki buz parçalarını borda kancalarıyla temizlediler.</p>

      <p>Delik açıldıktan sonra Simon, birkaç adım ilerdeki çadıra girdi. Bir kenarda, bir hava kompresörü ve egzozu dışarıya uzatılmış bir ısıtma ünitesi vardı.</p>

      <p>Lily ve diğer arkeologlar çadırın bir köşesindeki masada oturmuşlar bir şeyler çiziyor ve dalış için giyinmekte olan Pitt'le konuşuyorlardı.</p>

      <p>Simon, "Delik hazır," dedi, “İstediğin zaman başlayabilirsin."</p>

      <p>Giordino, Mark I donanma dalgıç başlığının valfını ve regülâtörünü kontrol ederken, "Beş dakika daha bekle," dedi.</p>

      <p>Pitt ısı geçirmez kalın naylon iç tulum üzerine özel bir kuru giysi geçiriyordu. Daha sonra başlığını başına geçirdi ve gerektiğinde kolayca atılabilen ağırlığı taktı. Bu arada eski gemi inşa teknikleri üzerine ayaküstü bilgi alıyordu.</p>

      <p>Gronquist, "Eski ticaret gemilerinde tekne yapımcıları kaplamalarda daha ziyade sedir, selvi ve genellikle de çam kullanırlardı," dedi. "Omurgayı da daha çok meşe ağacından inşa ederlerdi."</p>

      <p>Pitt, "Ben bir ağacı diğerinden ayırt bile edemem, nasıl olacak bu iş bilmem," dedi.</p>

      <p>"O halde gövdeyi incele. Kaplamalar geçme mi değil mi ona bak. Birçok Roma gemisinin gövde altında, kurşun plakalar vardır. Metal donanım demir ya da bakırdan yapılmıştır genellikle."</p>

      <p>Pitt, "Dümen konusunda bir şey var mı?" diye sordu, "Dümen tasarımı ve inşası konusunda dikkat etmen gereken ayırt edici özellikler var mı?"</p>

      <p>Sam Hoskins, "Kıça bağlı bir dümen bulacağını sanmam," diye söze karıştı. "Bu tip dümenler sekiz yüzyıl sonra geliştirildi. Eski Akdeniz ticaret gemilerinde dümen yerine arka taraftan denize sarkıtılan çift kürek kullanılırdı."</p>

      <p>Giordino, "Yedek hava tüpü ister misin?" diye sordu.</p>

      <p>Pitt hayır anlamında başını salladı. "Bu kadar derinlik için gerek yok," dedi. "Nasıl olsa cankurtaran halatına bağlı olacağım."</p>

      <p>Giordino, Mark I dalgıç başlığını kaldırıp Pitt'in başına geçirmesine yardım etti. Başlığı yerine oturttu, kelebek vidalarını sıktı. Hava pompası çalışıyordu, Pitt yeterli hava aldığını belirten bir işaret verdikten sonra Giordino başlığa haberleşme kablosunu taktı.</p>

      <p>Donanma erlerinden biri hava hortumunu makaradan açtı ve haberleşme hattını düzeltti, Giordino da Pitt'in beline bir cankurtaran halatı bağladı, dalış öncesi kontrolleri yaptıktan sonra da başına bir kulaklık ve mikrofon geçirdi.</p>

      <p>"Nasıl, beni iyi duyuyor musun?" dedi.</p>

      <p>Pitt, "Net, ama biraz hafif duyuyorum," diye cevap verdi. "Biraz aç şunu."</p>

      <p>"Pekâlâ, biraz açıyorum. Şimdi nasıl?"</p>

      <p>"Daha iyi."</p>

      <p>"Kendini nasıl hissediyorsun?"</p>

      <p>Böyle ılık hava aldığım sürece keyfime diyecek yok."</p>

      <p>"Her şey tamam mı?"</p>

      <p>Pitt başparmağıyla O.K. İşareti yaparak hazır olduğunu belirtti ve uzatılan dalış fenerini alıp kemerine iliştirdi.</p>

      <p>Lily, Pitt'e hafifçe sarıldı ve başlığın camının ardından görünen gözlerine baktı. "Dikkatli ol. Bol şanslar," dedi.</p>

      <p>Pitt, ona göz kırptı ve sonra dönüp arkasında hava ve haberleşme hatlarını kontrol eden iki deniz eri olduğu halde dışarıya çıkıp yürümeye başladı. '</p>

      <p>Giordino onu izlerken, Lily koluna yapıştı ve "Onu duyabilecek miyiz?" diye sordu.</p>

      <p>"Evet, onu bir hoparlöre bağladım. Sen ve Doktor Gronquist bu sıcak yerde kalıp konuşulanları dinleyebilirsiniz. Pitt'e bir mesajınız olursa gelip bana söyleyin, hemen ona iletirim."</p>

      <p>Pitt buzdaki deliğin kenarına geldi ve oturdu. Isı sıfıra düşmüştü. Hızı saatte on mil olan bıçak gibi keskin bir rüzgârın sürekli estiği, billur gibi pırıl pırıl bir Kasım günüydü.</p>

      <p>Paletlerini ayaklarına geçirirken Pitt başını kaldırıp koyun çevresinde yükselen bembeyaz sivri tepelere baktı. Tonlarca kar ve buz kütlesi, her an aşağıya düşecekmiş gibi görünüyordu. Döndü, fiyordun bitimine, denize doğru kıvrılarak giden buzdan koylara baktı. Sonra, başını deliğin içine eğdi.</p>

      <p>Delikteki su açık yeşil renkteydi, korkunç ve soğuk görünüyordu.</p>

      <p>Komutan Knight yanma yaklaştı ve elini Pitt'in omzuna koydu. Başlığın camından bir çift yeşil gözden başka bir şey göremedi. Sonra Pitt'in duyabileceği bir sesle, "Bir saat yirmi üç dakikan var," diye bağırdı. "Sakın unutma."</p>

      <p>Pitt çelik gibi sert bir ifadeyle ona baktı ama cevap vermedi. Başparmağını kaldırıp tamam işareti yaptı ve kendini deliğe bıraktı.</p>

      <p>Beyaz duvarlarla kaplı bir kuyuya iner gibiydi. Güneş ışıkları içerde çiçekdürbünündeki şekilleri andıran şekiller oluşturuyordu. Buz tabakasının alt yüzeyi düz değildi, buzullardan fiyorda akan suların aniden donmaları sonucu oluşan dikitlerle doluydu.</p>

      <p>Sualtı görüş mesafesi, yatay olarak yaklaşık seksen metreydi. Aşağıya bakınca, deniz yatağındaki kayalara yapışmış bir yosun kümesi gördü. Bir süre sonra, gözlerinin önünden karides benzeri binlerce küçük kabuklu deniz hayvanı geçip gitti.</p>

      <p>Pitt, uzun bıyıklı kocaman bir ayıbalığının merakla kendisine baktığını gördü. Ona el salladı, ayıbalığı ürkek bir bakış fırlattıktan sonra kaçıp gitti.</p>

      <p>Pitt deniz yatağına vardı ve dipte kulaklarındaki uğultunun durması için biraz bekledi. Buzun altındaki dalışlarda, derinlik-ayarlı özel yelek giymenin bazı tehlikeleri vardı, bu yüzden bu tür bir yelek giymemişti. Ağırlığını biraz azaltmak için, belindeki kurşun ağırlıktan bir parça çıkarıp attı. Kompresörden gelen hava önce filtreden, sonra da akümülatörden geçip başlığa ulaştığından biraz kuruydu, ama saftı.</p>

      <p>Başını kaldırıp deliğe doğru baktı ve yerini belirledi, pusulasını kontrol etti. Çalışacağı derinlik dört metreden fazla olmayacağı için yanına derinlikölçer almamıştı.</p>

      <p>Aynı anda, başlığın kulaklığından Giordino'nun, "Konuş benimle," diyen sesini duydu. "Dipteyim," diye cevap verdi. "Her şey yolunda."</p>

      <p>Döndü ve yeşil boşluğa baktı. "Gemi enkazı on metre kadar kuzeyimde. Ona doğru gideceğim, hortum ve kabloyu boşaltın."</p>

      <p>Boru ve kablonun kayalara takılmamasına özen göstererek ağır ağır enkaza doğru yüzmeye başladı. Donma derecesine yakın suyun korkunç soğukluğu kendini hissettirmeye başlamıştı. Giordino'nun, kendisine sıcak ve kuru hava göndermeyi düşünmesi çok iyi olmuştu.</p>

      <p>Enkazın kıç bölümü yavaş yavaş gözlerinin önünde belirmeye başladı. Geminin yan tarafı bir yosun örtüsü altındaydı. Eldivenli eliyle yosunların bir kısmını temizledi ve bir dakika kadar suyun durulmasını, yosunların çökmesini bekledi.</p>

      <p>"Lily ve Doktor'a söyle, bu dümensiz ahşap bir tekne, ama dümen yerine kullanılan küreklerden eser yok."</p>

      <p>Giordino, "Anlaşıldı," diye cevap verdi.</p>

      <p>Pitt bacağına takılı kılıf içinde bulunan bıçağı çekip teknenin alt kısmına batırdı. Yumuşak bir metal kaplama vardı.</p>

      <p>Yukarıya, "Teknenin altı kurşun kaplı," diyerek haber verdi.</p>

      <p>Giordino, "Çok güzel," dedi. "Doktor Gronquist, kıç bodoslamasında herhangi bir işaret, bir yazı olup olmadığını soruyor."</p>

      <p>"Bekle."</p>

      <p>Pitt kıç bodoslamasının düz kısmını yosunlardan temizledi ve yine bir süre suyun durulmasını, yosunların çökmesini bekledi.</p>

      <p>"Kıça çakılı bir plaka var. Üzerinde yazı ve bir surat şekli var."</p>

      <p>"Surat şekli mi?"</p>

      <p>"Kıvırcık saçlı ve gür sakallı biri."</p>

      <p>"Plakada ne yazıyor?"</p>

      <p>"Özür dilerim, Yunanca bilmiyorum."</p>

      <p>Giordino, kuşkuyla, "Latince olmasın?" diye sordu.</p>

      <p>Kabartma yazı buzun etkisiyle parıldayarak yansıyan ışığın altında rahatça okunmuyordu. Pitt yüzünü plakaya değecek kadar iyice yaklaştırdı.</p>

      <p>"Yunanca bu," dedi.</p>

      <p>"Emin misin?"</p>

      <p>"Lisedeyken Alfa Delta Pi grubuna üye bir kızla çıkmıştım, oradan biliyorum, bu Yunan alfabesi."</p>

      <p>"Dur bir dakika. Arkeologların yüreğini ağzına getireceksin."</p>

      <p>Yaklaşık iki dakika sonra, Giordino'nun sesi kulaklıklarda tekrar duyuldu. "Gronquist halüsinasyon gördüğünü söylüyor, ama Mike Graham üniversitede Eski Yunan dili okumuş, harfleri tarif edip edemeyeceğini soruyor. Bunu yapabilir misin?"</p>

      <p>“İlk harf S'ye benziyor, şimşek şekli gibi Zigzaglı bir S ama sonra sağ bacağı olmayan bir A var. Ondan sonraki harf bir P ve onu yine sakat bir A izliyor. Daha sonraki harf L'nin ters çevrilmiş haline veya bir darağacına benziyor, sonra bir I, son olarak da yine şimşek şekline benzeyen bir S harfi var. Elimden bu kadarı geliyor."</p>

      <p>Çadırda bulunan Graham, Pitt'in hoparlörde duyulan sesini dinlemiş ve söylediklerini bir kâğıda yazıp, aşağıdaki kelimeyi çıkarmıştı:</p>

      <p>Graham, yazdığına uzun uzun baktı. Bunda bir hata var gibiydi. Ama biraz düşününce bunun Eski Yunanca değil, Doğu Yunancası olduğunu anladı.</p>

      <p>Yüzündeki düşünceli ifade, yavaş yavaş şaşkınlığa dönüştü. Aceleyle bir sözcük yazdı ve kâğıdı koparıp yukarıya tuttu. Latin harfleriyle şu kelime ortaya çıkıyordu:</p>

      <p>SARAPIS</p>

      <p>Lily soran gözlerle Graham'a baktı. "Bunun bir anlamı var mı?" diye sordu.</p>

      <p>Onun yerine, Gronquist cevap verdi. "Sanırım bu bir Yunantanrısı."</p>

      <p>Hoskins, "Akdeniz bölgesinde iyi bilinen bir tanrı," diye doğruladı. "Ama modern hecelemede genellikle Serapis diye yazılır."</p>

      <p>"Demek geminin adı Serapis," dedi düşünceli bir ifadeyle.</p>

      <p>Knight, "Bu durumda, elimizde ya Roma ya Yunan ya da Mısır gemisi var. Ama bunlardan hangisi acaba?" diye homurdandı.</p>

      <p>Gronquist, "Bizim bilgimizi aşan bir durum bu," dedi. "Bunu öğrenmek için, eski Akdeniz gemilerini tanıyan bir deniz arkeologuna ihtiyacımız var."</p>

      <p>O sırada, buzların altındaki Pitt teknenin sancak tarafına geçmiş ve bordanın buzlar arasında kalmış bölümünün önünde durmuştu. Sonra, kıç taraftan iskele tarafına geçti. Kaplamalar şişmiş ve dışa doğru bel vermişti. Birkaç palet darbesiyle biraz ilerledi ve buz kütlesinin açtığı bir delik buldu.</p>

      <p>Delikten içeri başını soktu. İçerisi karanlıktı ve belli belirsiz bazı şekiller görüyordu. Elini uzattı ve yuvarlak, sert bir cisme değdi. Delik, giremeyeceği kadar dardı.</p>

      <p>Deliğin üstündeki tahtayı yakaladı ve ayaklarını bordaya destek yapıp çekti. Tahta parçası hafifçe kımıldadı, ama kopmadı. Birkaç kez daha çekti ve tam vazgeçmek üzereydi ki, tahta parçası yerinden oynadı ve Pitt, ağır bir hareketle arkaya, bir kayanın üzerine doğru savruldu.</p>

      <p>Uzman bir deniz arkeologu, onun tahtaları kırdığını görseydi hiç kuşkusuz kalp krizi geçirebilirdi. Pitt, akademik inceliklerle uğraşacak durumda değildi. Üşümeye başlamıştı ve kayaya vurduğu omzu hâlâ acıyordu. Burada, buz gibi suyun içinde daha fazla kalamayacağını biliyordu.</p>

      <p>Telsize, "Teknede bir delik buldum," dedi bir maraton koşucusu gibi nefes nefese, "Buraya bir kamera gönderin hemen." Konuşurken, bir maraton koşucusu gibi soluyordu.</p>

      <p>Giordino, "Anlaşıldı," dedi. "Buraya gel de kamerayı verelim."</p>

      <p>Pitt buzdaki deliğe doğru yüzdü ve hava kabarcıklarını izleyerek yüzeye çıktı. Giordino buz tabakası üstüne yüzüstü yatmıştı, Pitt'e bir sualtı kamerası uzattı.</p>

      <p>"Birkaç metre film çek ve çık artık. Yeterince uğraştın."</p>

      <p>"Komutan Knight ne diyor?"</p>

      <p>"Bekle, onu veriyorum."</p>

      <p>Knight'ın sesi kulaklıkta hemen duyuldu, "Dirk?"</p>

      <p>"Söyle, Byron."</p>

      <p>"Bulduğun enkazın bin yıllık olduğuna ve bozulmadığına yüzde yüz emin misin?"</p>

      <p>"Tüm belirtiler sağlam görünüyor."</p>

      <p>"Atlantik Komutanlığı'ndan bir-iki gün daha kalma izni isteyen bana elle tutulur kanıtlar gerekiyor, anlıyorsun, değil mi?"</p>

      <p>"Bekle de sana öpücüklerimle bir şeyler göndereyim."</p>

      <p>Knight, boğuk bir sesle, "Antik çağa ait olduğu hemen anlaşılan bir şey işimizi görür," dedi.</p>

      <p>Pitt kamerayı aldı ve tekrar suya daldı. Enkaza hemen girmedi. Gövde kısmındaki deliğin önünde hareketsiz bir şekilde ne kadar</p>

      <p>Ne beklediğini bilmiyordu. Bir dakika belki, ama iki dakikadan fazla değildi, emindi. Neden ve neyi beklediğini kendisi de bilmiyordu. Belki içerideki iskeletlerden birinden bir davetiye bekliyordu, belki içerde bir şey bulamayacağından, belki de, bu enkazın sadece seksen yıllık İzlandalı balıkçılara ait bir tekne olabileceğinden korkuyordu.</p>

      <p>Sonunda, başını eğip deliğe soktu ve omuzlarını kısıp paletlerini çırparak içeriye süzüldü.</p>

      <p>Meçhule giden bir karanlık önünde açıldı, o da o karanlığa doğru yüzdü.</p>
    </div>
  </div>
</body>
</html>
