<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>35</h2>

      <p>Sekreteri açık kapıdan başını uzattığı sırada, Nichols eve gitmek üzere çantasını topluyor, gerekli belgeleri içine yerleştiriyordu.</p>

      <p>"Langley'den bir bay sizi görmek istiyor efendim."</p>

      <p>"Pekâlâ, gönder buraya."</p>

      <p>Nichols'un tanıdığı bir CIA ajanı, elindeki deri çantayla içeriye girdi.</p>

      <p>"Tam zamanında yetiştin Keith, eve gitmek üzereydim."</p>

      <p>Keith Farquar palabıyıklı, gür kahverengi saçlı ve kalın çerçeveli gözlüğü olan iriyarı bir adamdı. Bütün bu özellikleriyle Nichols onu CIA'nın temel taşlarından biri gibi görüyordu.</p>

      <p>Farquar davet beklemeden bir koltuğa oturdu, çantasının şifresini çevirip açarak, içindeki küçük yangın bombasının devresini açtı. Sonra çantadan aldığı ince bir dosyayı Nichols'un masasına bıraktı.</p>

      <p>"Bay Brogan, Ahmed Yezid konusunda fazla bilgi olmadığını size söylememi istedi. Doğumu, ailesi, okul yılları, evliliği, çocuğu olup olmadığı ya da suç kayıtları konusunda hiçbir bilgi yok. Ortadoğu Masası'nın topladığı bilgilerin çoğu, onu tanıyanlardan geliyor. Bunların çoğu da, çeşitli nedenlerle Ahmed Yezid'e düşman olmuşlar. Bu nedenle bilgiler taraflı olabilir."</p>

      <p>Nichols, "Psikoloji daireniz onun kişiliğiyle ilgili bir şeyler çıkardı mı?" diye sordu.</p>

      <p>"Bir şeyler yapmaya çalıştılar tabii, ama bu adam çetin ceviz. Çok iyi bir güvenlik örtüsünün altında gizleniyor. Gazetecilerin, çevresindekilerle yaptıkları röportajlar da kesin bir şeyler vermiyor."</p>

      <p>Nichols başını salladı. "Yani serap gibi bir adam, öyle mi?"</p>

      <p>Farquar gülümsedi. "Bay Brogan da aynı şeyi söyledi. 'Elini uzattığında uçup gidiveren bir serap gibi,' dedi."</p>

      <p>"Dosyayı getirdiğin için teşekkür ederim. Bu bilgileri toplayanlara da teşekkürlerimi bildir."</p>

      <p>"Her zaman emrinizdeyiz."</p>

      <p>Farquar çantasını kapayıp kapıya doğru yürürken, "İyi akşamlar," dedi.</p>

      <p>"Sana da."</p>

      <p>Nichols düğmeye basıp sekreterini çağırdı. Kadın mantosu üzerinde, elinde çantası, içeri girdi. Üst üste iki gün mesaiye kalmıştı, bu sefer elini çabuk tutup gitmeye hazırlanıyordu belli ki. "Gitmeden önce benden istediğiniz bir şey var mı?" diye sordu korkarak.</p>

      <p>Nichols, "Dışarıya çıkarken karıma telefon edip yarım saat gecikeceğimi söyler misin?" dedi. "Merak etmesin, yemeğe yetişeceğim."</p>

      <p>Sekreter rahat bir nefes aldı. "Tabii efendim, söylerim, iyi geceler."</p>

      <p>"Sana da, güle güle."</p>

      <p>Nichols, piposunu dişlerinin arasına aldı, ama yakmadı. Çantasını masanın ucuna itip, pardösüsünü çıkarmadan oturdu ve Yezid'in dosyasını incelemeye başladı. Farquar'ın dediği gibi, dosyada fazla bilgi yoktu. Adamın son altı yıllık yaşamı konusundaki bilgiler daha fazlaydı ve önceki yılları tamamen karanlık görünüyordu; hakkında yaklaşık bir paragraf kadar bir yazı vardı. Gazetelerde hakkında çıkan ilk yazı, Kahire'nin fakir halkı için lüks bir otelin lobisinde yaptığı oturma eylemiyle ilgiliydi. Burada tutuklanmış ve kısa bir süre sonra bırakılmıştı. Ülkenin fakir kentlerinde yaptığı konuşmalar ve verdiği vaazlarla tanınıyordu.</p>

      <p>Konuşmalarında, Kahire'nin çöplüğüne yakın çok fakir bir mahallede, Ölüler Kenti yakınlarında bir gecekonduda doğduğunu söylüyordu. Yaşamlarını büyük güçlüklerle sürdürmüşler ve babasıyla iki kız kardeşi, kötü beslenme ve yaşam koşullarının getirdiği hastalıklarla ölmüşlerdi.</p>

      <p>Yine kendi iddialarına göre, okula gitmemiş ve sadece bazı din hocalarından dersler alarak kendini yetiştirmişti, ama ders aldığını iddia ettiği hocalardan hiçbirinin izine rastlanmamıştı. Söylediğine göre, Ftz. Muhammed onunla konuşmuş ve ondan Mısır'da bir İslam devleti kurmasını istemişti.</p>

      <p>Yezid'de mükemmel bir hitabet yeteneği vardı ve kendisini dinleyen kitleleri kolayca etkisi altına alabiliyordu. Batı felsefesinin, Mısır'ın sosyal ve ekonomik sorunlarını çözmesinin imkânsız olduğunu söylüyordu. Ona göre Mısırlılar kayıp bir neslin vârisiydiler ve kendilerini ancak onun manevi yolundan ilerleyerek bulabilirlerdi.</p>

      <p>Aksini söylemesine karşın, amacına varabilmek için terörist yöntemleri kullanmaktan çekinmeyeceğini gösteren kanıtlar vardı. Hava kuvvetlerinden yüksek rütbeli bir subayın öldürülmesi, Sovyet büyükelçiliğinin yakınında bir kamyonun infilak ettirilmesi ve Batı yanlısı konuşmalar yapan dört üniversite hocasının öldürülmesi olayları da dahil, beş olayda Yezid'in parmağı olduğu sanılıyordu. CIA analizcileri, onun, Başkan Hasan'ı devirip iktidarı ele geçirmek için her şeyi yapabileceğinden emin görünüyorlardı.</p>

      <p>Nichols dosyayı hafifçe itti ve piposunu yakıp derin bir nefes çekti. Bu raporda okuduğu bazı satırlar ona hiç de yabancı gelmemişti. Yezid'in, bir dergide çıkmış fotoğraflarından birine baktı ve aniden, cevabı bulduğunu anladı. Mesele basit ve aynı zamanda şoke ediciydi.</p>

      <p>Masasındaki telefonun ahizesini kaldırdı ve direkt hattın şifreli numarasını çevirdi.</p>

      <p>"Buyrun ben Brogan."</p>

      <p>"Martin orada olmana sevindim. Ben Dale Nichols."</p>

      <p>CIA Başkanı, "Senin için ne yapabilirim Dale?" dedi. "Ahmed Yezid dosyasını aldın mı?"</p>

      <p>"Aldım ve okudum. Sanırım bana bir konuda yardımcı olabilirsin."</p>

      <p>"Tabii, ne vardı?"</p>

      <p>“İki tane kan tahlili ve parmak izi kaydına ihtiyacım var."</p>

      <p>Brogan, "Şey... biliyorsun artık genetik kodları ve DNA testlerini kullanıyoruz," dedi. "Bunu neden istediğini söyleyebilir misin bana?"</p>

      <p>Nichols kafasını toplamak ister gibi bir süre durdu. Sonra, "Söyleyeceğim şeyi duyduğunda bana deli gömleği giydirmek isteyeceğinden eminim," dedi.</p>

      <p>Yaeger, gözlüğünü çıkarıp ceketinin üst cebine soktu, bilgisayar raporlarını toplayıp sıraya koydu ve sonra arkasına yaslanıp kutu koladan bir yudum aldı.</p>

      <p>Yüzünü buruşturup, "Sıfıra sıfır elde var sıfır; bu kadar çalışma boşa gitti," diye söylendi. "Bin altı yüz yıllık bir izin peşinden gitmek için kesin bazı bilgiler gerekiyor. Bir bilgisayar, zamanda geriye gidip kıyı şeridinin o dönemler nasıl olduğunu söyleyemez."</p>

      <p>Lily her zamanki iyimserliğiyle, "Belki Doktor Gronquist, gemideki eserleri inceledikten sonra, Serapis'in nereye demir attığını söyleyebilir," dedi.</p>

      <p>Pitt NUMA'nın küçük amfisinde, diğerlerinden iki sıra aşağıda ve biraz yana doğru oturuyordu. "Onunla bir saat önce bir telsiz konuşması yaptım. Gemide Akdeniz yöresine ait olmayan hiçbir şey bulamadığını söyledi."</p>

      <p>Sahnenin yukarısındaki ekranda, Atlantik Okyanusu kıyılarının engebelerini ve deniz yatağının jeolojik durumlarını gösteren üç boyutlu bir projeksiyon görüntüsü vardı. Herkes, konuşurken bile, bu olağanüstü görüntüye bakıyordu.</p>

      <p>Ama Amiral James Sandecker, kuşkulu bir ifade taşıyan gözlerini Al Giordino'ya dikmiş, özellikle de dudakları arasındaki koca puroya bakıyordu. En sonunda dayanamadı ve Proje Direktörü YardimciSl'na, "Ne zamandan beri Hoyo de Monterrey Excalibur alıyorsun?" diye sordu.</p>

      <p>Giordino masum bir ifadeyle ona baktı, "Bana mı sordunuz, Amiral?" dedi.</p>

      <p>"Burada ikimizden başka Excalibur içen olmadığına ve kendi kendime soru sormayacağıma göre, tabii ki sana."</p>

      <p>Giordino kalın puroyu parmaklarının arasına alıp baktı ve "Harika bir içimi var, değil mi?" dedi. "Zevkli bir adamsınız Amiral."</p>

      <p>"Nereden buldun onu?"</p>

      <p>"Baltimore'dabir dükkândan. İsmini unuttum."</p>

      <p>Ama Sandecker ona inanmamıştı. Giordino onun pahalı purolarını yıllardır çalıyordu, ama Amiral bunu nasıl yaptığını bir türlü anlayamamıştı. Purolarını ne kadar iyi saklarsa saklasın, haftada mutlaka iki tanesi eksilirdi.</p>

      <p>Giordino en iyi arkadaşını sorular karşısında zor duruma düşürüp yalan söylemek zorunda bırakmamak için, bu konuyu Pitt'e hiç açmamıştı. 'Puro operasyonu' işinin inceliklerini sadece Giordino'yla, istihbarat servisinde profesyonel hırsız olarak çalışan havacı arkadaşı biliyordu.</p>

      <p>Sandecker, "Aldığın puroların faturasını görmek istiyorum," diye homurdandı. "Onu hemen göster bana."</p>

      <p>Pitt araya girdi ve "Belki de işe yanlış tarafından bakıyoruz," diyerek, herkesin tekrar konuya yoğunlaşmasını sağladı.</p>

      <p>Yaeger, "Başka bir bakış açısı da mı var?" diye sordu. "Biz, önümüzdeki yegâne yoldan yürüdük sanıyorum."</p>

      <p>"Geminin rotası hakkında hiçbir bilgi olmadan bu iş ancak bu şekilde yürürdü," diyerek Yaeger'e arka çıktı.</p>

      <p>Sandecker, "Rufinus'un, seyir defterine tüm pozisyonları ve gittikleri mesafeleri muntazaman kaydetmemiş olması çok kötü," diyerek başını salladı.</p>

      <p>"Ama adamı hiçbir şey yazmaması konusunda uyarmışlar."</p>

      <p>"O zamanlar enlemle boylamı biliyorlar mıymış ki?" diye sordu Giordino.</p>

      <p>Lily, "Daha M.Ö. yüz otuz yıllarında Yunanlı Hipparkhos enlem ve boylamlarını hesaplayarak kara parçalarının yerlerini belirlemeyi başarmış," dedi.</p>

      <p>Sandecker kollarını göğsünde kavuşturdu ve okuma gözlüğünün üzerinden Pitt'e baktı. "Yine bir şeyler düşünüyorsun. Bize de söyler misin acaba?"</p>

      <p>Pitt oturduğu yerde iyice yayıldı ve "Şimdiye kadar hep bu kaçırma planını yapan adamı düşünmeden tahminlerde bulunduk," dedi.</p>

      <p>"Yani Junius Venator'u mu?"</p>

      <p>Pitt başını salladı ve "O dönemlerde biri, onun için başkalarının cesaret edemeyeceği alanlara rahatça girebilen cesur ve zeki bir adam demiş," diye devam etti. "Onun yerinde olsaydık, o çağın en büyük sanat ve edebiyat eserlerini nereye götürüp saklardık diye hiç düşünmedik, değil mi?"</p>

      <p>Yaeger, "Ben olsam yine de Afrika derdim," dedi. "Büyük ihtimalle de Ümit Burnu'nu dönüp, doğu sahillerinde bir nehirden girerdim."</p>

      <p>"Ama bilgisayarların bu bölgelerde bir şey bulamadı, değil mi?"</p>

      <p>"Ne yazık ki hayır. Ama Venator'un zamanından bu yana kara şekilleri kim bilir ne kadar değişmiştir."</p>

      <p>Lily, "Acaba, Venator filoyu kuzey doğuya, Karadeniz'e götürmüş olamaz mı?" diye sordu.</p>

      <p>"Rufinus elli sekiz gün süren bir seferden söz ediyor," dedi Giordino .</p>

      <p>Purosunun dumanını havaya savuran Sandecker, başını salladı. "Evet ama filo kötü hava koşulları ve ters rüzgârlarla karşılaştıysa, o kadar zamanda bin milden daha az yol katetmiş olabilir."</p>

      <p>Yaeger, "Amiral haklı," dedi. "Eski gemilerin donanımları pek sağlam değildi ve sadece rüzgârı arkadan alarak seyredebilirlerdi. Yan ve karşı rüzgârlar onların ilerlemelerini yüzde seksene kadar düşürebiliyordu."</p>

      <p>Pitt, "Gemilere normalin üstünde ikmal yapıldığını da unutmayalım," dedi.</p>

      <p>"Evet ya, doğru," dedi, daha önce fark etmediği bir şeyi birden fark etmiş olmanın heyecanıyla. "Venator, uzun bir yolculuk planlamıştı ve birkaç günde bir karaya çıkıp ikmal yapmayı düşünmüyordu."</p>

      <p>Sandecker, "Bence fazla ikmal yapmamasının nedeni, büyük bir gizlilik içinde yürüttüğü işin ortaya çıkması riskini azaltmaktı," dedi. "Öyle ya, ikmal için uğrayacağı her liman bu işin açığa çıkması bakımından eşit derecede tehlike arz ediyordu."</p>

      <p>Pitt, Amiral'e baktı ve "Cebelitarık'tan çıktıktan sonra zaten gizliliğe gerek kalmazdı," diye devam etti. "Açık denizde, Venator zaten güvencedeydi. Peşlerinden gönderilecek Bizans gemileri de tıpkı bizim gibi rotalarını kestiremeyip izlerini kolayca kaybedebilirlerdi."</p>

      <p>Yaeger soran gözlerle Pitt'e baktı, "Pekâlâ, yani kendimizi onun yerine koymamız mı gerekiyor şimdi? Bunu nasıl yapacağız?" dedi.</p>

      <p>Pitt, "Doktor Rothberg farkında olmadan meselenin anahtarını verdi," dedi. "Ona göre, Venator gemideki hazinesini, zamanında hiç kimsenin düşünemeyeceği bir yere gizledi."</p>

      <p>Yaeger ona baktı. "Bu yer eski dünya haritalarında herhangi bir yer olabilir,"dedi.</p>

      <p>"Ya da, Romalıların bildiği dünyanın dışında bir yer."</p>

      <p>Lily, "O zamanın haritalarında Kuzey Afrika'nın alt kısımları ya da Karadeniz ve Basra Körfezi dışındaki bölgeler pek görünmüyordu," diye söze karıştı. "Pek çok yer henüz keşfedilmemişti."</p>

      <p>Pitt, "Bu konuda emin olamayız," diyerek başını iki yana salladı. "Junius Venator'da insanoğlunun dört bin yıl süreyle topladığı bilgiler vardı. Afrika kıtasını ve Rusya bozkırlarını biliyordu. Rus steplerinde yaşayan insanların Çin'le alışverişi olan Hindistan'la ticari bağlarının da farkına varmış olduğuna eminim. Roma ve Bizans İmparatorluğu’nun bildik ticaret yollarının dışındaki ticaret yollarını da incelemiş olmalı."</p>

      <p>Kütüphanesi'nde muazzam coğrafya kayıtları bulunuyordu," dedi. "Venator'un da bunları çok iyi incelemiş olması mümkün."</p>

      <p>Sandecker, "Onu etkileyen bir şey keşfetmiş olabilir mi?" diye sordu.</p>

      <p>Pitt, "Evet," diye cevap verdi. "Bir yön bulduğuna eminim."</p>

      <p>Herkes merakla ona bakarken, Pitt kalkıp sahneye indi ve lazer ışığını ekrana tuttu. Üç boyutlu haritanın üzerinde küçük bir ok belirmişti.</p>

      <p>Giordino, "Aklımı kurcalayan tek soru, filonun kuzeye mi yoksa güneye mi gittiği," dedi.</p>

      <p>Pitt elindeki aleti hafifçe hareket ettirip, ışıklı oku Cebelitarık'tan çıkardı ve Atlantik Okyanusu'na getirdi. "Venator, filosuna batı rotasını verdi," dedi. "Amerika kıtasına."</p>

      <p>Diğerleri şaşkına dönmüşlerdi. Pitt'e inanmak çok güçtü.</p>

      <p>Lily, "Kuzey ve Güney Amerika'da, Kolomb'dan önce gidenler olduğunu gösteren hiçbir kanıt yok," dedi.</p>

      <p>Sandecker, "Serapis böyle bir yolculuğun gerçekleştirilmiş olabileceğine iyi bir örnek," dedi.</p>

      <p>Pitt, "Biliyorum, tartışmalı bir durum," dedi, "ama Maya sanat ve kültürüyle diğer kültürlerin arasında gözardı edilemeyecek bazı benzerlikler var. Eski Amerika, Avrupa'nın ve Asya'nın etkisinden bizim sandığımız kadar uzak kalmış olmayabilir."</p>

      <p>Yaeger, "Bu bana da mantıklı geliyor," dedi. "Fenikelilerin, Mısırlıların, Eski Yunanlıların, Romalıların ve Vikinglerin, Kolomb'dan önce Kuzey ve Güney Amerika topraklarına ayak bastıklarına inanıyorum."</p>

      <p>Lily, "Kendini bilen hiçbir arkeolog bu söylenenlere kulak bile asmaz," dedi.</p>

      <p>Giordino ona gülümseyerek, "Kulak asmaz, çünkü bugüne kadar öğrendiği onca şeyi yalanlamak demek olur bu," dedi.</p>

      <p>Sandecker, Yaeger'e baktı, "Şunu bir kez daha deneyelim," dedi.</p>

      <p>Yaeger, Pitt'e döndü ve "Hangi kıyıları tarayalım?" diye sordu.</p>

      <p>Pitt, oldukça uzamış olan sakalını kaşıdı ve düşündü. "Grönfiyorttan başla ve güneye, Panama'ya doğru çalış." Durdu ve düşünceli bir ifadeyle haritaya baktı. "Oralarda bir yerlerde olmalı," dedi.</p>
    </div>
  </div>
</body>
</html>
