<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>Samın Roma Müzesi</h2>

      <p><img alt="" height="742" id="_x0000_i1025" src="../Images/image003.jpg" width="496" /></p>

      <p>27 Ekim 1991 Washington D.C.</p>

      <p>Başkan helikopterinden inip çimlerin üzerinden yürürken, Dale Nichols ve Martin Brogan, Beyaz Saray'ın merdiveninde onu bekliyorlardı.</p>

      <p>Başkan onların ellerini sıkarken, "Bir şey var mı?"diye sordu.</p>

      <p>Nichols, heyecanını gizleyemiyordu. "General Dogde'dan biraz önce bir rapor aldık," dedi. "Özel Operasyon Birliği Güney Şili'de Lady Flamborough'yu bulup kurtarmış, hem de sağlam olarak. Senatör Pitt, Hala Kâmil ve Başkan Hasan ve de Lorenzo da sağ salim kurtarılmışlar."</p>

      <p>Başkan, Ottawa'da Kanada Başbakanı'yla katıldığı toplantıların yorgunluğunu henüz üzerinden atamamıştı, ama bu haberi duyunca birden canlandı. "Tanrı'ya şükür. Bu harika bir haber işte. Bizimkilerden kayıp var mı?"</p>

      <p>Brogan, Özel Operasyon askeri hafif yaralanmış, fakat NUMA elemanlarından üç kişi ciddi yaralar almışlar," diye cevap verdi.</p>

      <p>"NUMA'nm elemanları da mı oradaymiş?"</p>

      <p>"Dirk Pitt, yolcu gemisini izliyordu ve bu işin sorumluluğunu yüklenmişti. O ve üç arkadaşı, teröristlerin rehinelerle birlikte kaçışlarını engellemiş ve onları safdışı bırakmış."</p>

      <p>"Demek babasının kurtarılmasına yardımcı oldu, öyle mi?"</p>

      <p>"Başarının büyükçe bir bölümü ona ait."</p>

      <p>Başkan mutlu bir gülümsemeyle ellerini ovuşturdu ve "Öğle oluyor," dedi. "Hadi, hep birlikte bir şeyler yiyelim ve bu haberi de güzel bir şarapla kutlayalım, ne dersiniz? Tam raporunuzu da bana yemekte verirsiniz."</p>

      <p>Dışişleri Bakanı Douglas Oates, Başkan' in Ulusal Güvenlik Danışmanı Alan Mercier ve Julius Schiller de yemeğe katıldılar. Tatlılarını yedikten sonra, Mercier masadakilere Ammar'dan Yezid'e çekilen bir mesajın kopyalarını dağıttı.</p>

      <p>"Bu mesaj, Maryland'daki dinleme tesislerimizde kaydedilmiş. Mesaj, Lady Flamborough'dakti teröristlerin liderinden Ahmed Yezid gönderilmiş."</p>

      <p>Başkan, "Peki, bu mesajdan işimize yarar bir şeyler çıkıyor mu?" diye sordu.</p>

      <p>Mercier, "Bulmaca gibi konuşuyorlar," diye devam etti. "Ama satır aralarını okuduğunuzda Yezid'in safında işlerin hiç de iyi gitmediğini anlayabilirsiniz."</p>

      <p>Nichols başını salladı ve "Anlaşmazlıkları ortaya çıkıyor," dedi. "Teröristlerin lideri, ihanete uğradığını hissetmiş."</p>

      <p>Başkan çatalıyla oynarken, mesajı bir kez daha okudu. Sonra, birden başını kaldırıp diğerlerine baktı. Yüzünde hem şaşkınlık, hem de sevinç ifadesi vardı.</p>

      <p>"Topiltzin!" diye mırıldandı.</p>

      <p>Brogan, "O da bu işin içinde," dedi. "Yolcu gemisinin değiştirilmesi işinde Meksikalı mürettebat ve gemiyi o sağladı."</p>

      <p>"Namussuz köpek!"</p>

      <p>"Evet, Sayın Başkan. Öyle görünüyor ki, Yezid, Topiltzin'i öfkeden kudurtacağını bildiği halde, Meksikalıların da rehinelerle birlikte öldürülmeleri emrini vermiş."</p>

      <p>"Bunu Yezid'in yaptığına emin miyiz?"</p>

      <p>"Ses kayıtlarından kanıtlarımız var."</p>

      <p>Başkan düşünceli bir ifadeyle, "Demek, Lady Flamborough'nun kaçırılması işinde kardeşiyle işbirliği yaptı."</p>

      <p>Nichols başını salladı. "Durum onu gösteriyor, ama bunu kanıtlamak kolay olmayacaktır sanıyorum."</p>

      <p>"Peki, eylemi planlayanın kim olduğu konusunda bilgi var mı?"</p>

      <p>Brogan, "Bu adam hakkında oldukça kalın bir dosya var," diyerek dosyayı Başkan'a uzattı. "Gemiyi kaçırırken kaptanın kılığına girmiş ve kendini aynen ona benzetmiş, sonra da bir maske kullanmış. Daha sonra Dirk Pitt, çatışma öncesi onunla karşı karşıya gelmiş. Adamın ismi Süleyman Aziz Ammar’ınış."</p>

      <p>Schiller, "Adamın ismini böyle açıkça belirtmesi ilginç," dedi. "Bence bu sahte bir isimdir."</p>

      <p>Brogan başını iki yana salladı, "Hayır, adamın gerçek ismi bu. Hakkında, hem bizde, hem de Interpol'de epey bilgi var. Ammar, Pitt'i nasıl olsa öldüreceğini düşünerek ismini açıklamış olabilir."</p>

      <p>Başkan gözlerini kısarak onlara baktı. "Şu dosyaya bakılırsa bu adam, şimdiye kadar elliden fazla devlet yetkilisinin ölümünden doğrudan ya da dolaylı olarak sorumlu görünüyor. Bu mümkün olabilir mi?"</p>

      <p>"Süleyman Aziz Ammar işinin uzmanı."</p>

      <p>"Bir terörist yani."</p>

      <p>Brogan, "Bir suikastçı," diye araya girdi. "Sadece siyasi amaçlı suikastlarla ilgileniyor. Çok soğukkanlı bir adam, makyaj ve kamuflaj uzmanı, mükemmel bir planlayıcı. Her şeyi çok iyi planlıyor ve yapıyor. Suikastlarının birçoğu kaza olarak tanımlandığı için dosyaları kapatıldı. Müslüman, ama Almanlardan, Fransızlardan ve hatta iş alıyor. Karşılığında çok para istiyor ve şimdiye kadar Akdeniz ülkelerinde yaptığı işlerden büyük bir servet edinmiş."</p>

      <p>"Peki, bu sefer de yakalanmamış mı?"</p>

      <p>Brogan başını iki yana salladı. "Hayır, efendim. Olayda yaralanan ya da ölenlerin arasında olmadığını rapor ettiler."</p>

      <p>Başkan inanamıyormuş gibi gözlerini açtı. "Yani kaçmış mı?"</p>

      <p>Brogan, "Ammar yaşıyorsa fazla uzağa gidemez," dedi. "Pitt ona en azından üç kurşun sıkmış ve isabet ettirmiş. Arama çalışmaları sürüyor. Adadan kaçabilmesi imkânsız. Birkaç saat içinde yakalanacaktır."</p>

      <p>Nichols, "O adamı sağ bulup da konuşturabilirlerse, bu müthiş bir istihbarat zaferi olacaktır," dedi.</p>

      <p>"General Dodge, Albay Hollis'e, onu sağ olarak yakalaması emrini vermiş. Ama Albay, Ammar'ın yakalanacağını anladığı anda kendini öldüreceğinden emin olduğunu belirtmiş."</p>

      <p>Başkan, "Teröristlerden başka kurtulan olmamış mı?" diye sordu.</p>

      <p>"Sorguya çekebileceğimiz sekiz kişi var. Ama bunlar büyük ihtimalle radikal Yezid taraftarları değil de, Ammar'ın kiralık tetikçileriymişler."</p>

      <p>Başkan bir an düşündü ve sonra, "Ammar'ın, Yezid ve Topiltzin için çalıştığını kanıtlayabilmemiz için sadece kayda alınmış birkaç sözcük yetmeyebilir," diyerek yüzünü buruşturdu.</p>

      <p>Schiller o kadar kötümser değildi. "İşe bir de iyi tarafından bakın efendim, gemi ve rehineler sapasağlam kurtuldular," dedi. "Başkan Hasan, Yezid'in kendisini öldürmek istediğini ve bu işin arkasında olduğunu çok iyi biliyor. O da intikamını almak için gerekeni kuşkusuz yapacaktır."</p>

      <p>Başkan önce ona, sonra diğerlerine baktı. "Siz böyle mi düşünüyorsunuz baylar?" diye sordu.</p>

      <p>Mercier, "Julius, Hasan'ın karakterini iyi anlamış," dedi. "Canı yandığında çok kötü olabilir o adam."</p>

      <p>Dougles Oates da aynı fikirde olduğunu başını sallayarak gösterdi. "Ben de böyle düşünüyorum. Hasan, belki Yezid'i tutuklatıp vatan hainliği gibi bir suçla yargıya göndererek bazı grupların ayaklanmalarına neden olmak istemeyebilir, ama o adamın etkisini yok etmek için elinden geleni yapacaktır."</p>

      <p>Brogan, "Benim tahminim, Yezid'in yaptıklarının geri tepeceği şeklinde," dedi. "Mısır'ın ılımlı Müslümanları terörizme karşıdırlar. Parlamento Hasan'ı desteklerken, onlar da Yezid'e sırtlarını döneceklerdir. Silahlı kuvvetlerin de Hasan'a olan bağlılıklarını göstereceklerine eminim."</p>

      <p>Başkan kadehindeki son yudum şarabı da içti ve "Söyledikleriniz hoşuma gitti doğrusu," diyerek gülümsedi.</p>

      <p>Dışişleri Bakanı Oates, "Mısır'da kriz henüz bitmedi," dedi. "Yezid bir süre için sahneden çekilebilir, ama Başkan Hasan'ın ülkede bulunmadığı sürede fanatik dincilerden kurulu Müslüman Kardeşliği, Liberal ve Sosyalist işçi partileriyle iyi ilişkiler kurdu. Bunlar birlikte çalışıp Hasan'ı devirmeye uğraşacaklar, Mısır'da İslam yasalarını uygulamak isteyecekler, ABD ile ilişkileri kesecekler ve İsrail barış antlaşmasını da iptal edeceklerdir."</p>

      <p>Başkan başını hafifçe çevirip Schiller'e baktı, "Doug'ın bu felaket tahminlerine ne diyorsun Julius?" diye sordu.</p>

      <p>Schiller kaşlarını çatıp başını salladı, "Katılıyorum," dedi.</p>

      <p>"Martin? Sen ne diyorsun?"</p>

      <p>Brogan'ın ciddi ifadesinden, ne diyeceği zaten belli oluyordu. "Kaçınılmaz olaylar biraz geciktirildi, o kadar. Hasan'ın hükümeti sonuçta düşecektir. Ordu desteği bugün varsa, yarın yok olabilir. Langley'deki uzmanlar, on sekiz ile yirmi dört ay içinde kansız bir darbe olacağını tahmin ediyorlar."</p>

      <p>Oates, "Ben, bekle ve gör politikası öneriyorum, Sayın Başkan," dedi. "Mısır'la ilişkilerimizi herhangi bir Müslüman ülkesiymiş gibi sürdürelim."</p>

      <p>"Diğer bir deyişle, yalıtıma bir yaklaşım teklif ediyorsun."</p>

      <p>"Bu yaklaşımı benimsemek iyi olur gibime geliyor. Seleflerinizin son yirmi yıldır uyguladıkları politikalar pek başarılı olamadı."</p>

      <p>Nichols, "Ruslar da kaybedecekler," diye söze karıştı. "Yezid'in, ya da diğer adıyla Paul Capesterre'nin, yeni bir İran felaketi yaratmasına engel olabildiğimiz için teselli bulmalıyız. O adam bizim Ortadoğu çıkarlarımızı tehlikeye atmak için elinden geleni yapacaktı."</p>

      <p>Brogan, "Bu konuda seninle tam bir fikir birliği içinde olduğumu söyleyemem," dedi. "Aslında, Hasan'dan sonra Mısır'ı yönetecek bir adam bulabiliriz."</p>

      <p>Başkan kaşlarını çattı ve soran gözlerle ona baktı. "Kimi düşünüyorsun?" dedi.</p>

      <p>"Mısır Savunma Bakanı Ebu Hamid'i."</p>

      <p>"Hükümeti ele geçirebilir mi sence?"</p>

      <p>Brogan başını salladı ve "Zamanı geldiğinde yapabilir," diye cevap verdi. "Silahlı kuvvetler onun emrinde ve ılımlı Müslümanların desteğini de alacak gibi görünüyor. Bana sorarsanız, o adam bu iş için biçilmiş kaftan."</p>

      <p>Oates hafifçe gülümsedi ve "Tahminimizden çok fazla şeyler yapabilir," diye mırıldandı, "Kuşkunuz olmasın bir yandan, fanatik Müslümanları tatmin etmek için İsrail'e karşı gürültü koparıp, Amerika'ya kafa tutar gibi görünebilir, ama diğer yandan da, bizlerle iyi ilişkileri sürdürmek için kapıyı açık tutacaktır, bundan eminim."</p>

      <p>Nichols, "Şu anda Hala Kâmil'le arasının iyi olması da işimize yarar," dedi.</p>

      <p>Başkan kadehine biraz daha şarap koydu ve kaldırdı, "Pekâlâ, o halde Mısır'la dostluk ve işbirliğine içelim."</p>

      <p>"Bir dakika, bir dakika," dedi Mercier'le Brogan aynı anda.</p>

      <p>"Mısır'a," dedi Oates.</p>

      <p>"Ve Meksika'ya," dedi Schiller.</p>

      <p>Başkan saatine baktı ve kalktı, danışmanları da hemen onu izledi. "Özür dilerim arkadaşlar, ama hazinecilerle bir toplantım vardı. Rehineleri kurtaranları benim adıma kutlayın." Durdu ve Oates'a baktı, "Senatör Pitt gelir gelmez ikinizi bekliyorum, sizinle görüşeceğim," diye ekledi.</p>

      <p>"Senatör'ün Başkan Hasanla görüşmesi hakkında mı?"</p>

      <p>"Ondan daha çok, Başkan de Lorenzo'dan, sınırlarımızın güneyinde neler olduğu konusunda öğrendiği şeyleri bilmek istiyorum. Meksika Mısır'dan daha önemli bizim için. Ahmed Yezid'i şimdilik dizginlemiş olabiliriz, ama burnumuzun dibindeki Topiltzin, daha büyük bir tehdit. Meksika'da duruma hâkim olamazsak, başımız büyük derde girebilir."</p>
    </div>
  </div>
</body>
</html>
