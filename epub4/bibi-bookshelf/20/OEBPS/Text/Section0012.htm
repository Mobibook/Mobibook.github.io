<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>12</h2>

      <p>Gecenin ürkütücü sessizliğinde koca şekiller sanki bilinmeyen bir varlığın gelerek onlara hayat vermesini bekler gibi, kıraç topraklara boş gözlerle bakıyorlardı. Dimdik ve katı figürlerin boyları iki katlı bir ev boyuna yakındı ve korkunç, ifadesiz yüzleri mehtapta parlıyordu.</p>

      <p>Bin yıl önce, Toltec kenti Tula'da, beş teraslı Quetzalcoatl piramidinin tepesine bir mabet yapmışlardı. Mabet artık yerinde yoktu ama piramit kalmış ve arkeologlar tarafından yeniden inşa edilmişti. Piramit geniş bir arazi üzerine kurulmuştu, görkemli günlerinde burada 60.000 kişi yaşamış, sokaklarında dolaşmıştı.</p>

      <p>Buraya fazla ziyaretçi gelmezdi ve gelenler de Tula'nın lanetlenmiş sessizliği karşısında korkuya kapılırlardı.</p>

      <p>Bir adam yalnız başına piramidin merdivenlerini teker teker çıkıp tepedeki taş heykellere ulaşmaya çalışırken mehtap da ölü kentin üzerinde korkutucu gölgeler oluşturuyordu. Adam, takım elbise giymiş ve kravat takmıştı, elinde deri bir evrak çantası vardı.</p>

      <p>Yukarı çıkana kadar piramidin duvar kirişlerini süsleyen korkunç kabartmaları seyrede seyrede beş terasın beşinde de mola verdi. Kabartma resimlerde, açılmış yılan ağızlarından çıkmış insan yüzleri, gagalarıyla insan kalplerini parçalayan kartallar vardı. Adam yoluna devam etti ve üzerinde kurukafa ve iskelet kabartmaları bulunan bir sunağın önünden geçti. Bu tip sembollerin, eski korsanlarca kullanıldığını biliyordu.</p>

      <p>Piramidin tepesine vardığında ter içinde kalmıştı. Durdu ve çevresine bakındı. Yalnız değildi. Karanlığın içinden çıkan iki kişi aceleyle üzerini aradı. Adamlar elindeki çantaya yöneldiler, elinden alıp içine baktılar ve silah olmadığını anlayınca sessizce kenara çekildiler.</p>

      <p>Rivas rahatladı ve çantanın sapında gizlenmiş bir düğmeye bastı. Çanta kapağına yerleştirilmiş küçük bir kayıt cihazı çalışmaya başlamıştı.</p>

      <p>Birkaç dakika sonra, büyük taş heykellerin gölgeleri arasından üzerinde topuklarına kadar inen uzun bir entari bulunan bir adam çıktı. Uzun saçlarını arkada toplamıştı. Bu haliyle arkasındaki saçlar tıpkı bir horoz kuyruğuna benziyordu. Adamın ayakları entarinin eteğinden görünmüyordu, ama kollarındaki turkuaz taşlı altın bilezikler ay ışığında parlıyordu.</p>

      <p>Kısa boyluydu ve yumuşak oval yüzünden Kızılderili olduğu belli oluyordu. Kara gözlerini, yeni gelenin üzerine dikti ve bu uzun boylu adamı bir süre inceledi. Özellikle de adamın üzerindeki takım elbise garibine gitmiş gibiydi. Kızılderili görünüşlü adam, kollarını kavuşturdu ve bir ezgi gibi çıkan bir ses tonuyla konuşmaya başladı.</p>

      <p>"Ben Topiltzin'im."</p>

      <p>"Adım Guy Rivas, ABD Başkanı'nın özel temsilcisiyim."</p>

      <p>Rivas daha yaşlı bir adamla karşılaşacağını düşünmüştü. Meksikalı mesihin yaşını tahmin etmek kolay değildi ama yine de otuzdan fazla göstermiyordu.</p>

      <p>Topiltzin alçak bir duvarı gösterdi ve "Ayakta konuşmayalım," dedi.</p>

      <p>Rivas başını salladı ve adamın gösterdiği yere oturdu. "Çok garip bir yer seçmişsiniz doğrusu."</p>

      <p>"Evet, Tula nin uygun olacağını düşündüm." Topiltzin'in ses tonu birden karşısındakini aşağılayan bir hal almıştı. "Başkanınız, herkesin içinde konuşmamızdan korktu. Mexico City'deki dostlarını gücendirmek ve kızdırmak istemedi," diye ekledi.</p>

      <p>Rivas tuzağa düşmeyecek kadar zeki ve tecrübeliydi. "Başkan, benimle konuşma lütfünü gösterdiğiniz için size teşekkür etmemi istedi," dedi.</p>

      <p>"Daha yüksek rütbeli bir devlet görevlisi bekliyordum."</p>

      <p>görüşme ortamı tek bir kişiyi gerektiriyor. Biz de bundan, iki taraftan da çevirmen istenmediği anlamını çıkardık. Siz ayrıca İspanyolca ve İngilizce de konuşmak istemediğinizi söylediniz. Bu durumda, Náhuatl, yani Aztek dilini bilen benden başka yüksek rütbeli yetkili yoktu."</p>

      <p>"Bu dili çok iyi konuşuyorsunuz."</p>

      <p>"Ailem Amerika'ya Escampo'dan gitmiş. Bu dili bana daha küçük bir çocukken öğretmişlerdi."</p>

      <p>"Escampo'yu bilirim. Hayatta kalma mücadelesi veren, gururlu insanların bulunduğu küçük bir köy."</p>

      <p>"Meksika'da açlığa son vereceğinizi söylüyorsunuz. Başkan sizin programlarınızla yakından ilgileniyor."</p>

      <p>Topiltzin, "Sizi bunun için mi buraya gönderdi?" diye sordu.</p>

      <p>Rivas başını salladı. "Bir görüşme zemininin oluşturulmasını istiyor."</p>

      <p>Bir süre konuşmadan sessizce durdular. Sonra Topiltzin'in yüzünde şeytani bir gülümseme belirdi. "Sizin Başkan akıllı adam. Ülkemizdeki ekonomik darboğaz nedeniyle benim halen yönetimde bulunan Partido Revolucionario Institucional hükümetini devireceğimi ve ABD-Meksika ilişkilerinde bir karmaşa meydana geleceğini tahmin ediyor. Bu nedenle ikili oynuyor."</p>

      <p>"Başkan’ın aklından geçenleri bilemem."</p>

      <p>"Meksika halkının büyük çoğunluğunun, yönetimin ve zenginlerin kölesi, paspası olmadığını o da yakında anlayacaktır, insanlar artık siyasetteki çürümeden ve yolsuzluklardan iyice bıktılar. Artık çöplüklerde yiyecek aramak istemiyorlar. Acıları yakında sona erecek."</p>

      <p>"Aztekler'in kemiklerinden bir ütopya yaratarak mı?"</p>

      <p>"Sizin halkınız da atalarının izinden gitseler iyi ederler."</p>

      <p>"Aztekler Amerika kıtasının en büyük canileriydiler. Eski barbarca inanışlar üzerine modern bir hükümet kurma fikri bence..." Rivas birden sustu, neredeyse hiç düşünmeden 'aptalca' diyecekti. Bir an düşündü ve "Saflık olur," dedi.</p>

      <p>Topiltzin'in yuvarlak yüzü gerildi ve ellerini sinirli sinirli oynatmaya başladı. "Ortak atalarımızı İspanyol fetihçilerinin katlettiğini unutuyor gibisiniz."</p>

      <p>"İspanya’da Mağribi askerleri için aynı şeyleri söylüyorlar, ama bu onların Engizisyon'unu haklı göstermeye yetmiyor."</p>

      <p>"Pekâlâ, Başkanınız benden ne istiyor?"</p>

      <p>Rivas, "Sadece Meksika'da bolluk ve barış," diye cevap verdi. "Kuşkusuz ülkeyi komünizme teslim etmenizi de istemiyor."</p>

      <p>"Ben Marksist değilim ve komünizmden en az onun kadar nefret ederim. Taraftarlarım arasında silahlı gerillalar yoktur."</p>

      <p>"Başkan bunları duyunca sevinecektir."</p>

      <p>"Suçlu zenginler, yolsuzluk yapan yetkililer ve şimdiki hükümetin ve ordunun ileri gelenleri kurban edilince, yeni Aztek ulusu yine büyüyecektir."</p>

      <p>Rivas doğru duyup duymadığından emin değildi. "Anlayamadım. Yani binlerce insanı öldürecek misiniz?" diye sordu.</p>

      <p>"Hayır Bay Rivas, ben saygı duyduğumuz tanrılarımız Quetzalcoad, Huitzilopochtli, Tezcatlipoca 'ya vereceğimiz kurbanlardan söz ediyorum."</p>

      <p>Rivas anlamamış gibi onun yüzüne baktı ve "Kurbanlar mı?" dedi.</p>

      <p>Topiltzin cevap vermedi.</p>

      <p>Fakat Rivas, onun ne demek istediğini sonunda anlamıştı ve "Hayır!" diye bağırdı, "Ciddi olamazsınız!"</p>

      <p>Topiltzin ciddi bir ifadeyle, "Ülkemiz, yine eskisi gibi Aztek adı olan Tenochtitlan olarak anılacaktır," diye devam etti. "Dindar bir ülke olacağız. Resmi dilimiz Nahuatl olacak ve halkımız sert önlemlerle yola getirilecektir. Yabancı yatırımlar ve fabrikalar devletleştirilecektir. Sınırlarımız içinde sadece burada doğmuş insanlar yaşayabilecektir. Tüm yabancılar sınır dışı edilecektir."</p>

      <p>Rivas şaşkına dönmüştü. Suratı bembeyaz kesilmiş, sesini çıkarmadan dinliyordu.</p>

      <p>Topiltzin, "Artık ABD'den hiçbir mal almayacak ve petrolümüzü de satmayacağız," diye konuşmasını sürdürdü. "Yabancı bankalara olan borçlarımız sıfırlanacak ve tüm yabancı değerlere devletçe el konacaktır. Kaliforniya, Texas, New Mexico ve Arizona'daki eski topraklarımızı da geri istiyorum. Bu amaçla halkımdan milyonlarca insanı bu bölgelere yollayacağım."</p>

      <p>Bu adamın söyledikleri korkunç şeylerdi. Rivas'ın karışık zihni Topiltzin'in sözünü ettiği korkunç şeyleri kavrayamamıştı.</p>

      <p>"Bu düpedüz manyaklık," dedi Rivas kendini alamayarak, "Başkan böyle saçmalıkları dinlemeyecektir."</p>

      <p>"Yani söylediklerime inanmaz mı?"</p>

      <p>"Aklı başında olan kimse inanmaz."</p>

      <p>Fakat Rivas çizmeyi aşmıştı.</p>

      <p>Topiltzin yavaşça ayağa kalktı, başını öne eğdi ve ifadesiz bir sesle, "O halde ona, anlayacağı bir mesaj göndermem gerekiyor," dedi.</p>

      <p>Kollarını başının üzerine, simsiyah gökyüzüne doğru kaldırdı. Hareketini henüz tamamlamıştı ki, üzerlerinde boğazlarına bağladıkları beyaz pelerinden başka bir şey olmayan dört Kızılderili ortaya çıktı, Rivas'ı yakaladıkları gibi, biraz ilerdeki üzerinde kurukafa ve çapraz kemik oymaları bulunan kaya sunağa götürdüler, elleriyle kollarından tutup yatırdılar.</p>

      <p>Rivas öylesine şaşkındı ve gafil avlanmıştı ki, önce ne yapmak istediklerini anlamakta güçlük çekti. Ama sonuçta ne olacağını anlayınca çırpınıp bağırmaya başladı. "Aman, Tanrım! Hayır! Hayır!"</p>

      <p>Topiltzin onun bağırıp çırpınmalarına hiç aldırmamış, sessizce sunağın kenarına gelmişti. Onun bir baş işaretiyle adamlardan biri Rivas'ın gömleğini yırttı ve göğsünü açtı.</p>

      <p>Rivas, "Bunu yapmayın, yalvarıyorum!" diye inledi.</p>

      <p>Topiltzin'in havaya kalkmış sol elinde ay ışığında parlayan korkunç bir bıçak belirdi. Rivas bir çığlık attı, bu onun son sesiydi.</p>

      <p>Sonra bıçak indi.</p>

      <p>Uzun sütün-heykeller olanları bir taş sessizliğiyle izliyordu. Bu tür olaylara binlerce yıl önce, binlerce kez tanık olmuşlardı. Rivas’ın hâlâ çırpman kalbi göğsünden sokulurken taş sütunların görmeyen gözlerinde hiçbir acıma duygusu yoktu.</p>
    </div>
  </div>
</body>
</html>
