<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>23</h2>

      <p>Taksi şoförü, Washington Uluslararası Havaalanı'nın yakınlarında, terk edilmişe benzeyen bir hangarın önünde durdu ve "Burada inmek istediğinizden emin misiniz bayım?" diye sordu.</p>

      <p>Pitt, "Evet," dedi. "Adres burası."</p>

      <p>Şoför karanlık ve ıssız çevreye bir göz attı ve bütün bunların bir gaspa işaret ettiğini düşündü. Sonra, yavaşça, kendini korumak için koltuğun altına sakladığı demir çubuğa uzanırken, dikiz aynasından Pitt'e baktı ve onun, iç cebinden cüzdanını çıkardığını görünce rahatladı. Bu adam bir soyguncuya benzemiyordu.</p>

      <p>"Ne kadar tuttu?"</p>

      <p>"Taksimetrede sekiz dolar altmış sent yazıyor."</p>

      <p>Pitt taksi ücretiyle bahşişini ona verdi ve arabadan inip, bagajdan valizini almak için şoförü bekledi. "Garip bir adres," dedi şoför.</p>

      <p>"Arkadaşla burada buluşacaktık," dedi Pitt.</p>

      <p>Taksi şoförü arabasına binip oradan uzaklaşırken Pitt cebinden çıkardığı bir transmiterle hangarın alarm sistemini kapattı ve bir yan kapıdan içeriye girdi. Cep transmiterine bir şifre verince, hangarın içi floresan lambalarla pırıl pırıl aydınlandı.</p>

      <p>Bu hangar Pitt'in eviydi. Hangarın bir tarafında, pırıl pırıl eski model arabalar duruyordu, içerde, eski bir Pulman tren vagonu ve üç motorlu bir Ford uçak da vardı. Hangarın en garip eşyası ise, dökme demirden yapılmış ve bir ucuna da deniz motoru takılmış bir banyo küvetiydi.</p>

      <p>Pitt, hangarın bir ucundaki demirden yapılmış, döner merdivenden üst kata çıktı. Burada, oturma, çalışma ve büyük bir yatak odasıyla mutfak ve banyo yer alıyordu.</p>

      <p>Hemen valizini açtı ve soyunup duşa girdi. Sıcak su onu gevşetmiş, yorgunluğunu iyice ortaya çıkarmıştı. Duşun altından küvete geçti ve ılık suyla doldurup içinde bir süre kestirdi.</p>

      <p>Bir, bir buçuk saat kadar sonra banyodan çıkıp bornozunu giydi ve televizyonu açtı. Tam kendisine yiyecek bir şeyler hazırlamayı düşünüyordu ki, kapının zilini duydu. Kapıdaki kişiyle konuşmak için düğmeye bastı ve Al Giordino'nun sesini duymayı umarak, o?" diye sordu.</p>

      <p>Ama hoparlörden, "Grönland hazır yemek servisi," diyen bir kadın sesi duyuldu.</p>

      <p>Pitt güldü ve otomatiğe bastı. Sonra, dairenin balkonuna çıkıp aşağıya baktı.</p>

      <p>Lily, elinde büyük bir piknik sepetiyle içeri giriyordu. Genç kadın bir ara durdu ve hangarın içinde parlayan antika arabalara hayranlıkla baktı. Sonra, başını kaldırıp Pitt'e baktı ve "Amiral Sandecker burayı bana tarif etmeye çalıştı ama yeterince anlatamamış," dedi.</p>

      <p>Pitt onu karşılamak için merdivenlerden indi ve sepeti elinden aldı. "Aman Tanrım! Bu sepet neredeyse bir ton ağırlığında, ne var bunun içinde?"</p>

      <p>"Bir şarküteriye uğradım ve akşam yemeği için bir şeyler aldım işte."</p>

      <p>"Çok lezzetli şeyler almışsın gibime geliyor."</p>

      <p>"Somon füme, yabani mantar çorbası, keklik eti ve ıspanak salatası, beyaz şaraplı istiridye sosu ve daha bazı şeyler, hoşuna gideceğinden eminim. Yemekten sonra da çikolatalı pasta."</p>

      <p>Pitt ona baktı ve hayranlıkla gülümsedi. Genç kadının yüzü canlı, gözleri pırıl pırıldı. Onda, daha önce fark etmediği kıpır kıpır bir şeyler vardı. Uzun saçlarını düz taramış, üzerine siyah pulları parlayan ve sırtını açıkta bırakan, vücuduna yapışmış, kolsuz bir elbise giymişti. Üzerinde Grönland'da giydiği kalın kürkler olmadığından, ortaya çıkan göğüsleri, Pitt'in tahayyül ettiğinden daha iri ve kalçaları daha dardı. Harika bacakları vardı ve yürüyüşü tüm cinsel çekiciliğini ortaya koyuyordu.</p>

      <p>Oturma odasına girdiklerinde Pitt elindeki piknik sepetini bir sandalyenin üzerine bıraktı ve onun elini tuttu. Yumuşak bir sesle, "Yemeği daha sonra yeriz," dedi.</p>

      <p>Lily önce utandı ve gözlerini iradesi dışında yere indirdi, Fakat hemen sonra sanki karşı koyamadığı bir gücün etkisiyle başını kaldırıp onun gözlerine baktı. Pitt'in yeşil gözleri öylesine etkileyiciydi ki, Lily'nin eli ayağı titremeye başlamıştı. Yüzünün kızardığını hissediyordu.</p>

      <p>Genç kadın, 'Ama bu saçmalık,' diye düşündü. Siyah iç çamaşırları ve vücudunun tüm hatlarını ortaya çıkaran giysisiyle, bu erkeği baştan çıkarmayı düşünmüştü, ama işlerin bu kadar hızlı yürüyeceği aklına gelmemişti doğrusu.</p>

      <p>Pitt hiçbir şey söylemeden Lily'nin omuzlarındaki askıları çekip elbiseyi sıyırdı, elbise Lily'nin vücudundan aşağı süzüldü. Sonra, kollarını onun belinin ve dizlerinin altına uzatıp, birden kucağına aldı ve yatak odasına doğru yürüdü.</p>

      <p>Lily yüzünü onun göğsüne gömdü ve boğuk bir sesle, "Kendimi arsız bir fahişe gibi hissediyorum," diye mırıldandı.</p>

      <p>Pitt onu yatağa bırakırken, gördüğü manzara karşısında içinde bir şeylerin tutuştuğunu fark etti ve Lily'nin kulağına, "Hissettiğin gibi davran," diye fısıldadı ve yatağa, onun yanına uzandı.</p>
    </div>
  </div>
</body>
</html>
