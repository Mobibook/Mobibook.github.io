<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>10</h2>

      <p>Dondurucu kutup soğuğundan da soğuk bir ürperti hissetti Pitt sırtında. Dışardan gelip pencerelerden içeriye giren ışık, yolcu kompartımanı duvarlarında garip şekilli gölgeler oluşturuyordu. Koltukların arasında dolaşıyor, oturanlardan hiç olmazsa birinin konuşup kendisine bir şeyler söylemesini bekledi, ama yolcular mumya gibi sessizdiler.</p>

      <p>Koridor kenarındaki koltuklardan birine oturmuş, sarı-kızıl saçları ortadan ikiye ayrık ve geriye taralı bir adamın üzerine eğildi ve yüzüne baktı. Adamın yüzünde hiçbir acı ifadesi yoktu. Gözleri, uykuya dalacakmış gibi yarı kapalıydı, dudakları birbirine değiyordu ve çenesi de hafifçe sarkmıştı.</p>

      <p>Pitt adamın hareketsiz elini tuttu ve parmaklarını bileğine dokundurarak nabzına baktı. Fakat nabız atmıyordu, kalbi durmuştu.</p>

      <p>Yanından geçip başka bir yolcuyu muayene eden Dr. Gale, "Bir şey var mı?" diye sordu.</p>

      <p>"Ölmüş," dedi Pitt.</p>

      <p>"Bu da öyle."</p>

      <p>"Ölüm nedenini söyleyebilir misin?"</p>

      <p>"Henüz söyleyemem. Görünürde hiçbir yaralanma yok ve kısa süre önce ölmüşler. Bir mücadele ve acı ya da ağrı belirtisi de yok. Derilerinin renkleri de havasızlıktan ölmediklerini gösteriyor."</p>

      <p>Pitt, "Zaten oksijen maskeleri hâlâ tepedeki yerlerinde duruyor," dedi.</p>

      <p>Gale birkaç cesedi daha kontrol ettikten sonra, "Daha ayrıntılı bir çalışma yapmadan bir şey söyleyemem," dedi.</p>

      <p>Simon, suya değmeyecek şekilde kapının üst kısmına aydınlatma ünitesini monte ettikten sonra Gale durdu. Simon dışarı çıktı ve biraz sonra, yolcu kompartımanı birden aydınlanıverdi.</p>

      <p>Pitt yolcu kompartımanını kontrol etti. Tek görünür hasar tavandaki hafif çarpılmaydı, ama tüm koltuklar yerli yerindeydi ve herkesin emniyet kemeri bağlanmıştı.</p>

      <p>Kahverengi saçlı, orta yaşlı bir kadının nabzına bakarken, "Burada, vücutlarının yarısına kadar buz gibi suyun içinde kımıldamadan oturup, hipotermi sonucu öldüklerine inanmak kolay değil," diye söylendi. Kadının yüzünde hiçbir acı ifadesi yoktu, sanki uykuya dalmıştı. Elinden bir tespih sarkıyordu.</p>

      <p>Gale, "Bana kalırsa hepsi," dedi. "Uçak daha yere değmeden önce ölmüş," dedi.</p>

      <p>Pitt koltukların arasında birisini arıyormuş gibi dolaşırken, "Haklı olabilirsin," diye mırıldandı.</p>

      <p>"Ölüm nedeni zehirli gazlar olabilir."</p>

      <p>"Bir koku duyuyor musun?"</p>

      <p>"Hayır. "</p>

      <p>"Ben de duymadım."</p>

      <p>"Peki geriye hangi ihtimal kalıyor?"</p>

      <p>"Gıda zehirlenmesi..."</p>

      <p>Gale gözlerini açıp Pitt'in yüzüne baktı. "Ama bu katliam demek olur!"</p>

      <p>"Durum onun gibi bir şeyi gösteriyor."</p>

      <p>"Canlı bir tanığımız olsaydı çok iyi olurdu."</p>

      <p>"Var." Gale birden toparlanıp aceleyle beyaz suratlara göz gezdirdi. "Nefes alan birini mi gördün? Söyle hangisi?"</p>

      <p>Pitt, "İçeriye girmeden önce feneri pencereden uzatıp baktığımda bir kadın gördüm," dedi. "Yaşıyordu. Ama şimdi ortalarda yok."</p>

      <p>Gale tam Pitt'e yanıt verecekti ki, o sırada koltukların arasında suyun içinde ilerleyen Simon, birden, "Aman Tanrım!" diye bağırdı "Hepsi de balmumu heykelleri gibi!"</p>

      <p>"Morgdaki kadavra benzetmesi daha iyi bence," dedi Pitt kuru bir sesle.</p>

      <p>"Hepsi ölmüş mü? Emin misiniz?"</p>

      <p>"Biri yaşıyor," dedi Pitt, "ya pilot kabininde ya da tuvalette bir saklanıyor."</p>

      <p>"O zaman bana ihtiyacı var demektir," dedi.</p>

      <p>Pitt başıyla onaylayarak, "En iyisi sen yine koltuktaki yolcuları devam et, içlerinde yaşayan olabilir," dedi. "Simon kokpite gitsin, ben de arkaya, kuyruk bölümüne gidip tuvaletlere bakayım."</p>

      <p>Simon, "Bu cesetleri ne yapacağız?" diye sordu. "Komutan haber verip onları buradan çıkartmamız gerekmez mi?"</p>

      <p>Pitt sakin bir sesle, "Şimdilik dursunlar," dedi, "Telsize de dokunmayın sakın. Komutan Knight'a raporumuzu kendimiz veririz. Adamlarını dışarıda tut ve kapıyı kapayıp, içeriye girilmesini yasakla Aynı şey senin sağlık ekibin için de geçerli Doktor. Gerekmedikçe hiçbir şeye dokunmayın. Burada anlamadığımız bir şeyler olmuş. Kaza hemen duyulmuştur, bir süre sonra kaza araştırmacıları ve medya mensupları buraya üşüşürler. Yetkililerle görüşünceye kadar bulduklarımızı kendimize saklamalıyız, tamam mı?"</p>

      <p>Simon Pitt'in sözlerini kafasından bir süre tarttı ve "Anladım, dedi.</p>

      <p>"O halde işimize dönelim ve hayatta kalmış birini bulmaya çalışalım. "</p>

      <p>Yolcu kabinini dolduran sular yüzünden Pitt, normal olarak saniyede kat edeceği yolu ancak iki dakikada geçti ve kuyruk bölümüne ulaştı. Bacakları uyuşmaya başlamıştı bile ve yarım saat onları kurulayıp ısıtmadığı takdirde donmaya başlayacaklarını biliyordu.</p>

      <p>Uçak dolu olsaydı, ölü sayısı da hiç kuşkusuz çok daha fazla olacaktı. Fakat birçok koltuğun boş olmasına rağmen kuyruğa gidene kadar elli üç ceset saymıştı. Arka bölmeye yaslanıp oturmuş bir kontrol etmek için durdu. Kızın başı öne düşmüş, sarı saçları yüzünü örtmüştü. Nabzı atmıyordu.</p>

      <p>Tuvaletlerin bulunduğu bölüme geldi ve üç kapıda 'Boş' yazısını görünce, açıp içlerine baktı. Dördüncü tuvaletin kapısında ‘meşgul' yazısı vardı ve kilitliydi. Kapı yalnızca içeriden kilitlendiğine göre, içeride birisi olmalıydı.</p>

      <p>Kapıya kuvvetlice vurdu ve "Beni duyuyor musunuz?" diye bağırdı, "Yardıma geldik. Lütfen kapının sürgüsünü açın."</p>

      <p>Pitt kulağını kapıya dayadı ve içeriden hafif bir hıçkırık sesi geldiğini duyar gibi oldu. Ayrıca sanki iki kişi alçak sesle konuşuyormuş gibi hafif mırıltılar da gelmişti kulağına.</p>

      <p>"Geride durun!" diye bağırdı. "Kapıyı kıracağım."</p>

      <p>Bacağını sudan kaldırdı ve kapıyı parçalamadan, sadece sürgüsünü kırarak açmak için kontrollü bir tekme attı. Ayak darbesi kilidin hemen altına denk gelmiş ve kapı iki-üç santim kadar aralanmıştı. Omzuyla hafifçe iterek onu sonuna kadar açtı.</p>

      <p>Zemindeki soğuk sulardan korunmak için klozet kapağının üzerine çıkmış iki kadın birbirine sarınmış, birbirini teselli ediyordu. Kadınlardan birinin üzerinde üniforması vardı ve gözleri korkuyla açılmıştı. Sağ bacağının üzerinde duruyordu, sol bacağını dimdik ileri uzatmıştı. Pitt, dizkapağında bir şey olmalı, diye düşündü.</p>

      <p>Diğer kadın, birden doğruldu ve meydan okurcasına Pitt'e baktı. Pitt onun pencereden gördüğü kadın olduğunu hemen anladı. Yüzünün bir kısmı hâlâ kan içindeydi, fakat bu sefer iki gözü de açıktı ve bu gözlerde nefret ifadesi okunuyordu. Pitt onun bu düşmanca davranışına şaşırmıştı.</p>

      <p>Kadın, hafif aksanlı bir İngilizceyle, "Kimsiniz ve ne istiyorsunuz?" diye sordu.</p>

      <p>Pitt ilk anda ne saçma bir soru, diye düşündü. Fakat kadının bunu büyük bir korku içinde ve kendini savunurcasına sorduğunu hemen anladı. Yüzüne mümkün olduğunca yumuşak bir ifade verdi ve hafifçe gülümseyip, "Adım Dirk Pitt," dedi. " Polar Explorer adlı Amerikan gemisinden gelen kurtarma ekibindenim. Size yardıma geldik."</p>

      <p>"Bunu kanıtlayabilir misiniz?"</p>

      <p>"Özür dilerim, sürücü belgemi evde unutmuşum." Bu artık saçmalığın dik âlâsıydı. Kapının kenarına dayandı ve kollarını kavuşturup, "Lütfen sakin olun ve korkmayın," dedi. "Size yardım etmek niyetindeyim, zarar vermek değil."</p>

      <p>Hostes rahatlamış görünüyordu, gözlerindeki korku ifadesi kayboldu ve dudaklarında hafif bir gülümseme belirdi. Fakat bu durumu uzun sürmedi, birden tekrar paniğe kapılıp ağlamaya başladı.</p>

      <p>"Hepsi öldü, öldürüldüler!" dedi.</p>

      <p>Pitt elini uzattı ve "Biliyorum," dedi. "İzin verin de sizi buradan çıkarıp sıcak bir yere götüreyim. Gemi doktoru da sizinle ilgilensin. Burada kalamazsınız böyle," dedi.</p>

      <p>Pitt'in yüzü, yolcu kabininin ön kısmındaki projektörle tam olarak aydınlanmadığı için, kadın onun yüzündeki rahatlatıcı ifadeyi tam olarak göremiyordu. Kadın kontrollü bir ses tonuyla, "Bunları yapan teröristlerden biri olmadığınız ne malum?" diye sordu. "Size nasıl güvenebiliriz?"</p>

      <p>"Güvenmek zorundasınız, aksi takdirde soğuktan donup öleceksiniz."</p>

      <p>Pitt konuşmaktan sıkılmıştı, birden kollarını uzatıp hostesi tuttu ve oradan alıp dışarıya taşıdı. Hostes hiç itiraz etmemişti, ama vücudu korkuyla kasılmıştı.</p>

      <p>Pitt, "Hiç korkma," diyerek gülümsedi, "Sadece Scarlett O'Hara olduğunu, benimse senin ayaklarını yerden kesen Rhett Butler olduğumu düşün yeter."</p>

      <p>"Ne Scarlett'i? Berbat görünüyor olmalıyım."</p>

      <p>"Hiç de değil," dedi Pitt sırıtarak. "Bir akşam benimle yemeğe çıkmaya ne dersin?"</p>

      <p>"Kocam da bizimle birlikte gelebilir mi?"</p>

      <p>"Eğer yemeği o ısmarlarsa gelebilir tabii."</p>

      <p>Hostes, artık rahatlamış, kendini iyice bırakmıştı. Kollarını boynuna sardı, başını da omzuna yasladı. Pitt başını çevirdi</p>

      <p>Pitt diğer kadına baktı. Yüzündeki gülümseme ve güven verici ifade şimdi daha iyi görünüyordu. Kadına, "Sıkı durun," dedi. "Şimdi sizi de alacağım oradan."</p>

      <p>Hala neden sonra ilk kez güvencede olduğunu hissetti. Şimdiye kadar korkularını zapteden set artık yıkılmıştı.</p>

      <p>Baskı altında tuttuğu duygularını serbest bıraktı ve ağlamaya başladı.</p>

      <p>***</p>

      <p>Rubin, yavaş yavaş ölüme yaklaştığını biliyordu. Soğuğu ve acıyı hissetmiyordu. Uçaktaki ışıklar ve duyduğu sesler bir anlam taşımıyordu onun için. Tüm duydukları ve gördükleri, sanki başka mekânlardan, başka zamanlardan geliyor gibiydi.</p>

      <p>Birden parlak bir ışık kokpiti aydınlattı. Bu ışığın ölümün ucundan dönen insanların görüp anlattıkları hayat tünelinin ucundaki o ışık olup olmadığını merak etti.</p>

      <p>Yanıbaşında bir sesin kendisine, "Sakin ol, sakin ol," dediğini duydu.</p>

      <p>Rubin, üzerine doğru eğilen bulanık şekli görmeye çalıştı ve boğuk bir sesle, "Sen Tanrı mısın?" diye sordu.</p>

      <p>Simon'un yüzünde aniden bir şaşkınlık ifadesi belirdi, ama kendini çabuk toparladı ve gülümsedi. "Yok canım! Sadece buradan geçerken uğrayan bir ölümlüyüm ben."</p>

      <p>"Ben ölmedim mi yani?"</p>

      <p>"Bence sen elli yıl daha yaşayabilirsin dostum."</p>

      <p>"Kımıldayamıyorum. Bacaklarım kırıldı galiba, buraya sıkışıp kaldım. Lütfen kurtarın beni... lütfen çıkarın buradan."</p>

      <p>Simon, "Ben de bunun için geldim buraya zaten," dedi ve Rubin’in vücudunu kaplayan kar ve buz örtüsünün bir kısmını temizledi. “İşte, ellerin serbest kaldı, ben gidip birkaç alet ve kürek getirinceye kadar burnunu kaşıyabilirsin."</p>

      <p>Pitt, hostesi uçak dışında bekleyen sağlık görevlilerine teslim ederken, Simon yolcu kompartımanına çıktı ve "Hey Doktor, kokpitte hayatta kalan biri var," diye bağırdı.</p>

      <p>"Yolla buraya," dedi Gale.</p>

      <p>"Senin yardımına da ihtiyacım var," dedi Simon, Pitt'e. Pitt başını olur anlamında salladı, "Kuyruk bölümünde biri daha var, onu taşıyayım, geliyorum," dedi.</p>

      <p>Hala, dizlerinin üzerine çöktü ve eğilip aynaya baktı. Yüzünü rahatça görebileceği kadar ışık vardı içerde. Aynadaki yüz, yumuk gözlü, ifadesiz bir yüzdü. Bir felâketti. Dayak yemiş bir sokak kadınını andırıyordu.</p>

      <p>Hala lavabonun altına uzandı ve birkaç kâğıt mendil çıkarıp etrafındaki soğuk suda ıslatarak yüzündeki kurumuş kan ve ruj lekelerini temizledi. Göz makyajı da korkunç görünüyordu. Tekrar birkaç kâğıt mendil alıp ıslatarak onu da temizledi. Saçı fazla bozulmamıştı, eliyle biraz düzeltmesi yeterliydi.</p>

      <p>Ama hâlâ korkunç görünüyordu. Pitt geri döndüğünde, kendini zorlayarak ona gülümsedi ve bu adamın, kendisini nasıl gördüğünü merak etti.</p>

      <p>Pitt bir süre dikkatle onun gözlerine baktı, sonra meraklı bir ifade takınarak, "Affedersiniz güzel bayan," dedi. "Burada biraz önce duran berbat yaratığı gördünüz mü acaba?"</p>

      <p>Hala'nın gözleri birden doldu ve yarı gülmek, yarı ağlamak arası bir sesle, "Çok iyi bir adamsınız Bay Pitt," dedi, "Teşekkür ederim."</p>

      <p>Pitt, “İyi olmaya çalışıyorum," dedi şakacı bir ifadeyle.</p>

      <p>Birkaç battaniye getirmişti, onları hemen kadına sardı. Sonra, bir eliyle bacaklarından, diğer eliyle belinden tutarak onu hiç güçlük çekmeden kollarına aldı ve kapıya doğru götürmeye başladı, fakat bacakları artık iyice zayıflamaya başlamıştı, yürürken birkaç kez sendeledi.</p>

      <p>Kadın, onun sendelediğini görünce, “İyi misiniz?" diye sordu.</p>

      <p>"Bir duble Jack Daniels'in, beni kendime getireceğinden eminim.</p>

      <p>"Eve varır varmaz size bir kasa göndereceğim, söz."</p>

      <p>"Eviniz nerede peki?"</p>

      <p>"Şu anda New York'ta."</p>

      <p>"O halde oraya yolum düştüğünde birlikte bir yemek yiyelim, olur mu?"</p>

      <p>"Tabii, bu benim için bir şereftir Bay Pitt."</p>

      <p>"Benim için de, Bayan Kâmil."</p>

      <p>Hala kaşlarını kaldırıp ona baktı. "Bu korkunç halimle bile beni tanıdınız öyle mi?" dedi.</p>

      <p>"Yüzünüzü biraz temizledikten sonra tanıdığımı itiraf etmeliyim."</p>

      <p>"Size bu kadar sıkıntı verdiğim için özür dilerim. Bacaklarınız ve ayaklarınız donmak üzere olmalı."</p>

      <p>"BM Genel Sekreteri'ni kucağımda taşıdığımı söyleyebilmek için buna katlanmalıyım."</p>

      <p>Pitt'in kendisi bile, iki bin mil uzaklarda, donmuş bir yerde, otuz dakika içinde üç güzel kadına randevu verdiğine inanamıyordu. Bu bir rekor olmalıydı. Bu başarı ona, Rus denizaltısını bulmaktan daha fazla anlam ifade ediyordu.</p>

      <p>Hala, Rubin ve hostesin helikoptere yerleştirilmesinden on beş dakika sonra Pitt kokpitin önünde durdu ve her şeyin hazır olduğunu belirtmek için başparmağıyla OK işareti yapan Giordino'yu selamladı. Rotorlar dönmeye başladı, helikopter bir kar bulutu içinde havalandı ve 180 derecelik bir dönüşten sonra Polar Explorer<sup>,</sup>a doğru uçuşa geçti. Pitt, ancak helikopter sağ salim havalanıp gemiye doğru uzaklaşmaya başladıktan sonra yardımcı ısıtma ünitesine gitti.</p>

      <p>İçleri su dolmuş botlarını ve sırılsıklam çoraplarını çıkarıp ayaklarını cihazın egzozu üzerine uzatarak bacaklarındaki kanın yeniden harekete geçmesini bekledi ve bunun neden olduğu karıncalanmadan büyük bir zevk aldı. Simon'ın yanına ne zaman yaklaştığını dahi anlayamadı.</p>

      <p>Simon, Pitt'in yanına yaklaşıp durdu ve dönüp uçağın harap haline baktı, içinde bu kadar çok cesetle, uçak, bir toplu mezara benziyordu.</p>

      <p>Pitt'in aldırmadığını görünce, "Demek içerdekiler Birleşmiş Milletler delegeleriymiş, öyle mi?" dedi.</p>

      <p>"Evet, büyük çoğunluğu öyleymiş. Diğerleri de yine BM'de çalışan kişiler işte. Kâmil'in söylediğine göre, kendi organizasyonları tarafından planlanan bir turdan dönüyorlarmış."</p>

      <p>"Onları kim öldürmek istemiş olabilir?"</p>

      <p>Pitt elinde tuttuğu çoraplarını ısıtıcı tüpünün üzerine bıraktı ve "Bu konuda hiçbir fikrim yok," dedi.</p>

      <p>Simon, "Ortadoğulu teröristler olabilir mi?" diye ısrar etti.</p>

      <p>"Onların böyle zehirleyerek öldürdüklerini hiç duymadım."</p>

      <p>"Ayakların nasıl?"</p>

      <p>"Çözülüyorlar artık. Seninkiler nasıl?"</p>

      <p>"Donanma bize her hava koşulunda kullanabileceğimiz botlar veriyor. Ayaklarım kupkuru ve sıcacık."</p>

      <p>Pitt, "Yaşasın düşünceli amirallerimiz!" diye bağırdı ve sırıttı.</p>

      <p>"Bana sorarsan, bu pis işi şu kurtulan üç kişiden biri yaptı."</p>

      <p>Pitt başını iki yana sallayarak, "Eğer gerçekten de zehirlenerek öldülerse, bu zehir, daha uçağa gelmeden önce, ikram servisinde yemeklere karıştırılmış olmalı. Başka türlü olamaz."</p>

      <p>"Kabin âmiri ya da kabin memurları ve hosteslerden biri yemek servisi sırasında yapmış olabilir."</p>

      <p>"Kimseye çaktırmadan elli küsur yemeğe zehir atmak kolay değil."</p>

      <p>Simon bir an düşündü ve "Peki, içkilere ne dersin?" diye sordu. Deli keçinin tekisin!"</p>

      <p>"Buradan kurtuluncaya kadar biraz spekülasyon yapalım bari."</p>

      <p>Pitt çoraplarını kontrol etti, hâlâ ıslaktılar. "Pekâlâ, içkilere zehir katılmış olabilir tabii, özellikle çay ve kahvelere."</p>

      <p>Simon, teorilerinden biri kabul edildiği için memnun olmuştu.</p>

      <p>"O halde söyle bakalım, şu kurtulanların hangisi kuşkulandırıyor seni?</p>

      <p>"Hiçbiri."</p>

      <p>"Yani, katil de bilerek zehir aldı ve intihar etti mi demek istiyorsun?</p>

      <p>"Hayır, suikastçının kurtulan dördüncü kişi olduğunu söylüyorum."</p>

      <p>"Ben, kurtulan üç kişi gördüm sadece."</p>

      <p>"Bu, uçak yere çakıldıktan sonraydı. Daha önce dört kişi yaşıyordu."</p>

      <p>"Yoksa, şu yardımcı pilot koltuğunda oturan ufak tefek Meksikalıyımı kastediyorsun?"</p>

      <p>"Aynen, öyle."</p>

      <p>Simon kuşkulu gözlerle ona baktı ve "Hangi parlak mantık seni hu sonuca götürdü?" diye sordu.</p>

      <p>Pitt alaycı bir gülümsemeyle bakarak, "Klasik mantık," dedi, "Cinayet romanlarında katil, genellikle en az kuşku duyulan kimsedir."</p>
    </div>
  </div>
</body>
</html>
