<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>63</h2>

      <p>Ertesi gün öğle saatinde Pitt, Lily ve Amiral Sandecker, Corpus Christi Donanma Hava Istasyonu'na indikten sonra bir denizci tarafından, NUMA'nın, koydaki araştırma merkezine bir arabayla götürüldüler. Amiral, arabayı süren deniz erine rıhtımdaki platformda bekleyen helikopterin yanına gitmesini söyledi. Hava bulutsuzdu ve güneş ortalığı ısıtıyordu. Sıcaklık çok yüksek değildi, ama nem oranı yüksek olduğundan, arabadan iner inmez terlemeye başladılar.</p>

      <p>NUMA'nin şef jeologu Herb Garza, gülümseyerek onlara el salladı ve yaklaştı. Kısa boylu, tıknaz, esmer ve yüzünde çiçekbozuğu lekeleri olan bir adamdı, parlak, simsiyah saçları vardı. Garza başına bir beyzbol kasketi geçirmiş, üzerine de insanın gözlerini kamaştıran parlak sarı bir gömlek giymişti.</p>

      <p>Sandecker, "Merhaba, Doktor Garza," dedi. "Nasılsın bakalım?"</p>

      <p>Garza gülerek, "Hoşgeldiniz efendim," deyip Sandecker'e elini uzattı, "Sizi sabırsızlıkla bekliyorduk, istediğiniz an kalkabiliriz." Döndü ve gözlerinde güneş gözlüğü olan, ifadesiz yüzlü pilot Joe Mifflin'i onunla tanıştırdı.</p>

      <p>Pitt birkaç yıl önce, Güney Afrika'nın batı çöllerinin bir bölgesinde bir projede Garza ile birlikte çalışmıştı. "Çok oldu, değil mi Herb?" diye sordu. "Afrika görevimizin üzerinden en az üç ya da dört yıl geçti, değil mi?"</p>

      <p>Garza gülerek, "Yılları sayan kim?" dedi. "Ama aynı takımda tekrar birlikte olmak hoş bir duygu tabii."</p>

      <p>"Bak, sana Doktor Lily Sharp'ı tanıştırayım," dedi Pitt.</p>

      <p>Garza hafifçe eğilip genç kadını selamladı, "Okyanus bilimcisi misiniz?" diye sordu.</p>

      <p>Lily, başını hayır anlamında iki yana salladı. "Kara arkeoloğuyum," dedi.</p>

      <p>Garza döndü ve şaşkın gözlerle Amiral'e baktı. "Bu bir deniz projesi değil miydi Amiral?"</p>

      <p>"Hayır, sana tüm bilgilerin verilmediğini biliyorum Herb. Ama çalışmamızı bir süre daha gizli tutmak zorundayız."</p>

      <p>Garza başını hafifçe yana eğip, omuzlarını silkti. "Patron sizsiniz," dedi.</p>

      <p>Pilot Mifflin, "Rotamız ne olacak?" diye sorunca, Pitt, "Güneye uçacağız," diye cevap verdi. "Rio Grande 'ye gidiyoruz."</p>

      <p>Kıta sahanlığı boyunca uçup, Güney Padre Adası'nın otellerinin ve apartman binalarının üzerinden geçtiler. Bir süre sonra Mifflin, kenarında NUMA yazılı yeşil helikopteri, pamuk yığınlarını andıran beyaz bulutların altına indirdi ve Rio Grande Nehri'nin Meksika Körfezi'ne döküldüğü bölgeye, batıya doğru uçmaya başladı.</p>

      <p>Altlarındaki arazi çölle bataklık arası bir şeydi, dümdüzdü ve uzun yeşilliklerin arasında kaktüsler görülüyordu. Bir süre uçtuktan sonra önlerinde Brownsville kentini gördüler. Nehir, Texas 1 Meksika kenti Matamoros'a bağlayan köprünün altından geçerken daralıyordu.</p>

      <p>Garza, "Araştıracağımız şeyin ne olduğunu bana söyleyebilir misiniz acaba?" diye sordu.</p>

      <p>Sandecker ona bir soruyla karşılık verdi. "Söylesene, yanlış ,hatırlamıyorsam senin çocukluğun Rio Grande Vadisi'nde geçmişti değil mi?"</p>

      <p>"Evet, nehrin yukarısında Laredo'da doğup büyüdüm. Liseden sonra Texas Southernmost Koleji'ne gitmiştim, biraz önce üzerinden geçtiğimiz Brownsville kentindedir."</p>

      <p>halde, Roma çevresindeki jeoloji şekillerini biliyorsundur, değil mi?"</p>

      <p>"Evet, o bölgeye birkaç kez arazi keşfi için gitmiştim."</p>

      <p>Pitt dayanamadı ve "Nehrin, Milattan birkaç yüzyıl sonraki akış durumu konusunda bir şeyler biliyor musun?" diye sordu. "Yatağı nasıldı?"</p>

      <p>Garza, "Bildiğim kadarıyla, nehrin akış şekli bugünkünden pek farklı değilmiş o zaman da," diye cevap verdi. "Eski su taşkınları zamanında biraz değişiklik olmuş olabilir tabii, ama birkaç milden fazla olacağını sanmıyorum. Bu tür büyük nehirlerin yatakları biraz değişse bile, genellikle birkaç yüzyıl sonra eski durumlarına dönerler. Ama Rio Grande'nin o zamanlar daha yüksek olduğunu sanıyorum. Meksika-ABD savaşına kadar genişliği iki yüz ile dört yüz metre arasında değişiyordu. Ana kanal da daha derindi."</p>

      <p>Avrupalılar buraya ne zaman gelmişler?"</p>

      <p>"Alonzo de Pineda, 1519'da nehrin ağzına girmiş."</p>

      <p>"Onu Mississippi'ye benzetenler olduğunu duydum, bunun nedeni nedir?"</p>

      <p>Garza bir an düşündü ve sonra, "Rio Grande daha çok Nil'e dedi.</p>

      <p>"Nil'e mi?"</p>

      <p>"Kaynağı, Kolorado'da Kayalık Dağlar'dadır. İlkbaharda dağlardaki karların erimesiyle meydana gelen seller, alçak arazileri basarmış. Mısırlılar gibi eski Kızılderililer de sellerin, tarlalarını sulaması için kanallar kazıyorlarmış. İşte, şu anda gördüğünüz cılız nehrin sulan bu nedenle azalmıştır, İspanyol, Meksikalı ve daha sonra da bölgeye yerleşmeleriyle, yeni sulama tesisleri inşa edilmiş. İç savaştan sonra gelenler, suyun bir kısmını daha kullanmaya başlamışlar. 1894 yılında nehrin suyu öyle azalmış ki, buhar gemileri üzerinde seyredemez olmuşlar. Nehrin sularını sulama için çekmemiş olsalardı, Rio Grande bugün Texas’ın MİSSİSSİppİ'sİ olurdu."</p>

      <p>"Rio Grande'de buharlı gemiler mi çalışıyormuş?" diye sordu.</p>

      <p>"Nehrin aşağı ve yukarı bölgelerinde, her iki kıyıda da ticaret geliştiği için, kısa bir süre birçok buharlı gemi gidip gelmiş. Brownsville'den Laredo'ya kadar, otuz yıl süreyle gemiler çalışmış. Şimdi, Falcon Barajı nın inşasından sonra nehrin aşağı kısımlarında sadece küçük tekneler görülür."</p>

      <p>Pitt, "O zamanlar, yelkenli gemiler, Roma'ya kadar gitmiş olabilirler mi acaba?" diye sordu.</p>

      <p>"Nehir o zamanlar yeterince geniş ve derinmiş. Arkadan rüzgâr alan gemiler, yelkenlerini şişirip içerilere kadar girebilirlermiş. Bir geminin, 1850'de Santa Fe'ye kadar çıktığını duydum."</p>

      <p>Mifflin, nehrin dönüşlerini izleyerek uçarken, bir süre konuşmadan aşağıdaki manzarayı seyrettiler. Meksika tarafında, yaklaşık üç yüzyıl önce kurulmuş küçük kasabalar ve köyler, toz toprak arasında güçlükle seçiliyordu. Taş ve kerpiçle inşa edilmiş küçük evlerin üzerleri kırmızı kiremitle kaplanmış, köy dışındaki küçük kulübeler ise sazlarla örtülmüşlerdi.</p>

      <p>Vadinin, sebze, meyve bahçeleriyle dolu tarım alanlarında çeşitli ağaç türleri de görülüyordu. Pitt, Rio Grande'nin çamurlu bir su halinde olacağını sanmıştı, o yüzden karşısında koyu yeşil bir nehir görünce şaşırdı.</p>

      <p>Garza, "Biraz sonra Roma'da olacağız," dedi. "Karşı sahildeki kardeş kent, Miguel Aleman'dir. Birkaç turistik eşya dükkânının bulunduğu küçük bir yerdir ve genelde Monterrey'e giden yolun ilk durağı olarak kullanılır."</p>

      <p>Mifflin, helikopteri kısa bir süre için tırmanışa geçirip iki ülke arasındaki köprüyü aştı ve sonra tekrar nehre alçaldı. Nehrin Meksika kıyısında Meksikalılar araba yıkıyor, balık ağlarını onarıyor ve yüzüyorlardı. Çamurlu kumsalda, yerlerde yuvarlanan domuzlar görülüyordu. Amerikan tarafında, kumtaşından, sarımtırak bir kayalık, nehrin kıyısından Roma kentine doğru yükseliyordu. Binaların büyük çoğunluğu eskiydi, ama pek de harap sayılmazlardı. Restorasyon halinde, yenilenen birkaç bina vardı.</p>

      <p>"Binaların çoğu çok eski gibi, âdeta antika," dedi. "Duvarlarının arkalarında bir tarih yatıyor olmalı."</p>

      <p>Garza, başıyla onayladı, "Roma, nehirde ticari ve askeri amaçlı deniz taşımacılığı yapılan dönemlerde oldukça işlek bir limanmış," dedi. "Zengin tüccarlar buraya bir sürü mimar getirip çok ilginç evler ve iş yerleri inşa ettirmişler ve bunlar da uzun süre ayakta kaldllar."</p>

      <p>Lily, "Bu binaların arasında ünlü olanlar da var mı acaba?" diye sordu.</p>

      <p>Garza, "Ünlü mü?" diyerek güldü. "Evet, örneğin, 1800'lerinortalarında inşa edilmiş bir ev var, işte o ev Roma'da Viva Zapata filminde, 'Rosita'nin Kantini' olarak geçiyordu. Filmde Marlon Brando da vardı, bilirsiniz."</p>

      <p>Sandecker pilota eliyle kentin tepeleri üzerinde dönmesini işaret etti. Sonra, Garza'ya döndü ve "Buraya Roma ismi, gerçekten de Roma'sı gibi yedi tepeli olduğu için mi verilmiş?" diye sordu.</p>

      <p>Garza, emin değilmiş gibi başını salladı. "Bunu kesin olarak kimse bilemiyor. Zaten burada belirgin olarak yedi tane tepe görmek zor. Birkaç belirgin tepe var, ama çoğu birbirleriyle birleşmiş gibi," dedi.</p>

      <p>Pitt aşağıdaki araziye bakarak, "Buranın jeolojik durumu nedir?" diye sordu.</p>

      <p>"Genellikle kretas, yani tebeşirli oluşum var burada. Fosil istiridye kabukları çok bulunur. Yarım metre boyunda olanlar bulunmuştur. Yakında bulunan bir çukurda, değişik jeolojik dönemlerin varlığı görülebilir, isterseniz biraz inelim de size bu konuda kısa bir bilgi vereyim."</p>

      <p>Pitt, "Daha sonra," dedi. "Bölgede doğal mağaralar var mı?"</p>

      <p>"Yüzeyden görünen pek yok, ama üst tabakanın altında, eskiden oluşmuş mağaralar kuşkusuz vardır. Doğru noktada, yeteri kadar derine inersek, büyük bir kireçtaşı oluşumuna rastlayacağımıza eminim. Eski Kızılderili efsanelerinde, yeraltında ruhların yaşadıklarından söz edilir."</p>

      <p>"Nasıl ruhlarmış bunlar?"</p>

      <p>Garza omuzlarını silkti. "Dediklerine göre, kötü tanrılarla savaşırken ölenlerin ruhlarıymış."</p>

      <p>Lily, hafifçe ürperdi ve dalgın bir tavırla Pitt'in koluna yapıştı. "Roma yakınlarında eski eser bulundu mu hiç?"</p>

      <p>"Birkaç ok ve mızrak taşı, taş bıçaklar gibi şeyler bulunmuş. Bir de kayık-taşları varmış galiba." da nedir?"</p>

      <p>Lily, "Kayık şeklinde, ortası boş taşlar," diye cevap verdi. "Gerçek kökenleri ve amaçları bilinmiyor, ama insanları kötü ruhlardan korumak için kullanıldığı söylenir. Örneğin, büyücü ya da kötü kişinin küçük bir bebek kopyası bu taşa bağlanıp göle ya da nehre atılır ve taşın batmasıyla ondan kurtulmuş olurmuş insanlar."</p>

      <p>Pitt başını salladı ve Garza'ya baktı. "Tarihsel zaman akışını değiştirecek, akılları karıştıracak bir şeyler bulunmuş mu buralarda?"</p>

      <p>"Bazı şeyler bulunmuş, ama sonradan sahte oldukları anlaşılmış."</p>

      <p>Lily büyük bir heyecanla, "Neymiş bunlar?" diye atıldı.</p>

      <p>"Çoğu demirden yapılmış, kılıçlar, haçlar, silah parçaları, mızraklar gibi şeyler işte. Bir de, nehrin kıyısındaki kayalıktan çıkarılan bir taş çapa hikâyesi hatırlıyorum."</p>

      <p>Sandecker, gözlerini kısarak baktı ve “İspanyol menşeli mi acaba?" diye sordu.</p>

      <p>Garza başını iki yana salladı. "Hayır, onun Roma menşeli olduğunu söylerler. Müze yetkilileri inanmamışlar ve bu taş çapanın on dokuzuncu yüzyılda, insanları kandırmak için yapılmış olduğunu söylemişler."</p>

      <p>Lily, parmaklarını heyecan içinde Pitt'in koluna batırdı ve "Bu bahsettiklerinizi görmem mümkün mü acaba?" diye sordu. "Yoksa hepsi bir üniversite bodrumuna depolanıp unutuldular mı?"</p>

      <p>Garza, Roma'dan kuzeye doğru uzanan yolu gösterdi ve "Bu söylediklerimin hepsi şurada," dedi. "Tüm bu eski şeyler, birçoğunu bulan Sam Trinity'nin ya da yerli halkın Çılgın Sam dediği bir adamın korumasında. Adam, buralarda bir Roma ordusunun kamp yaptığını söylüyor ve altmış yıldır da bölgeyi tarayıp duruyor. Küçük bir benzin istasyonu ve dükkânı var. Arka tarafa da antikalar müzesi dediği derme çatma bir kulübe yapmış."</p>

      <p>Pitt hafifçe gülümsedi ve pilota, "Bizi oraya indirir misin, Kaptan?" dedi. "Şu Sam denen adamla bir konuşalım bakalım."</p>
    </div>
  </div>
</body>
</html>
