<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>22</h2>

      <p>Washington'da güneşli bir günün ardından akşam olmaya başlamıştı. Sonbaharın kuru ve soğuk havası hissediliyordu. Güneşin son ışıkları, hükümet binasının üzerinde altın yansımalar oluşturuyordu. Gulfstream IV jet uçağı, Washington semalarında pamuk gibi beyaz bulutların arasında belirmişti.</p>

      <p>On dokuz yolcu taşıyabilen uçakta sadece Pitt, Giordino ve Lily vardı. Giordino, uçak Thule üssünden kalkar kalkmaz uykuya dalmış ve yol boyunca hep uyumuştu. Lily, arada sırada gözlerini kapayıp dalmış ve uyanık olduğunda bir şeyler okumuştu.</p>

      <p>Pitt, gözünü bile kırpmadan, düşüncelere dalmış ve zaman zaman bir şeyler not etmişti. Uçağın küçük penceresinden dışarıya baktı; işlerinden evlerine dönenlerin arabaları yolları kapamıştı.</p>

      <p>Serapis'in donmuş mürettebatını, kaptanı Rufinus'uve onun kızı Hypatia'yı düşünmeye başladı. Video kamerası uzun tüylü bir köpeğe sarılmış halde geminin yük ambarında duran kızı son derece net bir şekilde kaydetmiş olmasına rağmen o kızı nasıl olup da gözünden kaçırdığını bir türlü aklı almıyordu. Bu hatasını hatırlayınca kendine kızdı.</p>

      <p>Gronquist o kızdan bahsederken ağlayacak gibi olmuştu. Pitt, 'Onu bu donmuş haliyle bir müzeye koyarlar mı acaba?' diye düşünmekten alamadı kendini. Meraklıların onun önünden fısıldaşarak geçtiklerini görür gibiydi.</p>

      <p>Gulfstream havaalanına doğru alçalırken, Serapisi düşünmeyi bıraktı ve İskenderiye hazinesini düşünmeye başladı. Onu araştırırken ne yapması gerektiğini biliyordu. Canını sıkan tek nokta, tüm yumurtalarını tek bir sepete koymak zorunda kalmasıydı. Araştırmalarının temelini, ölmekte olan bir adamın, donmakta olan eliyle çizdiği birkaç çizgiye oturtmak durumundaydı. Murphy'nin Altın Kuralı, 'işler kötü gidecek gibiyse gerçekten kötü gider' de üstüne tuz biber ekiyordu.</p>

      <p>Haritadaki çizgiler, çeşitli nedenlerle bilinen herhangi bir coğrafi bölgeye uymayabilirdi. Örneğin, Serapis'deki dondurucu soğuk ve daha sonra Polar Explorer daki sıcak hava arasındaki farkların getirdiği değişimler balmumu tabletlerdeki hatları bozmuş olabilirdi. Ya da Rufinus ölçekte hata yapmış ve sahil hattı ile nehrin şeklini yanlış çizmiş olabilirdi. Olayın üzerinden geçmiş olan 1600 yılda meydana gelen toprak kaymaları, birikmeleri, depremler ya da iklim değişiklikleri de kuşkusuz hatları değiştirmiş olabilirdi. Dünya üzerindeki hiçbir nehir bin yıldan fazla bir zaman diliminde yatağını değiştirmemiş olamazdı.</p>

      <p>Pitt meydan okumanın insanı mest eden o kokusunu duydu. Durduğu yerde duramayan bir erkek için bu, cinselliğinin doruğundaki bir kadının kokusuyla, yeni biçilmiş ıslak çimen kokusu arası bir kokuya benzer. Meydan okuma, her türlü başarısızlık korkusu veya tehlike düşüncesinden uzaklaştırana kadar insanı baştan çıkarır, bir iptila haline gelir. Pitt için bu hazinenin izini sürmek onu bulmak kadar heyecan vericiydi, imkânsız gibi görünen bir işi başardığında ise hemen sırtını dönüp giderdi.</p>

      <p>Ayrıca işini zorlaştıran iki engel vardı. Bunlardan birincisi, zamanın kısıtlı olmasıydı, ikincisi de, tabii Sovyet denizaltısı. Ama o ve Giordino, denizaltının sudan çıkarılma operasyonunu yakından izleyenlerin ön saflarında olacaklardı, bundan emindi.</p>

      <p>Pilotun, yolcuların, kemerleri bağlamalarını söyleyen sesi, onu düşüncelerinden sıyırdı. Aşağıya bakınca, ağaçlı arazide uçağın gölgesinin gittikçe büyüdüğünü gördü. Bir süre sonra, altlarındaki yeşil arazi yerini betona bıraktı ve tekerlekler hafif bir gıcırtıyla yere kondular. Pilot, Andrews Hava Kuvvetleri Üssü'nün pistini bitirip taksiruttan aprona geldi ve bir Steyşın Ford Taurus kamyonetin yanında durdu.</p>

      <p>Pitt, Lily'nin inmesine yardım etti, ardından, Giordino'yla birlikte valizleri arabanın arkasına yükledi. Atletik yapılı genç şoför, bu iki güçlü kuvvetli adamın ağır valizleri kuştüyü yastıklar gibi kaldırıp arabaya koyduklarını görünce sanki korkmuş gibi geri çekilmişti.</p>

      <p>Pitt şoföre baktı ve "Ee, ne yapıyoruz şimdi?" diye sordu.</p>

      <p>"Amiral Sandecker'le birlikte, onun gittiği kulüpte yemek yiyeceksiniz, efendim."</p>

      <p>Lily, "Amiral kim?" diye sordu.</p>

      <p>Giordino, "Amiral Sandecker," diye cevap verdi. "NUMA'daki patronumuz, iyi bir şeyler yapmış olmalıyız. Öyle herkesi yemeğe çağırmaz."</p>

      <p>Pitt, "Hem de John Paul Jones gibi bir kulübe," diye ilave etti.</p>

      <p>Lily, "Özel bir kulüp mü?" diye sordu.</p>

      <p>"Evet, prostatlı yaşlı denizcilerin gittiği ayrıcalıklı bir yer."</p>

      <p>Georgetown'daki sessiz bir sokağa girdiklerinde hava kararmıştı. Bir süre sonra çakıl taşları üzerinde yavaşladılar ve şoför, arabayı Viktorya tarzı, kırmızı tuğlalı bir malikânenin önünde durdurdu.</p>

      <p>Giriş holünde, yelek ve pantolondan oluşan ipek bir takım giymiş kısa boylu bir adam karşıladı onları. Kapı aralığından süzülen bir kedi gibi çevikti hareketleri. Yüz hatları keskindi. Adam koyu kızıl saçlıydı ve Buffalo Bill'inki gibi bir sakalı vardı.</p>

      <p>Amiral Sandecker, resmi olmaktan ziyade dostane bir tonla, "Sizleri gördüğüme sevindim çocuklar," diyerek gülümsedi. "Duyduklarıma göre, bulduğunuz eski gemi enkazı tarih kitaplarını değiştirebilecek nitelikteymiş. Basın bu habere büyük önem veriyor."</p>

      <p>Pitt, "Şans bize yardım etti," dedi. "Size Doktor Lily Sharp'ı tanıştırayım. Lily, bu bay Amiral James Sandecker."</p>

      <p>Genç ve güzel kadınlar Amiral'in yüzünü her zaman aydınlatırdı ve bu kez de gözleri pırıl pırıl olmuştu. "Doktor, bu kapıdan şimdiye kadar giren en güzel kadın olmalısınız, bundan eminim."</p>

      <p>"Kulübünüze kadınların girmesinin yasak olmadığını görünce çok memnun oldum Amiral."</p>

      <p>Giordino, hınzırca bir sırıtışla genç kadına baktı ve "Aslına bakarsan, pek çok kadın buraya gelip eski kurtların hikâyelerini dinlemektense kuduz aşısı olmayı yeğler," dedi.</p>

      <p>Sandecker, Giordino'ya ters ters baktı.</p>

      <p>Lily, iki adama şaşkın gözlerle baktı. 'Eski bir yarayı mı deştim diye düşündü.</p>

      <p>Pitt bir kahkaha atmak istedi, ama kendini tutarak gülümsemekle yetindi. Bu iki adamın böyle birbirlerine takılmalarını on yıldır izlerdi. Onları yakından tanıyanlar, Giordino'yla Sandecker'in çok iyi ve eski dost olduklarını bilirlerdi.</p>

      <p>Lily bu havayı dağıtmak için atağa geçti. "Kadınlar tuvaletinin yerini gösterir misiniz? Kendime biraz çeki düzen vermek istiyorum," dedi.</p>

      <p>Sandecker, holün ilerisini gösterdi ve "Sağdaki ilk kapı," dedi. "Acele etmenize gerek yok, rahatınıza bakın, vaktimiz çok." O gider gitmez, Amiral Pitt ve Giordino'yu küçük bir odaya soktu ve kapıyı kapadı. "Bir saat sonra Donanma Bakanı'yla bir toplantım var ve gitmek zorundayım. Başbaşa konuşmak için tek fırsatımız bu. O yüzden Doktor Sharp gelmeden söyleyeceklerimi hemen söyleyeyim. Öncelikle, Sovyet denizaltısını bulduğunuz ve olayı kimsenin duymamasını sağladığınız için sizi kutlamak istiyorum. Başkan, bunu duyduğunda çok sevindi ve size teşekkür etmemi söyledi."</p>

      <p>Giordino, "Ne zaman başlıyoruz?" diye sordu.</p>

      <p>"Neye başlıyorsunuz?"</p>

      <p>"Denizaltıyı gizlice çıkarma operasyonuna tabii."</p>

      <p>"Bu işin şimdilik beklemede kalmasını istiyorlar. Sovyetleri yanlış bilgilerle oyalamak niyetindeler. Pahalıya mal olduğu gerekçesiyle bir süre sonra da bu araştırmadan vazgeçmişiz gibi yapacağız."</p>

      <p>Pitt, "Tamam da, ne kadar sürecek bu bekleme?" diye sordu.</p>

      <p>"Belki bir yıl. Yani özel görev proje uzmanlarının denizaltıyı çıkarmak konusundaki planlarını yapmaları ve proje ekipmanlarını hazırlamaları ne kadar sürerse o kadar bekleyeceğiz."</p>

      <p>Pitt kuşkulu bir ifadeyle Amiral'e baktı, “İçimden bir ses bana hu projede bize yer olmadığını söylüyor."</p>

      <p>Sandecker hiç düşünmeden, "Evet, ne yazık ki öyle," dedi.</p>

      <p>"Peki, nedenini sorabilir miyim acaba?"</p>

      <p>"Size çok daha önemli bir görev var, onun için."</p>

      <p>Pitt canı sıkılmış gibi, "Sovyetler'in en modern denizaltısındaki teknolojileri ele geçirmekten daha önemli ne olabilir ki?" diye sordu.</p>

      <p>Sandecker, "Bir kayak tatili," diye cevap verdi. "Kayalık Dağları'nın temiz havası ve pudra gibi karları kadar güzel bir şey olabilir mi? Yarın sabah saat on kırk beşte Denver uçağında yeriniz ayrıldı. Doktor Sharp da sizinle birlikte olacak."</p>

      <p>Pitt, Giordino'ya baktı, onun 'beni ilgilendirmez' der gibi omzunu silktiğini görünce Sandecker'e döndü ve "Bu bir ödül mü, yoksa sürgün mü?" diye sordu.</p>

      <p>"Buna hem ziyaret hem ticaret de diyebilirsiniz. Ayrıntılar Senatör Pitt'te."</p>

      <p>"Babam da mı bu işin içinde?"</p>

      <p>Sandecker saatine bakarken, "Baban bu akşam seni evde görmek istiyor," diye ekledi. "Hadi, güzel hanımı bekletmeyelim."</p>

      <p>Sandecker kapıya doğru yürüdü, ama diğerleri yerlerinden bile Pitt, "Bize doğruyu söyleyin Amiral!" dedi. "Neler olduğunu öğrenmezsem yarın o uçağa adım atmam, bunu da bilin."</p>

      <p>Giordino, "Ben de," diyerek arkadaşını destekledi, "Bu işten biraz pirelendim."</p>

      <p>Amiral birkaç adım attıktan sonra durdu ve bir kaşını kaldırıp Pitt'e baktı. "Beni kandırmaya kalkma aslanım. Senin Sovyet denizaltısıyla ilgilendiğin filan yok. İskenderiye kütüphanesinden alman şu muhteşem eserleri bulmak için yanıp tutuşuyorsun!"</p>

      <p>Pitt hafifçe başını salladı. "Sezgileriniz her zamanki gibi harika</p>

      <p>Amiral, tabii yeraltı kaynaklarınız da. Washington a gelirken beraberimde size Serapis'in seyir defterinde yazılanların çevirisini de getirecektim, ama biri benden önce davranmış galiba."</p>

      <p>Amiral başını salladı ve "Komutan Knight," dedi. "Doktor Redfern'in çevirisini şifreli telsiz mesajıyla Donanma Bakanlığı'na ve onlar da Ulusal Güvenlik Konseyi ve Başkan'a gönderdiler. Siz İzlanda'dan ayrılmadan önce ben de bir kopyasını okudum. Sen Pandora'nın kutusunu açtın ve bunu da bilmeden yaptın. Bu gizli eserler bulunursa ortaya siyasi bir kargaşa çıkacaktır. Ama ben artık bu işin içinde değilim, işi babana verdiler ve nedenini de size en iyi o anlatır. "</p>

      <p>"Peki ama Lily'nin bu işteki fonksiyonu ne?"</p>

      <p>"O, sizin kamuflajınızın bir parçası. Dışarıya bir bilgi sızıntısı olabilir ya da KGB denizaltının gerçekten bulunduğundan kuşkulanabilir. Bu yüzden Martin Brogan, sizlerin yasal bir arkeolojik projede çalıştığınızı kamuoyuna duyurmak istiyor, işte bu nedenlerle sizi kulübe çağırdım, hikâyenin gerisini baban evinde anlatacak, izlenmeniz halinde hareketlerinizin doğal görünmesi gerek."</p>

      <p>"Bence çok gereksiz şeyler bunlar," dedi Pitt.</p>

      <p>"Bürokrasi işte, akıl sır ermez," deyip çıktı işin içinden Giordino. "Denver-Bronco maçına bilet bulabilir miyim acaba?"</p>

      <p>"Sizinle yüz yüze görüşebildiğime memnun oldum çocuklar," dedi Sandecker sırıtarak. "Hadi gidip masaya oturalım, açlıktan ölüyorum."</p>

      <p>Lily'yi Jefferson Oteli'ne bıraktılar. Genç kadın ikisini de kucakladıktan sonra valizlerini taşıyan otel görevlisinin arkasından yürüdü. Pitt ve Giordino şoföre, NUMA'nın merkezi olan on katlı cam binaya gitmesi talimatını vererek arkalarına yaslandılar.</p>

      <p>Giordino dördüncü kattaki bürosuna giderken, Pitt asansörden inmedi ve üst kattaki komünikasyon ve bilgi bölümüne çıktı. Elindeki evrak çantasını açıp, içinden aldığı zarfı ceketinin cebine koydu ve çantayı danışmaya bıraktı.</p>

      <p>Bir süre elektronik cihazlar ve bilgisayarlar arasında dolaştıktan sonra, döşemeye bağdaş kurmuş, elindeki oyuncak kangurudan bozma küçük bir teybi inceleyen bir adamın önünde durdu.</p>

      <p>"Kaset mi sarıyor o alet?" diye sordu.</p>

      <p>"Nereden anladın?"</p>

      <p>"Tahmin ettim."</p>

      <p>Yaeger başını kaldırıp ona baktı ve sırıtmaya başladı. Düz sarı saçlarını ensesinde at kuyruğu yapmıştı ve komik bir yüzü vardı. Uzun sakalları lüle lüleydi, yuvarlak çerçeveli gözlükleri, rodeo kovboyları gibi eski püskü kot pantolonu ve dilencilerin bile rağbet etmeyecekleri kadar yıpranmış çizmeleriyle evlere şenlik bir görüntü içindeydi.</p>

      <p>Sandecker, Yaeger'i Kaliforniya'nın Silikon Vadisi'ndeki bir bilgisayar tasarım firmasından ayartıp getirmiş ve NUMA'nın veri bankasını yeniden kurmakla görevlendirmişti, insan dehasıyla, işlem ünitesi arasında mükemmel bir birleşimdi bu. Yaeger, dünyanın okyanusları konusunda yazılmış tüm rapor ve kitapların bulunduğu büyük bir kütüphaneyi de kontrol altında tutuyordu.</p>

      <p>Yaeger, "Mutfak aletleriyle bundan daha iyisini yapardım," diyerek elindeki cihazı gösterdi.</p>

      <p>Pitt, "Tamir edebilecek misin?" diye sordu.</p>

      <p>"Sanmıyorum. "</p>

      <p>Pitt başını iki yana salladı ve çevredeki bilgisayar kompleksini gösterdi, "Tüm bunları kuruyorsun, ama basit bir kasetçaları onaramıyorsun, öyle mi?" dedi.</p>

      <p>"Angarya gibi geliyor bana," dedi Yaeger, ayağa kalkıp ofise girdi ve kanguruyu masasının bir köşesine oturttu. "Bir gün kafama eserse, bunu konuşan bir lamba haline getiririm bakarsın."</p>

      <p>Pitt onun arkasından içeriye girip kapıyı kapadı ve "Daha egzotik bir projeye ne dersin?" diye sordu.</p>

      <p>"Nasıl yani?"</p>

      <p>"Araştırma."</p>

      <p>"Anlat bakalım, ilginç bir şeyse düşünürüm tabii."</p>

      <p>Pitt zarfı cebinden çıkardı ve ona uzattı. NUMA'nın bilgisayar dâhisi zarfı açıp içindekileri çıkardı ve daktilo edilmiş yazıyı dikkatle okudu. Uzunca bir süre düşündü ve sonra gözlüğünün üzerinden Pitt'e baktı.</p>

      <p>"Bu, keşfettiğiniz şu eski gemiden mi?"</p>

      <p>"Bunu duydun mu?"</p>

      <p>"Sağır sultan bile duydu. Hikâye tüm TV ve gazetelerde, herkes öğrendi artık."</p>

      <p>Pitt başıyla, Yaeger'in elindeki kâğıtları işaret etti, "Bunlar, Latince yazılmış gemi seyir defterinin çevirisi."</p>

      <p>"Peki benden ne istiyorsun?"</p>

      <p>"Üzerinde harita olan sayfaya bak."</p>

      <p>Yaeger üzerinde harita olan kâğıdı kaldırıp inceledi ve "Bunun, bilinen bir coğrafi bölgeyle çakışıp çakışmadığını kontrol etmemi mi istiyorsun?"</p>

      <p>"Evet, yani yapabilirsen tabii."</p>

      <p>"Bundan bir şey anlaşılmıyor ki. Bu hatlar neyi gösteriyor?"</p>

      <p>"Bir okyanus kıyısını ve bir nehri."</p>

      <p>"Ne zaman çizilmiş bu?" "M.S. 391'de."</p>

      <p>Yaeger şaşkın şaşkın Pitt'in yüzüne baktı, “İstersen kayıp ülke Atlantis'in sokaklarını da isimlendireyim."</p>

      <p>"Şu elektronik oyuncaklarını, filo Cartagena'dan ayrıldıktan sonra gemilerin rotalarını verecek şekilde programla. Grönland'daki gemi enkazından geriye doğru da çalışabilirsin. Geminin son konumunu da belirttim."</p>

      <p>"Bu nehir şu anda belki de yok, yeryüzünden çoktan silinmiş olabilir."</p>

      <p>"Bunu ben de düşündüm."</p>

      <p>"Ayrıca, bu söylediklerini yapabilmem için Amiral'den izin almam gerekir."</p>

      <p>“İznin yarın sabah elinde olacak, merak etme."</p>

      <p>Yaeger dudaklarını büzüp başını iki yana salladı. "Pekâlâ, elimden geleni yapacağım. Bana ne kadar süre tanıyorsun?" dedi.</p>

      <p>Pitt, "Bu işi başarıncaya kadar başından ayrılma," dedi. "Bir süre için kentten ayrılmak zorundayım, seni yarın değil öbür gün arayıp çalışmanın ne durumda olduğunu öğrenirim."</p>

      <p>"Bir şey sorabilir miyim?"</p>

      <p>"Sor."</p>

      <p>"Bu gerçekten çok mu önemli?"</p>

      <p>"Evet, sanırım çok önemli," dedi Pitt. "Hem de, senin ve benim düşünemeyeceğimiz kadar."</p>

      <p>***</p>

      <p>Pitt'in babası, Maryland, Bethesda'da Massachusetts Caddesi'ndeki, kolonyel tarzda inşa edilmiş evinin kapısını açtığında, üzerinde bir süveter ve soluk haki renkli bir pantolon vardı. Senato'nun Sokrates'i denen bu adam, pahalı ve modaya uygun giyinmekle ün yapmıştı, ama yalnızken daha ziyade bir çiftçi gibi giyinmekten hoşlanır, daima rahat giysileri yeğlerdi.</p>

      <p>Oğlunu kucakladı ve "Dirk!" diyerek güldü. "Artık seni pek göremiyorum."</p>

      <p>Birlikte yan yana yürüdüler ve duvarları yerden tavana kadar kitap rafları dolu bir odaya girdiler. Karşı köşede, şöminede birkaç odun çıtırdıyordu.</p>

      <p>Senatör oğluna bir sandalye gösterip oturmasını söyledi ve bara gitti</p>

      <p>"Bir Bombay cin martini istersin, değil mi?"</p>

      <p>"Hava biraz serin gibi. Ben, bir Jack Daniels içsem daha iyi olacak."</p>

      <p>"Nasıl istersen oğlum."</p>

      <p>"Annem nasıl baba?"</p>

      <p>"Biraz daha kilo vermek için Kaliforniya'daki bir zayıflama enstitüsüne gitti, iki gün sonra dönecek, ama bir iki kilo daha almış olacağından eminim."</p>

      <p>"Bu işten hiç vazgeçmiyor, değil mi?"</p>

      <p>"Böyle şeylerle vakit geçiriyor işte, ne yapsın?"</p>

      <p>Senatör oğlunun içkisini uzattı, kendininkini de alıp havaya kaldırdı, "Hadi, Kolorado gezisine içelim," dedi.</p>

      <p>Pitt içmedi ve babasına baktı. "Beni kayak yapmaya göndermek kimin fikriydi baba?"</p>

      <p>"Benim."</p>

      <p>Pitt içkisinden bir yudum aldı ve kaşlarını çatarak babasına bakkütüphanesi eserleriyle senin ilgin ne?" diye sordu.</p>

      <p>"Çok fazla ilgileniyorum, tabii böyle bir şey varsa."</p>

      <p>"Sıradan bir vatandaş olarak mı, yoksa bir bürokrat olarak mı konuşuyorsun baba?"</p>

      <p>"Bir vatansever olarak konuşuyorum evladım."</p>

      <p>Pitt içini çekti ve "Pekâlâ, o halde beni aydınlat bakalım," dedi. "Büyük İskender'in lahdiyle, klasik sanat ve edebiyat eserleri, Amerika Birleşik Devletleri'ni neden bu kadar ilgilendiriyor?"</p>

      <p>Senatör, "Bizi asıl ilgilendiren şeyler bu söylediklerin arasında yok," dedi. "Bizim için önemli olan, eski dünyanın jeolojik kaynaklarını gösteren haritalar. Sözgelimi, Firavunların kayıp altın madenleri, Kleopatra'nın unutulmuş zümrütleri, gümüş, antimon ve olağanüstü yeşil altınıyla ünlü mistik Punt diyarı, iki ve üç bin yıl önce bilinen, fakat sonra unutulan yerler, çok kıymetli madenlere sahip olan Ophir bölgesi. Bu bölgenin yeri hâlâ esrarını koruyor. Sultan Süleyman, Babil Kralı Nabukadnazar ve Saba Melikesi'nin hazinelerinin de nerde olduğu bilinmiyor. Tüm bu eski zenginlikler hâlâ Ortadoğu'nun kumları altında gizli duruyor."</p>

      <p>"Pekâlâ, bunların bulunduklarını varsayalım. Başka ülkelerin topraklarındaki zenginlikler bizim hükümetimizi neden ilgilendirsin ki?"</p>

      <p>Senatör, "Bunların yerlerini biz bulursak, işletmeleri için de o hükümetlerle anlaşma ve işbirliği yapabiliriz. O ülkelerin liderleriyle anlaşır ve iyi ilişkiler kurarız."</p>

      <p>Pitt anlamamış gibi başını iki yana salladı ve "Kongre'nin, başka ülkelerle işbirliği ve anlaşma yapmak için yeraltındaki kıymetli şeylerle ilgilenir olması bana komik geldi doğrusu. Bu işin içinde başka şeyler olmalı," dedi.</p>

      <p>Senatör oğlunun zekâsını takdir ederek başını salladı. "Var zaten, 'Stratigrafikkapan' diye bir şey biliyor musun?" diye sordu.</p>

      <p>Pitt gülümsedi. "Bilmez olur muyum hiç? Birkaç yıl önce Quebec Eyaleti açıklarında Labrador Denizi'nde bir tane bulmuştum."</p>

      <p>"Evet, Doodlebug projesi. Hatırlıyorum."</p>

      <p>"Stratigrafik kapan, en güç keşfedilen petrol rezervlerindendir. Normal sismik araştırmalarla belli olmaz. Ama bulunduklarında çok verimli oldukları kanıtlanmıştır."</p>

      <p>"Bu da bize, beş bin yıl önce Mezopotamya'daki binaların izolasyonu, kanalların, drenaj borularının ve teknelerin su geçirmezliği için kullanılan zifti hatırlatıyor değil mi? Zift ya da katran, yollarda, yaraların tedavisinde, yapıştırıcılarda da kullanılmıştır. Daha sonra Yunanlılar Kuzey Afrika kıyılarında yağ fışkıran kaynaklar gördüklerini söylemişlerdir. Romalılar, Sina Yarımadasi'nda buldukları bir bölgeye Petrol Dağı ismini vermişlerdir. İncil'de de Tanrı'nın Yakub'a bir kayalıktan yağ emmesini emrettiği yazar."</p>

      <p>Pitt, "Peki, bu bölgeler daha sonra bulunup, petrol araştırması yapılmamış mı yani?" diye sordu.</p>

      <p>"Bazılarında kuyular açılmış, ama pek verimli olmadıkları görülmüş. Jeologlara göre, sadece İsrail toprakları altında beş yüz milyon varil petrol bulunması ihtimali yüzde doksanmış. Ne yazık ki, eski bölgeler kaybolmuş ve yüzyıllar boyunca, toprak kaymaları ve deprem gibi doğal âfetler sonucu ortadan kalkmışlar."</p>

      <p>"O halde temel amaç, İsrail’deki petrol kaynaklarını mı bulmak yanı?</p>

      <p>"Bu yapılabilirse, birçok sorun da çözümlenmiş olacaktır."</p>

      <p>"Evet, sanırım haklısın."</p>

      <p>Senatör'le Pitt bir süre sessizce oturup şöminedeki alevleri seyrettiler. Pitt, eski dünyanın kayıp zenginliklerinin bulunup bulunamayacağını merak ediyordu. Yaeger ve bilgisayarları herhangi bir ipucu bulamazlarsa, tüm umutlar ortadan kalkacaktı. Derken Beyaz Saray ve Kongre'deki güç sahiplerinin, tarihteki önemli boşlukları dolduracak bilgi ve sanat hazineleriyle ilgilenmek yerine, petrol ve altınla ilgilenmelerine kızdı birden.</p>

      <p>Telefonun çalmasıyla ikisi de irkildiler. Senatör masasına gitti, ahizeyi alıp, hiçbir şey söylemeden bir süre dinledi ve sonra telefonu kapattı.</p>

      <p>Pitt kuru bir sesle, "Kayıp kütüphaneyi Kolorado'da bulacağım kuşkulu," dedi.</p>

      <p>Senatör tekrar oğlunun yanına geldi ve "Bulsaydın zaten herkes şaşardı," dedi. "Sana, konunun uzmanlarından biri tarafından bilgi verilecek. Kolorado Üniversitesi klasik tarih profesörlerinden Doktor Bertram Rothberg yıllardan beri İskenderiye kütüphanesi konusunda araştırmalar yapmakta. Araştırmanda sana yardımcı olacak bilgileri verecek."</p>

      <p>"Peki ama neden ben oraya gidiyorum? Onun Washington'a davet edilmesi daha uygun olmaz mıydı?"</p>

      <p>"Amiral Sandecker'le görüştün. Senin ve Al Giordino'nun, Sovyet denizaltısının bulunması konusundan uzaklaşmanız gerektiğini Biraz önce telefon eden seni izleyen bir KGB ajanının peşinden ayrılmayan bir FBI ajanıydı."</p>

      <p>"Popüler olmak zor, ne yaparsın."</p>

      <p>"Kuşku uyandıracak hiçbir davranışta bulunmaman gerekiyor."</p>

      <p>Pitt anlayışlı bir tavırla başını salladı. "Tamam da, Ruslar da bu kütüphane eserleri meselesine el atarlarsa ne olacak?"</p>

      <p>Senatör bir an düşündü ve "Böyle bir ihtimal var ama çok zayıf," dedi. "Balmumu tabletler konusunda hiçbir bilginin sızmaması için önlemlerimizi aldık."</p>

      <p>Pitt, "KGB beni izlediğine göre, Doktor Rothberg'e gidişimi de öğrenecektir," dedi. "O zaman ne yapacağız peki?"</p>

      <p>Senatör, "Hiçbir şey," diye cevap verdi. "Sadece oturup olanlara bakacağız."</p>

      <p>"O halde neden beni kullanıyorsunuz, öğrenebilir miyim?"</p>

      <p>"Şu senin L-29 Cord klasik araban vardı ya, hani Denver'a bıraktığın, onun yüzünden. Oradaki garajdan aradılar, araban çok iyi tamir olmuş ve şimdi pırıl pırıl parlıyormuş."</p>

      <p>Pitt gözlerini açıp babasına baktı, "Yaa, demek öyle!" dedi. "Kolorado'ya arabamı almak için gidiyormuş gibi yapacak, oraya uğramışken bir de kayak yapayım diyeceğim ve Doktor Sharp'la buluşacağım, öyle mi?"</p>

      <p>"Tastamam öyle. Breckenridge Oteli'ne gideceksin. Orada, Doktor Rothberg'le ne zaman ve nerede buluşacağını bildiren bir mesaj alacaksın."</p>

      <p>"Seninle başa çıkılamayacağını bir kez daha anladım baba."</p>

      <p>Senatör güldü. "Canım sen de benden aşağı kalmıyorsun."</p>

      <p>Pitt içkisini bitirdi, ayağa kalktı ve boş bardağı şöminenin üzerine bıraktı. "Şu sizin ormandaki evde kalsam daha iyi olacak baba."</p>

      <p>"Bence oraya hiç gitmesen daha iyi oğlum."</p>

      <p>"Ama neden? Kayak botlarım, kayaklarım ve bir sürü eşyam orada, garajda."</p>

      <p>"Kayak takımlarını kiralayabilirsin."</p>

      <p>"Saçmalık bu!"</p>

      <p>Senatör gözlerini kısıp ona baktı ve "O evin kapısını açar açmaz alnına kurşunu yiyeceğini düşünürsen hiç de saçma değil," dedi.</p>
    </div>
  </div>
</body>
</html>
