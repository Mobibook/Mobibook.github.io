<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>75</h2>

      <p>Hollis, Amiral Sandecker, Lily ve Giordino, kazı yerinin yarım kilometre kadar batısında duran özel Operasyon Birliği komuta kamyonunda oturmuş, Gongora Tepesi'nin altında cereyan eden olayları monitörden izliyorlardı.</p>

      <p>Lily, bembeyaz bir yüzle, hiç kımıldamadan monitörü gözetlerken, Sandecker'le Giordino kafeslerinin dışında duran etlere ulaşamamanın sıkıntısıyla yerlerinde duramayan iki hayvanat bahçesi kaplanı gibi huzursuzdular.</p>

      <p>Hollis, bir elinde ultra-yükleme-frekans bir uzaktan kumanda infilak cihazını, diğerinde de bir mobil telefonu tutarak, kamyonun daracık mekânında sinirli adımlarla dolaşırken, bir şeyler söylenip duruyordu.</p>

      <p>Bir ara, telefonun sesini duyup açtı ve dinledikten sonra, "Asla!" diye bağırdı. Karşısında General Chandler'ın yardımcılarından biri vardı, “İnsanlar tehlike menzilinden çıkmadan patlatamam!"</p>

      <p>Generalin yardımcısı olan Albay, "Çok yaklaştılar ama" dedi.</p>

      <p>Hollis, "Otuz saniye daha!" diye konuştu, "Daha önce olmaz."</p>

      <p>Muhatabı olan Albay, "General Chandler o tepenin hemen uçurulmasını emrediyor!" diye bağırdı. "Bu emir de Başkan'dan geliyor."</p>

      <p>Hollis, "Sen, benim karşımda sadece bir ses olarak duruyorsun Albay," diye konuştu. "Ben, emri direkt olarak Başkan'dan duymak isterim."</p>

      <p>"Bunun için mahkemeye verilebilirsiniz Albay."</p>

      <p>"Zararı yok, daha önce de verildim."</p>

      <p>Sandecker başını iki yana salladı. Yüzünde büyük bir üzüntü ifadesi görülüyordu. "Dirk bu kez zamanında yapamayacak."</p>

      <p>Lily yalvarır gibi, "Bir şeyler yapamaz mısınız?" dedi. "Onunla konuşun bari. TV kamerasına bağlı hoparlörden sizi duyabilir, değil mi?"</p>

      <p>Hollis, "Onun dikkatini dağıtmamalıyız," diye cevap verdi. "Bunu yaptığımız takdirde Arap öldürür onu."</p>

      <p>O anda, Giordino, "Yeter bu kadar!" diye mırıldandı, kamyontlin kapısını açıp yere atladı ve Sam Trinity'nin jipine doğru koşmaya başladı. Hollis'in adamları ona yetişemeden, araba Gongora Tepesi'ne doğru hoplaya zıplaya yola çıkmıştı bile.</p>

      <p>Pitt, aniden bir çıngıraklı yılan gibi fırladı ve elindeki kalkanı İbn Telmuk'a doğru uzattı. Diğer elindeki kılıç yine havada vınladı.</p>

      <p>Adaleli kolu, omzunun tüm gücüyle ileriye fırladı ve kılıç, önce sert bir cisme, arkasından da yumuşak bir dokuya çarptı. Tam önünde korkunç bir patlama oldu. İlk mermi, kalkana çarpmış ve sekerek kayalık tavana vurmuştu. O gün öğleden sonra Binbaşı Dillinger'in kalkanın tahtası üzerine perçinlemiş olduğu zırhlı plastik kaplama biraz çentilmiş, fakat delinmemişti.</p>

      <p>İbn Telmuk hızlı bir adamdı, ama Yezid'in cesedini görmüş olmanın şokundan tam olarak kurtulamamıştı. Pitt, onun kaybettiği birkaç saniyeden yararlanmasını çok iyi bilmişti. Arap terörist, Pitt' in saldırısını göz ucuyla görmüş ve silahını ateşlemişti, fakat kılıç aynı anda tabancayı sıyırmış ve İbn Telmuk'un parmaklarını eklem yerlerinden kesip atıvermişti.</p>

      <p>Adam, boğuk bir sesle bağırdı. Silah, havaya fırladı ve sonra, Capesterre'nin kesik eliyle birlikte yerde duran tabancanın hemen yanına düştü. Fakat İbn Telmuk kolay teslim olacak birine benzemiyordu. Kendini geriye atıp Pitt'in tekrar inen kılıcından kurtuldu ve sonra hafif yan dönüp ona saldırdı.</p>

      <p>Pitt, onun saldırısına hazırdı, ama yana doğru kaçarken sağ bacağı burkuldu. O anda, silahtan çıkan fişeğin saçmalarından bir ikisinin, Santa Inez Adası'nda yaralanan bacağına saplandığını anladı.</p>

      <p>Geriye dönüp savunma pozisyonuna geçemeden, Arap bir panter gibi üzerine atladı. Simsiyah gözleri öfkeyle parlıyordu, dişleri korkunç bir biçimde ortaya çıkmıştı. Pitt, saldırının darbesiyle, elindeki kılıcı düşürmüştü. Diğer kolu, kalkanın iç tarafındaki kayışlara sıkışmıştı. İbn Telmuk, ona iyice sarıldı ve sağlam eliyle boğazını sıkmaya başladı.</p>

      <p>Onlar boğuşurken, Robert Capesterre, çılgınlar gibi, "Öldür onu! Gebert şu namussuzu!" diye haykırıyordu.</p>

      <p>Pitt, kıvrılarak onun kolundan kurtuldu ve İbn Telmuk'un gırtlağına müthiş bir yumruk indirdi. Gırtlağına böyle bir darbe yiyen normal bir insan, ya ölür ya da kendini kaybederdi. Fakat İbn Telmuk hiçbir şey olmadı. Sadece, elini boğazına götürüp boğuk bir ses çıkardı ve geriye doğru sendeledi.</p>

      <p>İkisi de güç bela ayağa kalktı, birbirlerine tekrar saldırmaya hazırlanıyorlardı. Pitt, yaralı bacağının üzerinde zıplarken, Arap terörist de güçlükle nefes almaya çalışıyordu, parmakları kesilmiş sağ eli yan tarafa sarkmıştı.</p>

      <p>Onlar birbirlerini dikkatle süzüp uygun anı kollarken, ilk hamle Capesterre'den geldi. Adam, birden ileriye fırlamış, Colt tabancanın üstüne atlamış, tabancayı onu saran soğuk parmakları tek eliyle yavaş yavaş açarak kesik elden kurtarmıştı.</p>

      <p>Fakat onun bu hareketi Pitt'le İbn Telmuk'u birden harekete de gözleriyle çevreyi tarayıp en yakın silaha ulaşmak istedi. Ama Pitt bu kez kaybetmişti. Kısa namlulu tüfek ve Roma kılıcı, İbn Telmuk'un yakınında kalmıştı. Yapılacak tek şey vardı; yaralı bacağını birden kaldırıp ileriye doğru bir tekme savurdu ve Capesterre'nin kaburgalarına indirdi, ama canı da çok yanmıştı. Sonra, elindeki kalkanı ani bir hareketle Arap'a fırlattı ve midesine isabet ettirip onun nefesini kesti.</p>

      <p>Capesterre, korkunç bir haykırışla tabancayı havaya fırlatmış ve Pitt de onu yere düşmeden yakalamıştı. İbn Telmuk, koca kalkanın etkisinden sıyrılıp sendeleyerek doğruldu ve kısa namlulu tüfeğini yine Pitt'e doğrulttu, fakat Pitt bu kez daha erken davrandı ve tetiği çekti.</p>

      <p>Arap terörist, geriye doğru sendeleyip mağaranın duvarına yaslandı, sonra öne doğru eğildi ve yüzüstü yere kapaklandı. Başını yere vurduğunda boğuk bir ses çıktı.</p>

      <p>Pitt nefes nefese durdu ve acıyla dişlerini sıktı. TV kamerasındaki hoparlörden gelen bağırışı da tam o sırada duydu.</p>

      <p>Hollis, "Çabuk çık oradan!" diye haykırıyordu. "Tanrı aşkına! Hemen kaç oradan, çabuk ol!"</p>

      <p>Pitt, birkaç saniye durup düşündü. Dakikalardan beri bu adamlarla dövüşüyordu ve yön duygusunu yitirmiş gibiydi. Hangi tünelin daha kolay bir çıkışa izin veren giriş kapısına, hangisinin daha zorlu olan krater ağzına gittiğini unutmuştu. Bir ara gözü Robert Capesterre'ye takıldı.</p>

      <p>Adamın suratı kan kaybından grimsi bir renk almıştı, ama korkmuş görünmüyordu. Topiltzin'in gözlerini sadece nefret parıltıları doldurmuştu.</p>

      <p>Pitt, "Hadi, sana iyi yolculuklar," dedi. "Cehenneme yakında varacaksın."</p>

      <p>Capesterre, ona cevap vermedi, fakat bir anda, elindeki sis bombasının pimini çekti ve patlattı. Odanın içi aynı anda sapsarı ve koyu bir sis tabakasıyla kaplanmıştı.</p>

      <p>Başkan monitörden ekranını kaplayan sarı dumana baktı ve "Neler oluyor orada?" diye sordu. "Bu da ne şimdi?"</p>

      <p>Chandler, diğer uçtan, "Capesterre'de herhalde sis bombası vardı Sayın Başkan," diye cevap verdi.</p>

      <p>"Patlayıcılar neden infilak etmedi?"</p>

      <p>Chandler, "Bir saniye Sayın Başkan," dedi ve kamaradan yana doğru dönerek, yardımcılarından biriyle kızgın bir sesle konuşmaya başladı. Sonra, tekrar kameraya geldi ve "Özel Operasyon Birliği'nden Albay Hollis, sizden direkt emir bekliyormuş efendim," diye ekledi.</p>

      <p>General Metcalf, "İnfilaktan o mu sorumlu?" diye sordu.</p>

      <p>"Evet Komutanım."</p>

      <p>"Onu bizim hatta bağlayabilir misin?"</p>

      <p>"Bir dakika."</p>

      <p>Hollis'in yüzünün, Durum Odası'ndaki monitörlerden birinde görünmesi sadece dört saniye sürdü.</p>

      <p>Başkan, "Beni göremediğini biliyorum Albay," diye konuştu, "ama herhalde sesimi tanıyorsundur, değil mi?"</p>

      <p>Hollis, dudaklarını gerip, "Evet efendim," diye cevap verdi.</p>

      <p>"Silahlı Kuvvetler Başkomutanı olarak, sana o tepeyi uçurmanı emrediyorum, hem de hemen."</p>

      <p>Nichols, paniğe kapılmış gibiydi. "Ama binlerce insan şu anda tepeye tırmanıyor," diye mırıldandı.</p>

      <p>Odada bulunanlar gergin bir tavırla tepeyi tarayan monitöre baktılar. Binlerce insan, Topiltzin'in ismini haykırarak tepenin zirvesine doğru yavaş yavaş tırmanıyorlardı.</p>

      <p>Metcalf, "Daha fazla beklersen çok insan öldüreceksin," diye bağırdı. "Tanrı aşkına Albay! Hemen patlat şunları!"</p>

      <p>Hollis, başparmağını patlatma düğmesinin üzerine koydu ve "Ateş!" diye bağırdı. Fakat düğmeye basmamış ve askerlerin eski bir oyununa başvurmuştu. Eskiler, 'Emre açıkça itaatsizlik edip de mahkemede sürüneceğine, emri aldığını söyle yerine getirme,' derlerdi. Etkisizlik ya da beceriksizlik, askeri mahkemede kanıtlanması en güç suçlamalardan biriydi.</p>

      <p>Hollis, Pitt'i kurtarmak için her saniyeyi kullanmaya kararlıydı.</p>

      <p>Pitt nefesini tuttu, gözlerini dumandan yanmaması için sıkıca kapadı, koşmak, yürümek, sürünmek, kısacası o cehennemi yerden kurtulmak için tüm gücünü bacaklarına verdi. İçinde bulunduğu tünelin, tünel girişine mi, yoksa krater ağzına mı çıkacağını bilmiyordu. Gözlerini sımsıkı kapamıştı, duvara tutuna tutuna topallayarak ilerliyordu.</p>

      <p>Yaşamak için bu kadar mücadele verdikten sonra ölemezdi. Gözlerini açıp çevresine bakındı, gözleri yandı, ama en azından görebiliyordu. Dumanın koyu olduğu bölgeyi geride bırakmıştı. Etrafta, şimdi sadece portakal rengi bir sis tabakası vardı.</p>

      <p>Kireçtaşı tabakalarında açılmış olan tünel, yavaş yavaş yukarı doğru meyillenmeye başlamıştı. Isı biraz artmış, hafif bir rüzgâr yüzünü yalamaya başlamıştı. Derken tepeyi aydınlatan ışık demeti arasından belli belirsiz seçilebilen yıldızlarla dolu gökyüzünü gördü.</p>

      <p>Fakat henüz dışarıya çıkamamıştı. O anda, krater tüneline gelmiş olduğu gibi bir his uyandı içinde. Ve çok geçmeden bunun gerçek olduğunu anladı. Açık havaya çıkmıştı, ama kraterin içindeydi ve buradan kurtulması için beş metre tırmanması gerekiyordu. Bu mesafe, şu anda hem yakın, hem de çok uzak geliyordu.</p>

      <p>Kraterin yan tarafından tırmanmaya başladı, ama yaralı bacağı hiç işe yaramıyordu ve onu sürüklemek zorundaydı. Tırmanışını sadece tek bacakla yapmak da hiç kolay değildi.</p>

      <p>Hollis sesini kesmişti, söyleyebileceği hiçbir şey kalmamıştı. Pitt, büyük bir dikkatle planladığı patlamanın kendisini de alıp götüreceğini anladı. Korkunç bir yorgunluk kımıldamasını engelliyor, onu âdeta toprağa bastırıyordu. Ama Pitt azimliydi ve bunu başarabilirdi.</p>

      <p>Gücünün sonuna geldiğini anlıyordu, kalan bir metreyi çıkamayacaktı. Kendini bırakmak üzereydi, ki kraterin kenarında birden bir gölge belirdi ve yere yatan adam, kolunu uzatıp Pitt'in kazağını omuzdan yakaladığı gibi onu yukarıya çekiverdi.</p>

      <p>Giordino, Pitt'i omuzlayıp hiç zorluk çekmeden cipin arkasına direksiyonun başına geçti ve gaz pedalına sonuna kadar bastı. Hollis, patlayıcıların uzaktan kumanda cihazının düğmesine bastığında, onlar kraterden elli metre kadar uzaklaşmışlardı. Ultra-yüksek-frekans sinyaller, tepenin derinliklerine gömülü 200 kilo C-4 nitrogliserin jeli korkunç bir gürültüyle patlattılar.</p>

      <p>Kısa bir an volkan patlamasına benzer bir ses oldu. Tepe, deprem oluyormuş gibi sallandı. Topiltzin'in müridleri sağa sola savrulmuş, patlamanın şoku ciğerlerindeki havayı çekip almıştı.</p>

      <p>Sonra, Gongora Tepesi'nin zirvesi, gecenin karanlığında olduğu gibi on metre havaya fırladı, sanki dev bir el tarafından tutuluyor gibi bir süre havada kaldı ve göçtü. Her yer toza dumana bulandı.</p>
    </div>
  </div>
</body>
</html>
