<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>6</h2>

      <p>Rubin aslında, bu imkânsız işi bırakmayı, ter içindeki ellerini çekmeyi ve gözlerini kapayıp ölümü karşılamayı yeğlerdi, ama uçuş ekibine ve yolculara karşı duyduğu sorumluluk, mücadeleye devam etmesini sağlıyordu.</p>

      <p>En korkunç karabasanlarında bile, kendisini bu derece çılgın bir ortamda gördüğünü hatırlamıyordu. En küçük bir yanlış karar ve hareket, elli kişinin denizin dibini boylaması demekti. Hayır, bu haksızlık, haksızlık, diye haykırdı içinden.</p>

      <p>Navigasyon aletlerinden hiçbiri çalışmıyordu. Tüm komünikasyon sistemi bozulmuştu. Yolculardan hiçbiri, daha önce küçük bir uçak bile kullanmamıştı. Tamamen umutsuzdu ve kendini kaybetmek üzereydi. Yakıt göstergelerinin, 'Boş'u işaret etmelerinin nedenini anlayamıyordu. Kafasının içi karmakarışıktı.</p>

      <p>Kaptan pilot neredeydi ve yardımcıları nasıl ölmüşlerdi? Bu çılgın olayda kimin parmağı vardı?</p>

      <p>Kafasının içi bu sorularla dolup taşıyor, fakat hiçbirine cevap bulamıyordu.</p>

      <p>Tek tesellisi yalnız olmayışıydı. Pilot kabininde onunla birlikte başka biri daha vardı şimdi.</p>

      <p>Meksika delegesinden Edwardo Ybarra, bir zamanlar ülkesinin hava kuvvetlerinde tekniker olarak görev yapmıştı. Eline, pervaneli uçaklarda kullandığı İngiliz anahtarlarından birini almayalı otuz yıl geçmişti ama eski bilgileri ona yardımcı olabilirdi, bu nedenle hemen yardımcı pilot koltuğuna oturmuş ve gaz kollarının kumandasını alırken, çalışan aletleri de Rubin'e okumaya başlamıştı.</p>

      <p>Ybarra, esmer tenli, yuvarlak yüzlü, aralarında kırlar görünen gür, siyah saçlı bir adamdı ve normalden daha ayrık duran kahverengi gözleri de ifadesizdi. Yelekli takım elbisesiyle, pilot kabininde çok tezat bir görüntü oluşturuyordu. Alnında hiç ter olmaması garipti; adam, ceketini çıkarmadığı gibi, kravatını da gevşetmemişti.</p>

      <p>Meksikalı, ön cama eğilerek yukarıya, gökyüzüne baktı. "Yıldızlara bakılırsa, Kuzey Kutbu'na doğru uçuyoruz," dedi.</p>

      <p>Rubin suratını ekşiterek, "Rusya üzerinde doğuya doğru da uçuyor olabiliriz. Aslına bakarsan, rotamız konusunda en ufak bilgim yok şu anda."</p>

      <p>"Arkada bıraktığımız yer bir adaydı."</p>

      <p>"Grönland olabilir mi acaba?"</p>

      <p>Ybarra, başını iki ayna salladı ve "Son birkaç saattir deniz üzerinde uçuyorduk," dedi, "Grönland üzerinde olsaydık hâlâ buz kaplı arazi üzerinde uçuyor olurduk. Bana kalırsa, o ada Izlanda'ydı. "</p>

      <p>"Aman Tanrım! Ne zamandır böyle kuzeye uçuyoruz acaba?"</p>

      <p>"Kaptan pilotun, Londra-New York rotasını ne zaman değiştirdiğini bilmiyoruz. Bunu söylemek zor."</p>

      <p>Rubin'in içini bir başka korku kaplamıştı şimdi, felaketler birbirini izliyordu. Daha önce binde birlik bir yaşama şansları var idiyse, şimdi bu oran milyonda bire düşmüştü. Tehlikeli bir karar vermesi gerekiyordu, başka çaresi yoktu.</p>

      <p>"Doksan derece sola döneceğim," dedi.</p>

      <p>Ybarra, "Başka seçeneğimiz yok zaten," diyerek onayladı.</p>

      <p>"Karaya zorunlu iniş yaparsak, en azından birkaç kişi yaşayabilir. Karanlıkta böyle dalgalı bir denize en usta pilot bile doğru dürüst iniş yapamaz. Denize inmeyi basarsak bile, bu şekilde giyinmiş olan insanlar, buz gibi soğuk bir denizde birkaç dakikadan fazla yaşayamazlar."</p>

      <p>Meksikalı BM delegesi, başıyla alet panelini göstererek, "Çok geç kalmış olabiliriz," dedi. Yakıt tanklarının boşaldığını gösteren kırmızı lambalar yanıp sönmeye başlamıştı. "Korkarım havada daha fazla kalamayacağız."</p>

      <p>Rubin şaşkın gözlerle göstergelere baktı. 1500 m. İrtifada 200 mil süratle uçan bir Boeing'in, 10.000 m. İrtifada 500 mil süratle uçarken harcadığı kadar yakıt harcadığını bilmiyordu. Bir an düşündü ve sonra, "Pekâlâ," dedi. "Uçak düşünceye kadar batıya uçacağız."</p>

      <p>Rubin avuç içlerini pantolonunun dizlerine sürüp terlerini kuruladı ve lövyeyi kavradı. Buzulun tepesini aştıktan sonra uçağın kumandasını almamıştı. Derin bir nefes aldı ve lövyenin üzerindeki "Otopilottan Kurtarma" düğmesine bastı. Kendinden emin olmadığı için, koca Boeing'i yatırıp, kanatçık kumandasıyla dönüşe girmeye korkuyordu, bu nedenle geniş bir dönüş yapmak üzere dikey kuyruk pedallarını oynattı. Fakat dönüşten çıktıklarında, garip bir şeyler olduğunu anladı.</p>

      <p>Ybarra titrek bir sesle, "Dört numaralı motorda RPM düşüyor," dedi, "Yakıt kesilmek üzere."</p>

      <p>"Motoru kapatalım mı acaba?"</p>

      <p>"Böyle bir durumda ne yapılması gerektiğini bilmiyorum," dedi Ybarra donuk bir sesle.</p>

      <p>Rubin içinden, 'Aman Tanrım!' diye söylendi, 'iki kör birbirine yardıma çalışıyor.' Altimetre sürekli alçalma gösteriyordu. Hava süratinde de düşüş başlamıştı. Zihnini gereğinden fazla zorlayan Ruhin, şimdi uçağı uçurmayı değil de havada tutmayı başarmaya çalışıyordu.</p>

      <p>Ayrıca, uçakla deniz arasındaki mesafe yavaşça azalırken, zamana karşı da yarışmaktaydı. Bir süre sonra, hiçbir uyarı olmadan, birden gevşemeye sonra da titremeye başladı.</p>

      <p>Ybarra bu kez ifadesiz suratında belirgin bir korkuyla, "Düşüyoruz!" diye bağırdı, "Burnu aşağıya düşür."</p>

      <p>Rubin artık kaçınılmaz sona hızla yaklaştıklarının bilinciyle lövyeyi hafifçe ileri itip uçağın burnunu düşürdü. Ybarra'ya, "Kaldırma gücünü artırmak için flapları aç!" diye bağırdı.</p>

      <p>"Tamam, flaplar açılıyor," dedi Ybarra dişlerinin arasından "kurtardık sayılır," dedi Rubin.</p>

      <p>Hosteslerden biri, kireç gibi bir surat ve korkudan açılmış kocaman gözlerle pilot kabininin kapısında durmuş, onların bu çabalarını izliyor ve konuşmalarını korku içinde dinliyordu. "Düşüyor muyuz yoksa?" diye sordu fısıltıdan çok bağırır gibi bir sesle.</p>

      <p>Rubin geriye dönemeyecek kadar gergin ve meşguldü. "Allah kahretsin! Düşüyoruz tabii!" diye bağırdı, "Hemen bir yere otur ve kemerini bağla."</p>

      <p>Hostes, birden geriye döndü ve diğer kabin memuru arkadaşlarını ve yolcuları en kötü ihtimale hazırlamak için koştu. Herkes olanları anlamış gibiydi ve kimsenin paniğe kapılmaması da âdeta bir mucizeydi. Dualar bile fısıltı halinde yapılıyordu.</p>

      <p>Ybarra pilot koltuğunda geriye döndü ve yolcu kabinine baktı. Hala Kâmil korkudan, titreyen yaşlı bir adamı teselli etmeye çalışıyordu. Yüzü son derece sakindi ve garip bir memnuniyet ifadesi taşıyordu. Gerçekten güzel bir kadın, diye düşündü Ybarra. Bu güzelliğin kısa bir süre sonra yok olacağını bilmek Üzücüydü, içini çekerek tekrar alet panelinin başına döndü.</p>

      <p>Altimetre, iki yüz metrenin altına doğru iniyordu. Ybarra tüm riski göze aldı ve diğer üç motorun gaz kollarını biraz ileriye itti, fakat bu, umutsuzluğun getirdiği çaresizce bir davranıştı. Motorlar, şimdi daha fazla yakıt tüketecek ve daha önce duracaklardı. Ama Ybarra o anda mantıklı düşünemiyordu. Hiçbir şey yapmadan öylece oturamazdı orada. Bir şey yapmak istiyordu, herhangi bir şey, bu kendi ölümünü hazırlamak anlamına gelse bile.</p>

      <p>Beş dakika, bir dakikaymış gibi geçiverdi; simsiyah deniz suları, sanki uçağı kucaklayacakmış gibi bekliyorlardı.</p>

      <p>Rubin birden deliler gibi, “İlerde ışıklar var!" diye bağırdı, önümüzde ışıklar görüyorum!"</p>

      <p>Ybarra, başını ön cama doğru uzattı. "Gemi," dedi. "Bu bir gemi olmalı!"</p>

      <p>Onlar bağrışarak bunları söylerken uçak, Polar Explorer in radar direğinin yaklaşık on metre üzerinden büyük bir gürültüyle geçti.</p>

      <p>Buzkıranın geminin mürettebatı, radarda yaklaşan uçağı görmüştü. Koca jet yolcu uçağı, çalışan motorlarından korkunç gürültüler çıkarıp alevler salarak, geminin üstünden geçip batıya, Grönland sahillerine doğru uzaklaşırken kaptan köprüsünde görevli mürettebat korkuyla eğildi.</p>

      <p>Uçağın gürültüsü elektronik bölümü doldururken, Knight, arkasında Pitt ve Giordino olduğu halde kaptan köprüsüne koştu. Kaptan, fırtına gibi içeriye girerken mürettebat kendini yeni yeni çalışıyordu. Herkes, gözünü uçağın uzaklaştığı yöne çevirmişti.</p>

      <p>Knight köprü nöbetçi subayına, "Bu Allahın cezası gürültü de neydi?" diye bağırdı.</p>

      <p>"Tam üzerimizden koca bir uçak geçti Kaptan."</p>

      <p>"Askeri uçak mıydı?"</p>

      <p>"Hayır efendim. Birkaç metre yukardan geçerken kanatlarının altına baktım, askeri bir işaret yoktu."</p>

      <p>"Casus uçağı olabilir mi?"</p>

      <p>"Hiç sanmıyorum. Tüm pencerelerinde ışık vardı."</p>

      <p>Giordino, "O halde bir yolcu uçağı olmalı," dedi.</p>

      <p>Knight’ın yüzünde tuhaf ve biraz da endişeli bir ifade belirmişti.</p>

      <p>"Ama pilot böyle alçaktan uçup gemimi neden taciz etmek istesin ki? Bu bölgede ne işi var bu adamın? Yolcu uçaklarının rotalarından yüzlerce mil uzaktayız."</p>

      <p>Pitt doğu yönünde, yanıp sönen seyrüsefer ışıkları yavaş yavaş gözden kaybolmaya başlayan uçağın arkasından baktı ve "Bu uçak irtifa kaybediyor," dedi. "Yani anlayacağınız, düşüyor."</p>

      <p>"Karanlıkta bu denize iniş yaparlarsa Tanrı yardımcıları olsun." farlarını yakmamış olması da garip doğrusu."</p>

      <p>Nöbetçi subayı başını salladı, "Hem de çok garip," dedi. "Bu durumda olan bir pilot, en azından acil durum çağrısı yapar. Haberleşme odasındakiler hiçbir mesaj gelmediğini söylüyorlar."</p>

      <p>Knight, "Onlarla temasa çalıştınız mı?" diye sordu.</p>

      <p>"Radarda görür görmez temasa çalıştık, ama hiçbir yanıt alamadık."</p>

      <p>Knight, kapıya gidip dışarıya baktı ve bir süre parmaklarıyla kapı kenarında tempo tutup düşündü. Sonra, birden geriye döndü ve nöbetçi subayına baktı.</p>

      <p>"Rotaya devam edin ve taramayı sürdürün," dedi.</p>

      <p>Pitt ona baktı, "Kararını anlıyorum ama bunu onayladığımı söyleyemeyeceğim."</p>

      <p>Knight, ciddi bir ifadeyle, "Şu anda bir Donanma gemisinde bulunuyorsunuz Bay Pitt," dedi, "Biz Sahil Koruma değiliz. Görevimiz her şeyden önce gelir."</p>

      <p>"Ama o uçakta içlerinde kadın ve çocukların da olduğu bir sürü insan vardır."</p>

      <p>"Duruma bakılırsa facia denebilecek bir şey yok ortada. Uçak hâlâ uçuyor. Polar Explorer bu civarda tek kurtarma umuduysa, neden bize hiçbir sinyal vermedi, yardım çağrısı yapmadı? Sen bir pilotsun, söylesene bana, bu yolcu uçağının pilotu neden en azından geminin üzerinde birkaç tur atıp durumunu açıklamaya çalışmadı acaba?"</p>

      <p>"Zorunlu iniş için bir yer arıyor olabilir."</p>

      <p>O sırada, nöbetçi subayı söze karıştı ve "Özür dilerim, söylemeyi unuttum, uçağın flaplarıda açılmıştı," dedi.</p>

      <p>Knight, "Yine de bir çarpma duymadık," dedi inatla.</p>

      <p>Pitt, buz gibi bir ifadeyle, "Acımak yok, tam yol ileri," dedi. "Bu savaş değil Kaptan. Sözünü ettiğimiz şey zor durumda olan insanlara yardım' etmek. Yüz kişi sırf ben harekete geçmediğim için ölürse kendimi hiç affetmem. Donanma bu iş için biraz daha fazla yakıt harcayabilir, değil mi?"</p>

      <p>Knight, başıyla içeri girmelerini işaret etti ve Pitt'le Giordino içeri girdikten sonra kapıyı kapattı. Sonra, yine o ısrarlı tavrıyla, "Yerine getirmemiz gereken bir görevimiz var," dedi. "Rotamızı değiştirirsek Ruslar denizaltılarını bulduğumuzu sanarak bölgede arama başlatabilirler."</p>

      <p>Pitt, "Belki haklısın," dedi. "Ama yine de ben ve Giordino bir şeyler yapabiliriz, değil mi?"</p>

      <p>"Ne yapmak istiyorsun?"</p>

      <p>"Giordino'yla ben helikopteri alacağız, sen de bize sağlık ekibinle birkaç güçlü kuvvetli adamını verirsin. Polar Explorer araştırmasını sürdürürken biz de uçağın izini süreriz."</p>

      <p>"Peki bizi izleyen Ruslar ne olacak? Haberalma teşkilatlan bunu nasıl yorumlar?"</p>

      <p>"Başlangıçta, bunun bir rastlantı olmadığını düşüneceklerdir tabii. Hatta daha şimdiden uçakla aramızda bir bağlantı olduğunu düşünüyorlardır. Ama bu bir yolcu uçağıysa ve Tanrı korusun düşüp parçalanırsa, rota değiştirip bir kurtarma operasyonuna başlamak için meşru bir nedenin olacaktır. Sonra araştırmalarımıza kaldığımız yerden devam eder, Rusları bu olayı da kullanarak daha rahat yanıltabilir, dikkatlerinin bu bölgede yoğunlaşmasını engelleyebiliriz."</p>

      <p>"Tamam da, helikopterinizin her hareketini izleyeceklerdir."</p>

      <p>"Al ve ben, açık haberleşme kullanacağız ve düşmekte olan uçak hakkında sürekli konuşacağız. Bu onların şüphelerini hafifletir."</p>

      <p>Knight başını eğdi, gözleri daldı. Sonra iç geçirip başını kaldırdı ve Pitt'e baktı.</p>

      <p>"Pekâlâ, zaman kaybetmeyelim. Helikopteri çözün ve motoru çalıştırıp ısıtmaya başlayın. Ben de sağlık personeliyle ve kurtarma ekibi için gerekli gönüllülerle ilgileneyim."</p>
    </div>
  </div>
</body>
</html>
