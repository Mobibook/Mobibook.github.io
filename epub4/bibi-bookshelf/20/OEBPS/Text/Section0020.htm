<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>21</h2>

      <p>Pitt, "Tüm dikkatimizi sana verdiğimize göre, şu bulgularını bizimle de paylaşmak ister misin acaba?" diye sordu.</p>

      <p>Redfern kafasının içini temizlemek istermişçesine başını salladı. "Burada yazılı hikâye ya da daha doğru deyimle destan, içinden kolay çıkılamayacak kadar karmaşık. Her şeyi tam olarak anlayamıyorum."</p>

      <p>Lily, "Tabletlerde Yunan-Roma gemisinin bu kadar uzaklara gelişini açıklayan bir şey var mı?" diye sordu.</p>

      <p>Redfern, "Yunan-Roma değil, Bizans," dedi. "Serapes sefere çıktığı zaman, imparatorluğun merkezi Büyük Constantinus tarafından Roma'dan Eski Yunan kenti olan Bosporos'daki Byzantion'a taşınmış."</p>

      <p>"Orası da sonra Konstantinopolis oldu," dedi Pitt.</p>

      <p>"Daha sonra da İstanbul," dedi Redfern ve Lily'ye döndü. "Soruna hemen cevap veremediğim için özür dilerim. Evet, tabletlerde bu seyahatle ilgili bir şeyler var tabii. Her şeyi hatasız açıklayabilmek için tarihsel olaylara göz atmamız gerekiyor, işe Büyük İskender’in Babil'de öldüğü M.Ö.323'le başlayabiliriz. İskender öldükten sonra imparatorluğu, generalleri tarafından ikiye bölündü. Generallerinden biri olan Ptolemaios I Mısır hükümdarı oldu ve aynı zamanda İskender’in cesedini ele geçirip altın ve kristalden bir tabuta koydu. Sonra, bu tabutun bulunduğu yere bir anıt mezar ve onun çevresine de, Atina'yı bile geride bırakan muhteşem bir kent inşa ettirdi. Ptolemaios I, eski kralının şerefine, bu kente İskenderiye ismini verdi."</p>

      <p>Lily, "Peki ama tüm bunların Serapis'le ilgisi ne?" diye sordu.</p>

      <p>Redfern gülümseyerek, "Biraz sabırlı ol," dedi. "Ptolemaios I, hiç yoktan muazzam bir müze ve kütüphane yarattı. Kleopatra'dan gelen soyu ve halefleri, bu müzeye her taraftan sanat eserleri ve edebiyat şaheserleri getirip müze ve kitaplığı daha da büyüttüler. Bu muazzam koleksiyon M.S. 391'e kadar devam etti. O yıl, imparator Theodostus I ve kaçık bir adam olan İskenderiye Patriği Theophimüze ve kütüphanedeki bazı Hıristiyanlık belgeleri dışında her şeyin putperestliğe ait olduğunu söylediler ve kütüphanedeki belgeleri yaktılar. Heykeller, mermer, bronz, altın ve fildişinden yapılmış sanat eserleri, harika resimler, halılar, kuzu postuna ya da papirüslere yazılmış sayısız kitaplar ve edebi eserler, hatta İskender'in cesedi bile imha edildi."</p>

      <p>Pitt, "Kaç eser imha edilmiş?" diye sordu.</p>

      <p>"Sadece imha edilen kitap sayısının yüz binleri bulduğu söyleniyor."</p>

      <p>Lily başını üzüntüyle sallayarak, "Korkunç bir şey," dedi.</p>

      <p>"Geriye sadece Kutsal Kitaplar ve kilise yazmaları kalmış. Kütüphane ve müze, başka istilacı orduların M.S. 646'da Mısır'a girmesinden sonra yerle bir olmuş."</p>

      <p>"Toplanıp saklanmaları yüz yıllar almış eski sanat eserleri ebediyok olup gitmiş," dedi Pitt.</p>

      <p>"Yok olmuş," dedi Redfern. "Ya da tarihçiler şimdiye kadar öyle sanıyorlardı. Ama okuduklarım doğruysa, bu eserlerin en kıymetlibir yere saklanmış ve hâlâ orada duruyorlar."</p>

      <p>Lily şaşkın gözlerle ona baktı. "Yani, bazı kıymetli eserler, yakılmadan önce, Serapisle İskenderiye'den kaçırılmışlar mı demek istiyorsun?"</p>

      <p>"Bu tabletlerdeki yazılara göre öyle."</p>

      <p>Pitt kuşkulu gözlerle ona baktı ve "Serapisin çok fazla şey kaçı-</p>

      <p>rabildiğini sanmam," dedi. "Gemi çok küçük, kırk tonluk bir yük taşıyabilir ancak. Mürettebat, birkaç bin yazılı belgeyi ve birkaç heykel ya da sanat eserini ambara saklamış olabilir, ama senin sözünü ettiğin eserleri alabilmeleri imkânsız gibi görünüyor bana."</p>

      <p>Redfern gülümseyerek Pitt'e baktı, "Eski gemiler hakkında çok şey biliyorsun, kutlarım seni," dedi.</p>

      <p>Pitt, "Serapis'İnGrönland macerasına dönelim," dedi ve Redfern Lily'nin hazırladığı kâğıtları alıp düzene soktu. Sonra, "Size dördüncü yüzyıl Latincesi'ni olduğu gibi bire bir çeviremem, anlaşılmaz olur," diye devam etti. "Okuduklarımı bugünün diliyle aktarmaya çalışacağım. İlkyazı, M.S. 3 Nisan 391'de yazılmış. Şöyle başlıyor:</p>

      <p>"Ben, Serapis'in kaptanı Cuccius Rufinus, Rodos limanındaki Yunan gemicilik şirketi sahibi NİCİAS'la, İskenderiyeli Junius Venator'a ait kargoyu taşıma konusunda bir anlaşma yaptım. Seyahatin uzun ve yorucu olacağı söylendi ve Venator da gideceğimiz yeri söylemiyor. Kızım Hypatia da bu seyahatte benimle birlikte olacak. Karım, bu uzun ayrılık konusunda endişeli. Fakat Venator, normal ücretin yirmi katını ödüyor ve şirket sahibi Nicias, bana ve mürettebata iyi para kazandıracak."</p>

      <p>"Kargo, gecenin karanlığında "bir sürü muhafızın koruması altında gemiye yüklenirken bana ve mürettebata, rıhtımda beklememiz söylendi. Yüzbaşı Domitius Severus ve emrindeki dört asker bizimle gelecekler."</p>

      <p>"Bu iş pek hoşuma gitmiyor, ama Venator parayı peşin ödedi ve bu saatten sonra da anlaşmayı bozamam. "</p>

      <p>Pitt, dayanamadı ve "Kaptan dürüst bir adammış," dedi. "Taşıdığı yükün ne olduğunu bile bilmemesi çok garip doğrusu."</p>

      <p>Redfern, "Bu konuya daha sonra değiniyor," dedi. "Bundan sonraki satırlarda seyahatin seyri tutulmuş. Kaptan ayrıca geminin adına konu olan tanrıdan da söz ediyor. Şimdi demir aldıkları zamanı anlatan yazıya atlıyorum:</p>

      <p>Serapis'e şükürler olsun, Carthago Nova'ya kazasız belasız vardık. Bu ilk yolculuk on dört gün sürdü. Orada beş gün kaldık ve normal ikmal malzememizin dört katı ikmal yaptık. Bu limanda Junius Venator'un diğer gemileri de bize katıldı. Bazılarında iki yüz , bazılarında da üç yüz ton kargo vardı. Venator'un amiral gemisiyle toplam on altı gemi olduk. Bizim sağlam Serapis'imiz, filonun en küçük gemisiydi.'"</p>

      <p>Lily dayanamadı ve "Demek bir filo!" diye bağırdı. "Demek koleksiyonu kurtarmışlar." Vücudu gerilmişti ve gözleri parlıyordu. Redfern, başıyla onayladı. "En azından büyük bir kısmını iki yüz ya da üç yüz ton taşıyabilen gemiler o zamanların gemilerinden sayılırdı. Bunlardan ikisi malzeme ve yedek tayfa taşısa, geriye kalan on dört geminin de iki yüzer ton taşıdığı var sayılırsa, bu toplam olarak iki bin sekiz yüz tonluk bir taşıma kapasitesi demektir. Bu da, müze hazinesinin büyük bir kısmıyla, kütüphanedeki kitapların yaklaşık üçte biri anlamına gelir."</p>

      <p>Pitt ara verilmesini rica edip mutfağa gitti, iki fincan kahveyle döndü ve ayakta dikildi. Böyle ayakta, daha rahat düşünüp konuya daha fazla konsantre olabiliyordu.</p>

      <p>"Kütüphanedeki eserlerin kaçırılması hikâyesi şimdilik sadece teoride kalıyor. Bunun yapıldığını kanıtlayan hiçbir şey duymadım kadar," dedi.</p>

      <p>"Serapis'in kaptanı kargosundan sonlara doğru söz ediliyor," dedi Redfern. "Rufînus, daha sonraki tablette, gemide yapılan küçük onarımlardan, güverte dedikodularından söz ediyor ve şimdi İspanya’daki Cartagena şehri olan Carthago Nova'yı bir turist gözüyle tasvir ediyor. Seyahatle ilgili kaygılarını artık dile getirmiyor nedense. Hatta limandan ayrılış tarihini yazmayı bile unutmuş. Fakat tabii, bu seyir defterini gözaltında yazdığı düşünülürse bütün bu garipliklerin nedenini anlamak zor değil. Şimdi şu paragrafı dinleyin:</p>

      <p>"Limandan çıkıp büyük denize açıldık. Süratli gemiler öne geçti ve artık yazamıyorum. Askerler bizi gözetliyorlar. Junius Venator'un emrine göre seyahatle ilgili şeyler yazmamız yasak."</p>

      <p>Pitt, "Bulmacanın önemli bölümleri eksik kalacak galiba," diye mırıldandı.</p>

      <p>Lily, "Ama ben başka şeyler de çıkardım," diye itiraz etti. "Başka açıklamalar da olacak orada."</p>

      <p>Redfern, "Evet var tabii," diye onu onayladı. "Rufinus, on bir ay sonra tekrar yazmaya başlamış.</p>

      <p>"Şimdi, cezalandırılma korkusu olmadan yazabiliyorum. Venator ve Venator'un esirleriyle Severus ve askerleri, gemilerin mürettebatı, hepsi barbarlar tarafından katledildi ve gemiler yakıldı. Venator'un korkusundan dolayı tedbiri elden bırakmadığımdan Serapis'i kaçırabildim."</p>

      <p>"Filodaki gemilerin kargolarının neler olduğunu ve bunların tepelere gizlendikleri yeri öğrendim. Bu tür sırların insanlardan saklanması gerekiyor. Bana öyle geliyor ki, Venator ve Severus güvendikleri birkaç kişinin ve geriye dönecekleri geminin mürettebatı dışındaki herkesi öldüreceklerdi."</p>

      <p>Kızımın hayatından endişe ediyordum, bu yüzden tüm adamlarımı silahlandırıp onlara dikkatli olmalarını söyledim. Venator ve Severus'un adamları tarafından haince bir saldırıya kurban gidebilirdik. Fakat barbarlar önce davranıp Venator'un köleleriyle Severus'un lejyonerlerini öldürdüler. Benim adamlarımdan da ölenler oldu. Rıhtımdaki halatları kesip hemen limandan ayrıldık ve denize açıldık. Venator, kendini denize attı ve arkamızdan bağırarak onu kurtarmamızı istedi, ama kızım Hypatia'yla adamlarımın yaşamlarını tehlikeye atmamak için geriye dönüp onu kurtarmadım. Gemiyi döndürüp akıntıya karşı seyretmek bize zaman kaybettirebilirdi, bu da intihardan başka bir şey olmazdı.'"</p>

      <p>Redfern biraz durup derin bir nefes aldı ve "Rufinus, bu noktada geriye dönüş yapıyor ve Cartagena'dan ayrılışlarından itibaren olanları yazıyor," diye devam etti.</p>

      <p>"Hispania’dan bu bilmediğimiz diyara seyahatimiz elli sekiz gün sürdü. Hava güzeldi ve rüzgârı arkadan alıyorduk. Fakat bu iyiliğin bedeli olarak Serapis bir kurban istedi. Mürettebatımızdan iki kişi, anlayamadığım bir hastalıktan öldü.'"</p>

      <p>Lily, "Iskorbütten ölmüş olabilirler," dedi.</p>

      <p>Pitt, "Eski denizciler denizde bir iki haftadan fazla kalmazlardı," dedi, "Iskorbüt hastalığı ancak İspanyollar’ın uzun seyahatlerinden sonra bilinir oldu. Başka birçok nedenle ölmüş olabilirler."</p>

      <p>Lily, Redfern'e dönerek, "Araya girdiğim için özür dilerim. Lütfen devam et," dedi.</p>

      <p>İskitlere benzeyen barbarların yaşadığı bir adaya çıktık, ama bunların tenleri daha koyuydu. Bu insanlar bize çok iyi davrandılar ve gemiye yiyecek ve içecek su almamızda yardımcı oldular.</p>

      <p>'Birçok ada daha gördük, fakat sancak gemisi yola devam etti. Nereye gideceğimizi sadece Venator biliyordu. Sonunda kıraç bir sahil gördük ve geniş bir nehir ağzına vardık. Orada, rüzgâr dönünceye kadar beş gün beş gece kaldık. Sonra nehirden yukarıya yelken açtık ve bazen kürek de kullandık. Bir süre sonra Roma tepelerine vardık.'"</p>

      <p>Lily şaşkın bir tavırla, "Roma tepeleri mi?" dedi. "Bu da ne demek şimdi?"</p>

      <p>Pitt, "Bir benzetme ya da kıyaslama yapmış olmalı," dedi. Redfern de başını salladı. "Gerçek bir bulmaca bu. Devam ediyorum.</p>

      <p>'Latinius Macer'in gözetimindeki köleler, nehrin yukarısındaki tepelerde çukurlar kazdılar. Sekiz ay sonra, gemilerdeki yükler buralara taşınıp gömüldüler ve gizlendiler.'"</p>

      <p>Pitt, "Gömdükleri yeri tarifediyor mu?" diye sordu. Redfern, bir tablet aldı ve Lily'nin yazısıyla kıyasladı. "Yazıların bir kısmı çok zor okunuyor. Elimden geldiğince oraları tamamlayacağım.</p>

      <p>"Bu esrarengiz yükler, o tepede kazılan büyük bir mağaranın içine kondular. Kayalık uçurum nedeniyle, bu yerin uzaktan görülmesi imkânsız. Her şey o depoya konduktan kısa bir süre sonra, barbarlar tepelerden saldırmaya başladılar. Gemimizi kumsaldan denize çekmek için mürettebatıma yardım ettiğimden, mağaranın ağzının iyice kapanıp kapanmadığını göremedim.'"</p>

      <p>Pitt başını iki yana salladı ve "Rufinus ne yazık ki mesafe ve yön bilgilerine hiç önem vermemiş," dedi. "Bu durumda, o barbar diye tabir ettiği insanlar bu hazineyi pekâlâ da yağma etmiş olabilirler."</p>

      <p>Redfern, "Evet, bu ihtimali göz ardı edemeyiz," diyerek yüzünü buruşturdu.</p>

      <p>Fakat Lily, onlardan daha iyimser görünüyordu. "Böyle bir şey olduğunu sanmıyorum. Bu kadar çok şeyi ortadan yok etmiş olamazlar. Yoksa bu zamana kadar ufak tefek bazı şeyler ortaya çıkardı."</p>

      <p>Pitt, "Bu, olayın geçtiği yere bağlı," dedi, "Serapis gibi eski bir gemi, tahminen üç buçuk deniz mili süratle, elli sekiz günde yaklaşık dört bin deniz milinden fazla yol katetmiş olmalı."</p>

      <p>Redfern, "O da düz bir rota izlediyse," diyerek onu tamamladı.</p>

      <p>"Ama rotalarının düz bir hat halinde olması zor. Rufinus sadece elli sekiz gün seyir halinde olduklarını ve sonra sahile vardıklarını söylüyor. Bilmedikleri sularda bulundukları için büyük ihtimalle kıyı kıyı seyretmiş olmalılar."</p>

      <p>"Öyle de hangi kıyı?" diye sordu Lily.</p>

      <p>Redfern, "En akla yakın rota Batı Afrika'nın güney kıyıları," dedi. "Fenikeli gemicilerin M.Ö. beşinci yüzyılda Afrika kıtasının çevresinde saat yönünde bir rota izleyerek seyahat ettikleri biliniyor. Bu tarih de, Rufinus'un zamanına uyuyor. Venator da Cebelitarık'tan geçtikten sonra filosunu güneye döndürmüş olabilir." Pitt, "Rufinus, adalardan da söz ediyor ama" dedi. "Madeira Adası, Kanarya Adaları ya da Cape Verde Adaları olabilir."</p>

      <p>“İyi de, Serapis’in Afrika kıyılarından Dünyanın yarısını dolaşarak Grönland'a nasıl geldiğini açıklayamıyorsun. Arada yaklaşık sekiz bin millik bir mesafe var."</p>

      <p>Redfern, "Haklısın," dedi. "Bu benim de kafamı kurcalıyor." Lily, "Ben farklı olarak, kuzeye yönelik bir rota düşünüyorum," dedi. "Kaptanın söz ettiği adalar, Shetland ya da Faeröerne Adaları da olabilir. Bu da hazineyi sakladıkları yerin Norveç kıyıları ya da olabileceği anlamına gelir, öyle değil mi?" Pitt, "Haklı olabilirsin," dedi başıyla onaylayarak. "Bu da, Serapis'in Grönland'a nasıl geldiğini açıklıyor."</p>

      <p>Lily, "Pekâlâ, Rufinus barbarlardan kaçtıktan sonra ne yapmış?" diye sordu.</p>

      <p>Redfern, fincanda kalmış kakaosunu bitirdi ve "Tamam, kaldığım yerden devam ediyorum," dedi.</p>

      <p>"Açık denize çıktık, seyrüsefer güçtü. Yıldızların yerleri değişik. Güneşin konumu da farklı. Güneyden korkunç fırtınalar geldi ve onuncu günde Galyalı bir tayfa denize uçtu. Kuzeye doğru sürüklenmeye devam ettik. Otuz birinci günde, tanrımızın inayetiyle küçük bir koy bulup sığındık ve onarımlarımızı yapıp karada bulabildiğimiz şeylerle ikmalimizi tamamladık. Biraz daha safra yükledik. Kumsalın biraz gerisinde bodur çamlar var ve toprağı değnekle delsek tatlı su çıkıyor.</p>

      <p>Altı gün boyunca hava iyiydi ve sonra yine, sonuncusundan da kötü bir fırtına patladı. Yelkenlerimiz paramparça oldu. Direk kırıldı ve kıçtaki dümen kürekleri kopup denizde kayboldu. Günlerce korkunç bir rüzgârla sürüklenip durduk. Günleri birbirine karıştırdım. Uyumak imkânsız bir hal aldı. Hava çok soğudu. Güverte buz tuttu, geminin dengesi bozuldu. Yorgunluktan bitkin ve soğuktan donmuş mürettebatıma, su ve şarap testilerini denize atmaları emrini verdim."</p>

      <p>Redfern, Pitt'e bakıp, "Fiyordun açığında, dipte bulduğun amforalar olmalı," dedikten sonra okumasını sürdürdü.</p>

      <p>Uzun koyun içine doğru sürüklendikten bir süre sonra gemiyi sahile yanaştırmayı başardık ve yorgunluktan, iki gün iki gece deliksiz uyuduk.</p>

      <p>'Tanrı Serapis bize karşı iyi değil. Kış bastırdı ve gemiyi buzlar kapladı. Buradan kurtulmak için sıcak günlerin gelmesini beklemekten başka çaremiz yok gibi. Koyun karşı kıyısında bir barbar köyü var. Onların mübadeleye açık olduklarını öğrendik. Gemiden onlara eşya verip karşılığında giyecek alıyoruz. Altın sikkelerimizin değerini bilmediklerinden, onları küçük süs eşyası olarak kullanıyorlar. Kocaman balıklardan çıkardıkları yağları yakıp nasıl ısındıklarını bize de gösterdiler. Midelerimiz dolu, sanırım hayatta kalmayı başaracağız.</p>

      <p>Ellerimi rahat kullanabildiğim müddetçe her gün bir şeyler yazmayı sürdüreceğim. Venator'un köleleri Serapisin ambarını boşaltırken bir yere gizlenip gözetledim ve o büyük şey çıkarken herkesin yere diz çöküp selama durduğunu gördüm. '"</p>

      <p>Lily, "Ne demek istiyor?" diye sordu. "Sabırlı ol ve dinle. Devam ediyorum.</p>

      <p>Jeoloji Haritası yazan üç tüp. Altmış üç büyük halı.</p>

      <p>Bunları, İskender’in büyük altın ve kristal tabutunun çevresine sardılar. Dizlerim titredi. Onun yüzünü.</p>

      <p>Redfern sustu ve üzgün bir ifadeyle, "Rufinus cümleyi bitirememiş ne yazık ki," dedi. "Son tablet, sahilin şeklini ve nehrin yönünü gösteren kaba bir harita içeriyor sadece."</p>

      <p>Lily güçlükle duyulan gibi bir sesle, "Büyük İskender'in kayıp öyle mi?" diye mırıldandı. "Buralarda bir mağarada hâlâ olabilir mi?"</p>

      <p>Redfern, "Üstelik İskenderiye Kütüphanesi hazinesiyle birlikte, öyle mi?" diyerek Lily'nin sorusuna soruyla karşılık verdi. "Umut etmekten başka yapacağımız "bir şey yok şu anda. "</p>

      <p>Pitt daha farklı düşünüyordu. "Umut acizlere mahsustur," dedi. "Sizin şu antikalarınızı otuz, hatta yirmi günde bile bulabilirim sanıyorum."</p>

      <p>Lily ve Redfern gözlerini açarak ona baktılar. Yüzlerinde, vergi oranlarını düşüreceğini söyleyen bir politikacıyı dinleyen seçmenlerin yüzlerinde belirene benzer bir ifade belirmişti. Ona inanmıyorlardı.</p>

      <p>Lily, "Çok büyük konuşuyorsun!" dedi.</p>

      <p>Pitt'in yeşil gözlerinde garip parıltılar görülüyordu. "Şu haritaya bir bakalım mı, ne dersiniz?" dedi.</p>

      <p>Redfern, Lily'nin tabletten büyüterek çizdiği haritayı ona uzatırken, "Rufinus, çizdiği şeylere hiçbir yazı koymamış," dedi. "Bu yüzden bir anlam taşımıyor."</p>

      <p>Pitt başını salladı ve kuru bir sesle, "Yeterince yol gösteriyor," dedi. "Bizi hazinenin kapısına götürecek kadar bilgi var burada."</p>

      <p>Pitt uyandığında sabahın dördüydü. Sırtını dönüp tekrar uykuya dalmak istedi, ama uyku sersemliği içinde odanın içinde birisinin ışıkları yakmış, ona bir şeyler söylediğini anladı.</p>

      <p>"Kusura bakma dostum, ama kalkıp hazırlanmalısın."</p>

      <p>Pitt gözlerini ovuşturup doğruldu ve Komutan Knight'ın ciddi yüzüyle burun buruna geldi. "Neler oluyor?"</p>

      <p>"Tepeden emir geldi. Hemen hazırlanıp Washington'a uçman gerekiyor."</p>

      <p>"Nedenini söylediler mi?"</p>

      <p>"Emri verenler Pentagon'da ve nedenini de bendenize açıklama zahmetinde bulunmadılar."</p>

      <p>Pitt yatağın kenarına oturup ayaklarını aşağıya sarkıttı. "Burada biraz daha kalıp kazıyı izlerim diye umuyordum," dedi.</p>

      <p>Knight başını iki yana salladı. "Böyle bir şansın yok. Sen, Giordino ve Doktor Sharp bir saat içinde yola çıkıyorsunuz haberin olsun.</p>

      <p>Pitt banyoya doğru yürürken, "Lily de mi?" diye sordu şaşkın bir ifadeyle, "Omzu kalabalıkların beni ve Al'ı Sovyet denizaltısıyla ilgili olarak sorguya çekmek istemelerini anlarım ama Lily ile ne işleri olabilir ki?"</p>

      <p>Knight gülümsedi ve "Genelkurmay bizim gibi küçük rütbelilere böyle şeyleri açıklamaz bilirsin. Bu konuda en ufak bir fikrim bile yok."</p>

      <p>"Nasıl gidiyoruz buradan?"</p>

      <p>"Redfern'in geldiği yoldan. Helikopterle önce Eskimo köyü ve meteoroloji istasyonuna, oradan donanma uçağıyla İzlanda'ya, sonra da hava kuvvetlerinin bir B-52 bombardıman uçağıyla Amerika'ya."</p>

      <p>Pitt dişlerini fırçalarken, "Bu işin raconuna aykırı," dedi. "Benimle iş yapmak istiyorlarsa özel uçak vermeleri gerekir."</p>

      <p>"Sabah sabah çok şakacısın."</p>

      <p>"Sabahın köründe yatağımdan apar topar kaldırıldığımda rütbesi benden yüksekmiş değilmiş dinlemem."</p>

      <p>"Sicilime toplu suça teşebbüs'e katıldığımın işleneceğini görmek de varmış kaderimde," diye yakındı Knight.</p>

      <p>"Sen beni dinle, filo komutanı bile olursun."</p>

      <p>"Yaa, ne demezsin."</p>

      <p>Pitt diş fırçasının sapıyla başına vurarak, "Buldum," dedi. "Bir mesaj yolla. Onlarla yarı yolda buluşacağımızı söyle. Giordino'yla ben NUMA helikopterini kullanarak Thule'deki Hava Üssü'ne uçarız. Orada herhalde bizi götürecek bir uçakları bulunur. Ne dersin?"</p>

      <p>"Ne diyeyim? Eceline susamışsın sen."</p>

      <p>Pitt ellerini havaya kaldırdı ve çaresiz kalmış gibi ona baktı. "Neden buralarda kimse benim yaratıcı zekâma güvenmiyor acaba?" dedi.</p>
    </div>
  </div>
</body>
</html>
