<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>41</h2>

      <p>Lady Flamborough'yu dört yüz metreden, dizaynını yapan mühendisler ve inşa eden tersane işçileri bile tanıyamazlardı. Geminin baca şekli değiştirilmiş, her metrekaresi boyanmıştı. Kamuflajı tamamlamak için tekneye, pası andıran bir boya sürülmüştü.</p>

      <p>Bir zamanlar güzelliğiyle dikkati çeken üst yapısı, kamara pencereleri ve gezi güvertesi, yanyana dizilmiş suntalarla gizlenmiş ve gemi bir kargo gemisine benzetilmişti. Kaptan köprüsünün modern, yuvarlak görüntüsü, ahşap iskeletle köşeli hale getirilmiş, çadır beziyle kamufle edilmiş ve çadır bezinin üzerine çizilen lombar ve kapak resimleriyle geminin görüntüsü tamamen değiştirilmişti.</p>

      <p>Daha Punta del Este'nin ışıkları kıç tarafta kaybolmadan, tüm mürettebat ve yolcular, çalışma grupları halinde bir araya getirilmişler ve Ammar'ın silahlı adamlarının gözetiminde çalışmaya zorlanmışlardı. Geminin yardımcı kaptanları, idareci subayları, kamara görevlileri, şefler, garsonlar ve tüm diğer yardımcılar, bütün gece çalışıp suntalardan prefabrike bir kargo gemisi yapmışlardı. .</p>

      <p>Bu zorunlu çalışmadan VIP yolcular bile kurtulamamışlardı. Senatör Pitt, Hala Kâmil, Başkan Hasan ve Başkan de Lorenzo ile bakanları ve hükümet yetkilileri de marangoz ve boyacı olarak çalışmak zorunda kalmışlardı.</p>

      <p>Lüks yolcu gemisi Lady Flamborough, General jBravo'yla randevusuna geldiğinde, iki gemi yanyanayken Lady Flamborough'nun tıpkı diğer kargo gemisine benzediği görülmüştü. Havadan ve deniz yüzeyinde uzaktan bakanlar, Lady Flamborough’nun hurda bir konteyner gemisi olduğuna kolayca kanabilirdi. Kamuflajı, ancak yakından ve dikkatli bakan gözler fark edebilirdi.</p>

      <p>General Bravo' nun kaptanı Juan Machado ve on sekiz kişilik mürettebatı yolcu gemisine alınmışlar ve yük gemisinin tüm su kapakları ve kargo kapıları açılıp, gövdesinin belirli yerlerine yerleştirilen patlayıcılar infilak ettirilmişti. Kargo gemisi, dibi delik bir teneke kutu gibi sessizce sulara gömülmüş ve gözden kaybolmuştu.</p>

      <p>Ufuk doğuda ağarırken, kamuflajlı Lady Flamborough, General Bravo adlı kargo gemisinin bilinen rotasında, güneye doğru seyrediyordu. Ama Arjantin'in San Pablo limanına kırk kilometre kadar yaklaştıklarında, gemi limana dönmedi ve güneye doğru yoluna devam etti.</p>

      <p>Ammar'ın mükemmel planı işe yaramıştı. Olaydan sonra üç gün geçmişti ve tüm dünya, Lady Flamborough 'yla seçkin yolcularının denizin dibinde bir yerlerde olduğuna iyice inanmıştı.</p>

      <p>Ammar harita masasına oturdu ve geminin en son pozisyonunu işaretti. Sonra, son varış noktasına düz bir hat çizdi ve oraya X işareti koydu. Rahatlamıştı ve keyfi yerindeydi. Bir paket Dunhill sigarası çıkardı ve bir sigara yakıp dumanını havaya savurdu.</p>

      <p>On altı saatlik yolları kalmıştı. Ondan sonra gemiyi kimsenin bulamayacağı şekilde saklayacaklardı. Kaptan Machado, elindeki tepsiyle içeriye girdi ve mükemmel bir İngilizce'yle "Bir fincan çayla biraz kek ister misin?" diye sordu.</p>

      <p>"Teşekkürler Kaptan, iyi ki hatırlattın, Punta del Este'den beri ağzıma bir lokma koymadım."</p>

      <p>Machado tepsiyi masaya bıraktı ve fincan çay koydu. "Biz bu gemiye geldiğimizden beri uyumadığını da biliyorum."</p>

      <p>"Daha yapacak çok işimiz var."</p>

      <p>"Birbirimizle resmen tanışmanın zamanı geldi galiba."</p>

      <p>Ammar ona hiç bakmadı ve "Ben senin ismini biliyorum ya bu yeter," dedi. "Başka formaliteye gerek yok."</p>

      <p>Machado, "Bana planından bahseder misin?" diye sordu. "Mürettebatımla birlikte bu gemiye çıkıp geminin batırılacağından başka bir bilgi verilmedi bana. Görevin bundan sonraki safhasını, özellikle de ben ve adamlarımın bu gemiden nasıl ayrılacağı ve uluslararası güvenlik güçlerinden nasıl kurtulacağı konusunu öğrenmek isterim."</p>

      <p>"Özür dilerim, çok meşguldüm ve seni aydınlatamadım."</p>

      <p>Machado ısrarla, "Şimdi aydınlatabilirsin işte," dedi.</p>

      <p>Ammar sesini çıkarmadan ayçöreğinden bir parça ısırdı ve bir yudum çay içti. Maskenin altından bunları yapmak kolay değildi kuşkusuz, ama başka çaresi olmadığının da bilincindeydi. Ayçöreğini çiğneyip yuttu ve Machado'ya baktı.</p>

      <p>"Bu gemiyi terk etmeye henüz niyetim yok," dedi. "Benim ve senin, liderlerimizden gelen emirlere göre, Lady Flamborough 'yu onların her ikisi de durumu değerlendirip, kendi lehlerine çevirinceye kadar elimizde tutmamız gerekiyor. Bu gemiyi ancak ondan sonra tahrip edebiliriz."</p>

      <p>Machado rahatladı ve Mısırlının maskenin deliklerinden görünen kara gözlerine baktı; onun, kararlı ve kendinden emin bir adam olduğunu anlamıştı. "Benim bu konuda bir sorunum yok zaten," dedi. "Biraz daha çay ister misin?"</p>

      <p>Ammar bardağını ona uzattı ve "Gemi batırmadığın zamanlarda ne yaparsın?" diye sordu.</p>

      <p>Machado normal bir konudan bahsediyormuş gibi, "Siyasi suikastlar konusunda uzmanım," dedi. "Tıpkı senin gibi Süleyman Aziz Ammar."</p>

      <p>Ammar'ın kaşlarını çattığını görmüyordu, ama maskenin altında bunu yaptığına emindi.</p>

      <p>Ammar bir eliyle sigarasının külünü silkerken, diğeriyle de elinde birden beliriveren küçük otomatik tabancasını çekti ve ona doğrulttu. "Beni öldürmen için mi gönderdiler seni? Çabuk söyle bana.</p>

      <p>Machado gülümsedi ve ellerinin görünmesi için, kollarını göğsünde kavuşturdu. "Sakin ol, bana seninle işbirliği yapma emri verildi."</p>

      <p>Ammar küçük tabancayı, sağ kol yeni içinde gizli, yaylı mekanizmaya soktu ve "Beni nasıl tanıdın?" diye sordu.</p>

      <p>"Liderlerimiz arasında gizli saklı pek yoktur."</p>

      <p>Ammar içinden, Allahın cezası Yezid!' diye söylendi. Yezid kimliğini yabancılara açıklamakla kendisine ihanet etmişti. Machado'nun yalanına zerre kadar inanmamıştı tabii, Hasan’ın ortadan kaldırılmasından sonra, bu adamın, kendisini de temizleyeceğinden emindi, çünkü artık paralı katile ihtiyacı kalmayacaktı Yezid'in. Kaçış planından bu Meksikalıya bahsetmeye hiç niyeti yoktu ve onunla sonuna kadar işbirliğini sürdürecekti. Ammar bu Meksikalı'yı istediği anda öldürebilirdi, ama Machado kurtuluşunu garantiye almadan bunu yapamazdı. Ammar avantajlı durumda olduğundan emindi.</p>

      <p>Çay bardağını kaldırdı ve "Ahmed Yezid'in şerefine," dedi.</p>

      <p>Machado da kendi bardağını kaldırdı ve "Topiltzin'e," dedi.</p>

      <p>Hala Kâmil, Senatör Pitt ve Başkan Hasan, aynı suit'e kilitlenmişlerdi. Üstleri başları boya içindeydi ve çok yorgun olmalarına karşın uyuyamıyorlardı. Hiç alışık olmadıkları ağır işler onları çok yormuştu ve ayrıca, açlıktan ölmek üzereydiler.</p>

      <p>Uruguay'dan ayrıldıktan sonra, teröristler onları köle gibi çalıştırmışlar ve bir lokma yiyecek vermemişlerdi. Suyu, ancak lavabo musluğundan içebiliyorlardı. Ayrıca hava gittikçe soğumaya başlamıştı ve ısıtma sistemi de çalışmıyordu.</p>

      <p>Yataklardan birinin üzerine uzanmış olan Başkan Hasan'ın suratı allak bullaktı ve ağzını bıçak açmıyordu. Kronik sırt ağrısından şikâyetçiydi ve on saat durmadan eğilip kalkarak çalışmak, ağrılarını iyice azdırmıştı.</p>

      <p>Yaptıkları ağır işlere rağmen, Senatör ve Hala Kâmil yine de güçlü görünüyorlardı. Hala, bir masanın kenarına oturmuş, başı elleri arasında düşünüyordu. O durumda bile oldukça sakin ve güzel görünüyordu.</p>

      <p>Senatör Pitt kanepeye uzanmış, düşünceli bir ifadeyle tavandaki avizeye bakıyordu. Tamamen hareketsizdi ve yaşıyor olduğu, sadece gözkapaklarının hareketlerinden anlaşılıyordu.</p>

      <p>Hala başını kaldırdı ve Senatör'e baktı. "Acaba bir şeyler yapamaz mıyız?" diye fısıldadı.</p>

      <p>Senatör doğrulup oturdu. İlerlemiş yaşma rağmen dinç ve güçlü görünüyordu. Boynundan ayaklarına kadar her yanı ağrıyordu, ama kalbi sapasağlamdı, kendinden yirmi yaş daha genç birinin kalbi gibi muntazam atıyordu.</p>

      <p>"O maskeli maymun hiçbir şeyi şansa bırakmıyor," diye homurdandı.</p>

      <p>"Güçten düşmemiz için bize yiyecek bile verdirmiyor. Herkesi ayrı ayrı hapsetti ki, kimse birbirine destek olup işbirliği yapamasın. Bizimle iki gündür görüşmüyorlar namussuzlar. Bunların hepsi bizim sinirlerimizin bozulması ve zayıf düşmemiz için bir taktik, çok iyi biliyorum."</p>

      <p>"Buradan çıkmayı deneyemez miyiz?"</p>

      <p>"Dışarda ilk çıkanı vur emri almış bir muhafız olduğuna eminim. Onu atlatsak bile nereye gidebiliriz ki?"</p>

      <p>Hala, "Belki bir filika çalabiliriz," dedi.</p>

      <p>Senatör başını iki yana salladı ve gülümsedi. "Artık çok geç. Teröristlerin sayıları, Meksika gemisinden de gelenlerle iki kat arttı."</p>

      <p>Fakat Hala ısrarından vazgeçmiyordu. "Camı kırıp dışarıya bir şeyler atarak, yani, denize bir mobilya parçası, yatak çarşafı ya da benzer bir şeyler atarak bir iz bırakamaz mıyız?"</p>

      <p>Senatör, "Şişe içinde mektup da atsak işe yaramaz," dedi. "Sabaha kadar akıntı yüzünden yüz kilometre uzaklaşmış olur nasılsa," Başını iki yana salladı. "Gemiden atacağımız eşyaları zamanında bulamazlar."</p>

      <p>"Bizi artık kimse aramıyordur Senatör, bunu siz de benim kadar biliyorsunuz. Dünya, gemimizin battığını ve hepimizin öldüğünü sanıyor. Araştırmalara çoktan son verdiklerine eminim."</p>

      <p>"Araştırmaktan asla vazgeçmeyecek birini tanıyorum."</p>

      <p>Hala Kâmil, soran gözlerle ona baktı. "Kimmiş o?" dedi.</p>

      <p>"Oğlum Dirk."</p>

      <p>Hala kalktı ve pencereden baktı, fakat dışarıdaki sunta, onun denizi görmesini engelliyordu. "Onunla gurur duymalısınız Senatör. Çok cesur ve güçlü bir adam, ama sonuçta o da bir insan. Bu büyük aldatmacayı asla öğrenemeyecektir..." Birden sustu ve suntadaki bir çatlaktan görünen küçük deniz parçasına baktı. "Geminin yanından bir şey geçiyor," dedi.</p>

      <p>Senatör kalktı ve onun yanına geldi. O da çatlaktan, denizdeki beyaz cisimleri gördü ve şaşkınlık içinde, "Bunlar buz," diye söylendi. "Soğuğun nedeni şimdi anlaşılıyor. Antarktika'ya doğru seyrediyor olmalıyız."</p>

      <p>Hala daha fazla dayanamadı ve başını Senatör'ün göğsüne yasladı. Sonra umutsuz bir sesle, "Artık hiç kurtulamayız," diye mırıldandı. "Bizi buralarda hiç kimse aramaz."</p>
    </div>
  </div>
</body>
</html>
