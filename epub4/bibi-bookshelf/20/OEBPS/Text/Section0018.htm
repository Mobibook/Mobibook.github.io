<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>18</h2>

      <p>Julius Schiller'in karısı mutfaktan, "Telefonda seni istiyorlar," diye seslendi.</p>

      <p>Schiller, Chevy Chase'deki evinin ağaçlı arka bahçesinde ızgaradan başını kaldırdı ve "Kim arıyor?" diye sordu, “İsmini söyledi mi?"</p>

      <p>"Hayır, ama Dale Nichols'ın sesine benziyordu."</p>

      <p>Adam içini çekti ve elindeki maşayı yukarıya kaldırdı. "Gelip şu etlere bak da yanıtlasınlar, olur mu?"</p>

      <p>Bayan Schiller, verandada kocasının yanından geçerken ona bir öpücük gönderdi. Bay Schiller, çalışma odasına girip kapıyı kapadı ve telefonu aldı.</p>

      <p>"Efendim?"</p>

      <p>"Ben Dale Julius."</p>

      <p>"Hayrola n'oldu?"</p>

      <p>"Pazar günü aradığım için özür dilerim," dedi Nichols. "Rahatsız etmedim umarım."</p>

      <p>"Zararı yok canım. Aile arasında bir mangal partisi yapıyorduk işte."</p>

      <p>"Amma da fanatik bir adamsın, bu havada mangal partisi ha?" dedi Nichols.</p>

      <p>"Evin içi duman olacağına, dışarısı olsun dedik."</p>

      <p>"Bilirsin, ette parazit vardır kuşkusu yüzünden mangal işleriyle aram pekiyi değildir."</p>

      <p>Schiller 'parazit' sözünü duyar duymaz bilgisayar aracılığıyla parazit yaparak konuşmaların dinlenmesine engel olan güvenli hattı devreye soktu, "Tamam Dale, ne var?" dedi.</p>

      <p>"Hala Kâmil. Takas sessizce gerçekleştirildi."</p>

      <p>Schiller, "Kadının benzeri Walter Reed Hastanesi'nde mi?" diye sordu.</p>

      <p>"Evet, çok sıkı güvenlik önlemleri altında."</p>

      <p>"Yerine geçen kim?"</p>

      <p>"Teri Rooney, şu aktris kadın. Harika bir makyaj oldu, burun buruna gelmedikçe, onu gerçek Genel Sekreter'den ayıramazsın, işi daha da inandırıcı kılmak için hastanedeki doktorların yapacağı bir</p>

      <p>basın toplantısı da ayarladık. Kâmil'in aldığı ağır yaralar konusunda basına ayrıntılı bilgi verdiler."</p>

      <p>"Ya Kâmil?"</p>

      <p>"Kendisini Grönland'dan getiren hava kuvvetleri uçağından çıkmadı. Uçak yakıt ikmalinden sonra Denver yakınlarındaki Buckley üssüne uçtu. Onu oradan da helikopterle Breckenridge'e götürdüler."</p>

      <p>"Kolorado'daki şu kayak merkezine mi yani?"</p>

      <p>"Evet, kasabanın hemen dışındaki Senatör Pitt'in villasında istirahat ediyor. Birkaç yara bereden başka hiçbir şeyi yok."</p>

      <p>"Zorunlu istirahatını nasıl karşıladı?"</p>

      <p>"Henüz bir haber yok. Thule'deki hastaneden alındığında sakinleştiricinin etkisindeydi. Fakat BM Genel Kurul açılışı için oraya gidişini güvenlikli bir şekilde gerçekleştirme planımızı öğrenince işbirliğine razı olacaktır. Güvenilir kaynaklara göre, Yezid'i suçlayıp bir şarlatan olduğunu söyleyecek ve onun terörist faaliyetleri konusunda kanıtlar sürecekmiş ortaya."</p>

      <p>Schiller, "Aynı kaynağın raporunu ben de okudum," dedi.</p>

      <p>Nichols, "Genel Kurul'a beş gün kaldı," diye devam etti. "Yezid o zamana kadar onu ortadan kaldırmak için elinden geleni ardına koymayacaktır."</p>

      <p>"Onu çok iyi korumak zorundayız."</p>

      <p>Nichols, "Çok iyi korunuyor," dedi. "Mısır hükümetinden haberler var mı?"</p>

      <p>"Başkan Hasan, Kâmil konusunda bize tam destek veriyor. Ekonomik reformunu başlatmak ve aynı zamanda ordudaki yüksek rütbeli subayları, güvendikleriyle değiştirmek için yarış ediyor âdeta. Yezid'i ani bir hükümet darbesi yapmaktan alıkoyan tek engel bence Kâmil. Kadın dünyaya seslenmeden önce öldürülürse, Mısır bir ay içinde İran'a dönebilir."</p>

      <p>Nichols, "Rahat ol," dedi, "Yezid'in onu şimdilik bulması imkânsız."</p>

      <p>"Korunması çok iyi, değil mi?"</p>

      <p>"En mükemmel Gizli Servis ajanlarınca korunuyor. Başkan da operasyonla bizzat ilgileniyor."</p>

      <p>Schiller'in karısı kapıya vurdu ve kapının ardından, "Etler hazır Julius," diye seslendi.</p>

      <p>"Geliyorum canım."</p>

      <p>Nichols, karşıdaki durumu anlamıştı. "Şimdilik söyleyeceklerim bu kadar," dedi. "Mangal partine dönebilirsin artık."</p>

      <p>Schiller, “İşe FBI el atmış olsaydı rahat bir nefes alacaktım," dedi.</p>

      <p>"Merak etme. Beyaz Saray güvenliği her şeyi düşündü. Başkan tüm istihbaratı dar bir çerçevede tutmanın daha iyi olacağını düşünüyor."</p>

      <p>Schiller bir süre dalgın dalgın düşündü.</p>

      <p>"Pekâlâ Dale, ipin ucunu sakın bırakma dostum," dedi.</p>

      <p>"Sen hiç merak etme. Hala Kâmil New York'taki BM binasına sapasağlam gelecek ve oturumu açıp konuşmasını yapacak, bundan emin olabilirsin."</p>

      <p>"Umarım dediğin gibi olur."</p>

      <p>Schiller telefonu kapadı ama içi hâlâ rahat değildi. Kendi kendine, "Umut ederim Beyaz Saray ne yaptığını biliyordur," diye mırıldandı.</p>

      <p>Sokağın karşısında duran ve üzerinde, "Capitol Tesisatçılık, 24 saat hizmet" yazılı Ford marka karavanda üç kişi oturuyordu. Arabanın içi, bir sürü elektronik dinleme cihazıyla donatılmıştı.</p>

      <p>Yaklaşık beş saattir can sıkıntısı hâkimdi. Gözetleme işi, en bunaltıcı işlerden biriydi ve hiçbiri de bundan hoşlanmıyordu. Adamlardan biri sigara içiyordu, diğer ikisi ise dumandan rahatsız olmuşlardı. Üçü de gergin ve huzursuzdu. Eski karşı-casusluk elemanları olan bu adamlar, işlerinden istifa ettikten sonra kendi başlarına çalışmaya başlamışlardı.</p>

      <p>Bu tip eski hükümet ajanlarının birçoğu talep olduğu takdirde hükümetleri için çalışmayı sürdürürlerdi, ama bu üçü parayı vatan sevgisinin üstünde tutuyor ve ele geçirdikleri gizli bilgileri en yüksek ücreti kim verirse ona satıyorlardı. Sarışın, hırpani kılıklı olanı, içerisini göstermeyen pencereden bir dürbünle Schiller'in evini gözetliyordu. "Odasından çıktı," diye mırıldandı.</p>

      <p>Kulaklıklarla, bir kayıt cihazına eğilmiş şişman adam başını salladı ve "Tüm konuşma kesildi," dedi.</p>

      <p>Gür bıyığı olan üçüncüsü, bir oda içindeki sesleri pencere camlarının titreşimlerinden alıp, fiber optiklerle güçlendirerek bir ses kanalına ileten bir lazer parabolik hassas mikrofon kullanıyordu.</p>

      <p>Sarı saçlı, sıska olanı, “İlginç bir şey var mı?" diye sordu.</p>

      <p>Şişman adam, kulaklıkları çıkardı ve alnındaki terleri sildi. "Öyle sanıyorum ki, bu işten payıma düşecek parayla teknemi rahatlıkla ödeyebilirim."</p>

      <p>"Değiş-tokuş ticaretine bayılıyorum."</p>

      <p>"Doğru yere verilirse bu bilgi iyi para eder."</p>

      <p>Bıyıklı olanı, "Satmak için kimi düşünüyorsun?" diye sordu.</p>

      <p>Şişman adam sırıtarak, "Ahmed Yezid'e borçlu olan, zengin ve yüksek rütbeli birini biliyorum," dedi.</p>
    </div>
  </div>
</body>
</html>
