<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>4</h2>

      <p>Uçakta hosteslerden biri, başını yana eğip kulak kabarttı.</p>

      <p>"Pilot kabininden gelen bu garip ses de ne böyle?" diye sordu.</p>

      <p>Kabin âmiri Gary Rubin kızın yanma geldi ve uçağın başına doğru döndü. Uzaklarda çağıldayan su sesine benzer bir hışırtı geliyordu uçağın içinden.</p>

      <p>Lemke'nin gidişinden on saniye sonra, çalıştırıcıdaki zamanlama aracı, hidrolik kolu harekete geçirdi, cehennem deliğinin kapağı kapandı ve garip ses kesildi.</p>

      <p>"Durdu," dedi Rubin. "Artık duymuyorum."</p>

      <p>"Neydi sence?"</p>

      <p>"Bilmem. Daha önce böyle bir şey duymamıştım. Bir an basınç kaçağı var sandım."</p>

      <p>Yolculardan birinin ışığı yandı; hostes, sarı saçlarını geriye atarak ana kabine yöneldi ve başını çevirerek, “İstersen kaptana bir bak," dedi.</p>

      <p>Rubin durakladı; Lemke'nin, önemli bir şey olmadığı sürece görevlilerini rahatsız etmemesi talimatını hatırladı. Ama ne olursa olsun, yolcuların güvenliği başta geliyordu. İç telefonu kaldırıp pilot kabininin düğmesine bastı.</p>

      <p>"Kaptan, Kabin âmiri konuşuyor. Ana kabinin önünde garip bir ses duyduk. Bir sorun mu var?"</p>

      <p>Yanıt alamadı.</p>

      <p>Üç kere denedi. Hat ölüydü. Pilot kabininin neden yanıt vermediğini düşünerek birkaç dakika öylece bekledi. On iki yıllık uçuş yaşamında böyle bir şeyle karşılaşmamıştı.</p>

      <p>Bunun nedenini düşünmeye devam ediyordu ki, hostes hızla yave bir şey söyledi ona. Rubin önce anlamadı söylenenleri; ama kız telaşla konuşuyordu.</p>

      <p>"Ne?... Ne dedin?"</p>

      <p>"Altımız da kara var."</p>

      <p>"Kara mı?"</p>

      <p>Kız, gözlerini şaşkınlıkla kırpıştırarak, "Tam altımızda," dedi. "Yolculardan biri gösterdi."</p>

      <p>Rubin başını kuşkuyla salladı. "Olamaz. Okyanusun ortasında olmamız gerekiyor. Belki de balıkçı teknelerinin ışıklarını görmüştür. Kaptan, meteoroloji araştırmaları için alçaldığımızda, o ışıkları görebileceğimizi söylemişti."</p>

      <p>"Kendin bak," dedi kız yalvarırcasına. "Hızla yere yaklaşıyoruz. Galiba inişe geçtik."</p>

      <p>Rubin pencereye gidip aşağıya baktı. Atlas Okyanusu'nun karanlık suları yerine bir beyazlık gördü. 250 metre kadar aşağıda uçsuz bucaksız buzlar uzanıyordu. Uçak, yanıp sönen ışıkları buz kristallerinde yansıyacak kadar alçalmıştı. Donakaldı Rubin, bir şey arılamıyordu; gözleriyle gördüklerine bir anlam vermeye çalıştı.</p>

      <p>Bu bir mecburi inişse, Kaptan görevlileri neden uyarmamıştı? "Kemerlerinizi takınız" ve "Sigara içmeyiniz" ışıkları da yanmamıştı.</p>

      <p>BM yolcularının aşağı yukarı hepsi uyanıktı; kimi bir şeyler okuyor kimi de aralarında çene çalıyorlardı. Sadece Hala Kâmil derin bir uykudaydı. Dünya Bankası'yla yaptıkları ekonomi görüşmelerinden dönen birkaç Meksika delegesi, kuyruk bölümünde bir masanın çevresinde toplanmıştı. Dış Finans Müdürü Miguel Salazar, alçak sesle bir şeyler söylemekteydi. Masada oturan Meksikalı keyifsiz yüzlerinden görüşmelerde uğradıkları başarısızlığın izleri okunuyordu. Meksika korkunç bir ekonomik krizin içindeydi, iflasın eşiğindeydi, görünürde yardım belirtisi de yoktu.</p>

      <p>İçini korku sardı ve ağzından, "Ne oluyor böyle?" sözleri dökülüverdi.</p>

      <p>Hostes de dehşete kapılmıştı. Yüzü bembeyaz kesilmiş, gözleri korkuyla açılmıştı. "Acil durum prosedürlerine geçelim mi?"</p>

      <p>"Yolcuları telaşlandırma. Daha değil. Önce Kaptan'la konuşayım. "</p>

      <p>"Vakit var mı?"</p>

      <p>"Bilmiyorum."</p>

      <p>Rubin, korkusunu gizleyerek, koşarcasına pilot kabinine yöneldi ve hızlı yürüyüşüyle yolcuların merakını çekmemek için de esniyormuş gibi yaptı. Girişi ana kabinden ayıran perdeyi çekerek açtı. Kapı koluna asıldı. Kilitliydi.</p>

      <p>Çılgınlar gibi kapıya vurmaya başladı, içeriden yanıt gelmiyordu. Kafasının içi bomboştu, pilot kabinini kapatan bu engele baktı anlamsız gözlerle; sonra umutsuzca, ayağını kaldırıp bir tekme savurdu.</p>

      <p>Aslında dışarıya açılıyordu kapı; tekme onu içeri doğru göçert-</p>

      <p>Rubin, eşikte durup alt üstü olmuş pilot kabinine baktı. Anlamsızlık, şaşkınlık ürperti, korku, bütün bu duygular çatlak bir barajı aşan azgın sel suları gibi hızla zihninden akıp gitti.</p>

      <p>Göstergelerin üstüne yığılmış Hartley'yi kabin tavanına boş gözlerle bakan Oswald'ı gördü. Lemke ortalarda yoktu.</p>

      <p>Oswald'ın üstünden geçerek boş pilot koltuğuna eğildi, ön pencereden dışarıya bakar bakmaz dehşete kapıldı.</p>

      <p>Hofsjokull buzulunun dev doruğu, on mil kadar ileride, uçağın tam önünde yükseliyordu. Kırpışarak yansıyan Kuzey Işıkları, engebeli yüzeyini gri ve yeşil arasında değişen tonlarda aydınlatarak dev buz kütlesinin siluetini belirlemişti.</p>

      <p>Rubin, umutsuzluk ve panik içinde pilot koltuğuna çöktü, lövyeyi yakaladı ve göğsüne doğru çekti. Bir şey olmadı.</p>

      <p>Lövye daha fazla çekilmiyordu fakat altimetre, irtifada ağır, ama düzenli bir artış olduğunu göstermekteydi. Lövyeyi yine çekti, bu kez daha hızlı. Direnç karşısında şaşkınlığa kapılmıştı.</p>

      <p>Doğru dürüst düşünmeye zaman yoktu. Deneyimsizdi; otomatik pilota bağlı lövyeyi çekmek için bütün gücüyle asılmasına gerek yoktu oysa bu, lövyenin çalışmamasına yol açardı; hafifçe çekse yeterdi. Soğuk ve berrak hava yüzünden buzul çok yakında görünüyor elini uzatsa ona dokunabilirdi sanki. Gaz kollarını ileriye itti ve Lövyeyi bir daha çekti. Lövye, direksiyon denetimini yitirmiş bir yarış arabası direksiyonu gibi yavaş yavaş hareket etti ve tekrar geri çekildi.</p>

      <p>Boeing ağır ağır burnunu kaldırdı, buzlar içindeki doruğun 100 metre kadar üstünden geçerek gitti.</p>
    </div>
  </div>
</body>
</html>
