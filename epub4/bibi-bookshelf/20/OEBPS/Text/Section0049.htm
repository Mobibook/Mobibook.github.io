<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>51</h2>

      <p>Machado, Kaptan Collins'in divanına uzanmış olan Ammar'a baktı ve "Daha ne kadar bekleyeceğiz?"diye sordu.</p>

      <p>Gemide elektrik olmadığı için kaptanın kamarası, tavana asılmış dört tane el feneriyle aydınlatılmıştı. Ammar gözlerini okumakta olduğu Kuran'dan ayırmadan omuzlarını silkti ve "Telsiz odasına benden daha çok gidiyorsun," dedi. "Sen söyle."</p>

      <p>Machado yere tükürür gibi bir hareketle yüzünü buruşturdu. "Hamile bir ördek gibi beklemekten bıktım artık. Bana kalırsa hepsini gebertelim ve gidelim burdan."</p>

      <p>Ammar başını çevirip bu pis herife baktı. Machado, tavırlarına pek dikkat etmeyen bir adamdı, saçları yağlı, tırnakları pislik içindeydi. Pek sık yıkanmadığı hemen belli oluyordu. Ammar, tehlikeli bir adam olarak ona saygı duyuyordu, ama bir insan olarak hoşlandığı pek söylenemezdi.</p>

      <p>Machado oturduğu koltuktan kalkıp kamaranın içinde birkaç kez dolandı ve sonra gidip bir sandalyeye oturdu. "Talimatlar yirmi saat önce gelmeliydi," diye söylendi. "Topiltzin böyle konularda ihmalkâr değildir."</p>

      <p>Ammar gözleri yine Kuran'da, "Ahmed Yezid de öyledir," dedi. "O ve Allah bize yardım edecektir merak etme."</p>

      <p>"Nasıl edecekler? Adamlar bizi bulmadan önce helikopter mi gönderecekler, yoksa gemi ya da denizaltı mı? Hangisi? Sen cevabı biliyorsun Mısırlı dostum, ama yine de Sfenks gibi hareketsiz oturuyorsun orada."</p>

      <p>Ammar başını kaldırmadan bir sayfa çevirdi. "Yarın bu zamanlar, sen ve adamların sağ salim Meksika'da olacaksınız, güven bana."</p>

      <p>"Amaçlarının uğruna bizi kurban etmeyeceklerine dair bir garanti verebilir misin bana, söyle hadi?"</p>

      <p>Ammar suratını buruşturup, "Yezid ve Topiltzin bizim, uluslararası komando birliklerinin eline geçmemiz riskini göze alamazlar," dedi. "Konuşursak, hayallerindeki imparatorlukların paramparça olacağını biliyorlar. Buradan kaçmamız için gerekli önlemler alındı, inan bana. Sadece biraz sabırlı olmamız gerekiyor."</p>

      <p>"Ne gibi önlemler alındı? Anlat bana."</p>

      <p>"Rehinelerle ilgili talimat geldiğinde, planın o kısmını da öğreneceksin."</p>

      <p>Yalanı su yüzüne çıkmak üzereydi. Machado her an durumun farkına varabilirdi. Ammar'ın telsizcisi telsizi farklı bir frekansa çevirdiği için hiçbir mesaj alınmamıştı. Yezid ve Topiltzin de, Ammar'ın planın o kısmını değiştirip rehineleri propaganda amacıyla sağ tutmak yerine, öldürmüş olabileceğini düşünüp soğuk terler döküyor olmalıydılar.</p>

      <p>Machado bıkkın bir tavırla, "Neden kendi bildiğimiz gibi yapmıyor ve hepsini bir yere tıkıp gemiyi batırmıyoruz sanki?" diye söylendi.</p>

      <p>"İngilizlerden oluşan koca bir mürettebatı, Amerikalı senatörü ve diğer Meksikalı ya da Mısırlı olmayan insanları öldürmek akıllıca olmaz. Sen, uluslararası bir katliamı gerçekleştiren bir lider olarak anılmaktan zevk alabilirsin Kaptan. Ama ben bundan sonraki yaşamımı rahat ve huzur içinde sürdürmek İsterim."</p>

      <p>"Tanık bırakmak bence aptallık olur."</p>

      <p>Ammar, 'Adam bunu söylemekle ne kadar akıllı olduğunu bil diye düşündü ve içini çekip elindeki Kuranı yavaşça masaya bıraktı. "Seni sadece Başkan de Lorenzo ilgilendirir, beni ise Başkan Hasan ve Hala Kâmil. Aramızdaki ilişki orada bitiyor tamam mı?"</p>

      <p>Machado kalkıp kapıya gitti ve öfkeyle açtı. Sonra, "Yakında bir haber gelmezse ben yapacağımı bilirim," diye homurdandı, "Adamlarımı artık teskin edemiyorum. Beni, eylemin başına geçmem için zorluyorlar, baskı altındayım."</p>

      <p>Ammar sakin bir tavırla gülümsedi. "Öğleye kadar," dedi. "Liderlerden öğleye kadar haber çıkmazsa, komutayı sana devredeceğim tamam mı?"</p>

      <p>Machado gözlerini kuşkuyla açıp onun yüzüne baktı. "Bunu gerçekten yapacak mısın yani?" diye sordu.</p>

      <p>"Gayet tabii. Ben görevimi tamamladım sayılır zaten. Sadece Başkan Hasan ve Hala Kâmil'in durumları henüz muallakta, ama buraya kadar görevim tamamdır. Bu külfetli işi sana seve seve devretmeye hazırım."</p>

      <p>Machado şeytani bir sırıtışla başını salladı ve "Verdiğin sözü unutmana izin vermeyeceğim Mısırlı dostum," dedi. "O zaman yüzünü de görebilirim belki."</p>

      <p>Machado dışarıya çıkar çıkmaz, Ammar doğruldu ve giysisinin altından çıkardığı minik telsizin düğmesine bastı, "İbn Telmuk orada mısın?" dedi.</p>

      <p>"Evet Süleyman Aziz."</p>

      <p>"Neredesin?"</p>

      <p>"Kıç taraftayım."</p>

      <p>"Karaya kaç kişi çıktı?"</p>

      <p>"Altı kişiyi eski maden iskelesine gönderdim. Seninle birlikte gemide on beş kişiyiz, işler çok yavaş yürüyor. Elimizde sadece bir tane üç kişilik bot var, sekiz kişilik şişme bot parçalanmış, onarılamaz durumda. "</p>

      <p>"Sabotaj mı?"</p>

      <p>"Machado'nun adamlarından başkası yapmış olamaz."</p>

      <p>"Başka sorun çıkardılar mı?"</p>

      <p>"Şimdilik bir şey yok sayılır. Soğuktan dışarıya çıkamıyorlar pek. Çoğu barda oturmuş tekila içiyor, bir kısmı da uyuyor. Bizim çocukların onlarla dost olmaları fikrin çok işe yaradı. Oldukça gevşemiş durumdalar."</p>

      <p>"Patlayıcılar?"</p>

      <p>"Patlayıcıları buzulun yüzüne paralel bir çatlağa yerleştirdik. Patlama buz dağının ön kısmını olduğu gibi geminin üzerine yıkacaktır."</p>

      <p>"Çekilme işlemimiz ne zaman tamamlanır?"</p>

      <p>"Deniz suları alçalırken küreklerle gidiş çok ağır oluyor. Machado'nun adamları duyar diye motoru kullanamıyoruz tabii. Sanırım herkesin gemiden ayrılması için kırk beş dakika yeterli olacaktır.</p>

      <p>"Gün ağarmadan önce hepimiz gemiden ayrılmalıyız. Ayrılma işlemini sen olmadan yürütebilirler mi?"</p>

      <p>"Tabii."</p>

      <p>"Pekâlâ adamlardan birini yanına al, Hasan'ın kamarasında buluşuruz."</p>

      <p>"Onları öldürecek miyiz"</p>

      <p>Ammar, "Hayır," diye cevap verdi. "Bizimle birlikte gelecekler."</p>

      <p>Telsizi kapadı ve cebine soktu. Ahmed Yezid'den intikamını alacaktı. Planını değiştirmek zorunda kalması, onu kızdırıyordu. Machado'nun, kendisini ve adamlarını öldürmek üzere kiralandığını bilerek, operasyonu planlanan şekliyle yürütemezdi kuşkusuz. Uğradığı ihanetten ziyade para alamayacağına öfkelenmişti.</p>

      <p>Bu nedenle, Hasan'la Kâmil'i ve de Lorenzo'yu en azından geçici olarak elinde tutmalıydı. Olayların arkasında Yezid ve Topiltzin'in olduğunu söyleyerek istediği zaman her şeyi kendi lehine çevirebilirdi.</p>

      <p>Yeni bir plan için zamana ihtiyacı vardı, ama öncelikli işlerin hemen yapılması gerekiyordu.</p>

      <p>Machado ve adamları olanların farkına varmadan hemen rehinelerini gemiden uzaklaştırması lazımdı ve bunu hiç vakit geçirmeden yapmak zorundaydı.</p>

      <p>Terörist liderin içeriye girdiğini gören Hala Kâmil'in kalbi duracak gibi oldu. Komik maskesinin altında sadece gözleri görünen ve elinde bir makineli tüfek tutan bu adamın neye benzediğini merak ediyordu doğrusu.</p>

      <p>Adam kamaraya girdi ve sakin, ama korku verici bir sesle, "Hepiniz benimle geliyorsunuz," dedi.</p>

      <p>Hala gözlerini yere indirdi ve korktuğunu belli ettiği için kendine kızdı. Senatör Pitt aldırmamıştı. Hemen ayağa fırlayıp, koşar adımlarla kamarayı katetti ve Ammar'ın karşısına dikildi.</p>

      <p>"Bizi nereye götürüyorsun ve amacın ne söyle?"</p>

      <p>Ammar buz gibi bir sesle, "Burası Senato Soruşturma Komitesi değil bayım. Bana soru sormaktan vazgeçin," diye cevap verdi.</p>

      <p>Fakat Senatör ısrarlıydı. "Bunu öğrenmeye hakkımız var."</p>

      <p>Ammar, "Sizin hiçbir şeye hakkınız yok!" diye bağırdı ve Senatör'ü bir yana itip kamaranın ortasına doğru ilerledi. Diğerlerinin yüzleri bembeyazdı.</p>

      <p>"Toparlanın bakalım. Kısa bir deniz yolculuğundan sonra yine kısa bir tren seyahati yapacaksınız. Adamlarım size soğuktan korunmanız için battaniye verecek."</p>

      <p>Hala doğrulmaya çalışan Başkan Hasan'a yardım etti. Kadın, sürekli ölüm korkusu içinde yaşamaktan bıkmıştı ve artık hiçbir şeye aldırmıyordu. Ama içinde yine de bir umut ışığı var gibiydi. Öleceğini bilerek savaşa giden bir askerin cesareti gelmişti içine ve sonuna kadar savaşacaktı.</p>

      <p>Kaptan Machado, telsiz odasına girdiğinde, kimseyi bulamayınca şaşırdı, önce Ammar’ın telsizcisinin tuvalete gitmiş olabileceğini düşündü, ama orada da kimsecikler yoktu.</p>

      <p>Bir süre, telsiz cihazının önünde, yüzünde bir şaşkınlık ifadesi, uykusuzluktan kızarmış gözlerini bir noktaya dikmiş olarak öylece durdu. Sonra, oradan çıkıp kaptan köprüsüne gitti ve radar ekranına bakan kendi adamının yanına sokuldu.</p>

      <p>"Telsizciyi gördün mü?"</p>

      <p>Radar gözlemcisi döndü ve omuzlarını silkti, "Hayır görmedim, Kaptan. Yani telsiz odasında değil mi?"</p>

      <p>"Hayır, kimse yok orada."</p>

      <p>"Arapların şefine gidip sorayım mı?"</p>

      <p>Machado hiçbir şey anlamamıştı. Başını iki yana salladı ve "Hayır," dedi. "Jorge Delgado'yu bul ve bana getir. O da telsiz kullanmasını biliyor. Orada kendi adamımız olması daha iyi zaten."</p>

      <p>Konuşurlarken ikisi de, adanın üzerinden ve alçak irtifadan geçen uçağın neden olduğu radar sinyalini ekranda görmedi. Ondan sonra uyarılmış olsalar bile, Dillinger’ın özel Hava İndirme Birliği'nin radara eko vermeyen, ekranda görünmeyen paraşütlerini görmeleri imkânsızdı.</p>
    </div>
  </div>
</body>
</html>
