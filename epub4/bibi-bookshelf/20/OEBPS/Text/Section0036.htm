<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>38</h2>

      <p>Gömleğinin altındaki iki el, yavaş yavaş boynuna doğru çıkıyordu. Rüyasında, derin suların içinden parıldayan suyun yüzeyine çıkmak için çabalıyor, fakat bir türlü başaramıyordu. Gözlerini açıp ovaladı ve hâlâ bürosundaki kanepenin üzerinde olduğunu anladı. Yan tarafa dönünce, karşısında harika bir çift bacak gördü.</p>

      <p>Doğrulup oturdu ve Lily'nin güzel gözlerine baktı. Kolunu kaldırıp saatine bakmak istedi, ama onu çıkarıp anahtarlarıyla birlikte masanın üzerine bıraktığını hatırladı.</p>

      <p>Sonra, "Saat kaç?" diye sordu.</p>

      <p>Lily onun omuzlarını ovarken, tatlı sesiyle, "Beş buçuk," diye mırıldandı.</p>

      <p>"Gece mi, gündüz mü?"</p>

      <p>"Akşam oluyor işte. Sadece üç saat uyudun."</p>

      <p>"Sen hiç uyumaz mısın peki?"</p>

      <p>"Günde dört saat uyku yetiyor bana."</p>

      <p>Pitt, esnedi ve gülümseyerek, "Senin evleneceğin adama acıyorum," dedi.</p>

      <p>Lily onun söylediğine hiç aldırmadı ve "Bak, sana kahve getirdim," diyerek yandaki sehpayı gösterdi.</p>

      <p>Pitt, ayakkabılarını giydi ve gömleğini pantolonunun içine soktu. Sonra genç kadına baktı ve "Yaeger bir şeyler bulabildi mi bari?" diye sordu.</p>

      <p>"Evet."</p>

      <p>"Nehir?"</p>

      <p>"Hayır, henüz değil. Hiram da senin gibi düşünüyor ve Venator'un, Vikingler ya da Kolomb'dan önce Atlantik'i geçtiğine inanıyor."</p>

      <p>Pitt, kahvesinden bir yudum aldı ve suratını buruşturdu. "Bunu şekerle doldurmuşsun," dedi.</p>

      <p>Lily şaşırmıştı. "Al, senin dört kaşık şeker koyduğunu söyledi."</p>

      <p>"Al yalan söylemiş sana. Ben sade kahve severim."</p>

      <p>Lily hiç de üzülmüşe benzemiyordu, gülümseyerek, "Özür dilerim. Demek beni kandırdı şu senin arkadaşın," dedi.</p>

      <p>Pitt de güldü ve "Merak etme," dedi. "Tek kandırdığı kişi sen değilsin."</p>

      <p>Giordino, ayaklarını Yaeger'in masasının ucuna koymuş, son pizza dilimini yerken, bir kıyının ayrıntılı haritasını inceliyordu.</p>

      <p>Yaeger, kıpkırmızı gözleriyle bilgisayarın karşısına geçmiş, ekrandaki bilgilere bakıp notlar alıyordu. Pitt ve Lily'nin içeriye girdiğini ekrandaki yansımalarından gördü ve başını çevirmeden, "Bir aşama kaydettik galiba," dedi.</p>

      <p>Pitt, heyecanla, "Ne buldun?" dedi.</p>

      <p>Grönland'daki mezarından güneye doğru tüm girinti çıkıntıları incelemektense, doğrudan Maine'e atladım ve güneye doğru bütün sahil şeridini tarayarak son ayrıldıkları karaya uygun bir bölge bulmaya çalıştım."</p>

      <p>"Ee, işe yaradı mı bari?"</p>

      <p>"Evet, hatırlarsan, Rufinus, Venator'u bırakıp kaçtıktan sonra, otuz bir gün süreyle güneyden esen fırtınayla uğraştıklarını, sonunda bir yer bulup sığındıklarını ve gemilerini onandıklarını yazmıştı.</p>

      <p>Daha sonra, yine fırtınaya yakalanmışlar ve bu kez yelkenleri parçalanmış ve kıçtaki dümen kürekleri de kopup kaybolmuş. Gemi de birkaç gün sürüklenmiş ve sonunda Grönland fiyorduna varıp orada kalmış."</p>

      <p>Yaeger sustu ve monitöre Kuzey Atlantik'in Amerika kıyılarını gösteren bir harita getirdi. Sonra bilgisayar tuşlarına basmaya başladı. Ekranda küçük bir hat ortaya çıktı ve güneye doğru hareket edip, Grönland’ın doğu kıyılarını ve Newfoundlands Zigzaglı bir hatla döndü, Nova Scotia ve New England'ı arkada bıraktı ve Atlantik City'nin biraz yukarısında durdu.</p>

      <p>Pitt şaşkın bir ifadeyle, "New Jersey mi?" diye mırıldandı.</p>

      <p>Giordino, "Tam olarak Barnegat Koyu," diye cevap verdi. Sonra fiziki bir harita getirip masanın üzerine yaydı ve kıyının bir bölümünü kırmızı kalemle daire içine aldı.</p>

      <p>Yaeger, "Sahilin şekli 391 yılında tamamen farklıydı tabii," dedi. "Kıyı şeridi daha girintili çıkıntılı, koyun suları daha derindi ve burası daha korunaklı bir yerdi."</p>

      <p>Pitt, "Peki ama bu noktayı bu kadar kesin olarak nasıl belirledin?" diye sordu.</p>

      <p>Rufınus bodur çamlardan ve kumsalda çomakla delik açılsa bile tatlı su çıktığından söz ediyordu. New Jersey'de, böyle bodur çam ormanları var. Bunlara Kısır Çamlar deniyor ve eyaletin güneyinin ortalarından kıyıya, doğuya doğru uzanıyorlar. Su seviyesi toprak yüzeyinin hemen altında ve ilkbaharda karlar erirken ya da sağanak yağmurlardan sonra, gerçekten de kumsalda çubukla tatlı su çıkabiliyormuş."</p>

      <p>Pitt, "Evet, umut verici," dedi. "Ama Rufınus aynı zamanda, safra için yanlarına taşlar aldıklarını da yazmıştı, değil mi?"</p>

      <p>"Bunun beni şaşırttığını itiraf etmeliyim. Bu nedenle, Ordu istihkâm Birliğinden bir jeolog dostumu arayıp yardım istedim ve o da, kısa bir çalışmadan sonra, Serapisin mürettebatının çıktığı yer olduğunu sandığım noktada, bir taş ocağı bulunduğunu meydana çıkardı."</p>

      <p>Pitt, "Harika," dedi. "Artık doğru yoldayız galiba."</p>

      <p>Lily, "Şimdi ne yapacağız?" diye sordu.</p>

      <p>Yaeger, "Ben güneye doğru çalışmamı sürdüreceğim," dedi. "Yardımcılarıma da, Venator'un ispanya'dan sonraki batı rotasını bilgisayarda araştırmalarım söyleyeceğim. Öyle anlaşılıyor ki, filonun Akdeniz'i terk ettikten sonra karaya ilk ayak bastığı yer Karayib Adaları. Serapis'in New Jersey'den sonraki izini sürer ve Venator'un Amerika kıtasına olan rotasını bulabilirsek, aradığımız nehrin beş yüz mil yakınlarına kadar bir nokta bulabiliriz sanıyorum."</p>

      <p>Lily kuşkulu bir ifadeyle, "Venator'un rotasını nasıl bulacaksın?" diye sordu. "Adam, rotalar, akıntılar, rüzgârlar ve mesafelerle ilgili kayıt yapılmasını yasaklamış ve kimse bir şey yazamamış."</p>

      <p>Yaeger, "Önemli değil," dedi. "Kolomb'un Yeni Dünya'ya yaptığı yolculuğun bilgilerini içeren seyir defterlerini inceleyecek ve onun gemileriyle, bin yıl önceki Bizans gemileri arasındaki tekne dizaynı, su direnci, yelken ve donanım farklarını hesaplayacağız."</p>

      <p>"Bunları çok basit şeylermiş gibi söylüyorsun."</p>

      <p>"Yoo, hayır, bu o kadar basit bir iş değil tabii. Bu şekilde hedefe doğru ilerleyebileceğiz belki, ama bu iş dört günümüzü daha alacaktır."</p>

      <p>Yaeger yorgunluğunu unutmuş gibiydi. Kızarık gözlerinde kararlı bir ifade okunuyordu. Lily de büyük bir heyecan içindeydi.</p>

      <p>Pitt, "Hadi bakalım," dedi, "Bul şu kütüphaneyi."</p>

      <p>Pitt Sandecker'in, kendisini araştırmayla ilgili olarak çağırttığını sanmıştı, ama Amiral'in yüzünü görür görmez bir sorun olduğunu anladı. Ama onu endişelendiren, Amiral'in her zaman sert olan bakışlarında yumuşak bir ifadenin olmasıydı. Sandecker, yanına gelip, kolundan tutarak onu bir koltuğa oturtunca, gerçekten bir sorun olduğunu anladı.</p>

      <p>Amiral, "Beyaz Saray'dan üzücü bir haber aldım," diye söze başladı. "Uruguay ekonomi toplantısında başkan Hasan ve de Lorenzo'nun kaldığı geminin teröristlerce ele geçirildiği sanılıyor."</p>

      <p>Pitt, "Bunu duyduğuma üzüldüm," dedi. "Ama bunun NUMA ile ne ilgisi var şimdi?"</p>

      <p>"Hala Kâmil de gemideymiş."</p>

      <p>"Allah kahretsin!"</p>

      <p>"Ve baban da."</p>

      <p>Pitt şaşkın şaşkın Amiral'e baktı, "Nasıl olur, babamla evvelki gece telefonda konuştum. Uruguay'a ne zaman gitti?" dedi.</p>

      <p>"Başkan ona bir görev vermişti."</p>

      <p>Pitt kalkıp biraz dolaştı ve yine oturdu. "Durum nedir?"</p>

      <p>"Lady Flamborough isimli İngiliz yolcu gemisi dün gece Punta del Este limanından kaybolmuş."</p>

      <p>"Gemi şu anda nerede?"</p>

      <p>"Henüz bulunamadı. Oradaki yetkililerin görüşlerine göre, batmış olabilirmiş, çünkü tüm aramalar boşa çıkmış."</p>

      <p>"Kesin kanıt olmadan buna inanmam."</p>

      <p>"Seninle aynı fikirdeyim."</p>

      <p>"Hava koşulları nasılmış?"</p>

      <p>"Gelen rapora göre hava güzel ve hafif rüzgârlıymış."</p>

      <p>Pitt, "Gemiler sakin havalarda batmaz," dedi. "Fırtınada batabilirler."</p>

      <p>Sandecker ellerini iki yana açtı ve "Ayrıntılı bilgiler gelmeden hiçbir şey söyleyemeyiz," dedi.</p>

      <p>Pitt babasının ölmüş olabileceğine inanamıyordu. "Peki, Beyaz Saray bu konuda ne yapıyor?" diye sordu.</p>

      <p>"Başkan'ın eli kolu bağlı."</p>

      <p>"Saçmalık bu. Bölgedeki tüm donanma gemilerini aramaya gönderebilir."</p>

      <p>Amiral, "Sorun da bu ya," dedi. "O bölgede arada sırada eğitim konuşlanmaları ve tatbikatlar olurdu, ama şu anda Güney Atlantik'te ABD donanmasının bir tek gemisi bile yok."</p>

      <p>Pitt tekrar kalktı ve pencereden görünen, Washington'un ışıklı manzarasına baktı. Sonra, Amiral'e sert sert bakarak, "Yani, ABD hükümeti bu araştırmaya katılmıyor mu?" diye sordu.</p>

      <p>"Öyle görünüyor."</p>

      <p>"Peki ama NUMA yapamaz mı bu araştırmayı?"</p>

      <p>"Yapabilir yapmasına, ama Sahil Muhafaza gemilerimiz ve uçak gemimiz yok ki."</p>

      <p>"Sounder varya."</p>

      <p>Amiral düşünceli bir ifadeyle ona baktı. Sonra yüzünde şaşkın bir ifade belirdi. "O, bir araştırma gemisi, bunu yapabilir mi?"</p>

      <p>"Tabii yapabilir ve şu günlerde Güney Brezilya açıklarında bir sonar haritalama projesiyle ilgili çalışmalar yapıyor."</p>

      <p>Sandecker başını salladı. "Evet ama geniş bir bölgede araştırma yapmak için çok yavaş bir gemidir. Onunla ne yapmayı düşünüyorsun?"</p>

      <p>"Mademki babamın gemisini denizin üstünde bulamıyorlar, ben de altında ararım."</p>

      <p>"Burada en azından bin mil karelik bir bölgeden bahsediyoruz."</p>

      <p>" Sounder'ın sonarı iki mil genişliğinde tarama yapabilir ve gemide ayrıca minik bir denizaltı var. Tüm istediğim, komutayı bana vermeniz."</p>

      <p>"Yardımcıya ihtiyacın olacak."</p>

      <p>"Giordino'yla Rudi Gunn var. Biz her zaman iyi bir ekibiz."</p>

      <p>"Rudi şu anda, Kanarya Adaları açıklarında bir sualtı mayın operasyonunda çalışıyor."</p>

      <p>"On sekiz saat içinde Uruguay'da olabilir."</p>

      <p>Sandecker, ellerini başının arkasında kenetledi ve tavana baktı. Pitt'in boş yere uğraşacağını biliyordu, ama ona hayır diyemeyeceğinden de emindi.</p>

      <p>"Pekâlâ, istediğini yap, arkandayım."</p>

      <p>"Çok teşekkür ederim Amiral." '</p>

      <p>“İskenderiye Kütüphanesi projesi ne âlemde?"</p>

      <p>"Yaeger ve Doktor Sharp çözüme yaklaştılar. Şu anda bana ve ihtiyaçları yok zaten."</p>

      <p>Sandecker, kalkıp Pitt'in yanına geldi ellerini onun omuzlarına koydu. "Baban ölmemiş de olabilir," dedi."</p>

      <p>Pitt gülümsedi. "Ölürse onu affetmem zaten," dedi.</p>
    </div>
  </div>
</body>
</html>
