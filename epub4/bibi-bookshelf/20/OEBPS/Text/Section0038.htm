<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>40</h2>

      <p>Küçük jet, bulutların altına inip pistte süzülürken, Uruguay'ın başkenti Montevideo'da sağanak yağış vardı. Uçak, inişten sonra terminal binasına yaklaşmadı ve ilerde, savaş uçaklarının bulunduğu hangarlara doğru gitti. Üzerinde askeri işaretler bulunan bir Ford araba, uçağın önüne geçti ve uçağı VIP uçakların park alanına götürdü.</p>

      <p>Albay Rojas hangarlardan birindeki büroda, ayakta duruyor ve yağmurla ıslanan pencereden dışarıya bakıyordu. Uçak yaklaştığında, üzerindeki NUMA yazısı daha iyi okunabiliyordu. Motorlar sustu, açılan kapıdan üç kişi indi. Adamların üçü de hangara, Rojas'ın beklediği büroya gitmek için koşarak arabaya bindiler.</p>

      <p>Albay, ofisten dışarıya çıktı ve yardımcısı olan genç teğmenin rehberlik ettiği yabancıları inceledi.</p>

      <p>Adamlardan kısa boylu, geniş göğüslü ve gür, kıvırcık siyah saçlı olanı, kendinden emin ve çevik adımlarla yürüyordu. Elleri ve kolları, sanki bir ayıdan alınıp da ona takılmış gibi güçlü kuvvetliydi. Kaşlarını çatmıştı ama beyaz ve muntazam dişleri, garip bir gülümsemeyle meydana çıkmıştı.</p>

      <p>Kalın çerçeveli gözlüğü olan dar omuzlu zayıf adam, bir muhasebeciyi andırıyordu ve sanki onların hesaplarını inceleyecekmiş gibi bir hali vardı. Bir elinde bir çanta taşıyordu, koltuğunun altına da iki kitap sıkıştırmıştı. O da gülümsüyordu ama bu gülümsemede yaramazlık yapan bir çocuğun ifadesi vardı. Rojas onun kolaylıkla hoşnut edilebilen ve aynı zamanda işinin uzmanı bir insan olduğunu anlamıştı. Onunla iyi anlaşabileceğini sanıyordu.</p>

      <p>Arkadan gelen uzun boylu adamın siyah, dalgalı saçları ve kalın kaşları vardı; sert ifadeli yüzü güneş yanığıydı. Hiçbir şeye önem vermiyormuş gibi bir havası vardı. Diğerleri hangarda çevrelerini kolaçan ederken, o delici gözlerini Rojas'a dikmiş, dikkatle bakıyordu.</p>

      <p>Rojas onlara doğru ilerledi ve "Uruguay'a hoşgeldiniz, baylar," dedi. "Ben Albay José Rojas, hizmetinizdeyim." İngiltere'deki eğitiminden kalan mükemmel bir İngilizceyle, uzun boylu adama "Telefon görüşmemizden sonra sizinle karşılaşmayı sabırsızlıkla bekliyordum Bay Pitt," dedi.</p>

      <p>Pitt arkadaşlarının arasından geçip ilerledi ve Rojas'ın elini sıktı. "Bize zaman ayırdığınız için teşekkürler Albay." Döndü ve gözlüklü adamı tanıştırdı, "Bu arkadaş Rudi Gunn, şu sağımda olan cani tipli adam da Al Giordino'dur."</p>

      <p>Rojas başıyla onları selamladı ve elindeki kısa kamçıyı, hafifçe, pantolonunun kenarına vurdu. "Etrafın dağınıklığı için özür dilerim, fakat gemi kaçırma olayından sonra dünyadaki bütün gazeteciler buraya doldu. Sizi bu nedenle burada karşılamayı düşündüm, burada biz kimse rahatsız edemez."</p>

      <p>Pitt, "Çok iyi düşünmüşsünüz," dedi.</p>

      <p>"Uzun uçak yolculuğundan sonra biraz dinlenmeye ve hava subayları kulübünde yemek yemeye ne dersiniz?"</p>

      <p>Pitt, "Teşekkür ederim Albay," dedi. "Ama hemen işe koyulsak daha İyi."</p>

      <p>"O halde bu taraftan gelin de size araştırmalar konusunda bilgi vereyim."</p>

      <p>Ofise girdiklerinde Rojas, onlarla, araştırma operasyonunu planlamış olan Yüzbaşı Ignacio Flores'i tanıştırdı. Sonra onları, üzerinde deniz haritaları ve uydu fotoğrafları bulunan büyük bir masaya götürdü.</p>

      <p>Brifinge başlamadan önce Pitt'e baktı ve "Babanızın da gemide olduğunu öğrendim ve çok üzüldüm," dedi. "Telefonda bana bundan hiç söz etmediniz."</p>

      <p>"Yine de öğrenmişsiniz işte."</p>

      <p>"Başkan’ın güvenlik danışmanıyla her saat başı telefonda görüşüyorum."</p>

      <p>"Washington'da bana brifing veren istihbaratçılar, sizden övgüyle bahsettiler ve etkili bir subay olduğunuzu söylediler."</p>

      <p>Böyle bir iltifat beklemeyen Rojas, birden gevşedi. "Ne yazık ki, size iyi haberler veremiyorum," dedi. "ABD'den ayrıldığınızdan beri yeni bir şey çıkmadı. Şimdi isterseniz, size birer kadeh iyi Uruguay konyağı ikram edebilirim."</p>

      <p>Giordino hemen atıldı ve "Çok iyi olur," dedi. "özellikle yağmurlu bir günde, makbule geçer."</p>

      <p>Rojas yardımcısına dönüp, "Teğmenim bize bir şeyler ikram edersiniz herhalde," dedi, masaya eğildi ve siyah-beyaz uydu fotoğraflarını sahil şeridinden üç yüz kilometre açığa kadar bir alanı kapsayacak şekilde tek tek bir araya getirdi. "Uydu fotoğraflarına hiç kuşkusuz alışıksınızdır, değil mi?" dedi.</p>

      <p>Rudi Gunn başını salladı. "NUMA'nin şu anda akıntıları, girdapları, satıh rüzgârlarını ve deniz buzullarını inceleyen üç uydu programı var."</p>

      <p>Rojas, "Evet, ama hiçbiri bu bölgeyi almıyordur herhalde," dedi. "Coğrafi bilgi sistemlerinin büyük çoğunluğu kuzeye yönelik, öyle değil mi?"</p>

      <p>"Haklısınız Albay," dedi Gunn sonra gözlüklerini düzeltip masadaki büyütülmüş uydu fotoğraflarını incelemeye başladı. "Gördüğüm kadarıyla Landsat'ı kullanmışsınız. Ayrıca denizdeki gemileri gösteren güçlü bir grafik sisteminden de yararlanmışsınız."</p>

      <p>Rojas, "Şansımız yaver gitti," diye devam etti. "Uydunun kuzey yörüngesi nedeniyle, uydu ancak on altı günde bir Uruguay sahilleri açıklarına geliyor. Bu kez gelişi, tam zamanına denk geldi."</p>

      <p>Gunn, "Landsat'ın temel görevi jeolojik gözetimdir," dedi. "Bu nedenle, enerji tasarrufu için okyanuslar üzerindeki yörüngelerde kameralar genelde kapatılır. Bu görüntüleri nasıl alabildiniz?"</p>

      <p>Rojas, "Aramalar başladığında, savunma meteoroloji ofisinden gemiler ve uçaklar için hava raporları istendi," diye açıkladı. "Uzmanlardan biri, uydunun arama bölgesinden geçeceğini anlayınca, hükümetinize bir mesaj yolladı ve kameraların açık bırakılmalarını istedi. Böylece kameralar çalıştı ve görüntüler, Buenos Aires'deki bir alıcı istasyona iletildi."</p>

      <p>Giordino, "Lady Flamborough boyutlarında bir hedef Landsat fotoğraflarında görülebilir mi?" diye sordu.</p>

      <p>Pitt, "Savunma istihbarat uydu fotoğraflarında olduğu gibi yüksek çözülümlü, yani ayrıntılı görüntü alınmaz," dedi. "Ama yine de, iğne ucu gibi bir şey görülebilir sanıyorum."</p>

      <p>Rojas, "Çok iyi belirttiniz," dedi. "Kendiniz bakın."</p>

      <p>Fotoğraflardan birinin üzerine, ışıklı bir büyüteç bırakıp geri çekildi. Pitt eğildi ve “İki, hayır üç gemi görebiliyorum," diye mırıldandı.</p>

      <p>"Her üçünü de tanımladık."</p>

      <p>Sonra, Rojas Flores'e dönüp işaret etti. Flores pek iyi olmayan İngilizce'siyle elindeki kâğıdı yüksek sesle okumaya başladı. "En büyük gemi, Cabo Gallegos isimli, Şili bandıralı bir maden cevheri gemisi, Punt a Arenas'tan Dakar'a kömür götürüyor," dedi.</p>

      <p>Pitt, "Resmin ucunda, şu kuzeye doğru giden gemi mi?" diye sordu.</p>

      <p>Flores, "O, evet, Cabo Gallegos," dedi. "Onun karşısındaki güneye gidiyor, Meksika bandıralı bir gemi, adı General Bravo, San Pablo’ya petrol sondaj ekipmanı taşıyor."</p>

      <p>Giordino, "San Pablo nerede?" diye sordu.</p>

      <p>Rojas, "Arjantin'in ucunda küçük bir liman." Flores geminin adını sanki övgü dolu bir söz söylüyormuş gibi söyledi. "Geçen yıl orada petrolcülerin grevi olmuştu."</p>

      <p>Flores, "Onların arasında ve kıyıya en yakın olan da Lady Flamborough," dedi ve başını kaldırıp onlara baktı.</p>

      <p>O sırada Rojas'in yardımcısı konyakları getirmişti. Albay kadehini kaldırdı ve "Hoşgeldiniz," dedi.</p>

      <p>Diğerleri de kadehlerini kaldırıp onu selamladılar. Pitt boğazını yakan konyaktan bir yudum alıp, resimdeki noktaya büyüteçle baktı ve sonra onu Gunn'a uzattı. "Rotasını anlayamadım," dedi.</p>

      <p>"Punta del Este'den ayrıldıktan sonra rota değiştirmeden doğuya gitti."</p>

      <p>"Diğer gemilerle temas kurdunuz mu?"</p>

      <p>Flores başını salladı. "Hiçbiri onu görmemiş."</p>

      <p>"Uydunun geçiş saati neydi?"</p>

      <p>"Tam olarak 03.10."</p>

      <p>"Görüntüler kızılötesi değil mi?"</p>

      <p>"Evet."</p>

      <p>Giordino, "Landsat'ı akıl eden adama madalya vermeli," dedi.</p>

      <p>Rojas gülümsedi ve "Bu yapılacak zaten," dedi.</p>

      <p>Pitt, "Keşif uçakları ne zaman havalandılar?" diye sordu.</p>

      <p>"Şafakla beraber kalktılar. Landsat görüntüleri de öğle vakti geldi ve incelendi. Böylece, Lady Flamborough'nun hız ve rotasını hesaplayıp, uçak ve gemilerimizi oraya, yollarını kesebileceğimiz noktaya gönderdik."</p>

      <p>"Ama hiçbir şey bulamadılar, öyle mi?"</p>

      <p>"Evet."</p>

      <p>"Enkaz da göremediler mi?"</p>

      <p>Yüzbaşı Flores, "Bir şey göremediler ama" dedi."Devriye botları bazı parçalar buldular. Yalnız, onları güverteye alıp incelediklerinde, bu parça ve döküntülerin, lüks bir yolcu gemisinden değil de, bir şilepten atıldığını anladılar."</p>

      <p>"Neymiş bu döküntüler?"</p>

      <p>Flores bir evrak çantasına göz gezdirdi ve içinden ince bir dosya çıkardı. "Arama gemisinden alınan listeye göre, bunlar eski bir koltuk, en azından on beş yıllık iki eski can yeleği, bir sürü boş tahta sandık, eski bir yatak, konserve kutuları ve Veracruz, Mexico ve Brezilya, Recife'den üç gazete; ikisi Brezilya gazetesi."</p>

      <p>Pitt, "Gazetelerin tarihleri neymiş?" diye sordu.</p>

      <p>Flores şaşkın şaşkın ona baktı ve "Tarihleri vermediler," dedi.</p>

      <p>Rojas, Pitt'in ne düşündüğünü anladı ve sert bir sesle, "Bu hata derhal düzeltilecektir," dedi.</p>

      <p>Flores sıkılmıştı. "Fakat efendim," dedi. "Bunun için geç kalmış olabiliriz. Zaten bulunanlar gemi enkazı değil, sadece atılan eski eşya ve çöp."</p>

      <p>Pitt, "Gemilerin uydu fotoğrafındaki koordinatlarını belirleyebilir misiniz?" diye sordu.</p>

      <p>Flores başını sallayıp bir deniz haritasında çalışmaya başladı.</p>

      <p>Rojas, "Birer konyak daha alır mıyız baylar?" diye sordu.</p>

      <p>Gunn kadehini teğmene uzatırken, "Güzel konyak," dedi. "Biraz kahve tadı var galiba, yanılıyor muyum acaba?"</p>

      <p>Rojas gülümsedi, "Güzel içkiden anlıyorsunuz Bay Gunn. Haklısınız, bu konyağı, kendi kahve çiftliğinde amcam üretiyor."</p>

      <p>"Çok tatlı," dedi Giordino. "Tadı meyankökü gibi geldi bana."</p>

      <p>"Aynı zamanda anason da var," dedi Rojas ve Pitt'e döndü. "Sizce tadı nasıl Bay Pitt?"</p>

      <p>Pitt bardağını ışığa tutup baktı ve başını salladı, "Oldukça sert, alkol derecesi yüzde iki yüz falan herhalde," dedi.</p>

      <p>Rojas, Amerikalıların ciddi iş görüşmeleri sırasında birden değişip yumuşamalarına ve şakalaşmalarına hep şaşardı. Bu gevşekliklerine rağmen nasıl süper bir güç haline geldiklerini merak ediyordu.</p>

      <p>Sonra Pitt gülerek, "Şaka yapıyorum," dedi. "Amcanıza söyleyin, Amerika'ya ihraç etmeyi düşünürse distribütör olmayı isterim doğrusu."</p>

      <p>Flores, elindeki aletleri bıraktı ve kalemiyle haritada bir noktayı göstererek, "Dün sabah 03.10'da şuradaydılar," dedi.</p>

      <p>Herkes masaya yanaştı ve haritaya baktı. Gunn, "Üçünün rotaları kesişecekmiş gibi," dedi ve cebinden çıkardığı hesap makinesinde tuşlara basarken, "Lady Flamborough 'nun süratini yaklaşık otuz mil, Cabo Gallegos'unkini on sekiz ve General Bravo'nun hızını da yirmi iki olarak tahmin edersek..." diye mırıldandı ve haritanın kenarına birtakım notlar yazmaya başladı, birkaç saniye sonra geriye çekildi. "Şili bandıralı geminin onu görmemesi normal. Bu hesaba göre, lüks geminin yaklaşık altmış dört kilometre doğusundan geçmiş görünüyor," dedi.</p>

      <p>Pitt, harita üzerine çizilen çizgilere düşünceli bir ifadeyle baktı. "Bu çizgilere bakılırsa, Meksika bandıralı gemi, Lady Flamborough'nun üç, dört kilometre yakınından geçmiş olmalı. Nasıl olmuş da görmemiş?"</p>

      <p>Rojas başını salladı, "Gemide ışık olmadığını düşünürsek, normal," dedi.</p>

      <p>Pitt, Flores'e baktı, "Ay'ın durumunu hatırlıyor musunuz Yüzbaşım?" diye sordu.</p>

      <p>"Evet yeni Ay'la ilk dördün arası bir şeydi, yani hilal şeklindeydi."</p>

      <p>Giordino başını iki yana salladı. "Yeteri kadar aydınlık değil. Köprü nöbetçisi o yöne bakmadıysa görmemesi doğal."</p>

      <p>Pitt, "Herhalde aramayı bu noktadan başlattınız," dedi.</p>

      <p>Flores başıyla onaylayarak, "Evet, uçaklar, doğuya, kuzeye ve güneye olmak üzere iki yüzer millik aralarla paralel uçtular."</p>

      <p>"Ve onun izine rastlayamadılar."</p>

      <p>"Evet, sadece konteyner gemisiyle maden gemisini görebildiler."</p>

      <p>Gunn, " Lady Flamborough, geriye dönmüş, sonra rotayı kuzey ya da güneye çevirmiş olabilir," dedi.</p>

      <p>Flores, "Bunu biz de düşündük," dedi. "Uçaklar yakıt ikmali için dönerken sahile doğru tüm batı bölgelerini de taradılar."</p>

      <p>Gunn düşünceli bir tavırla, "Bu durumda, Lady Flamborough'nun batmış olması ihtimali ağır basıyor," diye mırıldandı.</p>

      <p>"Rudi onun son pozisyonunu al ve uçaklar gelmeden nereye kadar seyredebileceğini hesapla bakalım."</p>

      <p>Rojas, şaşkın bir ifadeyle Pitt'e baktı. "Ne düşündüğünüzü sorabilir miyim?" dedi. "Daha fazla aramanın anlamı yok. Bölge tamamen tarandı. "</p>

      <p>Pitt, Albay'a bakıyordu, ama onu görmüyor gibiydi. "Arkadaşın söylediği gibi batmış olabilir. O halde, biz de onu denizin dibinde ararız."</p>

      <p>"Bu konuda size nasıl yardımcı olabiliriz acaba?"</p>

      <p>"NUMA'nun sualtı araştırma gemisi Sounder, bu akşama doğru arama bölgesine varmış olacak. Bizi bir helikopterle ona götürürseniz seviniriz."</p>

      <p>Rojas, "Hemen hazırlatırım," dedi. "Ama on bin kilometrekarelik bir bölgede bir tek balığın peşinden gitmek gibi bir şey bu. Bu iş çok uzun sürebilir."</p>

      <p>Pitt, kendinden emin, "Hayır, en fazla yirmi saat sürer," dedi.</p>

      <p>Rojas işini sağlama almayı seven bir adamdı, hüsnükuruntular ona göre değildi. Giordino ve Gunn'a bakıp kendine destek aradı, fakat onların da Pitt'le aynı fikirde olduklarını anlayınca şaşırdı.</p>

      <p>"Fakat buna inanıyor olamazsınız," dedi.</p>

      <p>Giordino bir elini hafifçe kaldırdı ve tırnaklarını inceledi. Sonra, "Tecrübelere dayanarak konuşmak gerekirse, Dirk fazla bile söyledi," dedi.</p>

      <p>Uruguay ordusuna ait helikopter onları Sounder'a götürdükten tam on dört saat kırk iki dakika sonra, 1020 metre derinlikte, Lady boyutlarına uyan bir gemi enkazı buldular. İlk geçişinde enkaz, ekranda minik siyah bir nokta olarak görünmüştü. Fakat Sounder daha yaklaştığında, sonar operatörünün kayıt menzilini de indirmesiyle, geminin şekli gölge halinde belli olmaya başladı.</p>

      <p>Fakat Sounder da, Pitt ve Giordino'nun büyük bir zevkle kullandıkları ve Polar explorer'da bulunan beş milyon dolarlık gözetleme sistemi yoktu. Gemi arkasında çekilen sonar dedektörlerine renkli video kameraları monte edilmemişti. Bu gemide çalışan bilim adamlarının görevi, sadece deniz yatağının geniş bölgelerinin haritasını çıkarmaktı. Gemideki elektronik sistemler, insan yapımı, batmış objelerin yakından ayrıntılarını çıkarmak için değil, mesafe ölçmek için dizayn edilmişlerdi.</p>

      <p>Gunn, "Aynı tekne biçimi," dedi. "Ama iyi görünmüyor. Uyduruyor olabilirim, ama kamara binası üzerindeki baca, bana arkaya yatık gibi geliyor. Borda kısımları yüksek ve dik. Enkaz yaklaşık on derece eğimle oturmuş dibe, yani âdeta normal duruyor gibi."</p>

      <p>Giordino, "Onu tam olarak tanımlayabilmek için kamera göndermeliyiz," dedi.</p>

      <p>Pitt sesini çıkarmadan sonat kayıtlarını inceliyordu. Babasını canlı bulma umudunu gittikçe kaybediyordu. Şimdi kendisini, babasının, üzerine toprak atılan tabutuna bakıyormuş gibi hissediyordu.</p>

      <p>Giordino, "Yine işini çabuk bitirdin kutlarım seni," dedi.</p>

      <p>Sounderin kaptanı Frank Stewart, "Burada olabileceğini nasıl tahmin ettin?" diye sordu.</p>

      <p>Pitt, "Bir kumar oynadım ve Lady Flamborough'nun, General Bravo adlı geminin rotasını kestikten sonra rotasını değiştirmemiş olabileceğini düşündüm," diye açıkladı. "Cabo Gallegos'un rotası dışında da uçaklar tarafından görülmediğine göre, en iyi arama bölgesinin, Landsat'ın gösterdiği son pozisyonun doğusunda olabileceğini tahmin ettim."</p>

      <p>Giordino, "Yani General Bravo ve Cabo Gallegos arasında dar bir koridor düşündün, değil mi?" dedi.</p>

      <p>Pitt başını salladı. "Evet özetle öyle."</p>

      <p>Gunn üzgün bir ifadeyle ona baktı. "Seni kutlamak isterdim, ama içimden gelmiyor dostum."</p>

      <p>Kaptan Stewart, "Aşağıya bir ROV, uzaktan kumandalı deniz dibi gözetleme aygıtı göndermek ister misin?" diye sordu.</p>

      <p>Pitt, "Bence, bunun yerine doğrudan, insanlı bir dalış yaparak zamandan kazanabiliriz," dedi. "Minik denizaltının oynak kolları da enkazdan bazı parçalar almamıza yardımcı olacaktır."</p>

      <p>"Mürettebat, Deep Roveri yarım saatte hazırlayabilir. Sen mi ineceksin?"</p>

      <p>Pitt başıyla onayladı, "Evet ben kullanacağım," dedi.</p>

      <p>"Bin metre derinlik denizaltının limitine çok yakın, dikkatli olman gerekiyor."</p>

      <p>Rudi Gunn, "Merak etmeyin," diyerek araya girdi. "Deep Rover m bu derinlikte güvenlik faktörü dörde-bir'dir."</p>

      <p>Kaptan, "Böyle plastik bir araçla o kadar derine inmek yerine, bir Volkswagen'le Niyagara Şelalesi'nden atlamayı yeğlerim," dedi.</p>

      <p>Dar omuzlu, uzun kumral saçlı Stewart, gemi kaptanından ziyade, bir kasaba bakkalını andırıyordu. îyi bir denizci olup, yüzmeyi çok sevmesine karşın, derin sulardan hoşlanmazdı ve dalmayı da asla öğrenmek istememişti. Bilim adamlarının arzu ve kaprislerine boyun eğer, ama gemiyi yönetmesine karışanları da hemen safdışı bırakırdı.</p>

      <p>Pitt onun yüzüne baktı ve "Plastik dediğin şey, kalınlığı on iki santimden fazla olan, akrilik bir araç," dedi.</p>

      <p>Stewart kapıdan çıkarken, "Ben yine de, güvertede kalmayı ve dibe dalanlara el sallamayı yeğlerim," dedi.</p>

      <p>Giordino, "Bu adamı sevdim," dedi. "Biraz beceriksiz falan, ama sevdim."</p>

      <p>Pitt gülerek ona baktı, "Ortak bazı yanlarınız var," dedi.</p>

      <p>Gunn sonar kaydından gelen bir video görüntüsünü dondurdu ve inceledi. Gözlüğünü alnına çekti ve "Gövdesi sağlam görünüyor," dedi. "Hiçbir yerinde hasar yok gibi. Neden batmış olabilir ki?"</p>

      <p>Giordino, "Deniz yüzeyine çıkan bir şey de yok," diye mırıldandı.</p>

      <p>Pitt bulanık görüntüye baktı. "Cyclops’u hatırlıyorsun değil mi? O da hiçbir iz bırakmadan ortadan kaybolmuştu."</p>

      <p>Giordino, "Nasıl unutabilirim ki?" diye homurdandı, "Yara izlerini hâlâ taşıyoruz."</p>

      <p>Gunn, "Yüzyılın başlarında inşa edilmiş bir gemiyle, bir sürü güvenlik sistemi bulunan modern bir yolcu gemisini nasıl kıyaslarsınız?" diye söylendi.</p>

      <p>Pitt, "Onu batıran bir fırtına değil," dedi.</p>

      <p>"Dev bir dalga olabilir mi?"</p>

      <p>Giordino, "Belki de hergelenin biri dibinde delik açtı," dedi.</p>

      <p>Pitt sakin bir ifadeyle, "Yakında öğreniriz," dedi. “İki saat içinde onun güvertesinde olacağız nasıl olsa."</p>

      <p>Deep Rover, bir derin deniz aracından ziyade, bir uyduyu andırıyordu. Garip bir şekli vardı. Yaklaşık 2.5 metrelik küre, büyük bir halkayla iki bölüme ayrılmıştı ve 120 voltluk aküler taşıyan dikdörtgen şeklinde muhafazalar üzerine oturtulmuştu. Kürenin arka kısmında, itici motorlar, oksijen silindirleri, denizaltı içindeki karbondioksidi dışarı atan üniteler, yanaşma ve kilitlenme mekanizması, kamera sistemleri ve tarama sonar ünitesi yer alıyordu. Ama en ilginç tarafı, ön taraftan dışarıya uzanan ve normal bir insan kolu ve elinin yapabileceği her şeyi yapabilen mekanik kol ve ellerdi. Örneğin, kolun ucundaki elle, dedektörlü bir besleme sistemi sayesinde bir kahve fincanını rahatça tutmak ya da demir bir ocağı kaldırmak mümkündü.</p>

      <p>Birkaç teknisyen Deep Roveri dalış için hazırlarken, Pitt ve Giordino da aracın çevresinde dönüp onu inceliyorlardı. Araç, ayhavuzu denen bir kabinde, bir beşik üzerinde duruyordu. Beşiği tutan platform, Sounderin gövdesinin bir kısmıydı ve suyun içine altı metre kadar daldırılabiliyordu.</p>

      <p>Teknisyenlerden biri bir süre sonra, "Araç hazır," dedi.</p>

      <p>Pitt, Giordino'nun sırtına hafifçe vurdu ve "Önce sen," dedi.</p>

      <p>"Tamam, ben kolları ve kameraları idare ederim. Sen aracı yönet, ama akşam trafiğine dikkat et, anlaşıldı mı?"</p>

      <p>Kaptan Stewart, yukardaki bir balkondan, "Hey, onu tek parça halinde getirin, tamam mı!" diye seslendi. "Sağlam gelirse size birer öpücük var."</p>

      <p>Giordino, "Bana da mı?" diye sordu.</p>

      <p>"Tabii, sana da."</p>

      <p>"Takma dişlerimi çıkarabilir miyim?"</p>

      <p>“İstediğini çıkar."</p>

      <p>Pitt kuru bir sesle, "Sen buna moral verme mi diyorsun?" diye söylendi. Fakat kaptanın, yapacakları ciddi görevi unutturmak için yaptığı şaka hoşuna gitmişti. "Sana kendimi öptürmektense, buradan doğruca Afrika'ya giderim daha iyi," dedi.</p>

      <p>"Bunun için bir tır dolusu oksijen tüpüne ihtiyacın olacak," dedi Stewart. Gunn kulaklarında kulaklıklar ve bacaklarının arasında bir kablo olduğu halde, onların şakalarından habersiz olarak içeriye girdi.</p>

      <p>Vereceği talimatları ciddi bir sesle vermeye çalıştı, ama olmadı, sesi buruk ve duygu yüklüydü. "Ses sinyallerinizi ve haberleşmenizi izleyeceğim. Dibi görür görmez, üç yüz altmış derecelik bir dönüş yapın ki, sonar enkazı yakalayabilsin. Sonra bana rotanızı verin. Her hareketinizi bana bildirmelisiniz, tamam mı?"</p>

      <p>Pitt, Gunn'ın elini sıktı ve "Temasta olacağız," dedi.</p>

      <p>Gunn, gözlerini kırpıştırarak eski arkadaşına baktı, “İstersen sen kal, ben gideyim, ne dersin?" diye sordu.</p>

      <p>"Hayır, her şeyi kendi gözlerimle görmeliyim."</p>

      <p>Gunn, "Pekâlâ şansınız açık olsun," diye mırıldandı ve arkadaki merdivene yürüyüp oradan çıktı.</p>

      <p>Pitt ve Giordino, uçak kokpitinde olduğu gibi, yan yana koltuklara oturdular. Teknisyenler kürenin üst yarısını halkanın üstüne oturttular ve sıkıca kapayıp vidaları sıktılar.</p>

      <p>Giordino dalış öncesi kontrollere başlamıştı bile. "Güç kaynağı?"</p>

      <p>Pitt, "Açıldı," diye cevap verdi.</p>

      <p>"Telsiz?"</p>

      <p>Pitt, "Bizi duyuyor musun Rudi?" diye sordu.</p>

      <p>Gunn, "Net olarak duyuyorum, tamam," diye cevap verdi.</p>

      <p>"Oksijen?"</p>

      <p>"Yüzde yirmi bir nokta beş, tamam."</p>

      <p>Kontroller bittiğinde Giordino, "Biz hazırız Sounder," diye konuştu.</p>

      <p>Kaptan Stewart hemen, "Dalabilirsiniz," diye cevap verdi, "Gelirken akşam yemeği için bir ıstakoz getirmeyi unutmayın, tamam mı?"</p>

      <p>Mini denizaltının bulunduğu platform suyla dolarken, iki dalgıç da hazır bekliyordu. Okyanus bilimcilerden ve mürettebattan oluşan ekip, Gunn'ın çevresinde toplanmış, denizin altından gelecek haberleri dinlemeye hazırlanıyorlardı. Deep Rover, bir süre sonra sularda gözden kayboldu. Pitt bir ara başını kaldırdı ve yukarda kalanların bulanık şekillerine baktı. Kendini akvaryumda bir balık gibi hissediyordu.</p>

      <p>Araç iyice suya daldığında, dalgıçlar suya atladılar ve beşiği araçtan ayırdılar. Dalgıçlardan biri elini kaldırdı ve Pitt'e her şeyin yolunda olduğu işaretini verdi. Pitt gülümseyip başparmağıyla 'OK' işareti yaptı ve önüne döndü.</p>

      <p>Pitt, Deep Rover l, sanki bir sualtı helikopteriymiş gibi yönetiyordu. Otuz metre kadar indiklerinde, pusula kerterizini kestirmek için durdu, sonra dikey itici motorları çalıştırdı ve dalışa başladı.</p>

      <p>Deep Rover, yavaş yavaş karanlık suların derinliklerine doğru iniyordu. Deniz yüzeyinin canlı mavi-yeşil rengi, şimdi, hafif bir gri tona dönüşmüştü. Küçük, bir metre boyunda bir mavi köpekbalığı mini denizaltıya sokuldu, ama kendisini cezbedecek bir şey bulamayınca uzaklaştı ve sıvı sisin içine doğru yoluna devam etti.</p>

      <p>Aracın içinde hiçbir hareket hissedilmiyor, sadece telsizin cızırtısı ve tarama sinyalinin hafif sesi duyuluyordu. Deniz suyu şimdi, Deep Rover'ın üzerini saran siyah bir örtü haline dönüşmüştü.</p>

      <p>Pitt uçuş irtifaını rapor eden bir pilotun sakin ifadesiyle, "Dört yüz metreyi geçiyoruz," dedi.</p>

      <p>Gunn, "Dört yüz metre, anlaşıldı," diye cevap verdi.</p>

      <p>Normal koşullarda Pitt ve Giordino, böyle bir görevde şakalaşır ve zaman geçirmek için durmadan konuşurlardı, Fakat bu kez sesleri çıkmıyordu. Denizin derinliklerinde ilerlerken, arada sırada birkaç kelime ediyorlardı.</p>

      <p>Giordino'nun, "Hey, şu çirkin şeye bak," dediğini duyunca Pitt, "Gördüm," dedi. Neon ışığında parlayan bir reklam panosu gibi görünen uzun, yılan balığını andıran bir yaratık, ağzını yarı açmış, avını bekliyordu. Bir gözü korkunç bir parıltıyla onlara bakıyordu ve avını kandırıp kendisine çeken tüp şeklindeki uzvu alt çenesinden aşağıya sarkıyordu.</p>

      <p>Pitt, "Kolunu şuna doğru uzatmaya ne dersin?" diye sordu.</p>

      <p>Giordino cevap vermeye hazırlanırken, yukardan Gunn'ın sesi duyuldu. "Bilim adamlarından biri ne gördüğünüzü soruyor."</p>

      <p>Pitt, "Üzgünbalığı," dedi.</p>

      <p>"Onu tarif edebilir misiniz?"</p>

      <p>Giordino, "O arkadaşa söyle, yukarıya gelince resmini çizeriz," dedi.</p>

      <p>Pitt, "Sekiz yüz metreyi geçiyoruz," diye rapor etti.</p>

      <p>Gunn, "Dikkatli olun ve dibe çarpmayın," diye uyardı.</p>

      <p>"Merak etme gözümüzü dört açmış durumdayız, öbür tarafa gitmeye hiç niyetimiz yok."</p>

      <p>"Pimpirikli olmakta fayda var. Oksijen durumunuz nasıl?"</p>

      <p>"Harika."</p>

      <p>"Yaklaşıyor olmalısınız."</p>

      <p>Pitt kumandalara hafifçe dokundu ve dalış hızını yavaşlattı. Giordino gözlerini aşağıya çevirmiş, kaya olup olmadığına bakıyordu. Pitt onun deniz yatağına kadar olan sekiz dakikalık iniş sırasında gözlerini kırpmadığına emindi.</p>

      <p>Giordino, nihayet, "Tamam aşağıdayız," dedi. "Derinlik bin on beş metre."</p>

      <p>Pitt dikey itici motorlara biraz güç vermiş ve küreyi, deniz yatağından üç metre yukarda iyice yavaşlatıp dibe rahatça değmelerini sağlamıştı. Aracın ağırlığı, suyun basıncı nedeniyle aşağıya indikçe artıyordu. Pitt balast tanklarından birini açtı ve yeteri kadar hava verip, biraz hafifleşme sağladı. Aksi takdirde dibe çöküp kalabilirlerdi.</p>

      <p>Sonra telsize, "Taramaya başlıyoruz," diye konuştu.</p>

      <p>Gunn’ın, "Gemi enkazı bir-bir-sıfır derece civarında olmalı," diyen sesini duydular.</p>

      <p>Pitt, "Anlaşıldı," diye cevap verdi, “İki yüz yirmi metrede ve bir -bir-iki derecede sonar sinyali alıyoruz, tamam."</p>

      <p>"Anlaşıldı, Deep Rover."</p>

      <p>Pitt, Giordino'ya döndü, "Hadi bakalım, ne göreceksek görelim artık," dedi.</p>

      <p>Giordino, ona pusulayı okurken, Pitt de yatay iticileri çalıştırdı ve enkaza doğru gitmeye başladılar, “İki derece kadar sola. Çok gittin. Tamam, şimdi iyi, bu rotada devam et."</p>

      <p>Pitt çok sakindi ve gözlerinde en küçük bir heyecan ifadesi görülmüyordu. Ama içinde, kötü şeyler bulacakları endişesi vardı.</p>

      <p>O anda, bir çarpışmadan sonra batan bir yolcu gemisini çıkarma çalışmalarına katılan bir dalgıcın korkunç hikâyesini hatırladı. Dalgıç otuz metre derinlikte, bir patlama sonucu batmış bir geminin enkazında çalışırken, omzuna bir elin değdiğini hissetmiş ve dönüp bakınca, boş gözlerle kendisine bakan ve sanki elini tutmasını ister gibi işaret eden güzel bir kız görmüş. Dalgıç suyun yüzüne nasıl çıktığını hatırlamıyormuş, ama bu olaydan sonra yıllarca kâbus görmüş.</p>

      <p>Pitt de, Serapisin donmuş mürettebatı, Başkanlık yatı Eagle’ın suda boğulup şişmiş tayfaları, Kolorado Kayalık Dağları'nda düşüp parçalanmış ya da İzlanda açıklarında denize gömülmüş uçakların yolcuları gibi bir sürü çürümüş ceset görmüştü. Hâlâ ne zaman akİma gelse, o cesetleri sanki dahö dün görmüş gibi gözünün önüne getirebiliyordu.</p>

      <p>O anda Tanrı'dan tek isteği, babasını şişmiş bir ceset olarak görmemesiydi. Birkaç saniye gözlerini kapadı ve o anda Deep Rover neredeyse dibe çarpıyordu. Babasını her zamanki gibi canlı ve hareketli görmek istiyordu. Ne suyun içinde hayalet gibi bir şekil, ne de tabutun içinde bir mumya olarak görmek istiyordu.</p>

      <p>O sırada Giordino, "Sağda bir şeyler var galiba," diyerek onu düşüncelerinden ayırdı.</p>

      <p>Pitt, öne eğilip bakınca, "İki yüz litrelik bir varil," dedi "Sol tarafta da üç tane var."</p>

      <p>Giordino, "Vay canına!" diye söylendi. "Burada bunlardan bir sürü var. Burası bir hurdalığı andırıyor."</p>

      <p>"Üzerlerinde yazılı bir şeyler var mı?"</p>

      <p>"Evet, İspanyolca bir şeyler yazıyor galiba. Ağırlık ve hacim bilgileri herhalde."</p>

      <p>"Tam önümüzde durana yaklaşacağım, içinden hâlâ bir şeyler sızıyor gibi."</p>

      <p>Pitt mini denizaltıyı batık varile iyice yanaştırdı. Aracın ışığında, varildeki bir delikten yukarıya doğru koyu renkli bir maddenin çıktığını gördüler.</p>

      <p>Giordino, "Yağ mı?" diye sordu.</p>

      <p>Pitt başını iki yana salladı. "Baksana, bunun rengi daha çok pasa benziyor. Hayır, kırmızı. Sanırım kırmızı yağlıboya bu."</p>

      <p>"Yan tarafında silindir şeklinde bir şey daha var, baksana."</p>

      <p>"Ne olabilir acaba?"</p>

      <p>"Bana sorarsan koca bir rulo halinde plastik tabaka."</p>

      <p>"Galiba haklısın."</p>

      <p>"Onu Sounder'a çıkarıp incelesek iyi olacak. Aracı kımıldatma sakın. Onu mekanik kollarla yakalamaya çalışacağım."</p>

      <p>Pitt, cevap vermeden yalnızca başıyla onayladı ve aracı olduğu yerde tuttu. Giordino kol ve ellere kumanda eden aleti çalıştırıp, plastik ruloyu, aynen insan kolu ve elleri gibi sarıp yakaladı. "Tamam yakaladım. Şimdi itici motoru biraz çalıştır da onu dip çamurundan kurtaralım," dedi.</p>

      <p>Deep Rover, kolları arasındaki plastik ruloyla yavaş yavaş yükseldi ve birkaç saniye, dipten kalkan ince çamur nedeniyle hiçbir şey görmez oldular. Pitt bu çamur deryasından kurtulmak için aracı suyun daha berrak olduğu bölgeye götürdü.</p>

      <p>"Yakınlarında olmalıyız," dedi Giordino. "Sonar önümüzde, biraz sağda yoğun bir kütle gösteriyor."</p>

      <p>Kısa bir süre sonra koca gemi, karanlık sularda bir hayalet gibi önlerine dikilmişti. Suyun çarpıtmasıyla oluşan korkunç bir görünümü vardı.</p>

      <p>Giordino yukarıya, "Onu gördük," diye bilgi verdi.</p>

      <p>Pitt mini denizaltıyı tekneden yedi metre mesafede durdurdu, sonra biraz yukarıya ve ileriye doğru hareket ettirip, ön güverteye doğru götürdü. Fakat birden, "Bu ne yahu?" diye söylendi. "Hey Rudi, Lady Famborough'nun renkleri nasıldı, söyler misin bana?"</p>

      <p>Gunn on saniye sonra cevap verdi. "Gövde ve üst yapı açık mavi."</p>

      <p>"Fakat bu geminin gövdesi kırmızı ve üst yapı da beyaza boyalı."</p>

      <p>Gunn bir süre düşündü ve sonra, "Üzgünüm Dirk," dedi. “İkinci Dünya Savaşı'nda Alman denizaltıları tarafından batırılan bir gemi olmalı bu. "</p>

      <p>Giordino, "Olamaz," diye mırıldandı. "Bu gemi sapasağlam, üzerinde paslanma bile yok henüz. Bazı yerlerinden hâlâ yağ ve hava kabarcıkları çıkıyor. Bir hafta önce batmış olabilir en çok."</p>

      <p>Stewart telsize geldi ve "Atlantik'in bu bölgesinde altı aydan beri batmış ilk gemi, sizin şu lüks geminiz," dedi.</p>

      <p>Giordino, "Zaten bu da öyle lüks bir yolcu gemisine benzemiyor," dedi.</p>

      <p>Pitt, "Biraz sabırlı olun," dedi. "Geminin kıç tarafına geçip ismini okumaya çalışacağım."</p>

      <p>Deep Rover, birden hareketlendi ve hafifçe yatıp dönerek, geminin kıçına doğru ilerledi. Geminin adını gördüklerinde ikisi de afalladılar.</p>

      <p>Giordino, "Aman Tanrım!" diye homurdandı. "Bizi aldattılar."</p>

      <p>Pitt'in şaşkınlıktan ağzı bir karış açılmadı, deliler gibi gülmeye başladı. Bulmaca henüz çözülmemişti, ama büyük parçalar yerlerine oturmaya başlamıştı. Geminin kıçındaki büyük çelik plakada okunan isim, Lady Flamborough değildi.</p>

      <p>Orada okudukları isim, General Bravo'ydu.</p>
    </div>
  </div>
</body>
</html>
