<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>62</h2>

      <p>Pitt, uçakta sedyeye yatmak istemedi ve bir koltuğa oturup ayaklarını da karşısına yerleştirilen bir sandalyenin üzerine uzatarak And Dağları'nın karlı tepelerini seyretmeye başladı. Sağ ilerde, Brezilya topraklarının başlangıcı olan yemyeşil yaylaları görebiliyordu. İki saat sonra, uzaklardaki gri pus, nüfusu kalabalık bir kent olan Caracas'a yaklaştıklarını gösteriyordu. Bir süre sonra, o da arkada kaldı ve Pitt hayranlıkla Karayibler'in turkuaz sularının, göğün kobalt mavisiyle buluştuğu ufuk hattına bakmaya başladı. Rüzgârın oluşturduğu küçük dalgalarla dolu deniz yüzeyi 12.000 m irtifadan krepon kâğıdına benziyordu.</p>

      <p>Hava Kuvvetleri'nin VIP uçağı çok büyük değildi, ama oldukça lükstü. Senatör Pitt nedense pek konuşkan görünmüyordu. Uçuş boyunca durmadan çalışmış ve Başkan'a vereceği raporun içeriğini hazırlamıştı. Pitt, babasına nasıl olup da Punta del Este'de, Lady olduğunu sormuş, fakat ona bile cevap alamamıştı.</p>

      <p>Babası, sadece, "Başkanlık tarafından verilen bir görevdi," demiş ve başka soru sormasına izin vermeden konuyu kapatmıştı.</p>

      <p>Hala Kâmil de uçuş boyunca çalışanlar arasındaydı. Uçağın telsiz telefonunu sürekli kullanıyor ve New York'ta, Birleşmiş Milletler binasındaki yardımcılarına durmadan talimatlar yağdırıyordu. Uçakta Pitt'le hiç konuşmamış, sadece bir iki kez göz göze geldiklerinde hafifçe gülümsemişti.</p>

      <p>Pitt, 'Ne kadar da çabuk unutuyorlar,' diye düşünmekten alamadı kendi.</p>

      <p>Ve kimseyle konuşamayacağını anlayınca, İskenderiye Kütüphanesi hazinelerini düşünmeye başladı. Bir ara, Hala Kâmil'in telefon tekeline son verip Yaeger'i aramak ve bilgi almak istedi, fakat sonra vazgeçti. Kabin memurunun getirdiği buz gibi martiniyi yudumla</p>

      <p>maya başladı ve yine pencereden dışarıya baktı. Beklemesi ve oraya gittiğinde, Yaeger ve Lily'den doğrudan bilgi alması daha iyi olacaktı.</p>

      <p>Venator o paha biçilmez hazinelerini saklamadan önce hangi nehre girmişti acaba? Kanada'da St. Lawrence ve Arjantin'deki La Plata arasındaki bölgede Atlantik'e dökülen yaklaşık bin nehirden biri olabilirdi bu. Ama Yaeger, teorik olarak Serapisin, sonradan New Jersey olan kıyıların yakınlarında su aldığını ve onarım yaptığını söylemişti. Bilinmeyen nehir güneyde, Chesapeake Körfezi'ne akan nehirlerin çok daha güneyinde olmalıydı.</p>

      <p>Venator, filosunu Meksika Körfezi'ne getirip, Mississippi Nehri'ne sokmuş olabilir miydi acaba? Bugünün akıntısı, kuşkusuz, bin altı yüz yıl önceki akıntıdan farklı olmalıydı. Belki de Venezuela'da Orinoco'ya seyretmişlerdi. Orada iki yüz mil gitmiş olabilirlerdi. Belki de Amazon'a girmişlerdi.</p>

      <p>Bunları düşünürken, kendi kendine gülümsedi. Junius Venator'un Amerika kıtasına geldiği kesin olarak kanıtlandığı takdirde, tüm tarih kitaplarında değişiklikler yapmak ve yeni bölümler yazmak gerekecekti. O zaman, Leif Eriksson ve Kristof Kolomb'un önemleri de azalacaktı.</p>

      <p>Kabin memuru yanına gelip kemerini bağlamasını söyleyince düşüncelerinden sıyrıldı.</p>

      <p>Uçak alacakaranlıkta burnunu aşağıya vermiş, Andrews Hava Kuvvetleri Ussü'ne doğru uzun süzülüşüne başlamıştı. Birkaç dakika sonra Washington'un ışıklarını arkada bıraktılar ve piste indiler. Pitt, Lady Flamborough mürettebatının onun için yaptığı alüminyum bastona dayanarak merdiveni indi ve apronun betonuna ayak bastı.</p>

      <p>Hala Kâmil uçaktan indi ve ona veda etti, kendisi aynı uçakla New York'a uçacaktı.</p>

      <p>"Seni anılar hazinemde saklayacağım Dirk Pitt."</p>

      <p>"Bir türlü yemeğe çıkamadık ama."</p>

      <p>"Kahire'ye geldiğinde, yemeği ben ısmarlayacağım, unutma."</p>

      <p>Senatör Kahire sözünü duymuş ve yanlarına gelmişti. "Kahire mi dediniz, Bayan Kâmil? New York'a gitmiyor musunuz?"</p>

      <p>Hala Kâmil, güzel Nefertiti'ye yaraşır bir gülümsemeyle ona baktı ve "Genel Sekreterlik'ten istifa edip Mısır'a döneceğim," dedi. "Ülkemde demokrasi ölmek üzere Senatör. Halkımın arasında olursam, onlara daha yararlı olabileceğime inanıyorum."</p>

      <p>"Peki, ya Yezid ne olacak?"</p>

      <p>"Başkan Hasan onu tutuklatıp ev hapsine mahkûm edeceğine yemin etti."</p>

      <p>Senatör kaşlarını çattı ve "Çok dikkatli olmalısınız," dedi. "Yezid çok tehlikeli ve ne yapacağı hiç belli olmayan bir adam."</p>

      <p>Hala Kâmil hafifçe gülümsedi ve "O olmazsa, başka manyaklar her zaman vardır Senatör," dedi. Sonra Senatör'e sarıldı. "Başkanınıza söyleyin, Mısır hiçbir zaman manyak fanatiklerin ülkesi olmayacaktır."</p>

      <p>"Bunu Başkan'a ileteceğim, merak etmeyin."</p>

      <p>Hala Kâmil, Pitt'e döndü ve onun yeşil gözlerine baktı. Bu adama âşık olmak üzereydi ve ondan hemen uzaklaşması gerekiyordu. Pitt'in ellerini tuttu ve gözlerini kaldırıp, onun yaşını belli etmeyen yüzüne bakarken bacaklarının titrediğini hissetti. Bir an için, kendisini onun kollarında, çıplak vücudunu okşarken tahayyül etti. Fakat hemen bu düşünceyi zihninden uzaklaştırdı. Çok uzun süre aklından çıkmayacak küçük bir macera yaşamıştı onunla, ama hepsi o kadarla kalmalıydı, Mısır'a olan aşkını, bir erkekle paylaşamayacağını biliyordu.</p>

      <p>Onun hayatı kendisine ait değildi artık, sadece acı, eziyet ve fikirlik çekmiş insanlara aitti.</p>

      <p>Pitt'in dudaklarını hafifçe öptü ve "Beni sakın unutma," diye fısıldadı.</p>

      <p>Pitt ne diyeceğini bilemiyordu, bir şeyler söylemek üzere ağzını açtı, ama Hala Kâmil arkasını dönmüş ve uçağın merdivenlerinin yolunu tutmuştu çoktan. Genç adam, sadece dalgın gözlerle merdivene bakmakla yetindi. Hala Kâmil, birkaç saniyede basamakları tırmandı ve uçağın kapısından girip kayboldu.</p>

      <p>Senatör ikisi arasındaki ilişkiyi anlamıştı, ama bu konuda ağzını açmadı ve oğlunun yanına yaklaşıp, "Seni hastaneye götürecek ambulans geldi," dedi.</p>

      <p>Pitt dalgın gözlerle kapanmakta olan uçak kapısına bakıyordu. "Hastane mi?" diye mırıldandı. O sırada pilot, gaz kolunu ileriye itmiş ve türbin devrini artırıp aprondan piste doğru taksi yapmaya başlamıştı.</p>

      <p>Pitt başındaki ve yüzündeki sargıları ani bir hareketle çıkarıp uçağın jet egzozuna doğru fırlattı ve havada uçuşmalarını seyretti. Cevabını, ancak uçağın pistten kesilip tırmanışa geçmesinden sonra verdi. "Hastaneye filan gitmiyorum baba."</p>

      <p>Senatör oğlunun inadını ve sadece aklına estiğini yapan bir adam olduğunu bildiği halde, "Biraz abartmıyor musun oğlum?" dedi.</p>

      <p>Pitt, "Beyaz Saray'a nasıl gideceksin?" diye sordu.</p>

      <p>Senatör yüz metre kadar ilerde duran bir helikopteri gösterdi. "Sununla işte. Başkan benim için göndermiş."</p>

      <p>"Beni de NUMA'ya atar mısın?"</p>

      <p>Senatör, "Gayet tabii," diyerek başını salladı. "Atma sözcüğünü mecazi anlamda kullandın, değil mi?"</p>

      <p>Pitt sırıtarak babasına baktı. "Sadist espri anlayışımın bana kimden miras kaldığını ille hatırlatacaksın yani baba."</p>

      <p>Senatör kolunu oğlunun beline doladı ve gülerek, "Hadi gel bakalım çılgın herif," diye söylendi. "Sana helikoptere kadar yardım edeyim."</p>

      <p>Pitt asansörde, NUMA'nin bilgisayar merkezine doğru çıkarken, midesinde garip bir sancı vardı sanki. Asansör durup da dışarıya çıktığında, Lily'yi kendisini bekler buldu.</p>

      <p>Genç kadın onu gülümseyerek karşıladı, fakat bitkin halini, yüzündeki yarayı ve bastona dayanarak yürüdüğünü görünce birden şaşırdı ve yüzü soluverdi. Ama Pitt'in moralini bozmamak için kendini çabuk toparladı ve gülümsedi.</p>

      <p>"Evine hoşgeldin denizci."</p>

      <p>Koştu ve kollarını Pitt'in boynuna doladı. Pitt birden sendeledi ve yüzünü acıyla buruşturup başını yana eğdi.</p>

      <p>"Özür dilerim."</p>

      <p>Pitt koluyla onu sardı ve "Yok canım, önemli değil," diyerek dudaklarından öptü. Sakalı Lily'nin yüzüne batıyordu, ama cin ve erkeksi kokusu, genç kadının aklını başından almaya yetmişti.</p>

      <p>Lily, "Eve haftada bir kere gelen erkeklere ne denir bilmem," dedi.</p>

      <p>"Bekleyen kadınlar için de söylenen şeyler var. Bunları sonra konuşuruz. Ben yokken Hiram'la bir şeyler bulabildiniz mi bari?"</p>

      <p>Genç kadın onu elinden tutup bilgisayar merkezine götürürken, "Bunu sana Hiram söylesin, daha iyi," diyerek gülümsedi.</p>

      <p>Yaeger bürodan fırladı ve Pitt'in yaralarına hiç aldırmadan ve ona bir hoş geldin bile demeden doğruca konuya girdi.</p>

      <p>"Onu bulduk dostum!"</p>

      <p>Pitt inanamıyormuş gibi, "Neyi?" diye sordu. "Nehri mi?"</p>

      <p>"Sadece nehri değil. Sanırım seni hazinenin bulunduğu yerin iki mil kare kadar yakınlarına götürebilirim."</p>

      <p>"Nerede bu yer?"</p>

      <p>"Texas'ta. Roma isimli küçük bir sınır kasabası."</p>

      <p>"Roma mı? Yani şu bildiğimiz Roma gibi mi?"</p>

      <p>Yaeger sırıtarak onun yüzüne baktı, “İtalyan'ın başkenti gibi yedi tepeli olduğundan Roma adını vermişler oraya. Aslında alçak, önemsiz tepeler, ama bölgede Roma devri eserlerinin bulunduğuna dair raporlar da var. Bazı tanınmış arkeologlar bunu önemsiz sayıyorlar, ama bence oldukça önemli."</p>

      <p>"O halde nehir de... "</p>

      <p>Yaeger başını salladı ve “İspanyolca'da Rio Bravo olarak bilinen, fakat bu tarafta ismi Rio Grande olan nehir işte."</p>

      <p>Pitt nehrin ismini tekrarlarken, her hecenin üzerine duruyor, düzinelerce yanlış tahmin ve spekülasyondan sonra gerçeği bulduklarına bir türlü inanamıyordu. "Rio Grande, öyle mi? Demek Rio Grande Nehri ha!"</p>

      <p>Yaeger suratını astı ve "Evet," dedi. "Ama bu bulgu, bazıları için hiç de iyi olmayacak."</p>

      <p>Pitt şaşkın gözlerle ona baktı. "Neden böyle diyorsun?"</p>

      <p>Yaeger başını iki yana salladı ve "Çünkü," diyerek onun yüzüne baktı, "Çünkü burada yaşayan Texaslllar, bin altı yüz yıllık bir hazinenin üzerinde yıllarca hiçbir şeyden habersiz oturduklarını öğrenince ne yaparlar bilemiyorum doğrusu."</p>
    </div>
  </div>
</body>
</html>
