<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>31</h2>

      <p>Beechcraft jet uçağı, Denver dışındaki Buckley Meydanı'ndan kalkıp düz uçuş trtifaina doğru tırmanırken, jet motorlarının gürültüsü biraz azaldı. Uçak, rotasını büyük ovalara doğru çevirirken, karlı tepeleriyle Kayalık Dağlar arkada kalmış, gittikçe küçülüyordu.</p>

      <p>Dale Nichols, "Başkan, geçmiş olsun dileklerini iletiyor," dedi. "Olanları öğrenince oldukça kızdı."</p>

      <p>Schiller başını salladı. "Kızmak ne kelime, küplere bindi."</p>

      <p>Nichols, "Daha iyi koruma önlemleri alınmadığı için sizden özür diliyor," diye devam etti. "ABD'de bulunduğunuz sürece güvenliğinizin en iyi şekilde sağlanması için elinden gelen her şeyi yapacağına söz verdi."</p>

      <p>Hala Kâmil, "Ona teşekkürlerimi iletin lütfen," dedi. "Ondan, beni korurken ölen ajanların aileleri için gereken her şeyin yapılmasını rica ettiğimi de söyleyin."</p>

      <p>Nichols, "Bunun yapılacağından emin olabilirsiniz," dedi.</p>

      <p>Hala'nın üzerinde yeşil çizgili, beyaz bir kadife eşofman vardı. Sırtını yastığa dayamış, yatakta oturuyordu. Sağ bileği alçıya alınmıştı. Yatağının karşısına sıralanmış olan Nichols, Julius Schiller ve Senatör Pitt'e ayrı ayrı baktı. "Sizin gibi çok meşgul üç devlet adamının Kolorado'ya gelip benimle beraber New York'a uçması benim için bir şereftir baylar," dedi.</p>

      <p>"Yapabileceğimiz başka bir şey varsa..."</p>

      <p>"Ülkenizde bulunan bir yabancının bekleyeceğinden çok daha fazla misafirperver davrandınız, çok teşekkür ederim."</p>

      <p>Senatör Pitt, "Kedi gibi dokuz canlısınız," dedi.</p>

      <p>Kadın hafifçe gülümsedi. "O canlardan ikisini oğlunuza borçluyum Senatör. Onda, hiç beklenmediği bir anda doğru yerde bulunabilme yeteneği var."</p>

      <p>"Dirk'in antika arabasının halini gördüm. Canlı kalmanız mucize doğrusu."</p>

      <p>Hala, "Çok güzel bir arabaydı," diyerek içini çekti. "Parçalanması beni çok üzdü."</p>

      <p>Nichols hafifçe öksürerek, "Yarın BM'de yapacağınız konuşma konusuna gelebilir miyiz acaba? "diye sordu.</p>

      <p>"Gelebiliriz tabii, ama İskenderiye Kütüphanesi eserleriyle ilgili kesin kanıtlar bulabildiniz mi?"</p>

      <p>Nichols bataklığa saplanmış bir adamın çaresiz yüz ifadesiyle diğerlerine baktı. Senatör araya girerek onu bu durumdan kurtardı. "Gerektiği gibi büyük bir araştırma yapamadık ne yazık ki. Dört gün önceki bildiklerimizden fazla bir şey bilmiyoruz."</p>

      <p>Nichols düşünceli bir tavırla, "Başkan... umut ediyordu ki..." diye başladı, fakat Hala, "Zahmet etmeyin Bay Nichols," diyerek gözlerini Schiller'e çevirdi. "Rahat olun, konuşmamda İskenderiye Kütüphanesi eserlerinin yakında bulunacağından da bahsedeceğim."</p>

      <p>"Fikrinizi değiştirdiğinize sevindim."</p>

      <p>"Başımdan geçenlerden sonra, hükümetinize borçlu sayılırım."</p>

      <p>Nichols oldukça rahatlamış görünüyordu. "Konuşmanız, Başkan Hasan'a, Ahmed Yezid karşısında destek verecek ve Mısır milliyetçiliğini aşırı dincilere karşı güçlendirecektir."</p>

      <p>Senatör, "Fazla umutlanma," dedi. "Biz sadece çökmekte olan bir kalede gedikleri kapamaya çalışıyoruz."</p>

      <p>Schiller, "Planının başarısızlıkla sonuçlandığını öğrendiğinde, Yezid'in yüzünü görmek için bir maaşımı verirdim doğrusu," diyerek gülümsedi. "Ama bunun intikamını almak isteyeceğinden eminim."</p>

      <p>Nichols, "Ben sanmıyorum," dedi. "FBI, ölen teröristlerle Yezid arasındaki ilişkiyi ortaya çıkarır ve uçak kazasında ölenleri de ona bağlayabilirse, Mısır nüfusunun terörizmi lanetleyen büyük çoğunluğu ondan desteğini çekecektir. Bu durumda, uluslararası kamuoyunu da karşısına alacağından Bayan Kâmil'e tekrar saldırmadan önce iyice bir düşünmesi gerekecektir."</p>

      <p>Hala, "Bay Nichols bir noktada haklı," diyerek söze karıştı. "Mısırlıların çoğu Sünni Müslümandır ve İranlı Şiiler gibi kanlı devrimcilikten hoşlanmazlar. Çoğu, demokratik bir hükümetten dinsel bir yönetime yavaş yavaş geçişi yeğler. Yezid'in kanlı yöntemlerini be Bir süre durup soluklandıktan sonra, "Ama ikinci noktada aynı fikirde değilim," diye devam etti. "Yezid ben ölünceye kadar rahat etmeyecektir. Bundan vazgeçmeyecek kadar biridir o. Belki de şu anda yeni bir suikast planı hazırlamaya başlamıştır bile."</p>

      <p>Senatör, "Bayan Kâmil haklı olabilir beyler," dedi. “İstihbaratımız Yezid'i çok yakından izlemeli ve her hareketini kontrol altında tutmalıdır."</p>

      <p>Schiller, "BM'deki konuşmanızdan sonra ne yapacaksınız?" diye sordu.</p>

      <p>"Bu sabah hastaneden ayrılmadan önce, Washington büyükelçiliğimiz ataşelerinden biri, Başkan Hasan’ın bir mektubunu getirdi. Başkan, onunla buluşup görüşmemi istiyor."</p>

      <p>Nichols, "Bizim sınırlarımız dışına çıkarsanız, güvenliğinizi garantileyenleyiz," dedi.</p>

      <p>"Bunu anlıyorum, fakat endişelenmeniz için bir neden yok. Başkan Sedat'ın öldürülmesinden sonra Mısır güvenlik güçleri çok daha etkili çalışmaya başladılar."</p>

      <p>Schiller, "Onunla nerede buluşacağınızı öğrenebilir miyiz?" diye sordu. "Yoksa bu bizi ilgilendirmez mi?"</p>

      <p>Hala, gülümseyerek, "Yok canım," diye cevap verdi. "Gizli bir buluşma olmayacak bu, ama yine de medyadan gizlenecek. Başkan Hasan'la, Uruguay'da Punta del Este'de yapılacak ekonomi toplantısında görüşeceğim."</p>

      <p>Her tarafı parçalanmış ve üzerinde bir sürü mermi deliği bulunan Cord, garajın bir kenarında duruyordu. Esbenson ağır adımlarla arabanın çevresinde bir tur attı ve üzgün bir ifadeyle başını iki yana salladı.</p>

      <p>"Bu ilk kez başıma geliyor. Daha yeni bitirdiğim klasik bir arabayı, iki gün sonra yeniden adam etmek zorundayım."</p>

      <p>Boynunda bir boyun desteği, bir kolu askıda ve kulağı bandajlı olan Giordino, "Ne yaparsın işte, çok kötü bir gün geçirdik," dedi.</p>

      <p>"Hâlâ hayatta olmanız bile bir mucize."</p>

      <p>Pitt'in başına atılan altı dikiş dışında yara beresi yoktu, o dikişlerin büyük bir kısmını da saçları örtüyordu zaten. Pitt araba sanki yaralanmış bir ev hayvanıymış gibi, eliyle radyatörü okşadı ve hafif bir sesle, "Onu bu kadar sağlam yaptıkları için şanslı sayılırız," dedi.</p>

      <p>Lily garajın ofisinden topallaya topallaya Pitt'in yanına geldi. Sol yanağı çürük içindeydi ve sağ gözü morarmıştı.</p>

      <p>Yaeger telefonda."</p>

      <p>Pitt, başını salladı ve elini Esbenson'un omzuna koydu, "Arabayı eskisinden de iyi yapacağına inanıyorum, dostum."</p>

      <p>Esbenson, "Bu iş ancak altı ayda biter ve biraz da tuzluya mal olur, bunu bilmeni isterim," dedi.</p>

      <p>Pitt güldü ve "Zaman ve para sorun değil dostum," dedi, "Bu kez masrafları hükümet ödeyecek." Döndü ve büroya girip telefonu aldı. "Hiram merhaba, bir şeyler mi buldun?"</p>

      <p>Yaeger Washington'dan, "Sadece bir durum raporu," diye cevap verdi. "Baltık Denizi ve Norveç kıyılarını taradın, ama kayda değer bir şey yok. Serapis haritasına uygun bir jeolojik bölge bulamadım. Rufinus'un bahsettiği barbarlar ilk Vikinglere pek benzemiyorlar. Adam, İskitlere benzeyen, ama onlardan daha esmer olan insanlardan söz ediyor."</p>

      <p>Pitt, "Bu benim de kafamı karıştırdı," dedi. "İskitler Orta Asya' dan gelmişler. Açık tenli ve sarışın olmaları zaten mümkün değil."</p>

      <p>"Norveç ve Rusya'nın kuzey sularında bilgisayar araştırmasını sürdürmenin bir yararı olacağını pek sanmıyorum."</p>

      <p>"Haklısın, İzlanda'ya ne diyorsun? Vikingler oraya ancak beş yüz yıl sonra gittiler. Rufinus, Eskimoları mı kastetti acaba? Ne dersin?"</p>

      <p>Yaeger, "Hayır," dedi. "Bunu araştırdım. Eskimolar, İzlanda'ya hiç göç etmemişler, ayrıca çamlardan da bahsetmiş, İzlanda'da böyle ağaçlar yok. Unutma, dünyanın en zorlu denizinde altı yüz millik bir seyrüseferden söz ediyorsun. Deniz tarihi kayıtları açık: Romalı denizciler kıyılardan iki günden fazla ayrılmamışlar. İdeal koşullarda, en yakın Avrupa kıyılarından seyahat, bir dördüncü yüzyıl gemisiyle ancak dört buçuk gün sürebilirdi." halde nereye bakacağız?"</p>

      <p>"Afrika kıyılarını tekrar tarayacağım. Bir şeyler kaçırmış olabilirim. Akdeniz insanlarına göre esmer sayılabilecek insanların yaşadığı ve yine onlara göre sıcak sayılabilecek tek bölge Afrika gibi görünüyor."</p>

      <p>"Ama Serapis m Grönland'a kadar nasıl gittiğini hâlâ bilmiyoruz.</p>

      <p>"Rüzgârlar ve akıntılarla ilgili bir araştırma, bize ipucu verebilir."</p>

      <p>Pitt, "Bu akşam Washington'a uçuyorum," dedi. "Yarın tekrar ararım."</p>

      <p>Yaeger, "O zamana kadar bir şey bulabilirim belki," dedi, ama sesinden pek umutlu olmadığı anlaşılıyordu.</p>

      <p>Pitt telefonu kapayıp ofisten çıkarken, Lily yüzünde bir umut ifadesiyle ona baktı. Fakat Pitt'in yüz ifadesinden, durumu hemen anladı.</p>

      <p>"Haberler iyi değil mi?" diye sordu.</p>

      <p>Pitt omuzlarını silkti ve "Şimdilik bir şey yok," diye cevap verdi.</p>

      <p>Lily onun kolunu tutarak, "Yaeger üstesinden gelir, merak etme," dedi.</p>

      <p>"Mucize yaratamaz ama."</p>

      <p>Giordino sağlam kolundaki saatine baktı. "Uçağa ancak yetişiriz. Gidelim."</p>

      <p>Pitt, Esbenson'un yanına gitti ve gülümseyerek elini sıktı. "Onu yeniden canlandır, olur mu? Hepimizin hayatını kurtardı."</p>

      <p>Esbenson Pitt'e baktı ve "Bir daha onu kayak pistlerinde sürmeyeceğine ve mermilerden koruyacağına söz verirsen olur," dedi.</p>

      <p>"Tamam söz veriyorum."</p>

      <p>Onlar gittikten sonra, Esbenson arabanın arka kapısını açmak istedi, fakat kapı kolu elinde kalınca, "Aman Tanrım!" diye mırıldandı, "Şunun haline bak."</p>
    </div>
  </div>
</body>
</html>
