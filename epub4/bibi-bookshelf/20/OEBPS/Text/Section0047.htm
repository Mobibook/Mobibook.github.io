<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>49</h2>

      <p>Giordino, "Orada en azından bir milyon buzdağı vardır," dedi sıkıntılı bir sesle. "Bu iş günler alabilir."</p>

      <p>Albay Hollis de aynı şekilde umutsuzdu. "Yine de bakalım," dedi. "LadyFlamboroug'nun üstkısmına ve boyutlarına uygun bir buzdağı görürüz belki."</p>

      <p>Gunn, "Antarktika buzullarının düz olduğunu unutmayın," dedi. "Plastik örtü altındaki palavra üstü yapı, birkaç sivri tepeli bir buzul gibi görünecektir."</p>

      <p>Dillinger'ın gözü, büyüteç ardında dört kat büyük görünüyordu. Binbaşı, "Ayrıntılar şaşırtıcı," diye mırıldandı. "Şu bulutların ötesinde de ne olduğunu görebilirsek çok daha iyi olacak tabii."</p>

      <p>Hepsi, Sounder'ın haberleşme odasındaki küçük masanın çevresine toplanmışlar, 'Casper'dan gelen büyük, renkli fotoğrafı inceliyorlardı. Keşif uçağının çektiği fotoğraf, yer istasyonunda değerlendirilmiş ve uçağın inişinden yaklaşık kırk dakika sonra, geminin lazer alıcı sistemi kanalıyla gönderilmişti.</p>

      <p>Ayrıntıların net bir şekilde görüldüğü fotoğrafta, yarımadanın doğu tarafında Larsen Bankizi'nden ayrılmış buzdağları görünüyordu ve batıda, Graham Arazisi açıklarındaki buzulların yakınlarında da yüzlercesi vardı.</p>

      <p>Pitt'in dikkatiyse başka bir noktada yoğunlaşmıştı. Kenarda oturmuş, dizlerine serdiği bir deniz haritasını inceliyordu. Arada bir başını kaldırıp onların konuşmalarına kulak veriyor, fakat konuşmuyordu.</p>

      <p>Hollis başına bir kulaklık geçirmiş olan Kaptan Stewart'a döndü ve 'Casper'ın kızılötesi fotoğrafı ne zaman gelir acaba?" diye sordu.</p>

      <p>Stewart eliyle, konuşamayacağını bildirdi ve kulaklığı kulaklarına bastırıp, Washington CIA merkezindeki sesi dinlemeyi sürdürdü. Konuşma bitince Hollis'e döndü ve "Langley foto laboratuvarı, yarım dakika sonra göndereceğini bildirdi," diye cevap verdi.</p>

      <p>Hollis odanın içinde dolaşmaya başladı ve harita üzerinde mesafeleri ölçen Pitt'e baktı. Albay gemide bulunduğu birkaç saat içinde, NUMA uzmanlarından pek çok şey öğrenmişti. Gemidekiler, Pitt'ten âdeta bir efsane kahramanı gibi bahsediyorlardı.</p>

      <p>Kaptan Stewart, “İşte geliyor," dedi ve alıcıdan çıkan, gazete büyüklüğündeki fotoğrafı beklerken, başındaki kulaklığı çıkardı. Birkaç saniye sonra fotoğraf, masanın üzerine konmuş ve herkes merakla Antarktik Yarımadası'nın üst bölümünü incelemeye başlamıştı.</p>

      <p>Stewart, "CIA foto laboratuarındaki uzmanlar ısıya hassas özel filmi bilgisayarla termograma çevirmişler," diye izah etti. "Kızılötesi ısı farklılıkları çeşitli renklerde gösterilmiş. Siyah, en soğuk yerleri gösteriyor. Isı artışı koyu mavi, açık mavi, yeşil, san ve kırmızı olarak gösteriliyor ve en sıcak da beyaz bölgeler oluyor."</p>

      <p>Dillinger, "Lady Flamborough ne renk görülür acaba?" diye sordu.</p>

      <p>"Sarıyla yeşil arasında sanırım."</p>

      <p>Pitt araya girdi ve "Koyu maviye yakın olabilir."</p>

      <p>Herkes aniden döndü ve şaşkınlıkla ona baktı.</p>

      <p>Hollis, "Öyle olursa onu hiç bulamayız, kendini belli etmez," diye söylendi. "Boşuna uğraşıyoruz."</p>

      <p>Gunn, "Jeneratörler ve motorlardan yayılan ısı çim sahadaki bir golftopu gibi belli olacaktır," diye ısrar etti.</p>

      <p>"Makine dairesi kapatılmışsa bu dediğin olmaz."</p>

      <p>Dillinger, "Yani gemide hiçbir şey çalışmıyor mu?" diye sordu.</p>

      <p>Pitt başını salladı ve bir süre düşündükten sonra, "Burada hâlâ, karşı takımın teknik direktörünü iyi değerlendiremeyenler var," dedi.</p>

      <p>Odadaki beş adam, önce birbirlerine, sonra da Pitt'e baktılar. Onun bir açıklama yapmasını bekliyorlardı. Pitt, dizlerindeki haritayı bıraktı ve ayağa kalktı. Masaya gidip haritayı alarak ikiye katladı; sadece Şili'nin alt ucunu açıkta bırakmıştı.</p>

      <p>Herkesin kendisine baktığını görünce, "Pekâlâ," diye başladı. "Gemideki şekil, görünüm ya da rota değişikliklerinin, uyduların bölge üzerinden geçişinden hemen sonra olduğuna dikkat ettiniz mi acaba?"</p>

      <p>Gunn, “İşte hassas planlamanın bir başka örneği," diyerek araya girdi. "Bilimsel bilgi toplayan uyduların yörüngeleri, dünyadaki ülkelerin yaklaşık yarısı tarafından izlenir. Yani bilgiler hemen herkese açıktır."</p>

      <p>Hollis, "Pekâlâ,"dedi. "Teröristlerin lideri de uyduların geçiş zamanlarını ve kameraların kendilerine yöneltildiği saatleri biliyordu diyelim, peki ama ne var bunda?"</p>

      <p>"Bildiği için, kızılötesi fotoğraf çekimini engellemek amacıyla tüm güç kaynaklarını kapattı. Ayrıca ısının, plastik örtüyü kaplayan buz tabakasını eritmesine de engel oldu böylece."</p>

      <p>Beş kişiden dördü Pitt'in teorisini kabul etmişti, fakat Gunn onun söylediklerinde bir hata olduğunu belirtti. "Yarımada çevresindeki sıfır altı ısıları unutmuş görünüyorsun," dedi. "Gemide güç kaynakları kapanır ve ısınma sistemi çalışmazsa, herkes birkaç saat içinde ölür. Yani, teröristler rehinelerini öldürürken, kendileri de intihar mı edecekler diyorsun?"</p>

      <p>Giordino, "Rudi iyi bir noktaya değindi," dedi. "Gemide biraz ısınma olmadan ya da kalın giysiler giymeden yaşayamazlar."</p>

      <p>Pitt gülerek onlara baktı ve "Rudi'yle yüzde yüz aynı fikirdeyim," dedi.</p>

      <p>"Kendi kendine ters düşüyorsun," dedi Hollis, Pitt'i kızdırmak istercesine. "Mantıklı ol biraz."</p>

      <p>"Bunda mantıksızlık yok ki; Lady Flamborough Antarktika'ya girmedi. "</p>

      <p>Hollis başını iki yana salladı ve suratını asıp, "Antarktika'ya girmemişmiş," dedi. "Gerçekleri inkâr mı edeceksin yani? Son uydu fotoğrafında gemi, Horn Burnu ile Antarktik Yarımadası’nın ucu arasındaydı ve güneye seyrediyordu. Buna ne diyeceksin bakalım?"</p>

      <p>Dillinger da, "Gidecek başka yeri de yoktu," diye ekledi.</p>

      <p>Pitt, Macellan Boğazı çevresine dağılmış adaları haritada parmağıyla göstererek, "İddiaya girmek isteyen var mı?" diye sordu.</p>

      <p>Hollis kaşlarını çattı ve bir süre düşündü. Derken kaşlarını kaldırdı, bir şey gelmişti aklına. Birden gözleri parladı, artık anlamıştı. "Geriye döndü," diye söylendi.</p>

      <p>Pitt, "Rudi numarayı çaktı," dedi. "Teröristler intihar etmek niyetinde değillerdi ve kızılötesi fotoğraf çeken uçak ve uydulara yakalanmak da istemiyorlardı. Buz tabakasına gitmeyi de düşünmüyorlardı. Rotayı kuzeybatıya çevirdiler ve Horn Burnu üzerindeki kıraç adalara yöneldiler."</p>

      <p>Gunn rahatlamış görünüyordu, "O bölgede ısı Tierra del Fuego'daki kadar düşük değildir," dedi. "Gemideki herkes hiç kuşkusuz çok üşür, rahatsız olur ama yine de hayatta kalabilir."</p>

      <p>Giordino, "O halde buzdağı gibi görünmek niye?" diye sordu.</p>

      <p>"Buzdağından kopmuş küçük bir buz parçası olarak görünmek istiyorlardı."</p>

      <p>Giordino kızılötesi fotoğrafa baktı ve "Bu kadar kuzeyde de buzul var mı yani?" diye sordu.</p>

      <p>Pitt, "Burada, Punta Arenas'ta durduğumuz yerden sekiz yüz kilometre mesafeye kadar, birçok buzul, dağlardan ağır ağır inip denize karışıyor," dedi.</p>

      <p>Hollis, "Pekâlâ, onun nerede olduğunu düşünüyorsun?" diye sordu.</p>

      <p>Pitt, Tierra del Fuego'nun batısındaki adaları gösteren bir harita aldı ve "Uydu'nun son belirlemesinden sonra, Lady Flamborough'un gidebileceği iki yer olabilir," dedi. Haritada iki ismin yanlarına X işareti koydu ve devam etti, "Bu yerin doğrudan güneyinde Italia ve Sarmiento Dağları'ndan akan buzullar var."</p>

      <p>Hollis, "Oraları izleme hattı dışında kalıyor," dedi.</p>

      <p>Pitt, "Ama petrol kuyularına yakın," dedi. "Alçak irtifadan uçacak bir petrol şirketi uçağı, sahte buz örtüsünü görebilir. Teröristlerin yerinde olsaydım, yüz altmış kilometre daha kuzeybatıya giderdim. Bu durumda, Santa Inez Adası buzulunun yakınlarında olurlardı."</p>

      <p>Dillinger haritada bir süre bu küçük adanın girintili çıkıntılı yüzey şekillerini inceledi, sonra renkli fotoğrafa baktı, fakat Şili'nin güney ucu bulutlarla kaplıydı. Onu kenara itti ve büyüteçle Pitt'in arama bölgesini belirlemek için katladığı kızılötesi resmin üst yarısını incelemeye başladı.</p>

      <p>Bir süre sonra, gülümseyerek başını kaldırdı. "Doğa Ana buz sivri burunlu ve yuvarlak kıçlı yapmıyorsa, hayalet gemimizi buldum demektir."</p>

      <p>Hollis büyüteci onun elinden kaptı ve minik, uzunca şekli inceledi. "Şekil benziyor ve Pitt'in dediği gibi, hiç ısı radyasyonu da yok. Tam bir buzul gibi, hiç ısı dalgası yaymıyor. Tamamen siyah değil, ama çok koyu mavi bir okuma."</p>

      <p>Gunn da eğilip baktı ve "Evet görüyorum," diyerek başını salladı. "Buzulun aktığı fiyort, küçük adacıklarla dolu bir körfeze boşalıyor. Buzdağından kopmuş, bir ya da iki tane de orta büyüklükte buzul var. Suda fazla buz parçası yok." Durdu ve düşündü, gözlük camlarının arkasındaki gözlerinde kuşku dolu bir ifade vardı. "Acaba neden doğrudan buzulun ön duvarının tam altına demirlediler?"</p>

      <p>Pitt gözlerini kıstı ve eğilerek, "Dur bir bakayım," dedi. Dillinger'le Gunn'ın aralarına girip büyüteçle baktı ve sonra öfkeyle doğruldu.</p>

      <p>"Ne gördün?" diye sordu Kaptan Steward.</p>

      <p>"Gemideki herkesi öldürmek niyetindeler."</p>

      <p>Stewart şaşkın gözlerle diğerlerine baktı ve "Nerden biliyor?" diye sordu.</p>

      <p>Giordino buz gibi bir ses tonuyla, "Buzulda çatlama olup, koca bir buzdağı geminin üzerine yıkıldığında, gemi olduğu gibi, hem de ezilerek dibi boylayacaktır," diye söylendi. "O zaman kimse onu bulamaz."</p>

      <p>Dillinger Pitt'e düşünceli bir ifadeyle baktı ve "Daha Önce ellerinde fırsat varken öldürmemelerine rağmen, şimdi durup dururken öldüreceklerine inanıyor musun?" diye sordu.</p>

      <p>Pitt, "İnanıyorum," dedi.</p>

      <p>"Peki daha önce değil de neden şimdi?"</p>

      <p>"Tüm bu kandırmacalar, değişiklikler, zaman kazanmak içindi. Bu gemi kaçırma eyleminin emrini kim verdiyse, bazı nedenlerle Başkan Hasan ve de Lorenzo'nun sağ kalmalarını istiyordu. Bunun nedenini de şu anda bilemem..."</p>

      <p>Hollis, "Ben tahmin edebiliyorum," diyerek araya girdi. "Bu işin arkasında Ahmed Yezid var. Başkan Hasan ve BM Genel Sekreteri Hala Kâmil'in teröristlerce kaçırılıp öldürüldüğünün sanıldığı açıklamasından hemen sonra Mısır'da hükümeti devirip yönetimi ele geçirdikten sonra da, istihbaratının, gemiyi bulduğunu ve teröristlerle temas kurup rehineleri kurtarmaya çalışacağını söyleyerek dünya kamuoyunun takdirini kazanacaktı."</p>

      <p>Giordino dişlerinin arasından, "Kurnaz orospu çocuğu!" diye küfretti. "Başkan de Lorenzo ve Senatör Pitt'i de kurtarıp, belki de Barış Ödülü'ne aday gösterilecekti."</p>

      <p>Pitt, "Ama sanırım, Hasan ve Kâmil Mısır'a dönerlerken korkunç bir kazaya uğrayıp ölebilirlerdi. Yezid eminim bunu da düşünmüştür," dedi.</p>

      <p>"Tabii bu sayede hâlâ insanların gözüne bir melek kadar masum görünecektir," dedi Giordino.</p>

      <p>"Hiç kuşkun olmasın," dedi Pitt. "Son gelen bilgilere göre, Mısır'da silahlı kuvvetler tarafsızlığını koruyormuş ve hükümet de istifa etmeyip görevine devam ediyormuş."</p>

      <p>Hollis başını salladı, "Evet, Yezid'in planı şimdilik ortada kaldı," dedi.</p>

      <p>Pitt, "Evet, şu anda çok güç durumda olduğunu biliyor," dedi. "Elinde şimdi ne oyalama taktiği kaldı, ne de ardına sığınabileceği bir maske. Şimdi ya Lady Flamborogh'yu gerçekten batıracak ya da istihbarat örgütlerinin olayı gün yüzüne çıkarmalarını bekleyecek."</p>

      <p>Hollis, "Çok mantıklı bir teori," dedi.</p>

      <p>Gunn, "Yani biz burada oturup gevezelik ederken, teröristlerin lideri buzulla Rus ruleti oynuyor," diye mırıldandı. "Belki de şu an da mürettebat ve yolcuları içerde kilitli bırakıp, bir botla ya da helikopterle kaçmışlardır."</p>

      <p>Dillinger, "Belki de kaçtıkları tekneyi göremedik," diye mırıldandı.</p>

      <p>Hollis onun gibi düşünmüyordu. Küçük bir kâğıda birkaç rakam yazıp Stewart'a uzattı. "Kaptan, bu frekanstan bizim telsizciyi arayıp benim ve Binbaşı'nın acele bir brifing için havalimanına döneceğimizi söyler misin lütfen?"</p>

      <p>Pitt, "Biz de gelmek istiyoruz," dedi.</p>

      <p>Hollis başını iki yana salladı. "Sivilleri bu işe bulaştıramam, sizler saldırı eğitimi görmediniz. Talebiniz reddedilmiştir."</p>

      <p>"Babam o gemide."</p>

      <p>"Hollis, "Üzgünüm," dedi, ama hiç de üzülmüş görünmüyordu, "bunu aklından çıkar."</p>

      <p>Pitt buz gibi bir ifadeyle Hollis'e baktı. "Washington'a edeceğim bir telefonla bütün kariyerinizi mahvedebilirim."</p>

      <p>Hollis dişlerinin arasından, "Siz hep böyle tehditle mi iş görürsünüz Bay Pitt," diyerek bir adım attı. "Biz futbol oynamıyoruz. On iki saat içinde o geminin güvertelerinde bir sürü ceset olabilir. Ben ve birliğim, görevimizi gereği gibi yapıyorsak, Washington'a bin telefon vız gelir." Durdu ve Pitt'e doğru bir adım daha attı. "Sizin tüm yaşamınız boyunca öğrenemeyeceğiniz kadar pis oyun bilirim. Sizi çıplak ellerimle parçalara ayırabilirim..."</p>

      <p>Odada ki hiçbiri nasıl olduğunu anlayamamıştı. Elleri iki yanda, sakin sakin duran Pitt yıldırım gibi bir hareketle kırk beş kalibrelik Colt tabancasını çekmiş ve namluyu Hollis'in kasığına dayamıştı.</p>

      <p>Dillinger onun üzerine atılmak istedi. Fakat Giordino, görünüşünden umulmayacak bir çeviklikle onun arkasına geçmiş ve güçlü kollarını Binbaşı'ya sarıp, onu etkisiz hale getirivermişti.</p>

      <p>Pitt sakin bir tavırla, "Size geçmişimizi özetleyerek vaktinizi almayacağız Albayım," dedi. "Ama bana inanın Rudi, Al ve ben, korkunç bir çatışmada kendimizi savunmasını biliriz, işinize karışmayacağız, buna söz veriyorum. Sanırım Özel Operasyon Birliği'nizle, Lady Flamborough'yu kombine bir hava ve deniz saldırısı şeklinde ele geçirmeyi planlıyorsunuz. Biz karada kalacak ve operasyonunuzu uzaktan izleyeceğiz, hepsi bu."</p>

      <p>Hollis korkmamıştı, ama şaşırmış görünüyordu. Pitt'in böyle koca bir otomatik tabancayı bu kadar çabuk nasıl çektiğini anlamamıştı.</p>

      <p>Gunn, "Pitt sizden fazla bir şey istemiyor Albayım," dedi. "Biraz mantıkla bu işi halledebiliriz sanıyorum."</p>

      <p>Hollis öfke saçan gözlerle Pitt'e baktı ve "Beni öldürebileceğine bir an bile inanmadım," dedi.</p>

      <p>"Doğru, ama bundan sonraki seks yaşamın biraz aksayabilirdi."</p>

      <p>"Kimsiniz siz? Yoksa hepiniz 'şirket'ten misiniz?"</p>

      <p>Giordino başını salladı ve "CIA mi?" dedi. "Yok canım bizi oraya almadılar, biz de NUMA'ya katıldık işte."</p>

      <p>Hollis'in şaşkınlığı geçmemişti. Başını iki yana salladı ve "Hiçbir şey anlamıyorum," diye homurdandı.</p>

      <p>Pitt, "Anlamana da gerek yok Albayım," dedi. "Anlaştık mı?"</p>

      <p>Hollis bir süre düşündü. Sonra öne doğru eğildi ve burnunu, acemi bir ere talimat veren bir çavuş gibi Pitt'in yüzüne yaklaştırıp, "Pekâlâ," dedi. "Sizi bir Osprey'e koyup, gemiden on kilometre mesafeye göndereceğim. Daha yakına girerseniz, sürpriz saldırı özelliğimizi kaybederiz. Oradan yürüyerek geminin bulunduğu yere gelebilirsiniz ve umarım biz de, siz gelinceye kadar operasyonu tamamlamış oluruz."</p>

      <p>Pitt, "Tamam, oldu bu iş," dedi.</p>

      <p>Hollis geriledi ve Giordino'ya bakıp, "Yardımcımı bırakırsan sevinirim," dedikten sonra tekrar Pitt'e döndü, "Şimdi gidiyoruz. Şu anda, yani hemen bizimle gelmediğiniz takdirde burada kalırsınız. Çünkü komuta uçağına bindiğimiz andan itibaren beş dakika içinde tüm birlik havalanmış olacaktır."</p>

      <p>Pitt tabancasını Hollis'in kasığından çekti ve "Hemen arkanızda olacağız," dedi.</p>

      <p>Giordino, Dillinger'ın sırtına hafifçe vurdu ve "Ben Binbaşı'yla birlikte olacağım," diyerek güldü. "Aynı yolun yolcusuyuz ne de olsa.</p>

      <p>Dillinger suratını buruşturdu ve "Hiç sanmam," dedi. "Senin yolun lağımdan geçiyor, benim yolumunsa oradan geçmediği kesin."</p>

      <p>Oda on beş saniyede boşalmıştı. Pitt hemen kamarasına koşup seyahat çantasını aldı ve sonra kaptan köprüsüne gidip Kaptan Stewart'ı gördü.</p>

      <p>"Sounder Santa Inez'e ne zaman varır?"</p>

      <p>Stewart haritanın başına geçip hızlı bir hesaplama yaptı. "Azami süratle gidersek, dokuz-on saat içinde buzulun yakınlarında oluruz.</p>

      <p>Pitt, "Pekâlâ, sakın yol kesmeyin, şafak vakti orada olmalısınız," dedi.</p>

      <p>Stewart, Pitt'in elini sıkarken, "Dikkatli ol tamam mı?" dedi. "Merak etme kendime iyi bakarım."</p>

      <p>O sırada biraz ilerde durmakta olan, gemideki bilim adamlarından biri yanlarına geldi. Adam orta boylu biriydi, zenciydi ve suratına âdeta perçinlenmiş gibi duran ciddi bir ifadesi vardı. Adı Clayton Findley'ydi ve davudi bir sesle konuşuyordu. "Özür dilerim Baylar," dedi. "Biraz önce Santa Inez Adası'ndan mı bahsettiniz? Yoksa yanlış mı duydum?"</p>

      <p>Pitt başını salladı ve "Evet, doğru duydun Clayton," dedi. "Buzul yakınlarında eski bir çinko madeni vardır. Şili hükümeti üretim desteğini çekince kapanmıştı."</p>

      <p>Pitt şaşırmıştı, "Adayı bilir misin?"diye sordu.</p>

      <p>Findley başını salladı. "Bir Arizona maden şirketinin şefi jeoloşirket harcamaları düşük tutarak buradan para kazanacağını düşünüyordu. Benimle beraber birkaç mühendisi araştırma yapmamız için oraya gönderdiler. O cehennem çukurunda üç ay kaldım. Fakat çalıştırılmaya değer bulmadık ve maden bir süre sonra kapandı."</p>

      <p>Pitt, adamın yüzüne baktı ve "Silahla aran nasıldır?" diye sordu.</p>

      <p>"Bir zamanlar ava çıkardım."</p>

      <p>Pitt onu kolundan tuttu ve "Clayton, dostum," dedi. "Seni bize Tanrı göndermiş olmalı."</p>
    </div>
  </div>
</body>
</html>
