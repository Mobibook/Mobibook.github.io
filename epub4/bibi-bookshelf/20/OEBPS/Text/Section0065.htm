<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>67</h2>

      <p>Uzun Mercedes limuzin, İskenderiye limanındaki yat kulübü rıhtımında durdu ve Robert Capesterre, şoförün açtığı kapıdan yavaşça indi. Üzerindeki mükemmel pamuklu beyaz yazlık takım elbise, açık mavi gömlek ve aynı renk kravatla Topiltzin'e hiç benzemiyordu.</p>

      <p>Bir adamın gösterdiği merdivenden inip iskeleye bağlı tekneye atladı. Yumuşak minderlere oturup arkasına yaslandı ve limanla, bir zamanlar 135 m yüksekliğinde olan ve Dünyanın Yedi Harikası'ndan biri olarak kabul edilen İskenderiye Feneri nin kalıntılarını seyretmeye koyuldu.</p>

      <p>Tekne, limanın hemen dışında ve uzun, beyaz plajın açıklarında demir atmış büyük bir yata doğru gidiyordu. Capesterre, bu yatın güvertesinde birkaç kez gezinmişti ve boyunun 45 metre olduğunu biliyordu. Hollanda'da inşa edilmiş olan lüks yat, uçağı andıran hatlarıyla harika bir tekneydi. Hiç karaya uğramadan okyanus geçebiliyor ve otuz mil hız yapıyordu.</p>

      <p>Küçük tekne, motorcunun usta bir manevrasıyla yata yanaştı. Güverteye çıkan Capesterre, ipek gömlek, şort ve sandalet giymiş bir adam tarafından karşılandı ve birbirlerine sarıldılar.</p>

      <p>Paul Capesterre, "Hoşgeldin kardeşim," dedi. "Görüşmeyeli çok uzun zaman oldu, değil mi?"</p>

      <p>"Öyle ya. Çok iyi görünüyorsun Paul. Birkaç kilo almışsın galiba."</p>

      <p>"Evet, beş kilo aldım."</p>

      <p>Robert, "Seni üniformasız görmek garip geldi bana," dedi.</p>

      <p>Paul, omuzlarını silkti ve "Ahmed Yezid'in Arap kıyafetinden geldi," dedi. "Sen de harika görünüyorsun. Üzerinde Aztek kıyafeti yok, hayrola?"</p>

      <p>Robert, "Topiltzin tatilde," dedi ve başıyla yatın güvertesini işaret ederek, "Bakıyorum Theodore Amca'nın yatını ödünç almışsın," diye ekledi.</p>

      <p>Paul Capesterre, kardeşini alıp yemek salonuna götürürken, "Aile uyuşturucu işini bıraktıktan sonra, amca bu yatı pek kullanmıyor," dedi. "Hadi gel de bir şeyler yiyelim. Artık şampanya içtiğini öğrenince, Theodore Amca’nın mahzeninden birkaç şişe aldım."</p>

      <p>Robert, şampanya kadehini alırken, "Başkan Hasan'ın seni ev hapsine aldırdığını sanıyordum," diyerek kardeşinin yüzüne baktı.</p>

      <p>Bu villayı satın almamın nedeni, altında bir tamir atölyesine açılan yüz metrelik bir tünel olmasıydı."</p>

      <p>"Kuşkusuz atölye de sana ait."</p>

      <p>"Gayet tabii, değil mi?"</p>

      <p>Robert kadehini kaldırdı. "Annemle babamın büyük projesine içelim."</p>

      <p>Paul başını salladı. "Benim Mısır'daki durumumla kıyaslanırsa, senin Meksika'daki durumun çok daha iyi şu anda."</p>

      <p>"Lady Flamborough olayındaki fiyaskoda senin bir suçun yok. Planı aile onayladı. Amerikalıların o kadar kurnaz ve zeki olabileceklerini nasıl bilebilirdik ki?"</p>

      <p>Paul, öfkeli bir sesle, "O sersem Süleyman Aziz Ammar her şeyi berbat etti," diye söylendi. "Salak herif."</p>

      <p>"Olaydan kurtulan var mı?"</p>

      <p>"Ajanlarımız, Ammar ve senin şu Kaptan Machado da dahil olmak üzere çoğunun öldüklerini rapor etmişler. Kalanlar da tutuklanmış, ama olayın bizimle bağlantısını bilmiyorlarmış."</p>

      <p>"Şanslı sayılırız, değil mi? Machado ve Ammar öldüğüne göre, olayla bağlantımızı kimse kanıtlayamaz. Her şeyi bilen sadece onlardı."</p>

      <p>"Ama Başkan Hasan ipuçlarını değerlendirdi ve beni ev hapsine mahkûm etti işte."</p>

      <p>Robert, "Evet," diyerek başını salladı. "Ama elinde kesin kanıt olmadan sana bir şey yapamaz, değil mi? Böyle bir şeye kalkışırsa, destekçilerin ayağa kalkar ve ortalığı birbirine katarlar. Aile, şimdilik sessiz kalmanı ve en azından bir yıl beklemeni tavsiye ediyor. Rüzgârın uygun yönden esmesini beklemeliyiz."</p>

      <p>Paul, başını salladı. "Rüzgâr, şimdilik Hasan, Hala Kâmil ve Ebu Hamid'in arkalarından esiyor, onları destekliyor."</p>

      <p>"Biraz sabırlı olmalısın kardeşim. Senin bu dini hareketin, bir süre sonra seni nasıl olsa parlamentoya taşıyacaktır, hiç merak etme."</p>

      <p>Paul, gözlerinde kurnazca bir ifadeyle kardeşine baktı. "İskenderiye Kütüphanesi'nin hazinelerinin bulunması, işleri biraz hızlandırabilir."</p>

      <p>Robert, başını salladı. "Son haberleri okudun mu?" "Evet, Amerikalılar, hazinenin saklandığı yerin Texas'ta olduğunu iddia ediyorlarmış."</p>

      <p>"Eski jeoloji haritaları senin için çok avantajlı olabilir. Eğer o haritalarda gerçekten de zengin maden ve petrol rezervleri gösteriliyorsa, Mısır'ın ekonomisini kurtaracağını söyleyerek puan toplayabilirsin."</p>

      <p>Paul, "Bunu ben de düşündüm tabii," dedi. "Beyaz Saray'ın, ortaya çıkacak eski eser ve bilgileri, anlaşma yapmak için kullanmayı düşündüğünü öğrendim. Hasan, hazinenin küçük bir kısmı için Amerikalılara yalvarırken, ben halkın önüne çıkar ve her şeyin atalarımıza ve dolayısıyla da Mısır halkına ait olduğunu söyleyerek destek alabilirim." Bir süre sustu ve gözlerini kısıp düşündükten sonra, "Şeriat kurallarından yararlanıp, anlamlı ve etkili konuşarak halkı arkama alabilir ve Hasan'ın hükümetini devirebilirim sanıyorum."</p>

      <p>Robert, "Konuşurken, söylediklerine dikkat et ve sakın açık verme," diyerek güldü. "Hıristiyanlar parşömen rulolarının bir kısmını M.S. 391'de yakmış olabilirler, ama unutma ki, kütüphaneyi 646'da tamamen tahrip edenler onlar değildi."</p>

      <p>Garsonun somon füme ve İran havyarı getirdiğini görünce sustular ve önlerine konan tabaklardan bir süre sessizce yemeklerini yediler. Sonra Paul, kardeşine baktı ve "Hazineden çıkanları ele geçirme işinin sana ait olduğunu biliyorsun herhalde, değil mi?" diye sordu.</p>

      <p>Robert, kadehinin kenarından ona baktı, "Bana mı diyorsun, Topiltzin'e mi?"</p>

      <p>Paul, hafif bir kahkaha attı ve "Tabii ki Topiltzin'e," dedi.</p>

      <p>Robert, kadehini masaya bıraktı ve ellerini dua edecekmiş gibi kaldırdı. Gözleri, hipnotize olmuş gibi garip bir şekilde bakıyordu ve insanın içini ürperten, boğuk bir sesle konuşmaya başladı.</p>

      <p>"On binlerce, yüz binlerce insan ayaklanacak. Tek vücut olarak nehri geçecek, Amerikalıların bizden çaldığı toprakları ve o topraklarda gömülü olan her şeyi geri alacağız. Birçoğumuz ölecek, yaralanacak, ama tanrılar, Meksika'ya ait olanları geri almamızı istiyorlar." Sustu, ellerini indirdi ve sırıtarak kardeşine baktı. "Biraz daha çalışmam gerekiyor tabii."</p>

      <p>Paul, onu alkışlarken, "Galiba benim konuşma metnimi çaldın," dedi.</p>

      <p>Robert, çatalıyla bir parça balık alıp ağzına attı. "Ne olur? Biz bir aile değil miyiz? Bu balık harika, kilolarca yiyebilirim." Şampanyasından bir yudum aldıktan sonra, "Peki ama bu hazineyi ele geçirdik diyelim, sonra ne olacak?" diye sordu.</p>

      <p>"Ben sadece haritaları istiyorum. Ele geçirilen tüm antikalar aileye kalır ve zengin antika meraklılarına, koleksiyonculara satılır. Tamam mı?"</p>

      <p>"Tamam, anlaştık."</p>

      <p>Garson, bir şişe konyakla iki kadeh ve bir kutu puro getirip masanın üzerine bıraktı. Paul, bir puro alıp ağır ağır yaktı ve kardeşine bakarak derin bir nefes çekti. "Bu eski eserleri nasıl ele geçireceksin?"</p>

      <p>Robert, konyak kadehini elinde hafifçe çevirirken, “İktidara geldikten sonra Amerikan sınır eyaletlerine silahsız bir saldırı planlamıştım," dedi. "Şimdi önümüze böyle bir fırsat çıktı işte. Organizasyonu harekete geçirince, kentlerdeki fakirler ve köylüler, bulundukları yerlerde bir araya getirilip toplanacaklar ve kuzeye, Roma, Texas'a taşınacaklardır. Sanıyorum Rio Grande'nin bizim tarafın topraklardan dört gün içinde, üç yüz, belki de dört yüz bin kişi toplayabiliriz."</p>

      <p>"Amerikalıların karşı koymaları konusunda ne düşünüyorsun?"</p>

      <p>"Texas'daki güvenlik güçleri, şerif kuvvetleri ve silahlı kuvvetler, bu kadar büyük kalabalıklar karşısında bir şey yapamazlar. Akın akın gidenlerin ön saflarına, kadınları ve çocukları koyacağız. Amerikalılar Vietnam'da köyleri basıp insanları öldürmüş olabilirler, ama komşu bir ülkedeki silahsız sivillere dokunamazlar. Beyaz Saray'ı da uluslararası medya kanalıyla sindirebilirim sanıyorum. Başkan, güvenlik güçleri ve silahlı kuvvetlerine ateş emri veremez. Böylece, binlerce insan, Roma'ya saldırıp o toprakları ve hazinenin bulunduğu yeri kolayca ele geçirebilecektir."</p>

      <p>"Bu binlerce insanın başında Topiltzin mi olacak?"</p>

      <p>"Evet, onlara ben liderlik edeceğim."</p>

      <p>"O tepede, hazinenin bulunduğu yerde ne kadar dayanabilirsin acaba?"</p>

      <p>"Eski eser uzmanlarının, maden ve petrol yataklarını gösteren haritaları değerlendirmeleri ne kadar sürecekse o kadar kalabilirim sanıyorum."</p>

      <p>Antik eserlerin okunmaları ve haritaların değerlendirilmeleri haftalarca sürebilir. O kadar uzun kalamazsın orada. Amerikalılar seninkileri birkaç gün içinde toparlayıp sınırın karşı tarafına atabilirler."</p>

      <p>Robert, peçeteyle ağzını silerek, "Hayır," dedi. "Elyazması ve diğer eserleri yakıp tahrip edeceğimi söylersem hiçbir şey yapamazlar. Evet, uçağım yakıt ikmalini tamamlamıştır. Hemen Meksika'ya dönüp işe başlasam iyi olacak."</p>

      <p>Paul, kardeşine baktı; gözlerinde sevgi ve saygı ifadesi vardı. "Amerikalıları böyle köşeye kıstırabilirsen mükemmel olur. Sevdim bunu. "</p>

      <p>Robert güldü ve "Bağımsızlık Savaşı'nda İngiliz istilasından sonra, Amerika Birleşik Devletleri'ni istila edecek en muazzam kalabalık olacak bu," dedi.</p>
    </div>
  </div>
</body>
</html>
