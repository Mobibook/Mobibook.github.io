<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>48</h2>

      <p>Delta-kanatlı keşif uçağı, Antarktik Yarımadası üzerinde 20.000 metre irtifada, yoğunluğu azalmış havada, saatte 3.200 km süratle süzülüyordu. Gerektiğinde bunun iki katı irtifada, iki katı hızla uçabilirdi, ama pilot hem yakıttan tasarruf etmek, hem de kameraların iyi görüntü alması için gaz kolunu yüzde kırkta tutuyordu.</p>

      <p>Daha önce yapılmış, titanyum kanatları ve gövdesi çivit mavisi olan keşif uçağı SR-71 Blackbird'ün aksine, daha ileri teknolojiyle yapılmış olan SR-90’ın, çok dayanıklı, sert ve hafif plastikten yapılmış kanat ve gövdesi gri-beyaza boyanmıştı. Çizgi film 'Sevimli Hayaletten esinlenerek, 'Casper' ismi verilen uçağın, gözle ya da radarla görülebilmesi hemen hemen olanaksızdı.</p>

      <p>Uçağın beş kamerası bir saat içinde ve tek geçişte, ABD'nin yarısını fotoğraflayabilirdi. Renksiz, renkli, kızılötesi, üç boyutlu ve daha yeni tekniklerle fotoğraf çekebilen kamera sistemleri, çok gizliydi ve henüz sivil fotoğrafçılar tarafından bilinmiyordu.</p>

      <p>Yarbay James Slade'e fazla bir iş düşmüyordu ve Kaliforniya'daki Mojave Çölündeki üsten havalandıktan sonra uzun, sıkıcı bir keşif uçuşu başlamıştı. Otopilottan çıkıp kumandaları aldığı süre, sadece havada yakıt ikmaliyle sınırlıydı. 'Casper'in motorlarının yakıt harcaması fazlaydı ve uçuşun her iki bacağında da, tankerlerden iki kez havada yakıt ikmali yapmıştı.</p>

      <p>Slade aletleri tek tek gözden geçirdi. 'Casper' yeni üretilmiş bir uçaktı ve marifetlerini henüz yeni yeni göstermeye başlamıştı. Uçağın normal rotasında seyrettiğini görerek rahatlayan Slade uçuş tulumunun cebinden elektronik bir oyun çıkarıp oynamaya başladı.</p>

      <p>Bir süre sonra oyundan sıkıldı ve başını hafifçe uzatarak aşağıya, donmuş Antarktika'ya baktı. Buzlar, kayalar ve deniz, insanın içine garip duygular veren bir manzara oluşturuyordu. Bu görüntü yirmi kilometre yukardan belki hoştu ama Slade aşağıdaki korkunç soğuğun etkisini de çok iyi biliyordu, çünkü bir zamanlar, Güney Kutbu'ndaki bir bilimsel araştırma istasyonuna ikmal malzemesi taşımıştı.</p>

      <p>Orada tükürüğünün, daha yere düşmeden donup kaldığını gözleriyle görmüştü. O buz gibi sert rüzgârları da unutamıyordu. İnsan, 160 km.'lik rüzgâr hamlelerini, kendi gözleriyle görüp hissetmeden bunun nasıl bir şey olduğunu anlayamazdı.</p>

      <p>Slade bazı insanların bu donmuş topraklara neden bu kadar düşkün olduğunu anlayamıyordu doğrusu. Bunu öğrenmek için, bir gün bir seyahat acentesine gidip, kutuplara yakın bir otelde yer ayırtmayı bile düşünebilirdi.</p>

      <p>Slade bunları düşünürken, kokpitteki üç hoparlörün birinden bir kadın sesi duyuldu. "Lütfen dikkat. Yetmiş derece enlem ve yetmiş derece boylamın kesiştiği, uçuş bacağınızın dış limitlerini aşmak üzeresiniz. Otopilottan çıkın ve yüz seksen derece geriye dönün... Şimdi. Dönüş için uçuş başı bilgisayara verilmiştir. Lütfen uygun kodu girin, iyi uçuşlar."</p>

      <p>Slade talimatı uyguladı ve ağır bir dönüşe girdi. Bilgisayar dönüş başına kilitlendiğinde, kumandaları tekrar otopilota bağladı ve koltuğunda biraz daha yayıldı.</p>

      <p>Uzun süreli keşif görevleri uçan tüm diğer pilotlar gibi, o da hoparlörden sesi duyulan, fakat kendisi bilinmeyen kadını düşünüyordu. Ortalıkta onun, yüz kilo ağırlığında, altmış yaşlarında ve çirkin bir kadın olduğu söylentisi dolaşıyordu. Ama Slade böyle bir sesin sahibinin yaşlı ve çirkin olmasının imkânsız olduğunu düşünüyordu. Sigourney Weaver gibi bir kadın olmalıydı. Hatta belki de Sigourney Weaver'in ta kendisiydi.</p>

      <p>Bir süre sonra yine deniz üzerinde uçmaya başlamıştı. Alet bordasındaki göstergeleri kontrol etti ve her şeyin normal olduğunu görünce, cebinden elektronik oyun aletini çıkarıp yeniden oynamaya başladı.</p>

      <p>Tierra del Fuego'nun gri bulutlarla kaplı olduğunu görünce başını salladı. O berbat ülkeyi tanırdı; yani oraya gitmemişti ama coğrafya kitaplarından rüzgârlı, karlı ve yağmurlu, berbat bir yer olduğunu öğrenmişti. O sıkıcı toprakları görmediğine de memnundu. Casper'ın kızılötesi kameralarının nasıl olsa o bulutları delip, aşağıda ne varsa fotoğrafladığını biliyordu.</p>

      <p>Kaptan Collins, Ammar'ın maskeli yüzüne bakarken, gözlerini ondan kaçırmamak için kendini zorluyordu. Teröristin gözlerinde, korkunç, insanlıkdışı ve iblisçe bir ifade vardı.</p>

      <p>Onun da kendisine baktığını görünce, "Gemimi ne zaman bırakacaksın, öğrenebilir miyim?" diye sordu.</p>

      <p>Ammar elindeki fincanı tabağa koyup ağzını bir peçeteyle kuruladı ve "Sana bir fincan çay ikram edebilir miyim Kaptan?" diye sordu.</p>

      <p>Collins sakin bir tavırla, "Ancak mürettebatıma ve yolculara da verirsen kabul edebilirim," diye cevap verdi. Beyaz yazlık üniforması içinde titriyor, ama yine de dimdik duruyordu.</p>

      <p>Ammar boş fincanı itti ve "Zaten bu cevabı bekliyordum," diyerek arkasına yaslandı. "Adamlarımı tanımaktan memnun olacaksın, sanıyorum yarın akşamüzeri gidebilirim. Biz gitmeden gemiyi ele geçirme gibi bir çılgınlık yapmazsanız, kimseye bir şey olmaz ve sen de tekrar kumandayı alırsın."</p>

      <p>"Gemiyi ısıtsan ve herkese yiyecek bir şeyler versen iyi olur. Kimsede kalın giysi yok ve battaniye sayısı da çok az. İnsanlar günlerdir aç ve musluklar da donduğundan susuzlar. Sağlık sorunları başladı."</p>

      <p>Ammar filozofça bir ifadeyle, "Acı çekmek insan ruhuna iyi gelir," dedi.</p>

      <p>Collins ona ters ters bakarak, "Saçmalığın dikâlâsı," dedi.</p>

      <p>Ammar omzuna umursamaz bir tavırla silkerek, "Öyle diyorsan, öyledir," diye cevap verdi.</p>

      <p>"Ne diyorsun sen be adam, bu gemide bir sürü hasta ve ölümün eşiğinde insan var."</p>

      <p>Ammar hiç aldırmıyordu. "Mürettebat ya da yolcularının soğuk veya açlıktan öleceklerini hiç sanmıyorum. Sadece otuz saat kadar daha rahatsız olacaklar, o kadar işte."</p>

      <p>"Buzdağı çatlayıp üzerimize yığılırsa hiçbirimiz kurtulamayız."</p>

      <p>"Bir şey olmaz, o buzdağı sağlam görünüyor."</p>

      <p>"Sen hiçbir şey anlamıyorsun. O buzdağı üzerimize çökerse, Lady Flamborough, on katlı bir binanın altında kalmış bir otomobil gibi ezilip yok olur."</p>

      <p>"Gemiyi ısıtma riskini göze alamam. Plastik üzerindeki ince buz tabakası erir ve yerimiz belli olur. Uyduların ısı farklılıklarına duyarlı kızılötesi kameraları hemen fotoğrafımızı çekip dünyaya yayınlar, işimiz biter."</p>

      <p>Collins'in yüzü öfkeden kıpkırmızı oldu. "Sen ya aptal ya da delisin. Bunu yapmakla ne kazanıyorsun ki? Yoksa bizleri bir yerde hapiste olan arkadaşlarını kurtarmak için rehine olarak mı tutuyorsun, söyle? Dediğin gibi, bir süre sonra bizi burada bırakıp gideceksen, amacın nedir?"</p>

      <p>"Sen fazla meraklı bir adamsın Kaptan, ama görevine bağlısın, bunu takdir ediyorum. Amacımın ne olduğunu pek yakında öğreneceksin merak etme. "Ammar ayağa kalktı ve Collins'in arkasında duran adama işaret etti. "Kaptanı gözaltına alın."</p>

      <p>Collins gitmek istemiyordu. "Zavallı insanların acılarını azaltmak için biraz çay, çorba ya da herhangi bir şey veremez misin?"</p>

      <p>Ammar yemek salonundan çıkarken, dönüp ona bakmadı bile. "Elveda Kaptan. Bir daha görüşmeyeceğiz."</p>

      <p>Ammar haberleşme odasına gittiğinde, İbn Telmuk dünya haber merkezlerinden gelen telem mesajlarına bakıyordu. Telsizci gelen bir telsiz mesajını alırken, mesaj aynı zamanda bir banda kaydediliyordu. Telsizle telem operatörleri portatif bir jeneratörle çalışıyordu.</p>

      <p>İbn Telmuk, Ammar'ı görünce başını hafifçe eğdi ve telemden uzun bir kâğıdı yırtıp aldı. Sonra, "Dünyanın her yerinde medya, durmadan Lady Flamborough'nun kayboluşundan bahsediyor," dedi. "Kurtarma gemileri Uruguay açıklarında sualtı araştırmalarına başladılar. Kutlarım seni Süleyman, tüm dünyayı aldattın. Batı dünyası gerçeği öğreninceye kadar biz sağ salim Kahire'ye varmış oluruz, öyle değil mi?"</p>

      <p>Ammar, "Mısır'dan ne haberler var?" diye sordu.</p>

      <p>"Henüz bir şey yok. Hasan'ın hükümeti hâlâ iş başında. Göstericilerin üzerine güvenlik kuvvetlerini göndermemekle akıllılık ettiler. Kardeşlerimizden bir grup, bir otobüs dolusu Cezayirliyi Kahire'de bir gösteri yürüyüşü için giderlerken yanlışlıkla havaya uçurup kan dökmüşler. Otobüsü, göstericileri dağıtmak için gönderilen polis otobüsü sanmışlar. Kahire radyo ve televizyonları Ahmed Yezid'in hareketinin, İranlı fanatik Müslümanlarla bağlantılı olduğunu söylüyorlar. Hasan hükümetinin çekilmesini talep eden hiçbir şey yok henüz."</p>

      <p>Ammar, "O otobüs olayında şu salak Halid Fevzi'nin parmağı var," diye homurdandı. "Silahlı kuvvetlerin durumu ne?"</p>

      <p>"Savunma Bakanı Ebu Hamid, Başkan Hasan ve Hala Kâmil'in cesetlerini görmeden kendini tehlikeye atmak istemiyor."</p>

      <p>"Yani bu durumda, Yezid'in hükümeti devirmesi kolay değil gibi."</p>

      <p>Telmuk başını salladı ve "Bir haber daha var," diye devam etti. "Yezid, Lady Flamborough'nun batmadığı ve teröristlerle görüşüp, herkesi kurtarabileceği açıklamasında bulunmuş. Hatta Amerikalıları etkilemek için daha da ileri giderek, Senatör Pitt'in hayatına karşılık kendi hayatını ortaya sürebileceğini bile söylemiş.</p>

      <p>Ammar içinden korkunç bir öfke dalgasının kabarmakta olduğunu hissetti. Böyle durumlarda daha iyi düşünebiliyordu. Bir süre sessiz kaldı ve sonra İbn Telmuk'a baktı, "Yezid bizi sattı," dedi.</p>

      <p>İbn Telmuk başını salladı. "Evet Yezid seni kullandı ve sana ihanet etti."</p>

      <p>"Hasan'ı, Kâmil'i ve diğerlerini öldürmemi o yüzden istemedi demek. Machado ve adamlarının, beni, seni ve adamlarımızı ortadan kaldırmalarını bekliyordu, o zamana kadar onları sağ tutmamızı istedi."</p>

      <p>Telmuk, "Yezid ve Topiltzin rehineleri öldürmeyerek ne kazanmak istiyorlar acaba?" diye sordu.</p>

      <p>"İki Cumhurbaşkanı, Birleşmiş Milletler Genel Sekreteri ve önemli bir Amerikalı devlet adamının kurtarıcıları olarak uluslararası kamuoyunun ve liderlerin hayranlığını kazanacaklar ve rakiplerinin karşısında daha da güçlenecekler. Ülkelerinde hükümeti rahatça devirip, kan dökmeden iktidara gelebilecekler. Böylece, dünya kamuoyu da onlara daha olumlu bakacak tabii."</p>

      <p>İbn Telmuk başını iki yana salladı ve "Desene bizi akbabalara yem yapıyorlar."</p>

      <p>Ammar başını salladı, "Zaten Yezid bu eylem ve daha öncekiler konusunda konuşmamızı önlemek için, işin başından beri ölmemizi istiyordu."</p>

      <p>"Peki ama Kaptan Machado ve ekibi ne olacak? Bizi öldürdükten sonra onları sağ bırakırlar mı acaba?"</p>

      <p>"Sanmıyorum. Meksika'ya döndükten sonra Topiltzin onları da halleder."</p>

      <p>"Ama önce gemiden ve adadan kaçmaları gerekiyor."</p>

      <p>Ammar, "Evet," dedi düşünceli bir ifadeyle ve telsiz odasının içinde öfkeli adımlarla dolaşmaya başladı. "Yezid'in zekâsını, kurnazlığını iyi değerlendiremediğim için kendime kızıyorum. Machado'nun, Arjantin'deki güvenli bir havameydanına kaçacağımızı bilmediğini sanıyor ve onu küçümsüyordum. Ama Meksikalı dostumuz Yezid'in desteğiyle kendi kaçışlarını ayarlamış bile." halde, bizi şimdiye kadar neden öldürmedi?"</p>

      <p>"Çünkü Yezid'le Topiltzin ona bizi öldürme emri vermedi ve rehine kurtarma görüşmelerine hazır olana kadar da vermeyecek." Ammar, birden döndü ve elini telsizcinin omzuna koydu. Adam,</p>

      <p>kulaklığını çıkardı ve ona baktı. Telsizciye, "Gemiye gönderilen herhangi bir mesaj var mı?" diye sordu.</p>

      <p>Mısırlı telsizci şaşkın bir ifadeyle, "Bunu sormanız garip," dedi. "Latin dostlarımız da on dakikada bir gelip aynı soruyu soruyorlardı. Onların ne kadar aptal olduklarını düşündüm. Buraya gelecek bir mesaj, hemen Amerikan ve Avrupalı istihbarat dinleme ünitelerince belirlenir ve pozisyonumuzu birkaç saniye içinde bulabilirler."</p>

      <p>"Yani kuşkulu hiçbir şey yok öyle mi?"</p>

      <p>"Şimdiye kadar hiçbir mesaj gelmedi, gelse bile şifreli gelir."</p>

      <p>"Pekâlâ şimdi telsizi kapa, ama Meksikalılar senin yine dinlediğini sansınlar. Mesaj olup olmadığını sorduklarında numara yap ve bir şey olmadığını söyle onlara tamam mı?"</p>

      <p>Telmuk, Ammar'ın yüzüne baktı ve "Bana söyleyeceğin bir şey var mı Süleyman?" diye sordu.</p>

      <p>"Machado'nun ekibini sıkı takibe al. Onlara dostça davran ki, bir şeyden kuşkulanmasınlar. Salondaki barı aç ve onlara içki ikram et. En berbat nöbet görevlerini bizimkilere ver de, onlar biraz rahatlayıp gevşesinler."</p>

      <p>"Bize saldırmadan önce işlerini bitirecek miyiz?"</p>

      <p>Amma gözlerinde sadistçe bir ifadeyle ona baktı ve "Hayır," dedi. "Bu işi buzula bırakacağız."</p>
    </div>
  </div>
</body>
</html>
