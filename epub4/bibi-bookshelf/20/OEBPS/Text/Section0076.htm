<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:m="http://schemas.microsoft.com/office/2004/12/omml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>77</h2>

      <p>Başkan ve yanındakiler, gördüklerinin etkisinden kurtulamamış bir şekilde Washington’a dönerlerken, şafak söküyor ve nehrin üzerindeki hafif sis tabakası yükseliyordu. Rio Grande Vadisi güneşin ilk ışıklarıyla aydınlanmaya başlamıştı.</p>

      <p>Pitt ve Lily, isimsiz Tepe'nin zirvesinde oturmuş sabahın nemli havasını içlerine çekerken Roma'daki bazı evlerin sönen ışıklarını seyrediyorlardı. Manzara Grant Wood'un yağlıboya tablolarını andırıyordu.</p>

      <p>Lily, Pitt'in gözlerine bakıp gülümsedi; sert ve öfkeli bakışlar, yerini yumuşak ve düşünceli bir ifadeye bırakmıştı. Pitt, güneşin ışıklarını fark etmiyor gibiydi, ama sıcaklığını yüzünde hissediyordu. Lily, onun zihninin yine geçmişe gittiğini anlamıştı.</p>

      <p>Lily, Pitt'in hiçbir kadının tam anlamıyla sahip olamayacağı bir erkek olduğunu anlamıştı. Pitt, denizkızlarının güzel şarkılarına kanmayıp, onların tuzağına düşmeyen eski denizcileri andırıyordu. Bir kadının bütün kalbiyle sevip arzulayacağı, ama asla evlenemeyeceği bir adamdı o. İlişkilerinin yavaş yavaş eski hızını kaybetmekte olduğunu seziyor, bir sabah uyanıp da onun gittiğini anlayacağı güne kadar birlikteliklerinin her dakikasının tadını çıkarmak istiyordu. Pitt'in, bir gün ansızın yeni bir maceranın peşinden gideceğinden emindi.</p>

      <p>Lily, başını Pitt'in omzuna yasladı ve "Etikette ne yazıyordu?" diye sordu.</p>

      <p>"Etikette mi?"</p>

      <p>"Al ve senin hani şu çok ilgilendiğiniz parşömen rulosu tüpünün üzerindeki metal etiketten bahsediyorum."</p>

      <p>Pitt gözleri uzaklara dalmış olarak, "Orada, yeni bazı hazinelerle ilgili olabilecek şeyler var, ama hayal kırıklığı da yaratabilir," diye mırıldandı.</p>

      <p>"Nerede olabilirmiş bu yeni hazine?"</p>

      <p>"Deniz dibinde. Tüpün üzerinde, Değerli Yükleri Olan Batmış Gemi Enkazlarının Kayıtlan' yazıyordu."</p>

      <p>Lily başını kaldırıp onun yüzüne baktı. "Bir denizaltı hazinesinin haritası mı yani?" diye sordu.</p>

      <p>Pitt sanki orada değilmiş gibi, dalgın gözlerle, "Her zaman, her yerde bir hazine vardır," dedi rüyada gibi bir sesle.</p>

      <p>"Ve tabii ki sen de gidip onu bulacaksın, değil mi?"</p>

      <p>Pitt döndü ve gülümsedi. "Aramanın zararı olmaz, değil mi? Ama Sam Amca bana pek boş zaman bırakmıyor. Bir süre sonra, Brezilya yağmur ormanlarında altın kent El Dorado'yu aramaya başlayacağım."</p>

      <p>Genç kadın anlayışlı bir ifadeyle ona baktı, sonra yere uzanıp gözlerini solmakta olan yıldızlara dikti. "Acaba nerede gömülüdürler?"</p>

      <p>Pitt birden toparlandı ve hayallerden sıyrılıp, "Kimler?" diye sordu.</p>

      <p>"Kütüphanenin saklanması için Venator'a yardımcı olanlar."</p>

      <p>Pitt başını iki yana salladı. "Junius Venator'un yaptıklarını tahmin etmek çok zor. Bizanslı arkadaşlarını burasıyla nehir arasında herhangi bir yere gömmüş olab..."</p>

      <p>Lily yattığı yerde onun başını tutup kendisine çekti ve uzun bir süre öpüştüler. Kızaran gökyüzünde, tam üzerlerinde bir şahin birkaç tur attı, fakat iştah açıcı bir şey görememiş olacak ki güneye, Meksika'ya doğru uçup kayboldu. Lily gözlerini açtı ve başını geriye çekti. Muzip muzip gülümsüyordu.</p>

      <p>"Acaba rahatsız olurlar mı dersin?"</p>

      <p>Pitt meraklı bir ifadeyle onun yüzüne baktı, "Kimler?" diye sordu.</p>

      <p>"Şu Venator'un adamları. Burada, mezarlarının üzerinde sevişsek, rahatsız olurlar mı acaba diyordum? Çünkü onların tam üzerinde olabiliriz."</p>

      <p>Pitt hiçbir şey söylemeden ona sarıldı, onunla birlikte yerde yuvarlandı ve o üstte, Lily altta kalacak şekilde durdu. Dudaklarında muzip bir ifadeyle Lily'nin gözlerine baktı.</p>

      <p>"Rahatsız olacaklarını hiç sanmam," diye mırıldandı. "Ben olsaydım aldırmazdım."</p>
    </div>
  </div>
</body>
</html>
