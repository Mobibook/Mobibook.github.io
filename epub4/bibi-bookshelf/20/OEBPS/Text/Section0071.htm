<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body xml:lang="TR" xmlns:xml="http://www.w3.org/XML/1998/namespace">
  <div class="WordSection1">
    <div>
      <h2>72</h2>

      <p>General Chandler, "Görüntü ve ses geliyor mu sayın Başkan?" diye sordu.</p>

      <p>Başkan, "Evet General," diye cevap verdi. "Konuşmalarını duyabiliyoruz, ama şimdi tünele girdiler ve kamera menzilinden çıktılar."</p>

      <p>"Tabut odasında gizli bir kameramız daha var, oradan tekrar görüntü alabiliriz."</p>

      <p>Martin Brogan, "Pitt'in dinleme cihazı nerede gizli?" diye sordu.</p>

      <p>"Mikrofonla verici kalkanın ön bağlantı yeri içine kondular."</p>

      <p>"Peki, silahı var mı?"</p>

      <p>"Sanmıyoruz."</p>

      <p>Durum Odası’nda bulunanlar sustular ve gözlerini Gongora Tepesi'nin altında kazılmış tüneldeki odayı gösteren ikinci monitöre diktiler. Kamera, odanın ortasında bulunan altın tabuta odaklanmıştı.</p>

      <p>Nichols gözlerini tekrar çevirdi ve yine ilk monitöre baktı. "Bu da kimdi böyle?" diye sordu.</p>

      <p>Brogan gözlerini kısıp, "Ne demek istiyorsun?" dedi.</p>

      <p>Nichols elini, tünelin girişini gösteren birinci monitöre doğru uzattı. "Tünelin ağzını gözetleyen kameranın önünden biri geçti ve koşarak tünele girdi."</p>

      <p>General Metcalf, "Ben bir şey görmedim," dedi.</p>

      <p>Başkan, "Ben de kaçırdım," diyerek mikrofona eğildi. "General Chandler orada mısın?"</p>

      <p>"Evet, Sayın Başkan buyrun?"</p>

      <p>Nichols, Pitt ve Topiltzin'in arkasından birinin tünele girdiğini söylüyor."</p>

      <p>"Benim yardımcılarımdan biri de böyle bir şey görür gibi olduğunu söyledi."</p>

      <p>Nichols rahatladı ve "Demek hayal görmemişim," diye mırıldandı.</p>

      <p>"Onun kim olduğu hakkında bir fikrin var mı?" Chandler yüzünde telaşlı bir ifadeyle, "O kişi her kimse, bizden biri değil, bundan eminim," dedi.</p>
    </div>
  </div>
</body>
</html>
