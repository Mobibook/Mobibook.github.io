<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>&nbsp;</p>

  <p>&nbsp;</p>

  <h1 id="calibre_pb_6"><a id="bookmark10"></a> SEN YOK MUSUN?</h1>

  <h2 class="sigil_not_in_toc">&nbsp;</h2>

  <p>Kız, dört prova yapmıştı, işte o zaman Roland, Daisy’nin oynadığı küçük delişmen kıza:</p>

  <p>“Biliyor musun?” dedi, “Servaes her zaman kadın oyuncuları son derece acımasızca yakın planlardan çeker. Ben senin yerinde olsam, şu küçük ayva tüyleri için bir şeyler yapardım...” Sonra parmağını kızın çok kısa, çocuksu burnunun altına koydu.</p>

  <p>“Ayva tüyü mü?” diye bağırdı kız. “Açıkça bıyık desene!”</p>

  <p>Kız, yeşil ameliyathane önlüğü içinde buz gibi bir görünümü olan bir hanım tarafından tedavi edildi. Yüzü (terra amata) çiğ, kırmızı, yanık, şiş hale geldi. Bittiğinde, kapının önünde bir şemsiyenin altında birlikte&nbsp;durdular. Kızın gergin bir hali vardı. Rimeli, kırmızı yanaklarına akmıştı. Roland onu öpmek istedi. Kız geveledi: “Hayır hayatım, hayır.”</p>

  <p>—Daisy? dedi Roland.</p>

  <p>—it herif, dedi kız ve sonra ekledi: “Ama sevimli bir it.”</p>

  <p>Üç hafta sonra (sinema, hayvanat bahçesi, lokanta, <i>Çocuk Ticareti</i> platosu, montaj) bir gece, Daisy’nin evindeyken, modanın (en sevdiği konu, tutkusu, mesleği) cinsel motiflere dayandığını anlattı. Profesör Flügel&nbsp;bu konuyu derinleştirmişti.</p>

  <p>“Ne saçmalık,” dedi Daisy.</p>

  <p>—O halde neye dayansın?</p>

  <p>—Kendini kanıtlama arzusuna, statüye, toplumsal başkaldırıya, bunun gibi şeyler.</p>

  <p>—Ne saçmalık! dedi Roland.</p>

  <p>Daisy gerindi, gülümsedi: “Nereye gelmek istediğini anlıyorum, yine cinsel bölgelerden konuşmak istiyorsun,” dedi.</p>

  <p>—Neden olmasın?</p>

  <p>—Sen yok musun, dedi kız. Küçük pembe donunun koyu renk kenarını yukarı çekti, lastiği karnında şaklattı, aynaya döndü, kasık çizgisini görene dek ..</p>

  <p>“Sen yok musun,” dedi. Roland, önüne diz çöktü, kız kafasını kaşıdı.</p>

  <p>Onunla sekiz kez yattı. Sonra, bir ay sonra, iki kez daha; sonra hiç, ona gebe olduğunu söyleyince.</p>
</body>
</html>
