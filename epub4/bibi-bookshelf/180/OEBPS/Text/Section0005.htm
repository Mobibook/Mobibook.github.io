<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>&nbsp;</p>

  <p>&nbsp;</p>

  <h1><b>WABE’NİN İKİLİSİ</b></h1>

  <p>&nbsp;</p>

  <p>Dışarıda bir Amerikalı onu çağırmaktaydı. Pencereden bir şey görünmüyordu. Bir bisiklet yoldaki çakıl taşlarının üstüne şiddetle düştü.</p>

  <p>“Roland, yakında dolunay olacak...”</p>

  <p>Şimdi görebildiği bisiklet, çakıl taşlarını oynatıyor, kıpırdatıyor ve kazıyordu.</p>

  <p>“Hah! - Gelmiş alçak herifi - Tebrikler!”</p>

  <p><i>Wabe<sup>’</sup>nin</i> İkilisi boğucu odaya girdi. Önce, <i>Wabe'nin</i> kaptanı Ian, sol eliyle perukasını tutuyordu, sağ eliyle yatağın üstüne bir şişe fırlattı. “Tebrikler!” diye&nbsp;gakladı.</p>

  <p>Şişe yatak ile duvarın arasına düştü, Chico eğilip yatağın altında aramaya koyuldu, dayandı, iç çekti, ayağa kalkmak için arkadaşının bacağına tutundu.</p>

  <p>“Yaşgünün mü,” diye sordu, Sevinçli Roland.</p>

  <p>—Hayır, yakında dolunay, dedi Chico ve kendini yatağın üzerine attı, gözlerini kapattı. Aynı anda Ian yanına düştü ve yatak örtüsünü -Amanda’nın şintz, keten, ipekten çiçekler, halkalar ve haçların bir araya getirildiği bir dizi küçük şeritten yaptığı örtüyü-, ta kulaklarına ve perukasının boyası açılmış sarı tellerine kadar çekti sonra da bu örtüye sümkürdü.</p>

  <p>İki hödük kapıyı aralık bırakmışlardı, dışarıda da başka kapıları bırakmışlar mıydı? -Tek bir bisiklet vardı,&nbsp;Roland kapıyı kapatmaya gitti. Chico, Ian’ın boynuna&nbsp;yumuldu. “Ne yapıyorsun,” diye sordu.</p>

  <p>—Kostüm çiziyorum.</p>

  <p>—Motherfucker dedi, Chico.</p>

  <p>—Başka? diye kıkırdadı Ian.</p>

  <p>—Haç çiziyorum.</p>

  <p>—Haç haçtır, dedi Ian kıkırdamaya devam ederek.</p>

  <p>—Servaes haçın en eski biçimini çizmemi istiyor, bu da zor, gömütlüklerde haç yoktu, olsa olsa dikenli bir&nbsp;taç vardı, tabii buradan yola çıkarak...</p>

  <p>—Haç haçtır.</p>

  <p>Chico birden ayağa kalktı, odayı ilk kez görüyor gibiydi, şişenin tıpasını açtı, bardakları dağıta, sineklere üfledi.</p>

  <p>“Seni seviyorum Roland ama sen kötüsün,” dedi.</p>

  <p>—Bizimle <i>Wabe’ye</i> gel, dedi Ian.</p>

  <p>Chico iştahla,</p>

  <p>—Evet, diye bağırdı.</p>

  <p>Tekneleri bir evdi, üzerinde şişeler, tıraş kremi yüzen bir beton yığınından çıkmış gibiydi. Ara sıra, sıcak bastığında dev kaplumbağalar su yüzüne çıkar, <i>Wabe’</i>nin çevresinde yüzen bir daire oluştururlardı. O zaman Chico, Ian ve konukları, köprüde oturup sigara,&nbsp;içki içer şarkı söylerlerdi.</p>

  <p>—Çok mu yorgunsun?</p>

  <p>—Uyumak mı istiyordun?</p>

  <p>—Mutsuz musun?</p>

  <p>—Dolunay şerefine şenlik yapacağız.</p>

  <p>—Yoksa Jacques’in davetine mi gideceksin? Seçmen gerek. Ya Ay (kısık bir gülüş) ya da Güneş.</p>

  <p>Chico buruk biçimde, “Güneşi seçecektir,” dedi. “Beyefendi ataerkil tarım dünyasında büyüdü, bir Benelüks köylüsü ne de olsa, işini bilir. Beyefendi kadına&nbsp;karşıdır.”</p>

  <p>İkisi de eş giyinmişlerdi: açık mavi tişört ve aşağıya doğru genişleyen koyu jean. Ian’ın kalçaları çok geniş,&nbsp;tüvit pantolon giyse daha iyi olacak. Ya da bir pelerin!</p>

  <p>Ne var ki Çile’nin kostümcüsü bunu söylemeye asla cesaret edemez; söylemek istemez de.</p>

  <p>Roland onlara <i>Wabe'ye</i> kadar eşlik etti, yıldızsız gecede yaya olarak. Gene de. Ian bisikletine binmişti, Chico da bileğini tutmuştu. Kum tepeciğinin yanında&nbsp;Roland yanıldığını, fikir değiştirdiğini, köye gitmek istediğini, terbiyesizlik ettiğini, bunu bildiğini, iyi bir arkadaş olmadığını ama havasında olmadığını söyledi.</p>

  <p>“Havanda olduğunda da,” dedi Ian, “bizi kesinlikle sevmiyorsun, fingirdeksin.”</p>

  <p>—Bizi becermek zorunda değilsin, dedi Chico, korktuğun buysa...</p>

  <p>—Üzgünüm.</p>

  <p>—Motherfucker.</p>

  <p>Dar sokaklarda yerliler uzanmış, gevezelik ediyorlardı. Karıları da çalıdan yapılmış bölmelerin arkasında yatmış, uyuyorlardı. Bir polis nöbet tutuyordu. Roland&nbsp;bir eşeğin yanına çok yaklaşınca eşek anırmaya başladı.&nbsp;Dolunayda ya da dolunay çıkmak üzereyken kadınları&nbsp;görmeye hakkı yoktu. Kadınların çoğu saçsızdı, saçlarını satın alan adam bir hafta önce gelip geçmişti.</p>
</body>
</html>
