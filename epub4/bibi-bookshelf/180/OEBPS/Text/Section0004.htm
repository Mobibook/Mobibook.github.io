<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>&nbsp;</p>

  <h1 id="calibre_pb_2"><a id="bookmark4"></a> ENSTİTÜ’DE</h1>

  <h2 class="sigil_not_in_toc">&nbsp;</h2>

  <p>Radyo-Televizyon Enstitüsü’nün giriş kapısındaki karşılama yerinde hostesler pleksiglas bölmelerin arkasında duruyorlardı, ve aralarından biri kimlik göstermesini istedi, çünkü şarkıcı Will Tura’ya âşık bir tesisatçı, <i>Serseri&nbsp;Prens</i> operetinin provası sırasında, ona üç el ateş ettiğinden beri, her ziyaretçi kontrol edilmekteydi ve o da&nbsp;ziyaret nedenini açıklayan bir kart doldurarak şöyle yazdı: Yapımcı Servaes ile Çile projesini görüşmek. Hostes&nbsp;onu asansöre kadar götürdü ve hangi düğmeye basacağını söylemeden kendi başına bıraktı. B’ye mi? G’ye&nbsp;mi? Y'ye mi? Yani, Bodrum, Garaj, Yukarı, Yosma ...&nbsp; böyle olunca da merdivenlerden çıktı ve ter içinde birinci kata vardı, orada kollarının altında kilolarca evrak&nbsp;taşıyan kabak kafalı gözlüklülere rastladı, kadınlar tuvaletinin önünden geçerken hızlandı ve Radyo-Televizyon personeline katılmış biri olarak, meşe kaplı&nbsp;bölmelere yaslandı, zaten açık olan bir kapıyı -çünkü o dalar asla kilitlenmezdi, Genel Müdür her an içeriye dalabilmeliydi- biraz daha itti ve Desiree’yi gördü, yalnızca mavi yansımalar halinde bir tutam siyah saç, bir küçük ayırım çizgisi, başının tepesinde küçük beyaz-gri&nbsp;nokta, başının geri kalan bölümü askıların ezdiği buruşuk, beyaz naylon bir kitle içindeki bir erkek vücudunun omuzlarına tıkışmış ve başı erkeğin kızarmış boynuna yığışmış Desiree, kehribar renkli ayak parmaklarının ucunda yükselmiş olarak, Cutalex sürülmüş sivri tırnaklarıyla gömleğini sıyırıp erkeğin sırtını kaşıyor ve homurdanıyordu; askılar yerdeydi, beyaz donun ve genişleyip gerilen pantolonun yanında, çünkü erkek ayakta, bacakları açık, ayak bilekleri kumaşın içinde daha da ayrık, küçük pembe benekli kıçı dalgalanmaktaydı;&nbsp;Désirée’nin sol gözü, çatlamış damarcıkları ve yağlı mavi makyajı ile ortaya çıktı, yassılaşmış sol yanağı kıvrıktı&nbsp;ve altı çocuklu bir mason olan erkek usulca, “Kapıyı kapatsana Roland küçüğüm,” dedi. Roland, Duçe’nin buyurduğu gibi, yarı yarıya boş yazı masasının -çünkü&nbsp;gerçekten hevesli bir insan kâğıt kargaşası ile dolu dağınık bir masada çalışamaz- arkasına oturdu. ikisi birbirinden ayrıldıktan ve yere gri damlacıklar damladıktan&nbsp;sonra Désirée’nin Ada’ya ne zaman gitmek istediğini&nbsp;sormaya geldiğini söyledi; bunun üzerine Désirée donunu ayakkabısının üstünden aşırtarak top haline getirdi, onunla terini sildi, tatil yapacak vakti olmadığını&nbsp;söyledi, Roland ısrar etti, buna çalışılan tatil denilirdi,&nbsp;ama Désirée bir kadın spikere öykünen derinden gelen&nbsp;bir sesle “Yok şekerim, gerçekten olmaz” diye direndi&nbsp;ve bir portakalı soyar gibi, leylak rengi donunun dantellerini sökmeye başladı ve küçük iplikleri çözdü</p>

  <p>-ki Japon kalemiyle, kâğıdın tam ortalık yerine iğrenç bir yumak çizmekte, beyaz kısmına da gözünden bir kirpik düşmüş. Sönmüş bir puroya benzeyen kalemini emen Roland, “Doğru olamaz,” dedi, bir ucu solmuş olan, neredeyse saydam kirpiği inceledi, güldü.&nbsp;Plajdaki kulübesinde içten ve pis bir gülüş. Uğultu mu&nbsp;var yoksa elektrikli pompa mı? Sigarasının külü resmin&nbsp;üzerine düştü, üstüne birkaç damla şarap döktü, kurşuni hamuru yaydı, parmağını tişörtüne sildi.</p>

  <p>“Kirpikler yeniden çıkmaz,” dedi. “Daha dün gençtim,” diye mırıldandı-</p>

  <p>-ve sonra yerdeki küçük lekeleri ve kurumuş beyaz damlaları göstererek kaşlarını çattı program şefi, neredeyse çekine çekine kendi kusuru olmadığını söyledi, o&nbsp;halde kimin kusuru, diye sordu Roland. “Evet, söyleyebilir misin?” diye ısrar etti Roland. Kadının kusuru mu?&nbsp;Program şefi başını çevirerek terlemeye devam eden ve&nbsp;Roland’a sevimli sevimli gülümseyen kadından, orada&nbsp;değilmişçesine başını çevirerek, -nasıl onun kusuru olabilir, diye sordu. Orada değildi, asla olmayacaktı ve bir&nbsp;kez daha ıslaklığı gösterdi ve kendini az sonra tuz ve asitin tahrip ettiği döşeme konusunda genel müdüre rapor verecek müfettiş gibi hissetti. -Ama o <i>zaten</i> ıslaktı&nbsp;diye bağırdı program şefi. Nasıl, diye sordu Yiğit Roland ve kıpkırmızı kesilen, on dokuz yıllık kıdemi olan,&nbsp;kızıl lüleleri şakaklarına yapışmış adamın içi rahat etti,&nbsp;neredeyse güldü ve bağırdı: inan bana, ona dokunduğumda, bir odanın bütün duvarlarına duvar kâğıdı yapıştıracak kadar ıslaktı- ve Desiree kıkır kıkır kıkırdadı.&nbsp;Gülümseyerek öne doğru eğildi ve mavi deri el çantasından küçük bir doğal Bidex Spray Mist şişesi çıkartıp,&nbsp;adam öksürmeye başlayıncaya kadar ona doğru sıktı...</p>
</body>
</html>
