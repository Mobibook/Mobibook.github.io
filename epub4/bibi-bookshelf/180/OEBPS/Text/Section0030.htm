<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>ALT TARAFI YOKLUK, HİÇLİKTlR</h1>

  <p>Hanımlar kaygılıydı, Hofman’a yakınlık gösteriyorlardı ama o, Ryron, ya da bir cephaneliği havaya uçurmadan önceki bir gerilla gibi üzüntülüydü. Sonia’nın ölümünden beri yıkanmıyor, yüzmüyordu, bu akşam bütün bedenine eşek pisliği sürmek istiyor ama hanımlar bunu abartılı ve mantıksız buluyorlardı.</p>

  <p>“Hiç,” dedi Hofman, “hiç hiç.” Acemi bir oyuncu gibi çenesi kasılmıştı.</p>

  <p>“Toptan, eksiksiz hiçlikten başka bir şey yok,” dedi Hofman.</p>

  <p>—Gidelim canım, dedi Charlotte.</p>

  <p>—Yani, iyi anlamışsam, mutsuzsun, dedi Roland. Aptal, diye çıkıştı Hofman. Bir Sobranie sigarası y akti.</p>

  <p>“Bizim yapabileceğimiz bir şey var mı,” diye sordu Sabine.</p>

  <p>Servaes, belki de Hofman’ın ölçülmez umutsuzluğunu gidermek için, hastanede vücudunda bir cam parçasının kaldığını söyledi. Parçanın büyüklüğü ve şu anda vücudunun neresinde olduğu hakkında hiçbir fikri yoktu. Ama şurası gerçekti ki, cam parçası vücudunun içinde bir yerlerde <i>dolanıp duruyordu.</i></p>

  <p>Bu yüzden hiç durmadan dolaşıyor, bir dakika yerinde oturamıyordu.</p>

  <p>“Sanki bir hayvanı taklit ediyor,” dedi Sabine. “Biliyor musun? Hayvanat bahçesindeki kafese sokulmuş bir kurt ya da bir tilki gibi.”</p>

  <p>—Cam yiyen hayvan hangisiymiş, bulmaya çalışabiliriz, dedi Konsolos. Belki de Hesiodos’un <i>Kozmogonia”</i>sında buluruz.”</p>

  <p>Sonia’nın vücudundaki bütün lekeler, kesikler, yanıklar incelendi, kaydedildi, numaralandı. Otuz iki numara var.</p>

  <p>“Adlı Tıp doktoru görünür biçimde heyecanlıydı,” dedi Konsolos. “Bütün bu yaralara rağmen, vücudun, şaşırtıcı derecede genç ve esnek kaldığım ve geceleri ışık yaydığını söyledi.”</p>

  <p>Bazı kumaş telleri, cinsel organının katil tarafından kopartılamamış kılları arasında kalmış, kana bulanmıştı. Bu verilere göre çalışılacak, araştırılacak, tutuklama yapılacaktı.</p>
</body>
</html>
