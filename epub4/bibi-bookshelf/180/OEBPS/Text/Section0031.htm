<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>FİRAR</h1>

  <p>Ekibin bütün yaptıklarını gözlemleyip şarkıya döken yerlilerin sayısı artıyordu. Yüzenleri sahil boyu izliyor, gözden kaybetmiyor, yemek yedikleri lokantanın karşısına geçiyor, pazar meydanında toplanıp Toledo Barı’nIN terasını parmaklarıyla gösteriyorlardı. Kalabalık bir topluluk oluşturmuşlardı.</p>

  <p>“Jacques’m kaçtığını biliyorlar,” dedi Leon de Leon. “Yasadışı yaptıkları bir şey yok.”</p>

  <p>Ancak Alman turistler ekibe düşmanca bakıyorlardı ve Sabine bir Alman atasözü öğreneli beri, histerik biçimde <i>“Es wandelt niemand ungestraft unter Palmen”</i>diye bağırıyordu.</p>

  <p>“Cancağızım,” dedi Konsolos gülerek, “bu söylediklerin herifleri sevmediğini göstermez ki... Goethe bunları <i>Gönül Yakınlıkları'nda</i> yazdı. O da, çok yüksek idealler ortamında yaşamanın tehlikeli olduğunu vurgulamak için.”</p>

  <p>—Umuruma yazmaz, diye karşılık verdi öfkesi burnunda Sabine. Konsolos iki sakınımlı parmakla onun bileğini okşadı.</p>

  <p>“Ve Servaes de hiç tepki vermiyor, sümsük,” diye bağırdı, Sabine. Sümsük!</p>

  <p>—Almancam o kadar iyi değil, bütün o tamlamalarla... dedi Servaes.</p>

  <p>Jacques’ın kaçışını yorumlamaktan kaçınıyorlardı.</p>

  <p>“Iş ki, Sonia ile bir ilişkisi olmasa!” dedi Charlotte.</p>

  <p>—Bu da nereden çıktı, diye sordu Konsolos.</p>

  <p>—Sonia’nın ölümü ile Jacques’m yok oluşu arasında bir ilişki bulmak isteniyorsa, bu sadece yerel polisin işi, dedi Hofman.</p>

  <p>—Gene de Jacques bazen tuhaftı, dedi Chico.</p>

  <p>—Biraz sinirli olduğu gerçek, dedi Ian.</p>

  <p>—Yedikleri yüzündendir, dedi Charlotte. Jacques’ın çok mantıksız yiyiş biçimi vardı.</p>

  <p>—Mahsus yapıyordu, dedi Roland.</p>

  <p>—Nasıl yani?</p>

  <p>—Karısı onu terk ettiğinden beri mahsus kötü yemeye başladı. Çünkü Marie iyi yemek yapardı. Çin yemeği ve daha neler...</p>

  <p>— Evet öyle, ufak tefek şeyler, dedi Sabine.</p>

  <p>—Onun gibi bir adamın çocukları olmalıydı, dedi Charlotte. O kadar hassas bir insan ki...</p>
</body>
</html>
