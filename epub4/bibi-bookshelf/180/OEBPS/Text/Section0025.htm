<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="calibre_pb_11"><a id="bookmark22"></a> DÉSIRÉE</h1>

  <h2 class="sigil_not_in_toc"></h2>

  <p>Onu unutmak istiyordu, kokusunu, gölgesini; çocuğu kabul etmiyordu ama üç hafta ya da beş hafta sonra (yosunlar gibi, kutup geceleri gibi birbirine girmiş günler geçip gidiyordu) Daisy’yi Kutup Denizi kıyısında, dış çekimler sırasında gördü. Kafasında platin sarısı bir peruk vardı.</p>

  <p>Ona dokundu, cildinin sertleştiği yerde dirseğini hissetti.</p>

  <p>—üzgünüm Daisy.</p>

  <p>—Elbette, dedi.</p>

  <p>—Gerçekten.</p>

  <p>—Asla, asla başka bir taksiye binmeyecektin. Artık çok geç. (Çok geç, çok geç, bu Top 50’nin bir şarkısı değil miydi?)</p>

  <p>—Biliyorum, binmevecektim.</p>

  <p>—Kim olduğumu sanıyordun? (Ya da, kim olduğumu bilmiyorsun mu demişti?)</p>

  <p>Rahat, hareketsiz, buruktu. Onda ne kadar belirsizlik, kararsızlık varsa... Mor halkaları olmayan memeler. Sağlıklı dişler. Onu öpüp (dördüncü kez) dilini ağzının dibine kadar dolaştırdığında, “Hepsi yerli yerinde, sayabilirsin ” demişti. Sonuna kadar açtığı ağzında onları parmağı ile saymıştı. “Doğru,” demişti, “ne hoş!”</p>

  <p>Şimdi ise plajda, kameramanlar, böğüren bir Servaes, izleyiciler, bir düzine velet arasında donmuş, büzülmüş, hareketsiz bir şalgam gibiydi.</p>

  <p>“Çocuklar, hazır mısınız? Ses, hazır mı?” diye bağırdı Servaes.</p>

  <p>—Daisy.</p>

  <p>—Artık benimle ilgilenme. (O günden beri her gece ona işkence çektirmiş ve tırnaklarım kanatana dek yemişti.)</p>

  <p>Klaketçi çocuk, “Kırk iki, birinci” diye bağırdı ve Hofman ses arabasının arkasından çıktı, bir virajı döndü, derin bir nefes aldı, tarlaya daldı. Yedi büyücünün döllediği canavar çocuktu <i>de Florès</i>, madeni gözler, ağız kükürt ve dışkı dolu.</p>

  <p><sup>“</sup> De Florès!” dedi Daisy.</p>

  <p>"Hanımefendi,” dedi De Florès. Daisy’yi tiksindiriyordu ama Daisy meraklı biriydi, korkunç sevgilisinin çekiciliğine kapılmış, coşmuştu, cinayet kokusu burun kanatlarını titretiyordu.</p>

  <p>“Yüzünüzde olağanüstü bir vaat okuyorum,” dedi Daisy.</p>

  <p>—Bütün şartlar yerine getirildi hanımefendi, saat, koşullar, arzularınız ve hizmetlerim.</p>

  <p>—Stop! diye bağırdı Servaes. Daisy canım, orada bir un çuvalı gibi durmaktasın.</p>

  <p>—Çok teşekkür ederim canım, diye yanıtladı Daisy soğuk bir biçimde, ama sonraki çekimde buyruğa uydu ve kalçasını öne doğru çıkarttı. “Sivilceli suratınız bir şey vaat ediyor ve çok güzel ışıldıyor,” dedi.</p>

  <p>—Her şey yerine getirildi, dedi de Florès, hafif ve tehdit edici bir tonda. Çünkü her şey, düzensiz bir isteğin buyruğuyla çığrından çıktı. Zaman, çok çirkin bir çizgisel saçmalıktır, onun yerine umut dolu, öfke dolu <i>bir ada</i> var.</p>

  <p>—Pekâlâ, diye geveledi Servaes, Roland’ın yanında ve metnin ritmine göre sallanmaya başladı.</p>

  <p>—Size (duraklama) hanımefendi (duraklama) kanıtını (duraklama) getirdim.</p>

  <p>—Bana mı, diye sordu Daisy boğuk ve kibirli bir fısıltıyla.</p>

  <p>De Florès onu büyülüyordu. Salyası aktı, esnemek istedi. Roland denizi kokladı ve daha yakından da aybaşısının kan kokusunu... Daisy gebe <i>değil,</i> kaltak !</p>

  <p>De Florès omuzlarını uzattı, geniş kol ağzından ipeksi koltuk altı tüylerinin görüneceği gibi kolunu kaldırdı, aniden yumruğunu ve deri bileziğini gösterdi, elini açtı, kesik bir parmak vardı. Parmağın üzerine bir prezervatif geçirilmişti ve baş kısmında, çarpıcı renklerle General Eisenhower’in pembe güleç kel kafası görülüyordu.</p>

  <p>“Parmak olmadan yüzüğü alamazdım hanımefendi,” diye tısladı De Florès.</p>

  <p>—Tanrım! Ne yaptınız? Daisy, gülmekten kırılır gibi, korkuyu oynuyordu.</p>

  <p>—Bir parmak kesmek, bir adam öldürmekten daha mı korkunç? Kalbinin tellerini kestim hanımefendi.</p>

  <p>—Stop! diye haykırdı Servaes. Budala! Sadece on beş dakikalık güneşimiz kaldı! Plastik parmağı inceledi, üstündeki süt beyaz lastiği söktü.</p>

  <p>“Çok eğlenceli, çok eğlenceli! Başaramayacağım artık,” dedi cesareti kırılmış Servaes. “Haydi, çabuk olun!” diye gürledi Roland’a. Sanki aksesuardan sorumlu olan kostümcüymüş gibi.</p>
</body>
</html>
