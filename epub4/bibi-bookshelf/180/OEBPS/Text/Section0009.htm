<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>&nbsp;</p>

  <p>&nbsp;</p>

  <h1 id="calibre_pb_3"><a id="bookmark7"></a> İNTİKAM ŞENLİĞİ</h1>

  <p>Hofman, sabahın erken saatinde, daha doğrusu kendisi için erken sayılacak bir saatte, gözünü açtı, zor bir şeydi&nbsp;çünkü gözkapakları yapışmış durumdaydı. Saati görmeye çalıştı, Sony çalar saatinin üzerindeki ışıklı rakam dizisine baktı ama kül rengi bir kutudan başka bir şey&nbsp;görmedi.</p>

  <p>Kımıldayamıyordu. Yatağa yapışmış bedenini bir zar tutuyordu, şaşırdı, dizini oynattı. Hareket edebiliyordu.&nbsp;Bir yırtılma sesiyle.</p>

  <p>Hofman boş odada “Bir daha asla” diye söylendi. Başını salladı. Başı ağrımıyordu, ağzı çiriş çiriş değildi.&nbsp;Vücudunun çevresine bir çimento torbası, kartondan&nbsp;bir çadır oturtmuşlardı. Bekledi, kalkmaya yeltendi ama&nbsp;önce gün ışığına biraz alışmak istedi.</p>

  <p>Aniden, ateş basması. Kaşlarında yakıcı bir acı. Lekeli ve çamur rengi çizgileri olan çarşafı itti.</p>

  <p>Bütün vücudu, içeriden yanarcasına kaşınıyordu. Kızarmış yüzünü kaşıdı, yanağından bir şey yastığın üzerine düştü.</p>

  <p>Hofman haykırdı. Kimse yanıtlamadı.</p>

  <p>Sonra, bakıldığında lambanın ışığı yanmasın diye Sonia tarafından yanlamasına konulan yatağın karşısındaki Venedik aynasına baktı, çıplak gövdesini gördü,&nbsp;kendi bedeninden başka bir beden, zenci bedeni, sarımtırak kahve, omuzlarda ve göğüste pıhtılaşmış kan...&nbsp; kendi başı yerine kahverengi kabuklardan oluşan bir&nbsp;başlık!</p>

  <p>Hofman bir küfür savurdu ama daha çok acı bir haykırışa benziyordu. Bütün vücudunu kurumuş dışkı tabakası kaplamıştı. Ayak parmaklarının arası, koltuk altı, bacakları bokla sıvanmıştı. Dışkı saçlarını ve kulaklarını&nbsp;yapış yapış etmişti. Kanguru gibi iki-üç sıçrayıştan sonra&nbsp;duşa ulaştı, yarım saat küfrederek duşta kaldı ve fazla&nbsp;ince, fazla ılık akan suyun altında sızlanıp durdu.</p>

  <p>“Sonia, Sonia!”</p>

  <p>“Bir helikopter bile gerekse, onu ölü ya da diri bulacağım!” diye haykırdı.</p>

  <p>Toledo Barı’nın terasında, yüzünü ekşiterek bağırıyordu. Bütün Ada sözlerini duymuştu. Alman çocukları ona <i>der Dreckkönig</i> diyorlardı: Bok kralı!</p>

  <p>İki gün sonra bile “Onu böcek gibi ezeceğim, o kaltağı !” diye bağırıyordu, çünkü hâlâ dizinin çukurundan ya da kulağının ardından bir bok kabuğunu çıkartması&nbsp;gerekiyordu.</p>

  <p>Ortaya iki görüş atılmıştı. Bazıları, o gece toplanıp Hofman’ın evine plastik torbalarda taşınmış eşek boku &nbsp;olduğunu düşünüyordu. Diğerleri, yerlilerin dışkısı olduğunu, bunu bir hafta süreyle intikam şenliği için topladıklarını söylüyorlardı.</p>

  <p>“Ona ne yaptım,” diye sordu, Hofman. Gerçekten de çökmüştü.</p>

  <p>“Sarhoştum ve o gece canım istemiyordu, bu suç mu yani?” ( Sabahın erken saatlerinde, Sonia’nın ailesinin&nbsp;komşuları ve tanıdıkları, anlaşılmaz dualar ederek, Hofman’ın evinden içeri sızmışlardı. Yatak odasında bir daire&nbsp;oluşturmuşlar ve rahibe Sonia, göğsünde, beyaz ve parlak&nbsp;bir kâseye benzeyen plastik bir torba tutarak yatağa yanaşmıştı. Çırılçıplak olan Hofman, mırıldanır gibi olmuş, dairedekiler nefeslerini tutmuş, Sonia’nın ağır davranışlarını&nbsp;izlemişti. Sonia, orada yatan ve ölümüne zıkkımlanmış olan yabancıyı sıvamıştı. Birkaç yerli genç, adam uyanacak&nbsp;olursa diye, tırtıllı bıçaklarıyla tetikteydi. )</p>
</body>
</html>
