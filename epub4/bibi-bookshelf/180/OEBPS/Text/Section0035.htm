<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1><i>WENN MEIN SCHATZ HOCHZEIT MACHT</i></h1>

  <p>Piskopos haritanın önünde duruyordu, gayretkeş bir memurun yeşil orman, mavi göl, gümüş tehlike işaretlerinin çaprazlamasına, hafif ve işlek bir yazı ile s.e.r.a.f.i.m diye yazdığı yere, fosforlu morsarı bir raptiye soktu.</p>

  <p>“Buralarda olmalılar,” dedi Piskopos. Konsolos onu kaygılı görmüştü.</p>

  <p>—Koç’a tapanlardan korkmuyorum, dedi Piskopos, beni korkutan Misere.</p>

  <p>—Çok iyi rehberdir, diyorlar.</p>

  <p>—Elbette. Ataları da Koç yöresinden gelir. Beni asıl kaygılandıran, bir ölümün ertelenmiş olması.</p>

  <p>—Kiminki değil ki?</p>

  <p>—Tabiî, bu yüzden sorun daha da vahim, bunu hissedebiliyorum.</p>

  <p>Az sonra, Konsolos, arkadaşı ile (daha doğrusu, dost sohbetlerindeki yeni ortağı ile, çünkü kim bir piskoposa arkadaşım diyebilir?) Piskoposluk parkındaki somakiden yapılmış beyzi yüzme havuzunun kenarında oturmaktaydı. Piskopos, üzeri sarı ördeklerle bezenmiş sımsıkı naylon bir mayo giymişti ve Güneş-ve-Gölge kokteyli içiyordu. Çok yüksek sesle fısıldıyordu, bir sağırla konuşur gibi, Konsolos’un üç santim ötesinde: “Misere iki kere kalp krizi geçirdi, en yakınları bile bilmiyor,” dedi.</p>

  <p>—Bu sırrı günah çıkarırken mi verdi?</p>

  <p>—Evet, dedi Piskopos, böyle bir durumda günah çıkartan rahip ne yapmalı?</p>

  <p>Konsolos, duyduklarıma inanamıyorum diye düşündü, veni dostum hakkında bu denli mi yanıldım? Sanki kendi keşfiymiş gibi, meslek sırrının en klasik örneğini bana yutturmak için, beni ne sanıyor? Saralı taksi şoförü, veremli hizmetçi, frengili cam üfleyicisi! Korkunç gelişmeler olmadan önce bir ameliyat gerekiyorsa, durumu bilen doktor ya da rahip ne yapmalı?</p>

  <p>Benden hoşlanıyor diye düşündü Konsolos. Kauçuk ağaçlarının, Finlandiya’dan ithal edilen gümüşümsü kayın ağaçlarının, yüzme havuzu ile Saray arasında yer alan palmiyelerin arkasında Fischer-Dieskau şarkı söylüyordu.</p>

  <p>“Ah sükûnet,” dedi Konsolos ama beş bardak konyak içtiği için sözleri azıcık anlaşılmaz oldu. ( Kendime hâkim olmalıyım... sün .. ûket sayesinde pek tuhaf keşifler yapılabilir.)</p>

  <p>“Gustav Mahler’in on yaşındayken din yolunda kurban olmak istediğini biliyor muydunuz?” dedi.</p>

  <p>—Ah Jefke, dedi Piskopos ve mayosunun kuru olup olmadığını yokladı. Hayır. Boynundaki akik haç zinciriyle oynadı.</p>

  <p>“Başlarına her şey gelebilir; yollarını kaybedebilirler, yol yok. Taşıyıcılar kaçabilir ve en gerekli yiyecek ve içeceklerini götürebilirler. Koç kabilesi, görüşmeler sırasında çok daha yüksek bir fidye isteyebilir. Ah Jefke! İster misin?”</p>

  <p>Courvoisier şişesini kadeh kaldırır gibi kaldırdı.</p>

  <p>“Bu altıncı,” dedi Konsolos ve içti.</p>

  <p>—Altı mükemmeldir, dedi Piskopos. îlk dişi sayı olan ikinin, ilk erkek sayı olan üç ile çarpımıdır.</p>

  <p>—Birinci sayı olan Tanrı da dünyayı altı günde yarattı, dedi Konsolos muzaffer bir edayla.</p>

  <p>—Sen söyledin, dedi Piskopos ve belirsiz, neredeyse sevecen bir biçimde, gerçek kültür masumluğu korur ve onu iletir. Öyle değil mi, diye sordu.</p>

  <p>Bunun üzerine dev kelebekler ve uçan köpekler, neon ışığı ile aydınlatılmış Haç Yolu’nun pişmiş topraktan heykelcikleri arasında uçuşmaya başladılar. Güneş-ve-Gölge kokteyli Piskopos’u ayık tutmuştu, Courvoisier şişesi ise boştu. Eudipus düzeyinde, oral-şizoid düzeyde ve daha derin düzeyde ilk günahtan söz ettiler, konuşmalarında Havva evlat katili işlevini yüklenmişti. Ada’da çok fazla otel inşa etmek isteyen Almanlar’dan, Fransisken papazların manastırının yorgun din adamları için bir huzurevine dönüştürülmesinden, Ruslar’la Amerikalılar’m, füze başlıkları için acil elmas ihtiyacı duyan Çinlilerce karşı korumaya çalıştıkları elmas madenlerinden söz ettiler. Birlikte <i>Power to the People</i> şarkısını söylediler. İşte o sırada Piskopos (tehlikeli biçimde, doğrudan değinmeksizin):</p>

  <p>“Ya Amanda’va ne oldu,” diye sordu.</p>

  <p>—Kim, diye sordu Konsolos. Ne demek istivorsunuz Monsenvör?</p>

  <p>—Haydi, haydi aptal numarası yapma. Leon de Leon’u, Amanda’yı serbest bırakmaya iten sensin.</p>

  <p>—Doğru, dedi Konsolos. Onu daha yakından tanımak istedim.</p>

  <p>—Onun yaşında mı?</p>

  <p>—Yeryüzünün kurnazlıklarını biliyor, dedi Konsolos.</p>

  <p>—Zorlamamalı dostum.</p>

  <p>—Benim yaşımda, dedi Konsolos. Piskopos’un <i>Lieder eines fahrenden Gesellen</i> çalışmasını dördüncü kez ele aldılar.</p>

  <p>Piskopos yerinde sallandı ve şarkıyı söyleyerek eşlik etti:</p>

  <p><i>“Seh ich in mein Kämmerlein, dunkles Kämmerlein</i> , <i>weine, wein un meinen Schatz, un meinen lieben Schatz”</i> <a id="footnote6"></a></p>

  <p>—Bir hazinedir, dedi Konsolos, bir hazine... aşk ! Yani hâzineye âşık olduğunu söylemek bu: Sen asla ölmeyeceksin.</p>

  <p>Piskopos, gözleri dalgın, “Evet Jefke, evet,” diye karşılık verdi.</p>
</body>
</html>
