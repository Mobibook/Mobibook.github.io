<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="calibre_pb_15"><a id="bookmark29"></a> ÖZEL TEMSİL</h1>

  <h2 class="sigil_not_in_toc"></h2>

  <p>Çile Projesi’nin kesin adıyla <i>Tanrım</i>, <i>Tanrım!</i> filminin özel temsili kaygılı bir sessizlik içinde geçti. Programcılar, prodüktörler , servis şefleri, teknisyenler ve diğer görevliler, kibar Veronez yeşili koltuklarının içinde, kımıldamaya bile cesaret edemiyorlardı. Son <i>Fade-out”</i>da ışıklar yanınca, hippi kılığında, kolyeleri ve yırtık pantolonuyla merkez Gar’ın bomboş tünelinde dolanıp duran hippi kılığıyla göründü Hofman. Servaes “Kahretsin!” diye söylendi, Sabine çarpıcı ışıkta sıçrayarak gözyaşlarını sildi ve Servaes’i sakinleştirdi.</p>

  <p>İlk kalkan Hofman oldu. Seçkin kalabalığa bir göz attı. Yanmıştı ( solaryum ), kesik saçları ile daha genç duruyordu (çünkü artık uzun saç, aklı başında insanlara kafa tutar olmaktan ve değer yargılarını küçümsemekten çıktı). Selam vermek, alkışlara teşekkür etmek istiyordu, ama herkes Genel Müdür’ün tepkisini bekliyor, o ise tepki vermiyordu.</p>

  <p>Genel Müdür çenesinin altındaki yumruğunu çekti, koltuğun plastik kollarına dayandı, küçük bir tüp çıkardı, sprey olduğu anlaşıldı, ağzını açtı, ağzına ufak bir katre püskürttü, yutkundu, sonra Hofman’a şaşkın bir bakış fırlattı.</p>

  <p>“Hofman,” diye seslendi küçük salonun sessiz ve gergin ortamında, “Hofman, bize bir insan nasıl olur, onu gösterdiniz. ”</p>

  <p>—Teşekkürler Sayın Genel Müdür.</p>

  <p>Alkışlar patırdadı ve durmaz oldu. Servaes ve Hofman el ele tutuşarak selam verdiler ve dolu bir tiyatronun karşısındaymışçasına kollarını salladılar.</p>

  <p>Genel Müdür’ün bürosunda, daha da seçkin bir topluluk için, pembe köpüklü şarap sunuluyordu.</p>

  <p>Genel Müdür, Hofman’ın omuzuna vurarak, “Biliyor musunuz?” dedi. “Yorumcu son bölümde, Pontius Pilatus’un döneminde acı çekti, derken, ben de kendi kendime vay canına! doğru ! dedim . Hofman <i>siz</i>, acı çektiniz. Sahi, yorumcuyu kim seslendirdi? Herman Niels mi? Biraz biraz daha nüanslı olmasını isterdim.”</p>

  <p>—Oysa ben, doğrusu, mesafeli olmasını istiyordum, dedi Servaes. Heyecan üstüne oynamak fazla kolay.</p>

  <p>—Doğru. Elbette. Tabii. Servaes dostum, siz profesyonelce iş görmüşsünüz! Benden ne istersiniz... Başka ne yapmak istiyordunuz? Nibelungen’i mi? Evet! Hiç sorun değil dostum. Ama... sorun dedim de, Servaes...</p>

  <p>— Evet Sayın Genel Müdür?</p>

  <p>—Hofman son kısımda “Baba, neden beni terk ettin?” diye bağırdığında, nasıl yapabildiniz, üstelik tek çekimde (gördünüz mü, uyumamışım!) bütün o yaralardan kanı aynı anda nasıl fışkırtabildiniz?</p>

  <p>Servaes, batarya ile çalışan dumansız bir fişeğin, kan dolu bir torbaya bağlı olduğunu anlattı.</p>

  <p>—Sahici kan mı?</p>

  <p>— Yok canım, ha ha! Fişek, küçük bir kırmızı jelatin torbayla, ten rengi bir zarfın içine kondu. Belirli bir mesafede, yapım görevlilerinden biri bir kolu çekti, fişek ile kan torbası aynı anda patladı.</p>

  <p>—Vay canına! dedi Genel Müdür. Roland’ı fark e-dince, “Kostümler de çok ilginçti,” diye devam etti.</p>

  <p>—Evet, çok iyi uymuş! dedi ilahiyat danışmanı Rahip Devree. En önemlisi de sevgili Servaes, basit din dersini aşmış olmanız.</p>

  <p>—Ya o ölürken Hofman’m yüzündeki sinekler, vay canına, onu nasıl başardınız, çok etkileyici, öyle değil mi?</p>

  <p>—Charlotte yüzüme bal sürdü, dedi Hofman.</p>

  <p>—Vay küçük büyücü! dedi Genel Müdür gülerek. Çocuklar mutluyum ve iftihar ediyorum. Renkli basının zehir saçan gazetecileri ne derlerse desinler, ben îtalia Ödülü’nü hak ettik diyorum.</p>

  <p>—Kilise’nin temel taşıdır, dedi Rahip Devree. Gene de...</p>

  <p>—Evet, Sayın Rahip?</p>

  <p>—Birkaç kez Koç kafasıyla görünen Isa, onu biraz şey bulmuyor musunuz... Fazla?</p>

  <p>Şampanya bardağına dudaklarım değdirmeye hazırlanan Genel Müdür, kalakaldı.</p>

  <p>“Şimdi mi söylüyorsunuz?”</p>

  <p>—Bu bizim Rolandhn aklına geldi, dedi Servaes.</p>

  <p>Sabine de içini çekerek, “Ben bunu o kadar çağdaş buldum ki,” diye devam etti.</p>

  <p>—O, bir gnostik duvar resmi, dedi Roland.</p>

  <p>—Yani, gene de tarihi, dedi Genel Müdür.</p>

  <p>—Evet, evet, tabiî ya, oh evet, tabii, dedi Rahip Devree.</p>

  <p>Servaes cebinden küçük gümüş bir kutu çıkardı ve mor-sarı bir hap yuttu. Roland kapıya yöneldi, kapıda <i>Signal”</i>in eski bir sayısını okumakta olan bir programcı oturuyordu, Roland onu daha Önce gördüğünü anımsadı, yalnızca işemeye gitmek istediğini düşüneceklerini umarak, “Pardon,” dedi. Çok sıcak koridora çıkınca, başı kaynar, kulakları çınlar halde asansöre koştu.</p>

  <p>Asansörü, her zamanki gibi beklemek zorunda kaldı. Uzun süre. Bunun üzerine kırmızı ışık yanarken sonsuz (mesleğin sonu) (değerli meslek) (içinde değişmediğimiz zamanın öfkelendirici bekleyişi) koridorun bunaltıcılığına girip daha uzun yıllar “pisliklerini örteceği” işverenlerini ve adamlarını beklemek zorunda kalacağı kantine daldı.</p>

  <p>Yüzlerce küçük çam ağacı ve yüzlerce Noel süsü ile dolu pazar yerine bakan pencerenin yanındaki küçük masada Daisy “Kim kimdir?” adlı oyun programının tüm ekibiyle oturuyordu. Son derece şık Çin giysileri içindeydi, yeşim rengi kareli desenler üzerinde çiçekli ipek bir elbise giymişti. Ya da belki organze? Saçlar çekik, parlak. Pudralanmış, soluk.</p>

  <p>( Doğrudan üzerine gideceğim. Şaşırmış yüzleri karşısında, nefesi kesilene kadar onu öpeceğim. )</p>

  <p>(Nefesi kesildi.)</p>

  <p>Çok hafif bir kahve içti. Daisy, kıvırcık saçlı, Fu-Mançu bıyıklı, ince, baygın bir sesle teypleri hep aynı makineye takmak gerektiğini anlatan iğrenç bir adamı, gergin bir halde dinlemekteydi.</p>

  <p>Onu gördü Daisy. Neşeyle “Hey Roland!” diye seslendi ...</p>

  <p>Roland, sokaktaymış, akkor olana dek ısıtılmış bir sokaktaymış gibi el salladı, elveda, elveda.</p>

  <p>Daisy sunucu ile konuşmaya devam etti. Yaklaşmakta olan tatiller hakkında. Yüzmekten nefret ettiğini, çünkü on iki yaşındayken az daha boğulacağını, o tarihten beri denize ayağını bile sokmadığını söylüyordu.</p>

  <p>Bu da bir yalandı. O ve Roland birlikte Kuzey Denizi’nde <i>yüzmüşlerdi</i> Bitik halde kumlara uzandıklarında sol memesini açmıştı. Roland yaklaşmış, küçük pembe yuvarlağı ağzına sokmuş, o da Roland’a bakarak cıvıldamıştı:</p>

  <p>“Oh bebeğim, o kadar mı acıktın?”</p>

  <p><a id="bookmark3"></a></p>
</body>
</html>
