<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>BİR TURİST GİBİ</h1>

  <p>Ayrılmadan bir gece önce, Avrupa’ya götürmek istemedikleri döküntülerini Jacques’in bahçesine yığdılar. Yarık Ağaç’ın altına (Efsaneye ve Enformasyon Merkezinin tanıtım kitabına göre, yerel bir kâhin olan Castor Myope, kudurmuş dev sivrisinekler tarafından izlenirken bu ağaca sığınmış ve bir daha çıkmamıştı), ne kadar dergi, polis romanı, çamaşır, yiyecek, kutu, giysi varsa insan boyu yüksekliğinde yığdılar, üzerine benzin döküp bir şenlik ateşi yaktılar. Jacques bir divana uzanmıştı, dizlerine battaniye örtmüştü, kutupyıldızını aradığını söylüyordu. Üzüntülü olmadığım söylüyordu. Kasığımda iltihap var diyordu. Sabine, yanık kokusunun kendisini sinirlendirdiğini söylüyordu. Roland’a “İstersen benimle yatabilirsin,” dedi.</p>

  <p>—Şimdi mi?</p>

  <p>—Şimdi. Yakında Avrupa’da olacağız ve her şey farklı olacak.</p>

  <p>Jacques’in yatağında sonuç alamadılar. Yere yattılar. (Désirée yanmış, boğulmuş, parçalara ayrılmıştı.) Ancak, beceriksiz koklaşmalarının, oynaşmalarının, sevişmelerinin ortalık yerinde (ki, sonradan Sabine’in söylediğine göre hiç de tatsız değilmiş) Roland’ı gülme tuttu, öksürdü, tıksırdı, kahkahayı koyverdi, Sabine’in üzerinden kaydı. Sabine alındı, çiçekli çarşafı başının üstüne çekti ve “Sen de tıpkı ötekiler gibisin. Tanrım, al sana biri daha!” dedi. Sönmekte olan ateşin çevresinde, ötekilerle buluştuklarında Roland şöyle düşündü: <i>a )</i> Charlotte ile evlenebilirim ama kahrolası, o her an takındığı kibirli tavrına, burnunu koyun gibi kaldırıp koklama huyuna dayanamıyorum, üstelik çok da kıskanç; <i>b)</i> bir yerli çocuk evlat edinebilirim ama o kadar çok işlem gerektirir ki, üstelik Üçüncü Dünya’da olan bitenlerden dolayı vicdanınızı rahatlatmak istediğinizden kuşkulanacaklar hemen; <i>c)</i> gidip annemle oturabilirim, ama beni şımartır, spagettiler, çörekler, çorbalar, kısa sürede doksan kiloyu bulurum; <i>d)</i> dairemi yeniden boyatabilirim ama neden? Kimin için? Kimseyi çağırdığım yok ki.</p>

  <p>Katedralden bir şarkı sesi geliyordu. Prova yapan erkek çocukların korosu. İlâhi mor dağlara yansıyordu. lan ve Chico barbeküyü hazırladılar, hurma dalları üzerinde dev sardalyalar pişirmeye başladılar. Roland, bir turist gibi hüzünlendi.</p>

  <p>“Bir başka sefer Finlandiya’ya tatile gitmeli,” dedi.</p>

  <p>—Evet, diye onayladı Servaes. Ama gerçekten hem çalışılan hem dinlenilen tatil olmalı.</p>

  <p>—Yeni bir şey bulmalı, dedi Sabine.</p>

  <p>— Evet ama ne?</p>

  <p>—Çılgınca bir şey, dedi Sabine. Hepinizi yeterince gördüm. O kadar uysal, o kadar pasifsiniz ki...</p>

  <p>—Kendin için konuş, dedi Hofman.</p>

  <p>—Çinliler’in gelecek olmalarına hiç şaşmamalı, dedi Sabine.</p>

  <p>BİR MEKTUB</p>

  <p>Üç hafta sonra, Jacques’in uçak postasıyla gönderdiği bir mektup aldı Roland. Jacques, Ada’yı on gün içinde terk etmediği için tutuklanmıştı. Ama hemen Piskoposluk Sarayı’na nakledilmişti. Piskopos, Avrupa’da iki aylık cezasını çekmesi koşuluyla Ada’da oturabileceğini buyurmuştu. Jacques ince yazısı ile şu anda bir Fransızca öğretmeninin evinde kaldığını yazıyordu.</p>

  <p>Piskopos kendisine çok iyi davranmıştı, birlikte Kurtarıcı’nın politikası, medya, eğitim, teknoloji ve daha bir sürü şey hakkında sohbet etmişlerdi. Piskopos, Ada’da ikinci dil olarak espéranto öğretmenin akıllıca olup olmadığını Jacques’tan sormuş, o da, bundan vazgeçmesini söylemiş ve her şeye rağmen İngilizceyi salık vermişti.</p>

  <p>Piskopos daha sonra Velimir’in Sonia’yı neden öldürdüğünü anlatmıştı. “Ne dediğini pek izleyemiyordum, sıcaktan biraz sersemlemiştim ve Monsenyör bizim kültürümüzden farklı dinsel terimler kullanıyor.” Ama anlaşılıyordu ki, yerli kışkırtıcılar tarafından sürekli kışkırtılan Velimir, yabancılara düşman kesilmişti. Kendi ülkesinde çevrilen bir televizyon filminde, İsa’yı haysiyetsiz biçimde sergileyeceklerini öğrendiğinde, öfkesi sınır tanımaz olmuştu. Çünkü Velimir, küçük yaştan beri İsa’ya âşıktı, her yıl Noel yaklaştığında doğum sancısı çeker, her yıl İsa’nın Çilesi süresince boks yapmayı bırakır, bu sürede ellerine, ayaklarına ve göğsüne çiviyle delikler açardı.</p>

  <p>Bu aşka rezilcesine zarar verdiğimizden (“verdiğiniz” için demem gerek ama dayanışmayı bozmak istemiyorum) onun da bizim için aynı çapta değeri olan bir aşkı yok etmekten başka çaresi kalmıyordu. Ancak, aramızdaki ilişkilerde, onun İsa’ya olan sevgisi kadar tutkulu bir sevgi olmadığını keşfetmişti. Aramızdaki ilişkiler, erkek-kadın ilişkileri, kadın-kadın, erkek-erkek ilişkisi toplumsal düzeyde olağan ilişkilerdi. Kafasının içinde onun <i>acayip</i> tutkusuna eş olan tek benzerlik, turistin yerliye olan ilgisiydi. Daha da olağanüstü olan, Sonia ile <i>bizim</i> aramızda bir bağ olduğuna inanmasıydı. Sonia’yı “tanıyan” tek kişinin, Hollanda’nın Laurence Olivier’si olduğunu bilmiyordu, hepimize kendini, onun İsa’ya kendini verişi gibi toptan bir özveriyle verdiğini sanıyordu (Bir <i>maço</i> olarak belki de dişice hisleri vardı). Bu yüzden tanrıça tanrı, ateş ile (külleri denize), su ile ve bıçak ile (kanı kuma) kurban edilmeliydi.</p>

  <p>Bunlar Piskopos’un açıklaması. Kaldı ki, Piskopos, Velimir’i aslında çoktan ölüme mahkûm etmiş durumda, çünkü Velimir’in aralık ayında Tiger Lily Pequod ile yapması gereken maçı iptal ettirmek için Boston’a telefon etti. Piskopos üzgündü ama yapacak başka şey yok. Avrupa’daki emekçi sınıfın moral aşınması, Batı’nın karamsar ve inançsız durağanlığı vb ., hakkında çene çaldık. Ertesi gün, duadan sonra, beni tenis oynamaya davet etti. Ama hâlâ zor yürüyorum, nedenini biliyorsun .</p>

  <p>Yanımda örgü örmekte olan Amanda -çünkü o da iki ay ceza çekecek- Jefke yüzünden teselli edilemez durumda. O ahlaksız, evlenme vadetmiş. Hayır, Amanda bebe önlüğü örmüyor.</p>

  <p>Takma dişlerimi ancak haftaya gönderebilecekler, umarım ölçüsü tamdır. <i>Maggot’s Desire</i>, yayınevi yetkililerince iyi karşılandı. <i>The Divitte Victim'e</i> başladım çünkü daha geçen yılki vergilerimi ödemedim.</p>

  <p>Yakında görüşürüz. Yapma-Burun-Narsis’imize, alaycı rejisörümüze, bütün acımasız güzel hanımlara selam.</p>

  <p>“iyi şanslar. Senin Jacques’ın.<sup>”</sup></p>
</body>
</html>
