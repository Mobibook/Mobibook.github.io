<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>&nbsp;</p>

  <p>&nbsp;</p>

  <h1>BAHÇEDEKİ CHARLOTTE</h1>

  <p>&nbsp;</p>

  <p>Bahçede Charlotte’la, insan boyu kaktüsler, nergisler, palmiyeler, atalarının mezar taşları arasında, yerlilerin&nbsp;dolunayda “Hislerini saklayabilen insanın şerefine, tahmin edebilen insanın şerefine” diyerek tükürdükleri küçük çeşmenin önünde, tiz seslerin duyulduğu (orada da&nbsp;bir gardenparty vardı ama yerlilerinkiydi) Fareler Adasındaki görülmekten çok görüldüğü sanılan uzaktaki&nbsp;hayalin önünde, zincirini hızla çeken ve yeri eşeleyen eşeğin karşısında, Roland bahçede Charlotte ile yürüyor&nbsp;ve yeniden Charlotte’un elini tutuyordu. Yanı başında&nbsp;oluşunun kendisini nasıl heyecanlandırdığını ve isteklendirdiğini (üç haftadır kimseyle yatmamıştı) fark etsin&nbsp;istemiyordu. Charlotte’un parmakları avucuna gömülmüştü, Roland’ı durmaya zorladı. Roland bir tablet çikolata istiyordu ve yalnız kalmak istiyordu; Steinbach&nbsp;kâğıdı üzerinde bir karakalem istiyordu, deniz, dergiler&nbsp;istiyordu, dayanılmaz yalnızlığa sığınmak istiyordu.&nbsp;Charlotte onu bırakmıyordu, başını çevirmesi gerekiyordu. Gözkapağının üstü fildişi, altı menekşe rengi peargloss-fluid makyajı altında pek yapay biçimde parlayan genç sıcak ve neşeli gözlerine şaşırıp kaldı Roland.</p>

  <p>“Benim labradorum musun,” diye sordu Charlotte. Bu akşamlık.</p>

  <p>Hım hım.</p>

  <p>Belki.</p>

  <p>Pöh.</p>

  <p>Bilmiyorum.</p>

  <p>—Göğüslerim daha büyük.</p>

  <p>—Kimden?</p>

  <p>—Kim olduğunu biliyorsun.</p>

  <p>—Aha!</p>

  <p><i>Wabe</i> , denize çakılmış, hemen yanlarındaydı. Villadan bahçeye sıcak, güven verici, gönül doyurucu bir patırtı yayılıyordu.</p>

  <p>Daha da gencim, dedi Charlotte. Kuşkusuz ondan en az iki yaş küçüğüm. Ama önemli olan bu değil. Öyle&nbsp;değil mi? Seni hoş buluyor mu?</p>

  <p>—Kim?</p>

  <p>—Kes! (Charlotte öfkeyle küçük topaz topçuklardan yapılmış kolyesini ısırdı) ve Roland, birbirlerini omuzlarından tutarmışçasına bir sedirin üzerinde yan yana oturan ve birbirine benzemeyen, biri kemikli öteki belli belirsiz etli - <i>Bebek tombulluğunda</i> <i>-</i> daha kare olan iki yüzün şu anda&nbsp;aynı şeyi istediklerini her yanı ile hissediyor, biliyordu.&nbsp;Charlotte daha açıkça, daha utanmazca ve Daisy daha&nbsp;gizliden ve karşı koyarak, kendisinden aynı şeyi istiyorlardı, belki de bir arada aynı büyük yatakta, birlikte korkarak, birlikte aşağılanarak. Kendisi de biraz sonra ortalarında, bir sandviçin eti gibi.</p>

  <p>“Ben senin Daisy’ni hoş bulmuyorum,” dedi Charlotte, “belki de Yengeç burcundan olduğu için.”</p>

  <p>—Ya sen nesin?</p>

  <p>—Aslan, dedi Charlotte. Göğüslerini öne doğru çıkarttı, 1930 kasımpatıları serpiştirilmiş organze giysisinin içinde parlıyorlardı.</p>

  <p>—Ben hoş buluyorum, senden daha hoş.</p>

  <p>—Benden mi?</p>

  <p>—Senin beni hoş bulmandan çok.</p>

  <p>Charlotte onun kulağım yaladı, içine soğuk hava üfledi, çenesi açıldı. Kediciğim, bebeğim, papağanım, çöl</p>

  <p>aslanım , diyordu. Rus Çariçesi Katerina Potemkin’e.</p>

  <p>Charlotte’un sütyeni esnek, kenarları derisine iyice gömülmüş, parmak sokmaya olanak yok.</p>

  <p>“Kaldı ki Daisy gebe,” dedi Roland.</p>

  <p>—Ne?</p>

  <p>—Benden değil.</p>

  <p>—Nasıl olur? Delirmiş! Çocuk aldıralı dört ay oldu.</p>

  <p>—İhmalci.</p>

  <p>—Pöh!</p>

  <p>— Sanırım .bu gibi şeylere dikkat etmeyi burjuvaca buluyor.</p>

  <p>Daisy aralarında bir soğukluk oluşturuyor. Charlotte ekipteki yabancı, çirkin, küçük ördek oluveriyor yeniden. Kayalık bir adaya tesadüfen çarpmış ikinci sınıf biri. Ötekilerden çok daha az ücret alıyor. Daha kurnaz olan yaratıcı takımın hoşgördüğü biri.</p>

  <p>“Belki de senin Daisy’ne yapay döllenme yapılmıştır . ”</p>

  <p>—Benim Daisy’m, dedi Roland alaylı biçimde. Şahinler tükenmek üzere. Terbiyecisinin eldivenli bileği üzerinde duran erkek şahin isteklendiriiir, acele sperması alınır, ince bir kamışla gümüşümsü saydam akıntı, dişinin yumurtalıklarına aktarılır.</p>

  <p>Çevirim yazmanı kız ile yaşlanmakta olan dekoratör birlikte terasın ışıklarına doğru yürüdüler. Sinekler, böcekler, sivrisinekler, kertenkeleler.</p>

  <p>“Günther Sachs’a benzediğin anlar oluyor,” dedi Charlotte.</p>

  <p>İçeride, Hofman bir Venedik aynasının yanına oturmuş, arada bir saçını düzeltiyordu, deniz, pencere bölmelerinin arasından küçük tablolara bölünmüş gibiydi; yukarıda sütten bir gökyüzü ve donmuş bir deniz ve donup kalmış <i>Wabe,</i> uzakta, kıyıların orada, <i>Atlanta</i> ve <i>Mary</i> gemileri.</p>

  <p>Chico, kocası Ian’ı sakinleştiriyor. lan’ın başına korkunç bir şey gelmiş, şu anda kemiklerinin eridiğini hissediyor. Bunu önce ayak parmaklarının tırnaklarında hissetmiş, tırnaklar ipek kâğıt gibi esnekleşmiş. Şimdi&nbsp;de göğsüne birşeyler oluyor: “İçim kumlaşıyor gibi!”</p>

  <p>Chico onun şakağını, pembe ve yuvarlak yanağını öpüyor.</p>

  <p>— Yok canım, benim küçük gezginci güvercinim.</p>

  <p>—Ama hissediyorum!</p>

  <p>—Yok, evimin erkeği!</p>

  <p>—Yutkunurken dişlerimin arasında sanki kum var, gıcırdıyor, bronşlarımda da bir avuç kum.</p>

  <p>Yumruğunu ümitsizce sol gözüne bastırıyor, bastırmanın etkisiyle lensi düşer gibi oluyor.</p>

  <p>—Sinemaya gitmek istiyorum. Gerçek bir film. Peter Fonda’nın oynadığı.</p>

  <p>—Ya Alain Delon, hayatım?</p>

  <p>—Eveeeeet.</p>

  <p>—Sinema yok, Diana.</p>

  <p>—Öyleyse bir başka adaya gideriz.</p>

  <p>—Hiçbir yerde sinema yok Diana, hiçbir yerde.</p>

  <p>lan hıçkırıyor, garip sesler çıkartıyor. Sabine, “Kes!” diye bağırınca, Chico ona takılmayı kesiyor. Sabine, kara günlerinin kızkardeşi.</p>

  <p>Eskiden Sabine, haftada iki kez Hofman’ın apartmanının önünde gizlenir ve içeriye kiminle girdiğini gözlerdi. Bir gece, kapısının paspası üzerinde, içini çeke çeke kalakalmış, komşular polis çağırmışlardı.</p>

  <p>Charlotte dumanını iyice içine çekerek sigara içiyor.</p>

  <p>“Gidiyor musun,” diye sordu.</p>

  <p>Roland evet diye işaret etti.</p>

  <p>“Gitme.”</p>

  <p>Odada <i>Power to the People</i> söylenmeye başlandı. Roland, Charlotte’la terasa çıktı, havada hanımeli, ot, yaprak ve yanık odun kokusu vardı.</p>

  <p>—Bir şey itiraf etmem gerek. Küçük bir sır.</p>

  <p>—Ne?</p>

  <p>—Her ne kadar bu, ikimizin sonu demek olacaksa da, dedi Charlotte.</p>

  <p>—Ama bir şey başlamış değil ki bebeğim.</p>

  <p>—Benim için bir şey başladı. Gülme.</p>

  <p>—Gülmüyorum.</p>

  <p>—İçlerini doldurdum.</p>

  <p>—Neyin? (Yerli kadınların saçlarıyla doldurulmuş şilteler mi?)</p>

  <p>—Bunun.</p>

  <p>Charlotte gözlerini kapattı, gözkapakları küçük gümüş beneklerle açık maviye boyanmıştı.</p>

  <p>‘‘Tutabilir miyim?” Roland göğüslerini avuçladı, usulca yokladı.</p>

  <p>—istediğin kadar sıkabilirsin.</p>

  <p>—Belli olmuyor, dedi Roland. Tebrikler.</p>

  <p>—Hofman’ın çorapları, iki çift, dedi Charlotte kıkırdayarak. Sonra ciddileşerek, “Artık biliyorsun,” diye ekledi. Roland, salınarak yürüyüp giden vücudu izlemedi.</p>

  <p>Havada kanat sesi. Tepelerden b uhar çıkıyor.</p>

  <p>Jacques evin simgesinden çıktı. Geniş hasır bir şapka giymişti, fosforlu tüyleri olan bir şapka. “Azgınlığım üzerimde,” dedi.</p>

  <p>—Boğa gibi.</p>

  <p>—Tam anlamıyla küçüğüm.</p>

  <p>—Kimin değil ki?</p>

  <p>Jacques kendini, tedbirli, hassas Roland’ın yanına bırakıverdi. Fısıldadı: “Çalılıkta Charlotte’u duydum.”</p>

  <p>—Kiminle?</p>

  <p>—Hayır, öylesi değil.</p>

  <p>—Ne peki?</p>

  <p>—işiyordu. Bir işçi gibi. Hayır, bir kısrak gibi. Görmek isterdim. Marie bakmama asla izin vermezdi. Asla.</p>

  <p>—Talim etseler, erkeklerden daha uzağa işeyebilirler . Bir püf noktası var. Sıkmaları yetiyor, sıkmaları ve...</p>

  <p>—Kes! diye haykırdı Jacques.</p>

  <p>Jacques’in gözleri kanlanmıştı. Kontaklensleri en pahalı cinsinden yumuşak ve gözenekli plastiktendi. Her gece onları sıcak tuzlu suya koymak gerekiyordu. Onca&nbsp;iyi yemek pişiren, ona karşı o kadar iyi olan ve günün&nbsp;birinde, canım, üzgünüm, benim çay fincanım değilsin,&nbsp;diyerek onu terk eden Marie’nin yasını tutuyordu.</p>

  <p>—Kusura bakma Roland. Ne diyordun? Sıkmaları ve...</p>

  <p>—Boş ver.</p>

  <p>—Sözünü kesmek istemedim.</p>

  <p>—Boş ver.</p>

  <p>—Zaten... Belinden yukarısını salladı, burnunu karıştırdı, öne doğru eğildi, şapkası dizlerinin arasındaydı, şapkası ayaklarının üzerine düştü, kemikli parmaklarının&nbsp;üzerine. Uyuyakaldı. Çevrede kuşlar ve sivrisinekler&nbsp;vardı.</p>
</body>
</html>
