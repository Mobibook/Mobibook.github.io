<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="calibre_pb_1"><br />
  BİR YERLİ KADIN</h1>

  <h2 class="sigil_not_in_toc">&nbsp;</h2>

  <p>Saat onbirdi ve gazetelerini okuyorlardı. Bir gün öncesinin gazetelerini. Deniz sakindi. Ama Jacques sakin değildi, masadaki kadehler çoğaldıkça mutsuzluğu artıyordu, kalkıp gitmek istiyordu ama ayıp olurdu, sofranın kalabalık, üst üste olması gerekirdi.</p>

  <p>Jacques, sandaletlerin içine bej naylon çorap giymişti. Kendisini bağışlatacak çok şey vardı ama herkes onu bağışlamıştı. Jacques bir azizdir. Yüzme bilmez, pek az&nbsp;yıkanır. Belki de bu yüzden böyle pis kokmaktadır?</p>

  <p>Hayır. Toledo Barı’nın yanındaki, turist bakkalının perdesinin turuncu şeritleri çekilmişti. Alman turistlerden birinin oğlu (Ada’da toplam altı kişiydiler) vantilatörü dışarı çıkarmış, önünde kutsal ekmek kabı gibi tutuyordu; ayağı kordona takılınca anası hırladı: “Heini!&nbsp;Heini!” Toledo Barı’nın terasından, zeytinyağı, keçi&nbsp;peyniri, fesleğen ve kadın kokusu geliyordu.</p>

  <p>Öğleyin Hofman, kül tablasını umursamazcasına kaldırıma boşalttı. Garson Anton’un annesi kara kumlara çömelip, kare etekliğinin içine izmaritleri topladı,&nbsp;filtreli olanları bile... Onikiyi on geçe Sonia geldi. Adı&nbsp;başkaydı ama Hofman onu ince, narin, kırılgan, kısacası&nbsp;Çehovvâri bulduğundan öyle çağrıyordu. Tek bir dalgası olmayan kehribar siyah saçlar, geniş omuzlar, çocuksu dudaklar, Prusya mavisi çok geniş kaşmir bir kazak. Kazağını çekiştiriyor, kasığına kadar indiriyordu.&nbsp;Yoksa gebe miydi?</p>

  <p>—Gel gel, buraya gel, diye çağırdı Hofman neşeyle.</p>

  <p>—Sonia! Jacques güldü. İhtiyar Jacques (en az ellisinde) gülüyor. Bu az görülen bir şey, erotik edebiyatın kralı, uyarıcı müzik sanatının sultanı (kitap başına iki&nbsp;bin dolar, yılda üç kitap) miyop gözleri, kuronlu dişleri&nbsp;ve yüzündeki buruşukları ile gülümsüyor. Sonra, eğilip&nbsp;bükülen, mumdan bir kibrit çöpüyle tırnaklarını temizledi. Hofman yakınlarında olmadığı zamanlar, Servaes&nbsp;onu La Papoue diye çağrıyor.</p>

  <p>—Eve dönmedin, dedi La Papoue.</p>

  <p>—Bak bu doğru, dönmedim, dedi Hofman gülerek.</p>

  <p>Pazar kapanmıştı. Yerlilerin, gazete kâğıdına sarılı küçük paketleri göğüslerine bastırarak geçmelerinden&nbsp;belliydi. Arkalarından, çöpleri iki büklüm karıştıran ihtiyar yerliler geliyordu. Beyaz lahana yapraklarını, balık&nbsp;kafalarını ve tahta parçacıklarını topluyorlardı.</p>

  <p>—Sonia sevgilim, dedi Servaes, geç vakte kadar kâğıt oynadık...</p>

  <p>—Sağol dostum, dedi Hofman ama beni aklamana hiç ama hiç gerek yok. Öyle değil mi Sonia? (Hofman,&nbsp;Stüdyo 10’da böyle Ronsard okur, sürekli, soylu, sevecen ama aşırı olmayan bir hüzün...)</p>

  <p>Alınmış olan Servaes, kalın ensesine geçirdiği Acem boyun atkısının düğümünü gevşetti. Gömleğinin cebinden gümüş bir kutu çıkarttı, morlu sarılı bir hap yuttu.&nbsp;Alçakgönüllülüğe, iç sıkıntısına, yalnızlığa, dürüstlüğe&nbsp;karşı. Sonia’nın sanki kirliymiş gibi sağ kulağına, sonra&nbsp;ancak fark edilebilen göğüs uçlarına gözlerini dikti.</p>

  <p>Sonia ise Jacques’in kadehinden içiyordu, küçük kaşığı ağzında çevirerek... alt dudağında bir limon parçacığı kalmıştı. “Pis herifi” dedi. Köprücükkemikleri iyice çıktı, teni donuk, kaygandı. Kasıklarında bir dizi hançer&nbsp;darbesinin acısını, bir kramp hissetti. Düşük mü? Şimdi&nbsp;burada, bu terasta? Onların gözü önünde?</p>

  <p>Ve öfkeli, üzgün Sonia, tek söz etmeden Hofman’ı bunaltıyor, Hofman ise bir gülümseme ile onu yatıştırmaya çalışıyordu.</p>

  <p>—Haydi, dedi Servaes. Yemeğe gidelim, yoksa Almanlar her yeri kapmış olur.</p>

  <p>Bir kamyon yavaşça önlerinden geçti, bir enginar bir el bombası gibi dereye yuvarlandı, bir çolak tam vaktinde ve yarım düzine kedinin karşısında enginarı yakaladı&nbsp;ve tüydü. Hofman’ın tam yanında, Sonia’nın arkasında,&nbsp;siyah giysilerinin içinde iki balıkçı sessizce durmaktaydı.</p>

  <p>Yaşlı olanı “Seni almaya geldik, şu yabancıları rahat bırak, ayağa kalk, gidelim,” diye birşeyler söyledi. Sonia&nbsp;alt dudağını ısırdı. Kulağına beyaz maden bir halka takmış olan genç olanı, Hofman’ı çenesiyle göstererek,&nbsp;“Bu o mu? Şu solucan? Şu kanı çekilmiş ıslak tavuk?”&nbsp;gibi birşeyler dedi.</p>

  <p>Yaşlı olanı, orada bulunan herkese “bütün yabancılar kahpe” diye seslendi. Ayağını iskemleye dayadı, Jacques’ın gri şantung bacağının tam yanına. Balık ve bok kokan genç olanı, “Yabancılar geleli, tereyağın fiyatı üç&nbsp;misline çıktı,” dedi.</p>

  <p>Gölgelerin renginin koyu kırmızı, kayalıkların kırmızı olduğu, bütün çocukların guatrlı olduğu, yaşam umudunun ortalama yirmi sekiz yılı ancak bulduğu Toledo Barı’nın ardındaki yaylaların kızı, kadın ve yerli Sonia, dolayısı ile herkesten çok yerli olan Sonia, “Onları babam göndermiş, babam eve dönmemi istiyor Hofman,” dedi.</p>

  <p>Yaşlı olanı, balık pulları yapışmış, yok canım eskimiş kumaş arasından dizlerinin beyazı görünen pantolonunu çekti. ( Balıkçılar gündüz uyur, gece avlanır. Güneş:&nbsp;düşman. ) Genç olanı, yakında Ada’da sadece ithal balık&nbsp;satın alınacağını söyledi. Sonra ne olacak peki?</p>

  <p>Sonia ıslık çaldı: <i>Seni gördükçe daha çok seviyorum</i>. Sonra iki parmağını Jacques’ın kadehine soktu ve Hofman’ın tişörtüne damlacıklar fiskeledi.</p>

  <p>Yaşlı olanı onu azarladı.</p>

  <p>Genç olanı sordu:</p>

  <p>—Bunlar arkadaşın mı, yoksa muhbir mi?</p>

  <p>—Daha sonra, dedi Sonia ve Roland’ın dişlerini gıcırdattığını duydu.</p>

  <p>Sonra ayağa kalktı ve tırnağı cilasız küçükparmağını gözünün kenarına bastırdı ve Roland’a baktı ve Roland&nbsp;gözünün kenarındaki küçük pembe ve yumuşak dokuyu ezdiğini gördü. Ne diyorlardı adına? Gözpınarı.</p>

  <p>Sonia, iki ağabeyinin arasında alandan geçerken, o yıl kızların yaptığı gibi, keşmir kazağının yaka ucunu ısırdı.</p>

  <p>Denizin üzerinde gümüş rengi savaş gemisi vardı, tepesinde helikopterler daireler çiziyordu. Karakolun önündeki taksi hâlâ duruyordu ve sol arka kapısı hâlâ açıktı. Oturulacak yerin kırmızı eskimiş döşemesi üzerinde büyük bir kan lekesi vardı. Servaes’in sonradan söylediği gibi, bu ona Sicilya Katliamı’nı<a id="footnote1"></a> anımsatmıştı.&nbsp;Soyluların kellelerini kırmızı kadife bir yastık üzerinde&nbsp;uçurmuşlardı. Daha az belli olsun diye. Kan, salyanın&nbsp;beyazını, dünyanın albümini olan yumurtanın beyazını,&nbsp;çok görünür biçimde lekelemesin diye.</p>
</body>
</html>
