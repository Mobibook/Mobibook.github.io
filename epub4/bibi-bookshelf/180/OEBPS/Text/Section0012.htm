<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>&nbsp;</p>

  <p>&nbsp;</p>

  <h1><b>SİZİ ARZULAYIŞIMIN ŞARABI</b></h1>

  <p>&nbsp;</p>

  <p>Misere, Piskopos kesin talimat vermiş olsaydı diye düşündü. Bu yıl en kötü muhbirlik notunu kendisi almıştı, çünkü verdiği iki bilgi noterin ailesini güç durumda bırakmıştı. Ama Misere bunu nereden bilebilirdi ki, kesin talimat almamıştı.</p>

  <p>Misere gözlerini Piskopos’a çevirmeye cesaret edemiyordu. O an, genç bir Berberi’nin, ısırgan ve zeytin karışımı bir sıvı ile sıvadığı yaşlı bir meleği andıran Piskopos’a.</p>

  <p>Uşak da Piskopos’un beyaz saçlarını fırçalıyordu. Bacakları arasına sıkıştırdığı ekose sabahlığından buharlar çıkıyordu.</p>

  <p>Piskopos kimsenin gözlerinin içine bakmazdı. Misere’in sağ omuzuna gözlerini dikkatle dikti.</p>

  <p>“Başka ne var,” diye sordu, Piskopos. Tarih öncesinden kalma ensesi buruşuk, yayvan ve ezikti.</p>

  <p>“Kapılarını kilitliyorlar,” diye yanıtladı Misere. “Panjurları da kapatıyorlar. Tuhaf olanı da bu. Çünkü&nbsp;kendi evlerinde, Hollanda’da, Belçika’da, İsveç’te böyle&nbsp;bir şey yapmıyorlar.”</p>

  <p>Piskopos omuzunu ovan spatulaya benzer parmaklara kendini utanmazca bırakıverdi.</p>

  <p>“Bazen Tanrı’dan küçümseyerek söz ediyorlar,” dedi Misere. Hemen ardından da,</p>

  <p>—Özellikle Çile’yi oynadıklarında, diye ekledi. —Demek oynuyorlar, dedi Piskopos.</p>

  <p>—Evet...</p>

  <p>Misere not defterine bir bakış fırlatmak istedi ama cesaret edemedi.</p>

  <p>“Tanrı’yı sevmeleri gerekmez,” dedi Piskopos. Uyuklar gibiydi. Buruşuk ve zapzayıf kolu (kas proteinlerinin şekere dönüşmesi), ince beyaz tüylü (erkek hormonlarının aşırı üretimi), fazla yumuşak karınlı (yağa dönüşen şeker) bedeni, masajın baskısı ve yönü doğrultusunda kıvrılıyordu.</p>

  <p>—Aksine, sevmemeleri daha iyi, dedi Piskopos.</p>

  <p>—Nasıl?</p>

  <p>—Biz de, oğlum, Tanrı’yı fazla sevmemeliyiz.</p>

  <p>Misere korktu, Piskopos onu sıkmaktaydı, oksijen eksikliği hissetti, göğsü hızla inip kalkmaya başladı. Misere iç çekti.</p>

  <p>—Nasıl?</p>

  <p>—Tanrı’yı seven, kendisiyle O’nun arasında tuhaf, hatta yersiz bir ilişkinin var olduğunu sanır. Biz sadece Yüce Efendimiz’e şükretmeliyiz.</p>

  <p>—Ona inanarak, övle değil mi. diye sordu Misere.</p>

  <p>—Elbette. Peki ya yapay burunlu?</p>

  <p>—Hofman mı?</p>

  <p>—Evet, Hofman.</p>

  <p>—Tehlikeli.</p>

  <p>—Ay! Genç Berberinin tırnağı kalça kıvrımlarından birine takılmıştı. Piskopos onu sakinleştirip, “Yavaş ol,&nbsp;minik sineğim,” dedi.</p>

  <p>—Bir çalgıcıyı dövdü, diye devam etti Misere. Bir dişi kırıldı, dalağı da hafif zedelendi.</p>

  <p>—Başka?</p>

  <p>—Dinin Yayılması için para toplamaya gelen iki Yavru Kurt’a, usta bir marangozun günlüğü kadar para verdi.</p>

  <p>—Daha var mı?</p>

  <p>—Evet, diye devam etti Misere. Koç kabilesinden bir kızı zor durumda bıraktı. Kızın ağabeyleri adamı suçluyor.</p>

  <p>—Kız nerede?</p>

  <p>—Kayboldu.</p>

  <p>Misere düşündü: İşte şimdi Serafim’in öfkesi üzerime gelecek; beceriksizliğim, acemice ve umursamazca iş görüşüm ortaya çıkmış oldu. Onunla aramıza bir sürü muhbir girecek. Konuşmasını hızla sürdürdü: “Kızın&nbsp;babası dindar bir adam, Koç kabilesini reddetmiş, ama&nbsp;adamı kendi elleriyle öldürmek istiyor.”</p>

  <p>Piskopos, Misere’in sağ omuzuna baktı. Misere güç bela tükürüğünü yuttu. Kanser. Piskopossun mühürlü&nbsp;yüzüğünü öptü, yana kaydı, acıyan parmağının ikinci&nbsp;boğumunu yaladı.</p>

  <p>—Teşekkürler oğlum, dedi Piskopos.</p>

  <p>Misere arka arka giderek kapıya yöneldi. “Acı çekiyorum,” dedi, “çünkü sizden ayrı kaldım, sizi arzulayışımın şarabı ile sarhoşum.” (Ayrılık sırasında ya da çöl ateşinin neden olduğu ölüm sırasında okunan dua.)</p>
</body>
</html>
