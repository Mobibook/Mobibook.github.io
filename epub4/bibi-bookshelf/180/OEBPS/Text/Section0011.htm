<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>&nbsp;</p>

  <p>&nbsp;</p>

  <h1 id="calibre_pb_5"><a id="bookmark9"></a> BÎR EKSİK VAR. KÎM?</h1>

  <h2 class="sigil_not_in_toc">&nbsp;</h2>

  <p>Bu hem çalışılan hem dinlenilen tatilde, çalışma söz konusu değil, bu her gün daha belirgin biçimde ortaya çıkıyor. Bazen, Servaes’in yüzü allak bullak; normal zamanda da sarkık ve horlayıcı yüz çizgileri uğursuz bir hal almış: “Size olduğu kadar kendime de kızıyorum!”&nbsp;diyor. “Vay canına! Ne de kokuşmuşuz, ne kadar da&nbsp;Avrupalı’yız.” Lokantada kimsecikler yok. Sabine ve&nbsp;Hofman, kutsal metinleri mırıldanıyorlar. Sabine, Veronique rolünde, her şeye karşın isteklenebiliyor, kırık bir&nbsp;sesle, “Usta! Usta!” diye cıvıldıyor ve Hofman yanıtlıyor: “iyi, yine ne var?”</p>

  <p>—Metinde bunlar yok, diye söylendi Servaes.</p>

  <p>Sabine, üzerinde ıstakoz resmi ve Hotel de Paris yazısı bulunan peçeteyi açtı. <i>Usta!</i> Eğildi, dilinin ucunu gösterdi, yüzünde tarifi zor bir acıma ifadesi belirdi, Hofman’ın alnını peçeteyle sildi, yüzünün kalıbını çıkarttı.</p>

  <p>“Lanet olsun,” diyerek peçeteyi ve Sabine’in elini itti Hofman. Ne demek bu? Veroniquean peçetesinde sarımtırak lekeler vardı. Çocuk kakası.</p>

  <p>“Lıklık!” Hofman oburca Pepsi’sini içiyordu. Bakışları kötü.</p>

  <p>“Bak sen! Tuhaf,”, dedi Sabine, düşünceli düşünceli, iki parmağı arasında tuttuğu peçeteyi, koşup gelen yerliye verdi.</p>

  <p>Tuvalete giderken, kuşkulu bir tavırla arkasına baktı. Serva es homurdanarak yokuşu çıktı. Dosttan ve kadından kaçıyordu.</p>

  <p>“Ah, isteseydim,” dedi Jacques.</p>

  <p>—Nasıl? Neyi?</p>

  <p>—Daha gençken ve Sabine gelip bende kaldığında, Servaes kuklacı kızla yaşadığı sırada... ama Servaes’i kırmak istemiyordum, anlıyor musun? Anlamıyor musun?</p>

  <p>—Ha ha! diye yanıtladı, Roland.</p>

  <p>Jacques, canı sıkılmış göründü. Sonra da “Hakkın var,” dedi. “Servaes yüzünden boşvermiş değildim.&nbsp;Ona boynuz taktırmak hoşuma bile giderdi.”</p>

  <p>—İstemeyen Sabine miydi?</p>

  <p>—Hayır, hayır, dedi çabucak Jacques.</p>

  <p>—Öyleyse ne?</p>

  <p>—Hep aynı şey, dedi Jacques.</p>

  <p>Roland burnunun on beş santim ötesinde, sıkılgan gülüşlü yabancıyı gördü. O bir aynaydı. Aynı işkence,&nbsp;aynı utanç.</p>

  <p>Birlikte dışarıya baktılar. Yerli kadınlar önlerinden kayar gibi geçiyordu, kel kafaları kabaca bağlanmış ya&nbsp;da yırtık eşarplarının arasından parlıyordu.</p>

  <p>Arkada: palmiyeler, tepeler. Yandaki pencereden, şordu ve dağ ayakkabılı askerlerin çadırları görülüyordu. Kara kumun üzerine çömelmiş, küçük bir halının üzerinde aşık atıyorlardı. Arkada: kuleler, kamyonlar ve&nbsp;önünde hasta askerlerin iskambil oynadıkları Kızılhaç&nbsp;çadırı vardı.</p>

  <p>Kum sinekleri, onların cinsel organlarına yumurtalarını bırakmışlar. Kansızlık, çıbanlar.</p>

  <p>Leon de Leon gelip kapı aralığında durdu, Servaes’e yol verdi. “Ah dosdarım,” dedi. Oturduğunda sakin&nbsp;davranışları yok oluyor ve kötü, gergin bir hava saçıyordu. Birini bekliyordu. Misere de gözucuyla yabancıları&nbsp;süzerek arkasına geçti. Misere, bir et torbası olan çıplak&nbsp;ayağını, alçak, cilalı çam masanın kenarına dayadı. Bir&nbsp;sigara sardı, yabancıları selamlamadı, onlarla tanışmayı&nbsp;reddediyor.</p>

  <p>Leon de Leon: “Sizi rahatsız etmek istemezdim, ama bize yapılan ihbara göre, sizin gruptan sayılabilecek biri kayıp. Genç bir kadın. Ailesinden izin almadan&nbsp;çıkmış ve nerede olabileceğini kimse bilmiyor.”</p>

  <p>—Kim, diye sordu Servaes. (Biliyorum, adı dilimin ucuna geliyor.)</p>

  <p>—Adına Sonia dediğiniz genç kadın, dedi Leon de Leon. (Biliyordum.)</p>

  <p>—Burada değil, dedi Jacques.</p>

  <p>—Farkındayım, diye yanıtladı Leon de Leon... Dostlarım, bugün öğleden sonra uyumadım.</p>

  <p>—Biz de uyumadık, dedi Hofman. (Hofman, nasıl alırsan diye düşündü.)</p>

  <p>—Belki bana yardımcı olursunuz, dedi Leon de Leon. Misere yaktığı sigarayı ona uzattı. Hanımeli kokusu masanın üzerinden yayıldı.</p>

  <p>Leon de Leon içini çekti, derin bir nefes aldı, şüphelilere baktı.</p>

  <p>Jacques: Kırışmış tuğla kırmızısı bir alın, Ada’da daha on iki <i>yıl</i> kalsa, asla esmerleşmeyecek, bıyıkları asker kesimi, dişler düzgün, kaşınmayan omuzunu kaşıyor.</p>

  <p>Sabine: Kaygılı, çünkü onu şaşırtan bir konu var, Ay ve kadınların Zodyak işaretleri ile sürekli ilişki kurduğundan her şeyi bildiğini sanıyordu.</p>

  <p>Servaes: Onuru kırılmış, ayak bileğini ovuyor, ortopedik pabuç giymek zorunda ama bu sıcak ülkede olmaz.</p>

  <p>Ben Roland: Matrak geçiyor, çünkü Hofman sıkışık durumda.</p>

  <p>Hofman: Soruların sadece kendisine yöneldiğinin bilinci içinde, korkudan ölmüş ama erkekliğe kondurmuyor.</p>

  <p>—Onu bugün gören var mı?</p>

  <p>—Hayır.</p>

  <p>—Sen, onu en son ne zaman gördün?</p>

  <p>En son mu, dedi Hofman ve Tuschenbach gibi <i>düşünceye</i> daldı, başı önüne düştü ama iki kat gıdı oluşturacak kadar düşmedi.</p>

  <p>—îki ya da üç gün oluyor, dedi dalgın dalgın.</p>

  <p>—Nasıldı?</p>

  <p>—Ben çok iyiydim.</p>

  <p>—Sonia demek istiyorum.</p>

  <p>—Ha, Sonia, sanırım neşeliydi.</p>

  <p>—Senin yanında olduğu için mi? Leon de Leon en ufak alay belirtisi göstermiyordu.</p>

  <p>—Belki de. Benimle olmaktan hoşlanan insanlar var.' Boğulmuş olabilir mi, diye sordu Komiser.</p>

  <p>—Hepsi birden sıçradı:</p>

  <p>—Neden? Hayır... Kim? Sonia mı?</p>

  <p>Servaes: Yunus gibi yüzer.</p>

  <p>Sabine: Ne de olsa balıkçı ailesinden!</p>

  <p>Jacques: Balıkçılar yüzme bilmez şekerim.</p>

  <p>Hofman: Asla!</p>

  <p>—Ada’daki günlerinizin kötü geçmesini istemiyorum, tam aksi, bizi ziyarete geldiğiniz için çok memnunuz, ancak Piskopos kesin talimat verdi, olay çıksın istemiyoruz, dedi. ( Bir eksik vardı. Ama kim? Roland bilmiyor. )</p>

  <p>Bir düşün soğukluğu, çok çabuk aydınlanan bir tan vaktinin anısı, hayalci bir düş. Anımsanan bir tat ve bir&nbsp;koku, ama yerli yerine oturtulamayan...</p>

  <p>Daisy gibi: <i>Désirée</i> - <i>Délie</i> - <i>L’idée</i> - <i>Delice</i> - <i>Düşünce.</i> Sanki insan gülerek uyanmak üzereymiş gibi. Ama henüz değil.</p>
</body>
</html>
