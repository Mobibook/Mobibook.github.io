<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>&nbsp;</p>

  <h1>KİRPİKLER YENİDEN ÇIKAR MI?</h1>

  <p>&nbsp;</p>

  <p>Roland, fener ışığında demir toplar fırlatan, kareli şortlar giymiş Almanlar’ın önünden geçti. Elleri cebinde, şiddetli bir rüzgâra karşı savaşırcasına öne doğru eğilmişti. Neredeyse gece yarısı olmuştu. Evine -yani yurt-dışındaki konutuna- giden uzun kayalık yolda, boğalar&nbsp;zincirlerini şakırdatmaktaydı.</p>

  <p>Misere bir sundurmanın altından çıktı, Roland ancak o zaman, adam yanında yürürken, yüzünün çiçek-bozuğu olduğunu gördü. Roland birden hızlandı.</p>

  <p>Misere, deniz kıyısındaki evini bir beden eğitimi öğretmenine ve arkadaşlarına kiraladığını anlatıyordu.</p>

  <p>—Çok iyi, dedi Roland.</p>

  <p>—Ama kadın bazen gece yarısı şarkı söylüyor. Komşularım şikâyet ediyor ve kadın deli mi yoksa ailesinden birine ağıt mı yakıyor diye soruyorlar.</p>

  <p>—Kendisine sormak gerek.</p>

  <p>—Cesaret edemiyorum.</p>

  <p>Misere havada bir şey yakaladı, bir sivrisinek, bir tüy. Sonra konuşmasını sürdürdü:</p>

  <p>“Diyelim ki bugünlerde babası öldü. Ne olduğunu bilirim.”</p>

  <p>—Bugünlerde baban mı öldü?</p>

  <p>—Hayır. Şimdilik kızımda oturuyorum, ev kirada olduğu için, bir de kızı öldüğü için. Kızı iki yaşındaydı, hindi saldırdı, çocuk tökezledi...</p>

  <p>Demir toplar birbirine çarptı, Almanlar şamatayla alkışlamaya başladılar.</p>

  <p>"Madam Leon de Leon’a selamlarımı iletin,” dedi Roland. Sonra da, omuzlarını, ensesini ve kıçını taksi&nbsp;şoförüne döndü. Bir saniye geçmeden, geniş bir av bıçağı yaralayacaktı onu, Misere’in bir şeyler mırıldandığını duydu ama adam hızlı yürüdüğü için söylediklerini&nbsp;anlamak olanaksızdı. Evinin yanındaki kum tepeciklerini, evinin duvarlarını, kumları, yığınları, çimento kırıntılarını görünce sakinledi. Denizin sesi uzaktan geliyordu.</p>

  <p>Roland kurusun diye yatağının üzerine atılmış mayosunu nemli ve keçeleşmiş saçlarının üzerine geçirdi, pantolonunun yırtmacını açtı, <i>Yesterday</i>’i mırıldanmaya&nbsp;başladı, yokladı, boyundan hoşnut kaldı, yırtmacı kapattı, sigarasını rüzgârın getirdiği yosunların arasına fırlattı. “Saniyeler geçiyor,” diye söylendi ve bekledi. Duvarda, iki yıllık bir takvim, on yedi yaşındaki Escobarit&nbsp;Marici’ye verilen bir yüzme hocası diploması, madensel&nbsp;alevler fışkırtan yüreğini parmağı ile gösteren tombul&nbsp;yanaklı bir delikanlının resmi asılıydı.</p>

  <p>Roland yatak odasında saçlarını ıslattı, geriye itti, öne doğru taradı. Kendi adını hızlı hızlı üç kere tekrarladıktan sonra mutfak masasının üzerini süngerle sildi.&nbsp;(Resimdeki yıldız çiçeğini ve domatesleri tanıdı.) Masayı önce mendiliyle sonra eliyle kuruttu. “ Haydi işe, aşağılık herifi” diye söylendi. Resim kartonunu açtı ve Japon kalemiyle, Romalı Pilatus’un gömleğini çizdi, el yıkama hareketine uygun olsun diye geniş bir kol ağzı&nbsp;çizdi. Çile projesinin giyimleri için işe alınmış olan, ekibin mütevazı zanaatçısı Roland, hareketi çizdi -Servaes’e göre Çile’nin maddesel büyütülüşü-, sonra&nbsp;bir kadın kıçı çizdi, kalçaları (her ne kadar incilci Havari Matta, Pilatus’un karısını öyle tanımlamıyorsa ve senaryo harfi harfine Matta’yı izliyorsa da) omuzları ve&nbsp;ensesi Daisy’ninkilere dönüştü ve yüzü ortaya çıktı ama&nbsp;sert ve horlayıcı ağzını yapmayı beceremedi, sildi ve düzeltip durdu, koca gözlerine güneş gözlüğü oturttu, kısa burnunun altına sivri bıyıklar kondurdu, resmi öptü, sonra avucunda ezip top halinde açık pencereden fırlattı.</p>

  <p>Hafif bir dalga çatlaması ve uğultu duyuldu, mutfak kapısının kalın camına çarpan böcek darbelerinin sesi&nbsp;geldi.</p>
</body>
</html>
