<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1><i>WABE I</i></h1>

  <p><i>Wabe</i> "ye biner binmez, sonra, her şey normale döndü. Dr. Chico ve Diana hemşire heyeti kucakladılar. Jacques’ı banyoya koydular, otlarla ovdular, gözlerine gül suyu, kalçalarına K.Y. (ya da Ké-waille) sürdüler, hardal lapaları, losyonlar hazırladılar sonra da Ian’ın olduğu için Jacques’a dar gelen ipek pijamalar giydirdiler ve güvertede bir şezlonga uzattılar. Sonra da işlerine döndüler, Ian görkemli bir ordövr tepsisi hazırladı.</p>

  <p>Jacques, bir saat boyunca, ölü gibi hareketsiz yattı. Gözleri açık uyuyordu ve tıp okumuş olan Chico’nun talimatı gereği, <i>Wabe</i>'de çıt çıkmıyordu. Sonunda Jacques gerindi, acıdan sıçradı, büsbütün içine kapandı, donuk yüzü ifadesizleşti.</p>

  <p>On beş dakika sonra, Hofman fısıldayarak, “Söylesenize, ne zaman zıkkımlanacağız,” diye sordu. Jacques güldü, işte ekip buydu! Çevresine baktı, özellikle yukarıya, <i>Wabe'nin</i> bayrağına, beyaz ve bir köşesinde maden yeşili ve kum sarısı bir kertenkele vardı, iyilik simgesi olarak!</p>

  <p>“Limanda mıyız,” diye sordu.</p>

  <p>—Evet, yakınında, bir süreden beri. Heeey Jacques, selam!</p>

  <p>—Gitmek istiyorum.</p>

  <p>—Tabiî. Hepimiz gitmek istiyoruz. Çok sürmez.</p>

  <p>—Gitmek.</p>

  <p>—Sakin ol, diye mırıldandı Chico. Jacques yeniden hareketsiz kalırken, o da kareli bir bezi, parıldayan kafasına koydu. Isınmış olan ordövrlerden yediler, içine buz koyarak roze şarap içtiler, kilisedeymişçesine alçak sesle konuştular. Sadece, fısıldaması olanaksız Ian, ara sıra bir papağan gibi boğazından tuhaf bir ses çıkartmaktaydı. Chico, siyah deri torbasının içinden birtakım tüpler çıkarttı ve ortaya koydu, Jacques’ın bir metre ö-tesinde beklemeye başladı. Alnı kırışık, dudakları kısılmış olarak mırıldandı: “Phanacetine, Veronal, brom, Kiorodin, Kolomel, çinko sülfat, termometre, sargı bezi; amonyak.”</p>
</body>
</html>
