<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>ALEV PÜSKÜRTÜCÜ</h1>

  <p>Devletin silah fabrikası, zeytinliklerin ve meyve bahçelerinin üzerinden sarı dumanlar saçıyordu. Gene de güçlü gözlüklerle gün ortasında yıldızları görmek olasıydı. Ekip ıstakoz yiyordu. Erkeklik hücrelerine iyi gelirmiş.</p>

  <p>Ian, yerlilerin kaygılı olduklarını, çünkü yabancıların çöplere, giderek daha az dişe dokunur yemek artığı attıklarını söyledi.</p>

  <p>“Jacques, neden bu kadar pintisin,” diye sordu Hofman.</p>

  <p>—Pinti değilim, diye yanıtladı Jacques bozularak. Ada’dakilere yiyecek veririm ama yemek artığı vermem.</p>

  <p>—Öyleyse neden her gün fakirlere yemek dağıtmıyorsun?</p>

  <p>—Vaktim yok, dedi Jacques ve sonra ağzına ıstakoz kıskaçlarından birini götürüp, kırdı.</p>

  <p>“Kendini nasıl hissediyorsun,” diye sordu Charlotte.</p>

  <p>—Kaygılı, diye yanıtladı Roland.</p>

  <p>—Peter Fonda’ya benzer bir yanın var, dedi Charlotte usulca.</p>

  <p>—Ben de öyle buluyorum, diye bağırdı Sabine neşeyle. Buradayken, burada değil. Bir de o belirsiz yanı var, öyle değil mi sevgilim?</p>

  <p>Roland, bir elime geçme piliç, diye düşündü. Mutfak masasının üstünde inletinceye kadar seni okşayacağım sonra da kıskaçları ayrık kıpkırmızı bir ıstakoz gibi seni orada bırakacağım. Sonra hepinizin üzerine bir alev püskürtücü çevireceğim.</p>

  <p>“Eeee, düzüyor muyuz?” diye sordu Jacques.</p>

  <p>—Tabiî, diye yanıtladı Chico anında.</p>

  <p>—Varsın olsun! dedi Ian-Diana, hoyratça.</p>
</body>
</html>
