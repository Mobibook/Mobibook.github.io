<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>&nbsp;</p>

  <p>&nbsp;</p>

  <h1>YERYÜZÜNÜN KURNAZLIKLARI</h1>

  <p>&nbsp;</p>

  <p>Sonia’nın kayboluşu ile ilgili birşeyler yapmalı diye düşünüyorlardı, ama onları Hofman durdurdu, konuşmayı reddediyordu, burnunu karıştırdı (ana sevgisi görmemek), çenesini kaldırıp burnundan konuşarak, yerli Sonia’nın kendisine hakaret ettiğini, Prevert’in dediği gibi unutulmanın karanlıklarına gömülebileceğini söyledi.&nbsp;Göze göz.</p>

  <p>Bu nedenle şu anda küçük acı portakalları yiyor ve çekirdeklerini uzağa tükürmek oyununu oynuyorlardı.&nbsp;Kazanan, bir Campari-soda’yı hak edecekti. Toledo Barı’nın önünde bir taksi durdu, şoförü Misere içinden&nbsp;çıktı ve bakkaldan mısır tanesi aldı. Müşteriler çekilip&nbsp;ona yer verdiler. Taksinin arkasında üzeri hiyeroglifli&nbsp;beyaz bir çimento torbası vardı ve kıpırdıyordu. Ani bir&nbsp;fren, üç kat astarlı torbayı yırtmıştı, önce tırnaklar ortaya çıkmış sonra da bir hindinin çıplak, kırmızı tepesi.&nbsp;Hayvan debeleniyordu, kurtuldu, bir kanadı dışarı çıkmışken Misere gelip onu tekrar içeri tıktı.</p>

  <p>“Annem yeniden evleniyor, dedi Servaes. Ne günlere kaldık! Benim yaşımda!” Ve Diana-Ian kişnedi, ıslak parmağı ile kaşlarını düzeltti ve dedi: “<i>I</i> <i>am acquainted&nbsp;with the cunning of the world”</i></p>

  <p>“Çarpım yapmayı bilmiyorum. Sen biliyor musun,” diye sordu Sabine.</p>

  <p>—Pek değil, dedi Roland, ama dikeyi yataydan hemen ayırmakta daha fazla zorluk çekiyorum. Ya sen Jacques?</p>

  <p>Jacques (açılmakta olan kelliği ve kırlaşan saçları ile) yanıtladı: “Şakaya asla gülmem. Birisi bir matraklık yapar, esprisini o anda anlarım, yanımdakiler gülmekten&nbsp;kırılırlar ve ben, neden bilmem, asla gülmem. Belki de&nbsp;Marie bu yüzden beni başından savdı.” Savdı, ah!</p>

  <p>Jacques, az sonra sarhoşladığında timsah derisi cüzdanından Marie’nin renkli polaroid resmini çıkarttı. Otoriter, büyücü, kaltak , fare suratlı, hain kadın, bikiniliydi, anlaşılması zor bir sevecenlik ve büyü simgesi. Jacques gibi yasta olan Roland, bağıracağını hissetti,&nbsp;bardağını boşalttı ve kalktı.</p>

  <p>“Daha gitme,” diye araya girdi Sabine. Roland yerine oturdu. Sabine Hofman’a âşıktı bir vakitler (kim değildi ki?) Ama aslında böyle söylediği halde Servaes’i seviyordu. Şimdi artık çok uzaktaki kanallar, mazgallar, tramvaylar kentinde, Hofman’ın apartmanının önünde&nbsp;bütün bir gün boylu boyunca yatmış ve içtenlikle ağlamıştı, koridordaki hava akımı gözyaşlarının artmasına&nbsp;neden olmuştu. “Kapıyı aç, it herif,” diye bağırmıştı.&nbsp;“Lütfen sevgilim.” Sonra paspasın üzerinde uyuyakalmıştı, ağlamaklı, hasta. Komşular polis çağırmışlardı.</p>

  <p>Sabine gitmesini istemiyordu ve söz dinler Şövalye Roland neden gitmesini istemediğini keşfetmişti: Sabine korkuyor, kötü bir şey olmasını bekliyordu. Hofman’ın gözünden Servaes’e yıldırımlar yağıyordu, horoz ve gelincik hesaplaşacaklardı. Ve Sabine görülecek&nbsp;hesabın, kendi üzerinde tutulacak bahisle ilgili olduğunu düşünüyordu. Unut bunları yosma ! Roland önündeki çiğ ton balığı tabağını boşalttı, içi bulandı, eski&nbsp;hikâyeleri dinlemez oldu; vakit geç olmuştu, eve döneceği sırada yaşlı bir adam bir kapıdan çıktı. Çiçek bozuğu adam üniformalıydı. Şaşı bakıyordu. “Bana yardım&nbsp;et,” dedi.</p>

  <p>—Neden?</p>

  <p>Bacaklarının üzerinde sallandı, düşecek gibiydi. Pis pis yosun kokuyordu.</p>

  <p>“Evimi yabancılara kiraladım,” dedi yaşlı adam. Bir postacı?</p>

  <p>—Mükemmel, dedi Roland. Aferin. Devam edin.</p>

  <p>—Ancak, gece olunca şarkı söylüyorlar. Sokakta yatan ve dostlarım olan insanlar şikâyet ediyorlar. Sordukları... Adam bir adım atmak istedi, beceremedi, kafası sallanıp duruyordu, gevelemekteydi.</p>

  <p>—...yabancılar daha az gürültü yapmazlar mı diye soruyorlar. Gene de diyorlar ki, yabancılar daha alçak&nbsp;sesle söyleyemezlermiş çünkü çok neşeliymişler.</p>

  <p>Postacı burnunu kaldırdı. Havada, ağır uçan bir sivrisinek gibi bir şey yakaladı. “Benim evim yok,” dedi. “Kızımda kalıyorum. Kızı iki yaşındayken öldü. Otların&nbsp;arasına düşmüştü, bir hindinin saldırısına uğradı... Bana&nbsp;yardım et.”</p>

  <p>Adam kendini bırakıverdi ve Roland adamı kaldırdı, ihtiyar ona asıldı, bırakmadı, ikisi birden sallanmaya&nbsp;başladılar, ağır vals.</p>

  <p>“Çok yaşlıyım,” dedi ensesindeki ses... “Çok çok yaşlı. Beni Kurtarıcının heykeline kadar götürüver. Oradan arabalar geçer, beni anneme götürürler.”</p>

  <p>Roland eğildi, pis kokan, yapışkan kitle kıvrıldı, sırtına bindi, zorlukla doğruldu. Ayaklarını sürüyerek ama uzun adımlarla yürüyen Roland, heykelin kireç sıvalı&nbsp;duvarına vardı. “Bir bisikletim vardı ama kardeşim çaldı,” dedi sırtındaki süvari.</p>

  <p>“Sus,” diye yanıtladı Roland. Bunu, sırtında horlayan can sıkıcı yükten çok kendisi için söyledi ve sonra onu yere bırakacağına sırtından atıverdi.</p>
</body>
</html>
