<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>SUÇLU REFLEKSLER</h1>

  <p>Soluk sarı saçlı, yumuşak şapkalı bir Alman, garson Anton tarafından “tuhaf ve büyük olasılıkla tehlikeli” diye ihbar edildikten sonra tutuklandı. Garson Anton, herifin cilalı ayakkabılar giydiğini ve ön tarafına yapıştırılmış küçük bir ayna yüzünden sağ pabucunun daha fazla parladığını fark etmişti. Adam, ayakkabısını, masada bir yandan filetosunu keserken, çoğu Alman kadınlarının eteklerinin altında, ne olduğunu görecek biçimde tutuyordu.</p>

  <p>Sonia’nın cesedinin yanında bir yaldızlı frigo kâğıdı ile dondurmanın küçük tahta sapı bulunduğu için, plajda dondurma satan bir yerliye üç gün boyunca hava pompalanmış, ama sorgu sırasında nefes alış biçiminde suçluluk belirtisi görülmemişti.</p>

  <p>Cesedin yanında ayrıca bir sünger, koca çiviler ve bir kerpeten bulunmuştu. Vajinasına, dalgaların yerinden çıkartamadığı kadar derine bir dülger çekici sokulmuş ve çekicin yarık sapı kurbanın rahmini yırtmıştı. Ayrıca bir cenine de rastlanmıştı.</p>

  <p>Leon de Leon’un, Çile projesi ekibini umursamazca sorguya çekmesinde maksat neydi? Roland, Servaes, Sabine, Charlotte ve hatta bir saatte işi biten Hofman için bir formaliteden mi ibaretti? O halde neden Jacques sfigmografı uygulanarak ayrıca sorguya çekilmekteydi? Misere, Madam Leon de Leon’un bahçesinde aşık atarken bu konuyu konuşuyordu: “O makineye girmek istemedi. Bizim dilimizi, kendisinin bile anlamadığı deyimlerle, konuşmaya çalışıyor, ama Leon de Leon onunla alay ediyordu. Kahve içmeyi reddetmiş çünkü zavallı enayi, beyin zarını bozacak maddeler koyduğumuzu sanıyordu ve daha yazacak otuz sayfası olduğundan asla içmemesi gerektiğini söylüyordu. Bunun üzerine onu tuttuk. Sanıldığından da şişman. Nabzı çok yavaş atıyordu ve işin bu yanı can sıkıcıydı. Leon de Leon onu bırakmak zorunda kaldı.”</p>

  <p>—Ya erkeklik organı, Misere?</p>

  <p>—Kıskanılacak yanı yok.</p>

  <p>Balıkçılar, muhbirler, garsonlar gülmekten kırılıyorlardı.</p>

  <p>—Herhalde namuslu yaşamından ötürü pörsümüş.</p>

  <p>—Hahahaha!</p>

  <p>—Taşları var.</p>

  <p>—Yok canım! Hahahahay!</p>

  <p>—Güzel çamaşırları var. Tabiî kimsenin görmeyeceği yerlerine özen gösterecek kadar vakti ve parası var.</p>

  <p>Kalçalarına vura vura güldüler.</p>

  <p><sup>“</sup> Misere, sen olmasaydın ne yapardık?”</p>

  <p>—Bir karınca bir aslandan fazla yaşar, dedi Misere. Bu sözler üzerine herkes sustu. Madam de Leon duymuştu, daha fazla hurma şarabı vermeyi reddetti. Bunun üzerine limanda, adı Gergedan Evi olan bir meyhaneye gittiler. Çünkü gergedan günde yüz litre su içebilir.</p>
</body>
</html>
