<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>UTANÇ</h1>

  <p>Bir zamanlar Ada, gümüş ve bakır bakımından zengindi ve güney İngiltere ile ticari ilişkileri vardı. Dünya Savaşından önce, İngiliz kalay kralı Blake, bir teftiş gezisi sırasında on üç yaşında bir yerli kıza rastladı, Ada’da kaldığı sürece onu evlat edindi, ölen kızı gibi ona da Olympe adını taktı ve veda armağanı olarak da şimdi Olympe’in oturduğu, ruhları ve hormonları can sıkıntısına kapılan ileri gelenlerle (dolayısıyla yabancılarla da) ilgilendiği binayı ona bıraktı. Hofman, peşinde röntgencileri, Roland ve Jacques, koruyucu melekleri Chico ve Ian ile oraya yöneldi.</p>

  <p>Mezarlığı geçtiler, sömürgecilerin atalarının beyaz mermer heykelleri, selviler, toplar ve ünlü tazıların pişmiş topraktan yapılma mezarları (bunların üzerinde öteki Dünya Savaşı sırasında Alman subayları evleri ve karılarının mücevherleri üzerine bahis tutuşurlardı) arasında dolaştılar, küflenmiş bakır haçın önünden geçtiler ve parmaklığa vardılar.</p>

  <p>“Beklemeleri gerek,” dedi zenci Paula, “Madam Olympe bir resepsiyona katılıyor ve yerine bakan arkadaşı da şu anda meşgul, neredeyse gelir.”</p>

  <p>Ortadan kayboldu, onları öylece, açık yeşil duvarların, bir bebeği madalyalarla dolu bağrına basan Kurtarıcının, boksit madeninin açılışını yapan Piskopos’un, bir buğday başağını tutan tarihi bir özgürlük savaşçısının renkli fotoğrafları arasında, afallamış halde bırakıverdi.</p>

  <p>Jacques birkaç renkli hap dağıttı, tatları karamela gibiydi, hafif karıncalanmalar yaratıyor ve hapşırtıyordu. Görünürde tek ziyaretçi onlardı. Birinci katta bir tenor çalışıyor ve aynı cümleyi tekrar ediyordu: <i>“Ieu sui Arnaut que plore e va cantan</i>...”</p>

  <p>On iki dakika geçtikten sonra Roland,</p>

  <p>“Azgınlığın üzerinde mi,” diye sordu.</p>

  <p>—Boğalar gibi, diye yanıtladı Hofman.</p>

  <p>Bu ev, güneşten kaçardı. Panjurlar tamamen kapalı değildi, bir güneş ışını Chico’nun, Ian’ın kucağında oturduğu için, birbirine yapışmış bileklerine vurdu. Ian’ın yüzü uykusuz, acılı, aşağılanmış gecelerin izlerini taşıyordu. Burada ne aradığını kendi kendine sormaktaydı.</p>

  <p>—Hey! biraz daha neşeli ol, dedi Roland.</p>

  <p>—Olamıyorum Roland. Dünyanın bütün itliklerini fazlasıyla biliyorum.</p>

  <p>Bıraktığı bıyıklar egzemaya benzeyen Chico,</p>

  <p>—On beş kilo da fazla geliyorsun, dedi.</p>

  <p>Roland’ın oturmakta olduğu XVI. Louis stili koltuk, nemli sıcakta çok acı çekmişe benziyordu. Roland, gri pürtüklerini kopartıyordu.</p>

  <p>Bak sen? Hayır, olanaksız! Oymalı, cilalı tırabzanı yüzüklü parmaklarıyla okşayarak, döner merdivenlerden tropikal giysiler içinde inen, göbeği fırlamış, (Hamlet’in ve Lear’in gülümsedikleri gibi gülümseyen, <i>gaiety transfiguring all that dread)</i> şu gelen de kim? Olympe’in yerine bakan arkadaşı Leon de Leon!</p>

  <p>“Hoş geldiniz,” dedi. “Kızlara azıcık göz kulak oluyorum.”</p>

  <p>—Aha! deyiverdi ekip bir ağızdan. Şaşkınlıktan ağzı açık kalan Ian, Chico’nun dizlerinden düştü. Leon de Leon’un başının üstünde yarım düzine sivrisinek dönenip duruyordu. Takma dişleri azıcık genişti, dudakları gerilmişti, gülümser gibi durması bu yüzdendi.</p>

  <p>“Size evi memnuniyetle gezdirirdim,” dedi Leon de Leon, “seramikleri, lakeleri, gümüşleri, bütün o şeyleri gösterirdim ama korkarım ters zamanda geldiniz.”</p>

  <p>—Hem de nasıl! diye yanıtladı Hofman.</p>

  <p>—O halde gidiniz, dedi Leon de Leon, başıyla merdiveni göstererek: Bu bir emirdi. Hofman veda etmeden basamakları çıktı, maiyetini de adaletin eline terk ediverdi.</p>

  <p>“O halde?” diye iç çekti Leon de Leon: Dizleri hafifçe büküldü. Gözlükleri (Roland ilk kez bir yerlide gözlük görüyordu) zeytin yeşili üniformasının gömlek cebinde duran uykulu bir delikanlı, Leon de Leon’un kıçının altına kırmızı kadife bir iskemle itti. Delikanlı belinde bir tabanca ve üzerinde SEBAT yazılı bir kol bandı taşıyordu. Daha sonra gidip kapıda nöbet tuttu.</p>

  <p>“Konuşalım,” dedi Leon de Leon. Tenor susmuştu, sadece sivrisineklerin vızıltısı, tavana çarpan böceklerin çıtırtısı ve Ian’ın derin nefes alışı duyuluyordu.</p>

  <p>“Pekâlâ,” dedi Jacques.</p>

  <p>—Ben de konuşmayı, sizin sevdiğiniz kadar seviyorum, dedi Leon de Leon. Ülkeniz, özgür gelenekleriyle, değişik konuşma biçimleriyle ve de peyniri ile ünlü. Ancak, îbn Kalpon’un dediği gibi: Susamışsam, peyniri ne edeyim?</p>

  <p>Delikanlı ile hizmetçi Paméla, hurma şarabı ikram ettiler.</p>

  <p>Ekip kaygılıydı, şaraptan tattılar, reçine kokuyordu. “Bazen, vatandaşlarımın ses tellerinin sizinkiler kadar mükemmel olmadıkları, beyinlerine gerektiği gibi bağlı olmadıkları gibi bir hisse kapılıyorum,” dedi Leon de Leon.</p>

  <p>—Bak sen! dedi Chico. Jacques bir anlamı olur umuduyla hafifçe öksürdü...</p>

  <p>—Sevgili vatandaşlarım çok konuşurlar ama sizin sohbetlerinizi taklit etmezler. Bazen beyinlerinin sol kısmının irsi bir örselenmeye uğradığı gibi bir hisse kapılırım.</p>

  <p>—Bak sen! dedi Chico.</p>

  <p>—Bakın mesela... diyerek parmaklarını şaklattı, genç</p>

  <p>asker hemen yanına koştu. “Söyle bakalım: Lion du Lion.</p>

  <p>—Şimdi mi, diye sordu delikanlı.</p>

  <p>—Hemen.</p>

  <p>—Lion du milyon, dedi delikanlı.</p>

  <p>—Elbette, diye mırıldandı.</p>

  <p>Roland, o an bir felaket olmadan çabucak bir şey söylemek gerektiği duygusuna kapıldı. Üstelik Hofman da orada değildi, tüymüştü...</p>

  <p>“Bakın mesela,” dedi Leon de Leon. “Ortak dostumuz neden hastanede? ”</p>

  <p>Kimse cevap vermedi. Leon de Leon bir bardak aldı, buğulu hurma şarabından içti. “Sizi bu kadar yakından ilgilendiren ya da sırf olanları açıkça iletmek için doğrudan doğruya bulaştığınız gelişmelere yabancı kalmanızın kolay olmadığını anlıyorum ama...”</p>

  <p>—Hofman ona hakaret etti, dedi Jacques.</p>

  <p>—Demek bu!</p>

  <p>—Bunun üzerine Servaes kızdı, orada öfkesini çıkartabileceği başka biri yoktu.</p>

  <p>—Kimseyi bulamadı mı? Oysa sizler eşleriniz ya da kız arkadaşlannızlaydınız, öyle değil mi? Kente döndükten sonra da öfkesini çıkartacağı bir vatandaşım da mı yoktu?</p>

  <p>—Bunu yapmaya cesaret edemezdi, dedi Roland.</p>

  <p>—Nedenmiş?</p>

  <p>—Utançtan, dedi Roland.</p>

  <p>—Bak sen! dedi Leon de Leon, Chico’yu öykünür -cesine. Kapının yanında duran genç asker, bir tehlikeyi ya da yaklaşmakta olan,bir tehlikeyi belirtmek <i>için,</i> penisini sağa kaydırdı.</p>

  <p>—Cesaret edemedi, işte bu kadar, dedi Ian.</p>

  <p>—Utançtan mı, diye sordu Leon de Leon, düşünceli. Neyin utancı? Ne kötülük yaptı?</p>

  <p>—Kötü bir şey yapması gerekmez, dedi Roland.</p>

  <p>—Gerekmez. Leon de Leon düşündü. Gerçekten de, diye devam etti, insanlar yaptıkları bir kötülükten, şöyle ya da böyle zaaf göstermekten ya da kibirlenmekten daha az utanıyorlar.</p>

  <p>—Annesi evlenecek, dedi Ian.</p>

  <p>—Aha! dedi Leon de Leon.</p>

  <p>—Köprü inşaatı yapan ve durmadan terleyen bir adamla.</p>

  <p>—Belki de Servaes, Hofman daha yapılı olduğu için, kendini bedensel olarak savunamamaktan utanmıştır, dedi Roland.</p>

  <p>—Belki, dedi Jacques.</p>

  <p>—Belki de utandığını belli ettiği içindir, dedi Roland.</p>

  <p>—Yani size göre, varalı arkadaşınızın suçu yok, öyle mi?</p>

  <p>—Hayır, dedi Jacques sertçe.</p>

  <p>—Neden olmasın, diye sordu Leon de Leon, hafifçe.</p>

  <p>Jacques birşeyler geveledi. Genç asker, kulağı kirişte, bir adım attı, sağ kolunu kaldırdı.</p>

  <p>“Suçlu mu? Hangi suçtan,” diye sordu Jacques. “Yasaya mı karşı geldi? Bir şey mi yaptı? Utanç, daha çok yapmadığınız şey için, sizden beklenileni yapmadığınız için duyulur, öyle değil mi?” Roland’a yalvaran çocuk gözleriyle baktı. Kendini toparladı ve birden, neredeyse hoyratça konuştu: “Kaldı ki,” dedi, “bütün bu sorular ne anlama geliyor?”</p>

  <p>Dönem, her üç cümleden birinde, “anlam” sözcüğünün kullanıldığı dönemdi.</p>
</body>
</html>
