<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="calibre_pb_7">KOMA<br /></h1>

  <h2 class="sigil_not_in_toc"></h2>

  <p>Toledo Barı’nın terasında Roland yalnızdı. Hoparlörden pazar yerine askeri marşlar yayılıyordu. Yerliler hazırola geçmişler, kahvenin garsonları her zamankinden alçak sesle konuşuyorlardı. Sabahtan beri dördüncü kez Kurtarıcının tekdüze söylevi duyuluyordu. Cansız ve tiz bir ses -koğuşta hastaya gazete okuyan hastabakıcı sesi- uzun uzun, büyüklük, özveri ve birlik anlayışının, insanın temel gereksinimlerinden olduğunu anlatıyordu.</p>

  <p>Roland, muhbirlerin not aldıklarını bile bile, ülkesinden gelmiş bir gazeteyi okuyordu, geçen haftanın sayısını; geleceği olan genç bir aktrisin öldürülüşü, Bruges futbol takımının başarıları, Campine’de fundalık toprakların satış ilanları. Önündeki bardakları düzeltti. Akşam olacağı sırada masa dolmuştu.</p>

  <p>Ağzındaki bir çiriş tadı uyandırdı onu, ayrıca kaldırımda yatmışlık duygusu da vardı. Jacques yüksek sesle birşeyler söylüyordu.</p>

  <p>—iyi nik yaptınız mı, diye sordu Roland. Yani piknik yaptınız mı?</p>

  <p>—Ben de sana bunu anlatmaya çalışıyordum, diye bağırdı Jacques. Çığrından çıktı. Servaes’in yaralandığı anlaşılıyordu.</p>

  <p>"Onuru mu?” diye sordu Roland.</p>

  <p>— Hayır aptal herif, beni dinle! Haydi benimle gel.</p>

  <p>—Hayır.</p>

  <p>Jacques tepindi. Jacques bir aziz, iyilik dolu. Ekibin, Fareler Adası’nda düzenlediği piknikte her şey ters gitmişti. Servaes, Hofman ile kavga etmiş. Sabine büyük aşkından yana çıkıp kocasına budala olduğunu söylemiş. Daha da ileri gitmiş. “Bir kurbağanın dişlerini sökemeyecek kadar hıyarsın .” demiş. Söyleyecek şeyi kalmayan Servaes yüzerek uzaklaşmış. Eve vardığında yumruğu ile üç cam kırmış, bütün dolapları devirmiş, bir dikişte bir şişe votka içmiş ve Sabine’in törpüsüyle sol yanağını delmiş. Şimdi hastanede, komada.</p>

  <p>“Ah Aşk!” dedi Roland yavaşça.</p>

  <p>—Hayır, burada söz konusu olan Çile.</p>

  <p>—Aynı şey.</p>

  <p>— Haydi gel, dedi Jacques sabırsızca.</p>

  <p>—Hayır.</p>

  <p>Jacques kolundan tutup kalkmasına yardım etti, garson Anton’u çağırdı.</p>

  <p>—Sabine gebe mi, diye sordu Roland.</p>

  <p>—Benden değil, diye yanıtladı Jacques.</p>

  <p>—Ya Daisy?</p>

  <p>—Kim?</p>

  <p>—O da benden değil.</p>

  <p>Jacques onu taksinin içine itti.</p>

  <p>“Beni ayıplama,” dedi Roland.</p>

  <p>—Seni ayıplamıyorum.</p>

  <p>—Aşka baş eğdiği için bir kralı asla kınamayın. Çünkü aşkın alçaltması bir güçtür ve... ve ... Jacques yardım et bana.</p>

  <p>Arabanın radyosu da Kurtarıcının söylevini veriyordu. Yakında seçimler olacaktı ya da referandum, ya da nüfus sayımı, ya da seferberlik. Jacques susuyordu, yol parasını hesap ediyor olmalıydı.</p>

  <p>Bir dizi baraka ve üzerlerinde dam niyetine amyant ondülinleri. Binanın yanında mavi ya da siyah dövmeleri ya da yara izleri olan silahlı iki Tuareg, ya Berberi ya da Etiyopyalı, duruyordu. Parmaklıkların yanında bekleyen Charlotte, bunların, Kurtarıcının özel muhafızları olduğunu, çünkü kızkardeşinin özel bir binada kolisistitten yatağını söyledi. Charlotte ayrıca, çok acı veren bir hastalık olduğunu, kadının, annesinin doğum gününde çok yağlı yemek yediğini anlatıyordu.</p>

  <p>Girişte pasaportlarını vermek zorundaydılar, Blue Note üyelik kartını gösterdi Roland ve Jacques’in, Aziz Jacques’in, mutlu Jacques’in yani Jock Malthus’un arkada kaldığını fark etti. Hastalıklardan, bulaşmasından, basillerden, ölmekten korkuyordu Jacques. “Jacques nerede kaldın?” “Geliyorum.” Jacques, Servaes’in tehlikeyi atlattığını, aftosunun merak edeceği bir şeyi kalmadığını anlatan kaplan dişi kolye takmış genç doktorla konuşuyordu.</p>

  <p>“Haydi, geliyor musun,” diye sordu Charlotte. Jacques haç işareti yaptı. Bacakları güçsüz, ayakları düztaban, akneleri azmış, romatizması, kabakulağı, trahoması vardı. Bir C vitamini yuttu. Öksürdü, peşlerinden sürüklendi:</p>

  <p>“Amma da aceleniz var!”</p>

  <p>Servaes’in sakalı çıkmışa, yer yer kırlaşmıştı, içine sokulmuş plastik tüpler yüzünden burnu şişmişti. Yüzünden akan ter damlacıkları koyu yeşil pijamasının ıslak ve eskimiş yakasına damlıyordu.</p>

  <p>Hurma ağacından yapılma bir koltukta oturan ve dizlerinde dağ gibi gaz bezi bulunan Sabine,</p>

  <p>—Rahat konuşabilirsiniz, dedi. Hiçbir şey duymuyor. Adamım Servaes hasta. Adamımımımımımımm.</p>

  <p>—iyi görünüyor, dedi Charlotte.</p>

  <p>Sabine, kapağında 25’lik Baretta tutan bikinili kız resmi olan bir polis romanı okuyordu.</p>

  <p>Charlotte, Servaes’in zedelenmiş kulağına fısıldıyordu: “Servaes’ciğim, pilicim.”</p>

  <p>Servaes’in bilekleri sarılı, parmakları bembeyaz, saydamlaşmış, tırnaklarının kenarları morarmıştı. Sol yanağında kireci andıran bir pansuman vardı.</p>

  <p>“Kuku, kuku...” diye kıkırdadı Charlotte.</p>

  <p>—Kes, salak ! diye çıkıştı Sabine.</p>

  <p>Sonra Jacques’a dönerek, “Doktora bakılırsa bir böbreği boşluktaymış” dedi.</p>

  <p>Charlotte, boynundaki morluğu göstererek,</p>

  <p>—Bütün bu lekeler doğuştan sanki, dedi.</p>

  <p>—Hayır, onu ben yaptım, Alçak kahretsin! dedi Sabine. Kızardı. Servaes bir gün, (bir zaaf anında, Hofman’a -yani televizyonda açıklama yapmaktan farksız-) aşkın doruğuna çıkıldığı ya da aşkın doruk noktalarından birine ulaşıldığı sırada, Sabine’in öksürüğünün tuttuğunu anlatmıştı.</p>

  <p>Roland öksürdü. Abartılı biçimde. Yaralı film yönetmeni tepki vermedi. Hareketsizliği içinde edepsiz ve terk edilmişliği içinde teşhirciydi.</p>

  <p>“Koma dedikleri bu mu,” diye sordu Roland, Sabine öksürdü, açgözlülükle başını salladı.</p>

  <p>“Belki de ona güldürücü gaz vermeli,” dedi Charlotte.</p>
</body>
</html>
