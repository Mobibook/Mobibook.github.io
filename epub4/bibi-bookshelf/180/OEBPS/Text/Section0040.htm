<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1><i>WABE III</i></h1>

  <p>Yelkenli bir uçan kale olan <i>Wabe</i> açıldı. Güverteye bir güvercin kondu. Chico üstüne bir örtü attı, boynunu kopardı.</p>

  <p>“Bunlar genelde ne yerler?”</p>

  <p>—Her şey, dedi Jacques. Yeşil renkli olanlar dışında.</p>

  <p>—Sigara içerler mi?</p>

  <p>—Bütün gün. Bütün gün geviş getirirler.</p>

  <p>—Tabiî doğru dürüst sevişmiyorlardı, dedi Charlotte.</p>

  <p>—Sadece Koç emrettiği zaman. Dolunayda.</p>

  <p>—Ya erkekler, kendi aralarında, diye sordu Ian-Diana.</p>

  <p>—Asla. Aynı kabileden erkekler arasında asla. Benimle, özellikle aşağılamak için sanırım.</p>

  <p>—İntikam, dedi Hofman.</p>

  <p>—Belki. Belki de o kadar kötü niyetli değillerdir. Düşünüş tarzları böyle. Ben, şey, bir eşya idim gözlerinde. Bir ara bir cam kırığı ile geldiler, şeyimi keseceklerini sandım. Ama koltuk altımı tıraş ettiler, hemen kıllara diş bilediklerini anladım. Zaten çabucak uzarlar. <i>(Kirpikler yeniden çıkar mı?)</i></p>

  <p>—Ya kadınlar, diye sordu Sabine. Onlar da karın altı kıllarını alıyor mu?</p>

  <p>—Tabiî. Sıcak külle.</p>

  <p>—Yok canım! dedi Sabine.</p>

  <p>—Yalnızca düşmanlarını iğdiş ediyorlar, dedi Jacques.</p>

  <p>Üst dudağındaki kesik, güneşte çabuk iyileşti. Avrupa’ya döndüğünde bir estetik cerraha telefon etmesi gerekecek.</p>

  <p>“Doktor Fong olmaz,” dedi Hofman. “Bilemiyorum, sıcaktan mı voksa bu kenef adada metabolizmamdan mı, ama ucu hiç iyi değil, hep gıdıklanıyor ve sanki oradan bir şey kopuyor.” Yeni burnunu her yana çevirdi, hapşırdı.</p>

  <p>—Tanrı seni kutsasın. Çok yaşa.</p>

  <p>—Sana da kalçam kadar bacak versin.</p>
</body>
</html>
