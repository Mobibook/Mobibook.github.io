<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="calibre_pb_12"><a id="bookmark25"></a> GÜNEŞ VE GÖLGE</h1>

  <h2 class="sigil_not_in_toc"></h2>

  <p>Konsolos, Güneş-ve-Gölge içiyordu, bir tür kokteyl.</p>

  <p>Üst katman: konyak; alt katman: anason.</p>

  <p>“Verileri toparlayalım,” dedi.</p>

  <p>Ekip, oybirliği ile, kendisine Jock Malthus (ufak bir ayrıntı!) dedirten Jacques Kindt’in: <i>a)</i> Kadınları tiksindirici ve tehlikeli bulduğunu, buna Çile projesindeki kadınların da dahil olduğunu; <i>b)</i> bütün kadınları, kendisine ihanet etmiş olan Marie’ye benzettiğini; <i>c)</i> tabii bu sonuncu olgudan pek emin olmadığını; <i>d)</i> bu olgunun Sonia’ya davranışlarını etkilemiş olabileceğini; <i>e)</i> bu davranışın, bilindiği kadarıyla eleştirilecek bir yanı bulunmadığını saptadığını söyledi.</p>

  <p>“Bütün kadınlar,” dedi Leon de Leon. “Peki Amanda ?”</p>

  <p>—Ne olmuş Amanda’ya?</p>

  <p>Leon de Leon, yavan kokulu kırık purosunun izmaritini açgözlüce emip duruyordu, sonra onu bir fiskeyle Roland’ın bulunduğu yöne gönderdi. Roland sıyrıldı.</p>

  <p>“ Amanda arkadaşıydı.”</p>

  <p>—Tabiî.</p>

  <p>—Gönüldaşı, aşkı, metresi, anası.</p>

  <p>—Ne !!! Ekip soludu, burun çekti, kaş çattı, sırıttı, gülmekten kırıldı, bekledi.</p>

  <p>“Bunu, bıraktığı kâğıtları tercüme ederek saptadık,” dedi Leon de Leon. “Çıkarttığımız sonuç, pek çok mahrem tanımın, Amanda’nın ruhu ve vücuduyla ikili olduğu.”</p>

  <p>Konsolos bir vitamin hapı yuttuktan sonra, usulca,</p>

  <p>—Mutlaka öyle olması gerekmez, dedi. Jacques yaratıcı bir kaygıya sahipti.</p>

  <p>— Amanda ! diye bağırdı Sabine.</p>

  <p>—Tutuklandı, dedi Leon de Leon. İtiraf etti.</p>

  <p>—Neyi itiraf etti?</p>

  <p>—Jacques’m ara sıra kendisine dokunduğunu... Leon de Leon da bu sözlerinin yeterince inandırıcı olmadığının farkındaydı.</p>

  <p>“Eeee, herhalde o kâğıtlar pek olağan şeyler değil, hatta yasalarımıza aykırı şeyler,” dedi.</p>

  <p>—Jacques’m bütün o karalamaları, dedi Charlotte hararetle, hep kıskançlıktandır, kıskançlık, çünkü hepimizin çocuğu olabilir onun olamaz.</p>

  <p>—Charlotte canım, keser misin, diye araya girdi Servaes.</p>

  <p>—Hayır, diye bağırarak sözünü kesti Sabine. Hakkı var. Zaten sen de kabul ettin.</p>

  <p>—Ben mi? Neyi?</p>

  <p>—Senin, benim gebeliğimi, benim senin erkeklik organını kıskanmamdan daha çok kıskandığını…</p>

  <p>—Kesin, diye bağırdı, Hofman bıkkınlıkla.</p>

  <p>Leon de Leon saatine baktı, sonra da güneşe.</p>

  <p>“İşin can sıkıcı yanı,” dedi, “ölen kızın iki ağabeyinin Koç Andı içmiş olmaları. Her ikisi ölünün elbisesinden küçük bir parça kopartmış.”</p>

  <p>—Katilin kanına bulamak için! Sabine’in yanaklarında ve iki göğsünün arasında kırmızı lekeler oluşmuştu.</p>

  <p>“işin can sıkıcı yanı, resmen bir şey yapamamamız,” dedi Leon de Leon. “Yasadışı hiçbir şey yapmıyorlar.”</p>

  <p>—Açık konuşmak gerekirse, diye mırıldandı Ian Diana, Jacques ellerini çok sık yıkardı. Bazen saatte üç kez.</p>

  <p>—Evet ama, dedi Chico, yıkadığı tek şey elleriydi. Bıyığı ağzının iki yanından, yağlı iki sicim gibi sarkıyordu. Kafasındaki uzun bukleli saçlarla bir pop şarkıcısına ya da bir heykeltıraşa benziyordu.</p>

  <p>“Jacques ilk günaha inanırdı,” dedi Konsolos.</p>

  <p>( Misere’in taksisi karşı kaldırıma yanaşmıştı. Polisler koşuşmuşlardı. Garson Antón, maalesef bir felaket oldu, diye mırıldandı. Misere işaretparmağını ağzına götürüp öbür eliyle kulağını tuttu. Arabanın kırmızı kadife kaplı arka koltuğunun üzerinde, siyah saçlı genç bir kadın yatıyordu, kolu parçalanmıştı, koltuğa yığılmış çıplak vücudunun üst bölümü kanlı, parça parça, yara bere içindeydi. )</p>

  <p>“Ona neden Sonia diyordunuz,” diye sordu Leon de Leon.</p>

  <p>Hofman’ın düşünmesi gerekti. “Öyle işte,” dedi.</p>

  <p>—Ama adı bu değildi.</p>

  <p>—Hayır.</p>

  <p>—Adını biliyor musunuz?</p>

  <p>—Hayır, dedi Hofman ama sesi duyulmadı, çünkü aynı anda Roland: “Désirée” dedi, Charlotte da “Marie” diye ekledi.</p>

  <p>içinde değiştiğimiz zaman</p>

  <p>O zamanlar, genç kadınlar son derece kısa kazaklar giyerlerdi. Daisy de öyle. Lastik bir vanaya benzeyen göbeği ile çıplak gövdesinin orta kesimi pudralanmış gibiydi.</p>

  <p>Roland, çarpık dişlerinin, fazla dar omuzlarının, fazla küçük cinsel organının utancı ve kaygısı içinde sorardı: “Kazağını temizletmeye mi verdin?”</p>

  <p>—Hayır. Kokuyor mu?</p>

  <p>— Hayır ama çekmiş gibi bir hali var.</p>

  <p>—Şimdi böyle giyiliyor sevgilim.</p>

  <p>Daha sonraları: Miao yöresinden, altmış yıllık, işlemeli ipek ve bir tek dikişi olmayan ve Roland’m ilk gecelerinden sonra Compagnie Française d’Orient’dan onun için satın aldığı bir tünik giydi. Daisy, Roland’ın yanından ayrılarak bir ışıkçıyla konuşmaya gitti; gri kıvırcık saçlı, Fu-Mançu tarzı bıyıklı, tiz, bayağı bir sesi olan aşağılık bir herifti.</p>

  <p>Karışık, kapalı işlerden konuşuyorlardı.</p>

  <p>Roland durduğu yerde tepiniyordu. Kudurmuştu. “İflahımı kesen Beatrice’dir,” dedi oradan geçen Servaes ve Roland kendini kapana kısılmış, aşağılanmış hissetti.</p>

  <p>“O kadar belli oluyor mu?” diye mırıldandı. “Acaba ben...” Ama Servaes kameranın objektifine bakıyor, dekorları teftiş ediyor, talimat yağdırıyordu. Servaes’te insanı en kızdıran şey, o kasıtlı belirsizlik, kendisinden söz etmek için başkasının sözünü kesiş tarzı, bir soru ya da anlatılan bir şeye bilinçli tepkisizliği idi. Roland bir daha Servaes, bir Yunan ya da Angolalı aydının serbest bırakılması için imza toplamaya gelirse, aynı umursamazlığı, aynı ilgisizliği göstermeye karar verdi. Daha fazla dayanamadı, Daisy’ye doğru ilerledi.</p>

  <p>“Pierre de gebe bir halim olduğunu söylüyor.”</p>

  <p>—Neden B testi yaptırmıyorsun, diye sordu Pierre. —Hani koyunun alyuvarları ile olan, biliyorsun ya? dedi Daisy.</p>

  <p>—Hayır bilmiyorum.</p>

  <p>—Onu biryerlerimde hissediyorum, birşeyleri var, dedi Daisy.</p>

  <p>—Ya da sinirdir, dedi Pierre.</p>

  <p>—Hayır, diye yanıtladı Daisy.</p>

  <p>Roland, Daisy’nin kaygan ve serin kolunu yakaladı. Daisy onu sendeleyerek, ama karşı koymadan, Servaes’in talimat yağdırdığı yöne, sis aletinin hırıltıları ve buharları arasından geçerek izledi.</p>

  <p>“Çünkü cehennem azabı bir rüyadır, heyecanlara dayalı inanç düzeninden doğan ortak bir yanılsamadır, öyle değil mi Roland? Onun için de sise ihtiyacım var, heyecan veren sise ve Hofman’ın uzak çekimleri için objektife biraz daha vazelin sürün çocuklar.”</p>

  <p>-ve Roland gözlerini kırpıştırıyordu</p>

  <p>- çünkü, yerlilerin balık pişirirken içine gömüldükleri duman, kulübelerden buhar halinde yükseliyor ve insanların durmadan göz kırpmalarına neden oluyordu. Yani, gözün katılgan dokusunda kan dolaşımı bozukluklarına yol açıp trahomun henüz bilinmeyen olası mikrobu için bir yuva oluşturan çelişik kirpik refleksleri olarak tanımlanabilecek göz kırpmalarına neden oluyordu</p>

  <p>-ve Roland, erişilmez sevgilisini yüz tane dramatik yayın kostümünün üst üste durduğu Enstitü’ye götürdü</p>

  <p>-ve o, Roland, kendisi, Roland, açılmakta olan tepesini onun görmesi olasılığına karşın onun önünden gittiğini gördü; çünkü, Alman turist hanımların etekleri altında görülebilecek manzara dolayısıyla, tutuklanma tehdidi altında, merdivenlerde bir hanımın asla arkasından gidilemez</p>

  <p>-ve bitmez tükenmez kumaş yığınlarının ve raflardan sarkan Elizabeth, Rejans, Viyana dönemlerine ait kostümlerin önüne vardıklarında, Désirée ona yanaştı ve rüyasına demir attı, oysa o, Kudurgan Roland, düş gördüğünü ve o şeyin geçici bir yaşam oluşturuncaya kadar kaşındığını biliyordu ve öylesine kısa süreli ki, o, ateşi sürdürene, besleyene kadar devam edeceğini biliyor, kucaklaşmanın bitmemesini istiyor ve kızın kolunda tüylerinin diken diken olduğunu görüyordu</p>

  <p>“Üşüyor musun?”</p>

  <p>—Hayır, kesinlikle!</p>

  <p>Daisy’nin şaşkın bakışları önünde, gülkurusu tafta bir elbise, beyaz saten süsler, mercan rengi plastik çiçeklerle bezenmiş dore kadifeden bir ceket ve pullu kuzgunî bir bluzu tuttu ve hepsini yere fırlattı, sonra sessizce Daisy’nin boynuna kürk yakayı geçirdi.</p>

  <p>“Mutluluktan öleceğim,” dedi Daisy. “Bu şey... benim mi?” Désirée dikleşen parmaklarıyla gümüş ya da alüminyum fermuvarlı küçük, bordo bir külotu ağından tuttu, parmağını geçirdi, parmağım büktü, hafifçe kaldırdı.</p>

  <p>Roland utançtan titredi, sertçe parmağını çekti, parmağındaki şey avucunda kalıverdi. Hareketinin sertliği ile Désirée yere kaydı. îlk düşüş.</p>

  <p>Roland Désirée’nin annesini gördü, uzakta dondurucu bir rüzgâr gibi keskin işaretler yapan tombul bir kadıncağızdı. Bir otobüse veda eder bir hali vardı, plastik zembili kolunda sallanıyordu.</p>

  <p>“Désirée,” dedi Roland onu yerden kaldırırken. Kız beline tutundu, “ <i>Taşı beni</i>”, dedi, <i>“yardım et bana”.</i> Roland gülünç bir biçimde, duyarlı bir biçimde eğildi tiyatro seyircisiyle dolu bir parter onun fazla geniş pantolonunu, fazla beyaz bacaklarını, tepesini gördü ve kız bir balerin çevikliği ile sırtına bindi ve dizlerini sıktı. Roland, bacakları ayrık, merdivenlerden çıktı, cilalı tırabzana iyi tutunamadı, kızı öne doğru düşürdü. Kız son derece terlediğinden ona mendilini verdi, gözyaşları içindeki yüzünü sildiği sırada başı döndü ve bebek bezine dönüşmüş olan bez açıldı, pislikler saçılarak sarı kar tanecikleri gibi havada uçuştu.</p>

  <p><sup>“</sup> Ah özür dilerim,” dedi Roland.</p>

  <p>—Kendi çocuğumun olsaydı iğrenmezdim, dedi Désirée boğuk bir sesle, ama başkasının... Ve ikinci kez düştü, gözkapakları tozlu kirişlere yönelik, perçemleri çizgili bir brandaya değmiş olarak, yanağını ovdu ve uyur gibi yaptı. Roland, “Uyur gibi yapıyor” diye düşündü ve “Kim olduğumu biliyor musun? Kim olduğunu sanıyorsun, Tanrı’nın kızı mı?” dedi.</p>

  <p>Pembe dilinin ucu dışarı çıktı; Roland onu açık ağzından öptü, dili dişlerin ta arkasına kadar kaydı. Buhar tavan arasına yayıldı, burun deliklerinden, kulaklardan, gözlerden içeri girdi, yakınlardaki bir fenerin ışığı göz kırptı. Roland onun eteğini yırttı, belini sıkan korsesini açtı, dantellerini söküp attı, kız sadece cilalı botlarıyla kaldı.</p>

  <p>“Utanıyorum ama yeterince değil,” ...dedi Roland, kızın ateş gibi yanan boynunun çukurunda.</p>

  <p>Bunun üzerine Désirée savunmaya geçti, dirseklerini dayayacak yer aradı, sağ eliyle saçlarım yakaladı, olanca gücüyle çekti, ta ki Kiku ya da Arpej parfümü içinde kendisi ile birlikte sendeleyene kadar. Désirée hiç duraksamadan onun çok küçük, çok ince, çok beyaz cinsel organını tuttu ve içine soktu. Ve herhangi bir geçiş süreci olmaksızın -bir parça bulutun, alevler saçmaya ve kıpkızıl bir orman yangınının yansımaları gibi uzaklaşmaya başlayan Bakire oğulları dışında- üzerine bindi, dizleri bükük, kalçası gergin, kendini arkaya attı. Roland “Ey!” dedi “lastikten değil, kıracaksın onu.” Kız, yukarıdan aşağıya çalkalanmaya devam ediyordu. Sarsıntıları öylesine sert ve uzun süreliydi ki, kızın dışına çıkacak diye korktu, yatağın ucuna oturmuş ve <i>Harper's Bazaar’ın</i> Noel sayısını okumakta olan Desiree’nin annesinden çekindi.</p>

  <p>Hiçbir sonuç alınmadı, hiçbir boşalma olmadı, kız yavaşlamadı ama sonunda yanı başına oturdu, karnındaki hafif kıvrımlar parlıyordu. Biraz yüksek sesle, “Susadım,” dedi. Tavanarasının bir köşesinden bir güvercinin uğultusu geldi. Roland, Desiree’nin dişleri arasına her tür vitamini içeren efervesan Supradyn tabletlerinden birini tıkıştırdı, kızın çenesinden pürtüklü sarı bir köpük aktı, Roland çenesini tuttu, ince -yüzünü kaldırdı, Desiree ağzını açtı, tableti yuttu, hafif bir çığlık attı.</p>

  <p>Bunun üzerine Roland, hançerini çıkardı, -eski bir usturaydı- karın altına saplamak yerine, tam kıllı kısmın üzerini kesti, aşağıdan yukarı yardı, barsaklardan, diyaframdan bir ses geldi, sonra da bir otomobilin fren sesi duyuldu.</p>

  <p>Anne kızının ölmekte olduğunu gördü, bir kirişten sarkan bir kablo gördü, bir kasap çengelinin, sızan delikten içeri girip, yumuşak dokuları yırttığını gördü, kızının çapraz kirişlere doğru, kurban edilen bir koyun gibi karnım delen darağacına doğru çekildiğini ve bir türlü ölmek bilmediğini gördü.</p>

  <p>Anne donmuş gibi durdu, <i>Harper<sup>”</sup>s Bazaar’ı</i> göğsüne bastırdı. Onun yanında Charlotte duruyordu, dalgalı ve kınalı saçları yüzünde uçuşuyordu. Güvercin, sığındığı köşede kanat çırptı, sonra sessizlik oldu.</p>

  <p>“Güzel iş,” dedi anne. Arkasında yanardağ, zeytin ağaçları ve üç haç görülüyordu.</p>

  <p>“Ona hep iyi baktım,” dedi anne. “Elimden geldiği kadar. Beni sevmediği ve hep büyükannesine sokulduğu halde. Torununu şeker ve çikolata ile şımartırsan, kolay, değil mi? Bu koşullarda çocukların size yapışacağından emin olursun.”</p>

  <p>Anne ihtiraslı ve kurnaz bakışlarını kaldırdı, gözyaşları sicim gibi akıyordu.</p>

  <p>Roland, kanın tepesine ve yüzüne aktığını, ensesinde pıhtılaştığını ve orada biriktiğini hissetti, genzini saç parçaları tıkadı. Kamera, kanat sesinin arttığı üst kısma doğru sallandı, Servaes, “Daha yukarı” diye emretti.</p>

  <p>Üzerine özenle KING, KING SİZE, yazılmış bir levhanın altındaki kirişlere, yarı yarıya boğazlanmış, çırpınmakta olan bir hindi asılmıştı, sarkan kafasında koyu kırmızı yumrular ve morarmış, irinli deri parçaları vardı. Yarı yarıya yolunmuştu, her tarafında dev bir kirpininki gibi sivri kıllar vardı, ölü gözü yumurta gibi akmıştı, izleyicinin bakışı olayı etkilermiş gibi, can çekişme sarsıntıları ağırlığını artırırmış gibi, hayvanın bir kanadı koptu. Hindi tersine asılmıştı, hızlandırılmış bir fermuvar gürültüsüyle koca hayvan, haçın pürtüklü gövdesine sürtünüp geçti. Roland tavan arasında yalnızdı. Parçalanmış hayvan çıplak ayaklarının altında. Hanımeli kokusu. Beni almaya geliyorlar, diye düşündü. Kapının önüne gelecekler, tutuklama emirleri, belgeler, portatif test makineleri ile birlikte, bana asla inanmayacaklar, hiç yapmamalıydım; nasıl yapabildim? Nasıl…</p>
</body>
</html>
