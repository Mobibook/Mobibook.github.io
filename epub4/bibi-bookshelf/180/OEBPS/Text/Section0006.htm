<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p><i>&nbsp;</i></p>

  <p><i>&nbsp;</i></p>

  <h1><b>YALANCILAR</b></h1>

  <p>&nbsp;</p>

  <p>Güneş ağır bastı; Jacques<sup>’</sup>ın kayalıklar üzerindeki bungalovun çevresinde verdiği <i>gardenparti</i> de Roland gözlerini, kulaklarını ve ağzını kapatmıştı -ve gene de...</p>

  <p>Ekose sedirin üzerinde, Hofman’ın çevresini dişiler sarmıştı, ününe, pırıltısına yakışır biçimde; ve daha çok&nbsp;Sabine ile konuşuyordu. (Servaes, Sabine’i gözaltına almıştı; Servaes karısıyla ilgilenmeyi ya da dediği gibi, karısının dünyasına ilgi göstermeyi öğrenmişti.)</p>

  <p>“Bir aktör olarak,” dedi Hofman, (yani bir psikopat, kusurlu bir yaratık, hep çocuk kalmış ve az gelişmiş biri&nbsp;olarak) “bu rol, bu <i>erkek,</i> bana müthiş uyuyor, çünkü, &nbsp;açık söyleyeyim, kendim olabiliyorum, bu kadar basit,”&nbsp;dedi.</p>

  <p>—Olel dedi Servaes, yüksek sesle fısıldıyor Servaes.</p>

  <p>Hofman bir şey duymamış gibi yaptı ama uyanık adamdı, tedbirli adamdı, üzerine basa basa, “Sizi şaşırtabilir ama ben gerçekten de oyum,” dedi. (O: yargıçların susturduğu ve Çelileli Yahuda’nın teşhir direğine götürdüğü âsi, haydut, büyücü; kendisi de, Hofman da&nbsp;O’nun gibi: kadınsız gecelerde, bütün insanlığa karşı acımasız aşkın tatlı-acı dalgasıyla dolup taşan insan!)</p>

  <p>Hofman, gömlek düğmelerinin arasından göğsündeki beyaz kılları kaşıdı. Konuşuyor, hanımlar dinliyordu: "...&nbsp; ve siz bu yüzde insanüstü bir şey keşfetmek istiyorsanız,&nbsp;kabulüm, hele de âhirete inanan için varsın olsun; ancak&nbsp;önemli olan bunu bende keşfetmeniz, daha da önemli olanı, bunu iliklerime kadar HİSSETMEM.”</p>

  <p>Boş bardağını çevirdi ve barbut oyununun meşin hokkasının hafif sesiyle bıraktı. Servaes göz kırptı. Roland göz kırparak karşılık verdi. “Saçmalamaya devam&nbsp;et bakalım isa Bey, ama 12 numaralı stüdyoda ben&nbsp;‘başla‘ dediğim zaman bakalım kim boyun eğecek?” diye düşündü Servaes. Roland da, “Hofman gebersin,”&nbsp;diye...</p>

  <p>Yaprak yeşili eski ve ıslak pijaması içinde, yüzünde acı gülümsemesiyle Hofman, hareketsiz ve sarsılmaz:&nbsp;Ona ilik pompalıyorlardı, hay Allah, ceset hâlâ dişlerini&nbsp;gıcırdatıyordu. Ender birkaç arkadaş lizol kokan koridorda bekliyordu; ertesi günü, gazetenin üçüncü sayfasında, çerçeve içinde. <i>Lorenzaccio’nun</i> resmi, bu hafta&nbsp;televizyonda Çile projesinin yeniden yayını, sürmeli ve&nbsp;geriye kaymış gözleri, kesik kesik konuşması, yalnızca&nbsp;sahnede ya da spotlar altında duyduğu acı -gebersin&nbsp;Hofman.</p>

  <p>İki yerli, kamış kavallarını üflüyorlardı, üçüncüsü dizlerinin arasına küçük bir fıçı sıkıştırmış, koyun işkembesinden yapılmış kapağın üzerinde bulunan uzun&nbsp;bir deliğe parmağını sokup çıkartıyordu, tekdüze bir&nbsp;homurtu ve arasıra tiz bir cıvıltı duyuluyordu. Bütün&nbsp;gece.</p>

  <p>Amanda şarkı söylüyordu. Jacques’ın hizmetçisiydi Amanda . ( Evleri çok kirlendiğinde, ekibin öteki adamlarının evlerini de temizlerdi. Haftada bir kez Roland’a&nbsp;gelir, birkaç saat mutfakta oturup iç çeker, sigara içer&nbsp;ve anlatırdı, yüz on kilo ağırlığında, her biri Avrupa’da&nbsp;-yalnızca subayların oturduğu bir bina olan “Hava&nbsp;Köprüsü’nde”- çalışmış dört kızkardeşin en büyüğü&nbsp;idi. Kızkardeşlerine bakması gerektiği için drahomasız&nbsp;kalmış ve Ada’ya dönmüş olan tek kişi Amanda’ydı. )</p>

  <p>Amanda şarkı söylüyor ve ellerini iki yanına vuruyordu ve bir kin, bir korku, bir intikam şarkısı söylüyordu. Esneyerek söylediği şarkının sözleri şöyleydi: <i>“Ay, ay,</i> <i>böğrümün eski soylu kaşıntısı, nerelerdesin</i> ? <i>Neden, neden artık sana aç değilim ?</i> <i>Soylu aygırım, bu akşam mı, bu gece mi?”</i></p>

  <p>Sabine buzlu konyağına üç parmağını daldırıp yanaklarına sürdü. Sabine’e göre bütün erkekler köpek. Jacques bir senbernar köpeği, Herbert-Jan bir av köpeği, Servaes bir teckel. Ya ben? Ya ben? Sen Roland, kulakları kesik bir Tibet teriyerisin canım. Ya o? Ya o?&nbsp;Hofman bir köpek terbiyecisi, özür dilerim canım.</p>

  <p>Sabine’in sol memesinde sert bir şişlik var, her hafta daha da sertleşip şişiyor, doktora gitmeye cesaret edemiyor, soyaçekim diyor. Yalnız kendi aralarında evlenen, Hindistan’daki Parsislerde, öteki Hintli kadınlardan üç kat fazla görülürmüş bu şişlik. Yeter ki gebe kalmayayım, çünkü sütten bulaşırmış. Servaes, “İş oraya&nbsp;gelirse, sütünden uzak dururum,” dedi.</p>

  <p>Buzlu absent. Tamtam çalıyor, davul çalıyor, kaval çalanlardan biri çok geniş bir Amerikan yaz üniformasının içinde ara sıra bir benzin bidonuna vuruyor. Jacques zeytin ve mısır ikram ediyor, gardenparty davetlileri&nbsp;medya, liberaller ve ihtilal, teknoloji, eğitim ve beklenen değişiklikler hakkında birşeyler mırıldanıyor, böyle&nbsp;gitmez diyorlar. Bütün gece.</p>

  <p>Roland’ın evinin karşısında, denizde, adacıklar oluşturan, sırtları parlak siyah derili beş fok. Daisy ile, gelmiş olsaydı, gelecek olursa -güneşte, yağlanmış, kavrulmuş olarak fokların üzerinde yatmak. Daisy, Désirée.</p>

  <p>Jacques, bürosuna oturmuş, kadehini açık bir sözlüğün üzerine bırakmış Ian’a ara sıra, gözucuyla bakıyor, Ian, o an, Jacques<i>’</i>ı kaygılandıran her şeyi okuyabilir,&nbsp;büro dergileri, mektuplar, daktilo edilmiş kâğıtlar, notlar, altları çizili kitap sayfalan ile dolu. Jacques her gün&nbsp;İngilizce iki yüz elli kelimelik sekiz sayfa yazıyor. <i>A sériés of arbitrary Systems consisting of Cusanian finite sets,&nbsp;counterpointed by a one to one assignment of non negative numbers shifted constantly so that Shelley’s parietal areas trembled. Oh my Goddes Shelley cried shoving his&nbsp;cock into Byron’s ass, feeling his juices explode</i>. <a id="footnote2">Bunun&nbsp;gibi şeyler.</a></p>

  <p><i>Maggot’s Desire</i> gelecek hafta için bitmeli artık.</p>

  <p><i>Why is it soft? Desiree breathed. She kissed reverently Ronald’s balls at the base of his bloodgorged erection. The&nbsp;total exchange of signals occupied less than a microsecond. The interior of Desiree twat was thick and creamy<sub>&nbsp;</sub>she extended four telescopic legs and moaning and groaning she lifted her asshole.</i> <a id="footnote3"></a> &nbsp; Vesaire. Bütün gece.</p>

  <p>Davetliler bahçeye, kum tepeciklerine dağılmış, bazıları askeri alanın başladığı dikenli tellere kadar gidiyor, belki bir sarhoş ya da bir esrarkeş elektrikli tellerde asılı kalmıştır.</p>

  <p>Hofman huzursuz ve rahatsız, çünkü Ada Valisi’nin yeğenlerinden biri, Leila dizlerine oturmuş. Moskova’da çocuk bakımı eğitimi görmüş, ara sıra Hofman’ın&nbsp;kulağını ısırıyor.</p>

  <p>Sabine çalgıcıların yanında kalmış, dinliyor; sessizlik uzantıları arasında; kaygan ve yumuşak suratı öne doğru eğilmiş cerrah kıllı ve şişkin ellerinin bütün gücüyle,&nbsp;kas dokularını, yağ katmanlarını keserken yalnızca testerenin sesini, oksijen tüpünün hırıltısını, cerrahın dişleri arasından çıkarttığı ıslık sesini duydu Sabine.</p>

  <p>Çok daha sonra Roland, mavi-beyaz kareli mutfak eevyesi üzerine oturdu. Amanda ağlıyordu. Yumuşak, tiitimsi, sevgili Amanda tabaklarla bardakları yıkıyordu ve seramik bir kâsenin kenarında kalmış yumurta sarısını&nbsp;kazırken burnunu çekip hıçkırıyordu.</p>

  <p>Jacques ara sıra şarkı söyleyerek onu teselli ediyordu, ona dokunmak ister gibiydi. Amanda kendisine hakaret edildiğini, şurada, göğsünde acısını duyduğunu söyledi.</p>

  <p>Jacques, kendisini kimsenin yaralamak istemediğini, olmuşsa bile kasten olmadığını söyledi.</p>

  <p>—Evet, evet.</p>

  <p>—Ama hayır.</p>

  <p>—Evet. Amanda yağlı ve terli yüzünde gözyaşlarını sildi. Evet. Dinlemediler, gevezelik ettiler, yediler, içtiler, kendisi Aşk’ı terennüm ederken...</p>

  <p>Jacques oradaydı, şaşkın, düşüncelerindeki bölünmeler, tahliller, parçalanmalarla büyük Beyaz Şef, Amanda’nın sarsak omuzlarını okşamak istedi. Amanda mağrur bir edayla başını kaldırdı, evyenin kenarına, Roland’ın ayak bileğinin beş on santim yanına koca karnını dayadı.</p>

  <p>Roland topuklarıyla tahta dolap kapaklarına ritmik darbeler indiriyordu. Az sonra Jacques hakarete uğramış hizmetçi kadının önünde diz çökecek ve yüzyıllardır yerlilere çektirdiklerimiz için tövbe edecekti, az sonra eteğinin ucunu ısıtacak ve tam o sırada Amanda’nın&nbsp;üç kızkardeşi, balıkçı kocalarıyla içeri girecek - Amanda &nbsp;sakinleşmeye çekti.</p>

  <p>“Neden ağlıyor,” diye sordu kapı aralığından bakan Charlotte ve “içecek sıcak bir şey var mı?” diye devam&nbsp;etti. Charlotte patiska mendilini uzattı ama Amanda istemedi.</p>

  <p>“Jacques ücretini artırdı, sevinçten ağlıyor,” dedi Roland.</p>

  <p>—Pis herif, diye çıkıştı Jacques ve bulaşığı kurulamada Amanda’ya yardım etti.</p>

  <p>Ada’ya geldi dört gün olan Charlotte, Radyo-Televizyon Enstitüsü’nün en güzel metin yazarıydı. Güneye bayılıyordu, kimsenin bayılmadığı kadar. Roland elini tuttu onun ve odaya götürdü; bu arada, Jacques<i>’</i>ın nemli bezle Amanda’nın gözlerini sildiğini görecek kadar vakti oldu. iyi niyetli insanlar, ne kadar&nbsp;mutlu!</p>
</body>
</html>
