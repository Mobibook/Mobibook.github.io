<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1>KONSOLOS VE GÜNAH</h1>

  <p>işte o sırada, Jacqueshn eski bir tanıdığı olan ve tipografi, amatör ressamlar, eski saatler ve Achim von Arnim konularında mektuplaştığı Belçika Konsolosu, sıkıntıda ve tehlikede olan yabancıların imdadına yetişti.</p>

  <p>Taksiye dönüştürülmüş ornitorenk biçiminde bir zırhlının yanında bekledikleri sırada, lekesiz gökyüzünde bir yıldız göründü, uçak, sivri bir kayalığı değmeden sıyırıp geçti, küçük bir koyda deniz kıyısına indi. Yerliler, üzerine siyaha boyanmış köpekbalıklarının çizildiği sol kanada madenî bir merdiven dayadılar ve bavulları almak üzere seğirttiler.</p>

  <p>“Ah!” diyerek turistler arasından kendine yol açtı Jacques ve aşırı bir samimiyetle, ufak tefek, az sayıda saçı arkaya taranmış, dudaksız bir ağzı olan, kaçamak bakışlı bir adamı selamladı.</p>

  <p>“işte doktor Jef van Aalst,” dedi Jacques ekibe.</p>

  <p>—Oh! evet . Tabiî. Günaydın. Memnun oldum. Evet, evet. Ah.</p>

  <p>—Jefke dostum, iyi görünüyorsun, dedi Jacques.</p>

  <p>Adam altmışlarındaydı, bu havada siyah bir kazak ve geniş paçalı bir kot pantolon giymişti.</p>

  <p>—Gölgeler arasında bir gölge, dedi Konsolos Jefke.</p>

  <p>—Plotinos, dedi Jacques. Durum: Bir-sıfır.</p>

  <p>—Sahi tüttürecek bir şey yok mu, diye sordu takside.</p>

  <p>—Hayır, diye yanıtladı ekip. Sonia’nın ölümünden sonra bütün otlar kullanıldı, bile bile, delice tüketildi, kayısı tartaletinin üzerine serpiştirildi, pudingin içinde pişirildi, eşek sütüne katıldı, kulaklara ve anüse tıkıştırıldı, tek bir gram, tek bir tutam kalmadı.</p>

  <p>—Akıllıca ama berbatça, dedi Konsolos. Oysa ummuştum ki...</p>

  <p>—Ancak teselli edilemeyenlerde umut vardır, dedi Jacques.</p>

  <p>—Adorno, dedi Konsolos. Durum: Bir-bir.</p>

  <p>Taksi çok hızlı gidiyordu, ara sıra Konsolos, Roland’a göz kırpıp duran Sabine’in üzerine devriliyordu.</p>

  <p>“Pis iş,” dedi Konsolos. “Ama elimden geleni yapacağım. Küçük bir ülke olarak, suçlanmış olmayı kabul edemeyiz. Üstelik sahte ipuçlarına dayanarak. Öyle değil mi?”</p>

  <p>—Elbette, dedi Hofman.</p>

  <p>Roland’ı araba tuttu. Yanında, hiç yüzmeyen ama sık sık ellerini yıkayan Jacques ter kokuyordu. Korku teri.</p>

  <p>“Bu kadar tanınmış biriyle karşılaşmaktan çok mutluyum,” dedi Konsolos. Hofman, Hombourg Prensinin demir gibi sert, ünlü bakışını fırlattı. Altmışlık konsolos, küçük başını , bunca yıllık hizmetten sonra gözyaşları ve ersuyu ile ışıldayan koltuğun derisine dayayı verdi.</p>

  <p>Kent merkezine girdiler. Doruk noktasında olan seçim kampanyası (tek parti) bütün duvarlara yansımış, çevre baştan başa çok renkli bir resim olmuş, Kurtarıcı’nın yüzü, amblemleri, sözleri her yanı kaplamıştı.</p>

  <p>“Kurtarıcinın annesini tanıdım,” dedi Konsolos. “Melek gibi kadındı.”</p>

  <p>Bu sözleri, Leon de Leon’un ofisinde de tekrar etti. Komiser’in tabancası, içine çektiği koca göbeği ile çok sıkı gelen eşek derisi kemeri arasında iyice görünür olmuştu.</p>

  <p>“Günah diye bir şey vardır,” dedi Leon de Leon.</p>

  <p>Bir özdeyiş arayışı içinde olan Konsolos,</p>

  <p>—Elbette, diye yanıtladı.</p>

  <p>—Günaha rastladığımda, buraya, bu yana tutar getiririm (Leon de Leon, sigarasıyla demir bir kapıyı gösterdi) sonra o günahı, içine girdiği adamın içinden çıkartır ve günahı cezalandırmak üzere teslim ederim. Okey mi?</p>

  <p>—O.K. dedi Jacques.</p>

  <p>—Ah Sayın Belçika Konsolosu, daha gençken ne istediğimi o kadar iyi biliyordum ki. insanlara acıma hissiyle doluydum. Oysa şimdi, gecede dört saat uyuyor, düşünüp duruyor ve bilemiyorum, uykumda dolaşan tüm o günahlar ceza ve intikam istiyor.</p>

  <p>—Ya karınız buna ne diyor, diye sordu Sabine.</p>

  <p>—Bir başka adama asla allamayacağını söylüyor.</p>

  <p>—Ben olsam ürperirim, diye kıkırdadı Sabine. Leon de Leon ona sert bir bakış fırlattı, tabancasının ucunu ona doğrultmak istedi ve konuştu:</p>

  <p>“Bazı insanlar suçlu doğar,” dedi. “Yapılacak bir şey yok. ”</p>

  <p>—Ha, siz kromozomlardan söz etmek istiyorsunuz, dedi Konsolos Jefke.</p>

  <p>—Tam anlamıyla.</p>

  <p>—Bir kuzenim vardı. Geçen yıl öldü. Tam Klinefelter yakası: gücü tükenmiş, memeleri kocaman, ne varsa...</p>

  <p>—O kızı yakan, hançerleyen ve boğan günahkârı engeç bir hafta içinde şahsen sorguya çekeceğim, dedi Leon de Leon.</p>

  <p>—Sizce neye benziyor, diye sordu Sabine. Yani günâhkar demek istiyorum.</p>

  <p>—Iriyarı tipler, ırza geçme ve saldırılarda listenin ilk sırasındadır, dedi Konsolos çekinerek. Çelimsiz tipler, cinayetler, hırsızlıklarda başı çekerler. ( Ben hangi tipim? Çabuk! )</p>

  <p>—Ama burada hem ırza geçme, hem cinayet var, diye atıldı azgınlığı durulmuş safdil Sabine.</p>

  <p>—Bana kalırsa, Ada halkına göre daha uzun boylu, dedi Konsolos. Belki yüzü sivilceli... çünkü çift kromozom, hormonları azdırır.</p>

  <p>—Sen ne anlatıyorsun Jefke, diye sordu Sabine.</p>

  <p>—Bence, kendinden pek emin değil, olgunlaşmamış, hissiz ve pişmanlık duygusu olmayan biri.</p>

  <p>Roland kaçmak istedi. Herkes ona baktı.</p>

  <p>—Dönmem gerek, dedi Hofman.</p>

  <p>—Benim de, dedi Servaes.</p>

  <p>—Jefke’yi otele götüreceğim, dedi.</p>

  <p>Sabine de Charlotte’u kolundan tutup giderken,</p>

  <p>—Biz de solaryuma gideceğiz, dedi.</p>

  <p>İkisi de yerlilerin güneş korkusuna inanmıştı. Sudaki güneş ışınının ya da daha kötüsü bir aynaya yansıyan güneş ışınının hasta edici etkisinin atalarının yanlarına kabul etmek istemeyecekleri kadar ruhu hasta edeceğine onlar da inanmıştı.</p>
</body>
</html>
