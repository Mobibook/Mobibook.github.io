<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="calibre_pb_4">AVÉ REGINA*<br /></h1>

  <h2 class="sigil_not_in_toc">&nbsp;</h2>

  <p>Hem çalışılan hem dinlenilen tatilin üçüncü gününde Hofman, “Buraya bakın çocuklar, ne zaman karı düzeceğiz,” diye sordu. Parasını pencereden atmak niyetinde değildi, yoksa Madam Olympe’in evine gidebilirdi.&nbsp;Orayı Jacques salık vermişti (tabiî kendisi gitmiyordu&nbsp;ama düzenli biçimde turistleri yolluyordu). Hofman&nbsp;kamp kurmuş Alman kızlarını incelemişti, garson Anton’un iki kızını hatta pazar yerinde aşık atan genç yerli&nbsp;kadınları gözden geçirmişti. Ama kafası bununla meşgul değildi, oysa en önemli şey bu değil mi? Erkekliği&nbsp;hiç yakasını bırakmıyor.</p>

  <p>Hem çalışılan hem dinlenilen tatilin dördüncü günü şenlik vardı, Kurtarıcının annesinin yıldönümü. Öğleyin, Toledo Barı’nın terasının önünden bir kortej geçmişti. Zeytin yeşili kılıkları içinde hava kuvvetlerinden üç subay, at üstünde geçidi başlatmış, dik bakışlarıyla&nbsp;çevreyi taramaktaydılar. Arkalarında on altı kişilik polis&nbsp;bandosu üst perdeden çalmaktaydı. Beyaz gecelikler içinde onlarca öğrenci, deniz yosunundan yapma taçları,&nbsp;müziğe uygun olarak sallamaktaydı. Gözlerine takılmış&nbsp;at gözlükleri yüzünden çevreyi göremeyen dört eşeğin&nbsp;çektiği bir arabanın üzerinde, herhalde ölü olan ihtiyarlar, bağlanmış ve gri torbalara sarılmış durumda yatıyorlardı. Kalplerinin üzerinde kırmızı bir yıldız, sırtlarında orak-çekiçli kaba bir giysi vardı. Üzerlerine mitralyözünü çevirmiş kırmızı suratlı bir dev, ölülere saygı göstermekteydi. Gümüş ve bakır madalyalarla süslü bir&nbsp;kuşak takmış olan bu dev, Velimir idi. Ada’nın ağır siklet şampiyonu, Anton’a göre altın kalpli çocuğu. Anton’a göre, o kadar iyi olmasaydı, bir meslek sahibi olurdu.</p>

  <p>Arabanın arkasından bir havari ya da bir şehit geliyordu- Açık sarı bir peruğu ve boynunda kırmızı çizgiler vardı. Üzerinde bir çekiç, bir kerpeten, bir sünger ve muazzam çiviler bulunan bir tepsi taşıyordu.</p>

  <p>Onları, düzensiz ilerleyen on altı yaşlarında çocuklar izliyordu. Ellilik bir akela’nın büyüleyici kanat çırpınışları altında ilahi söylüyorlardı. Şarkı tınlıyor, yükseliyor,&nbsp;akela da kişneyerek ilahiye katılıyordu. Bunun üzerine&nbsp;zafer arabası boy gösterdi. Ada’nın ender traktörlerinden biri tarafından çekiliyordu.</p>

  <p>Ellerini yıkamakta olan Pilatus, cüppeleriyle tüccarlar, çırpınan bir horozu yakalamış olan Pierre, çok büyük ve çok parlak altın paralar saymakta olan Yahuda ve küçük bir basamağın üstünde öfkeli, sakallı ve peruklu&nbsp;çocuklar tarafından hakarete uğramış îsa ortaya çıktı.&nbsp;İsa, üzerine gelmelerini engelliyordu, ara sıra plastik&nbsp;yapraklarla saldırganlara vuruyordu. Çiroz gibi zayıf bir&nbsp;çingeneydi İsa’yı oynayan, parlak siyah saçları vardı ve&nbsp;tepesine küçük demir çubuklardan bir hâle kondurulmuştu. Bazen acı çekiyor ve çizik ellerini yüreğinin üzerine koyuyordu. Eskimiş tenis pabuçları giymiş, kafasını&nbsp;kına kızılı bir peruğun altına gizlemiş otuz yaşlarında&nbsp;bir Maria Magdalena yatıyordu. Ara sıra oğlunun omuzlarını sevgiyle okşayan Isa’nın annesi, zayıf, siyah&nbsp;saçlarını mavi bir eşarpla örtmüş genç bir kızdı. Prusya&nbsp;mavisi keşmir kazağı, ara sıra sarındığı çarşafların arasından gözüküyordu.</p>

  <p><i>Roland bu görüntüyü bozdu, Hofman’ın kazağı daha sonra ortaya çıkacaktı ,</i> ve çarşafı bedenine sarmakta olan Isa’nın annesini oynayan Sonia’nın birden buz kesildiğini görecekti.</p>

  <p>Zafer arabası terasın önünde durdu. Uçuşan sesler, hızlanan heceler, akela’nın ateşli tenoru.</p>

  <p>“Onu, işte onu istiyorum,” dedi Hofman.</p>

  <p>—Hangisini?</p>

  <p>—Oradakini, başı eşarplıyı.</p>

  <p>—Marie-Madeleine’i mi?</p>

  <p>—Asla! Bakireyi, Ana’yı.</p>

  <p>—Asla elde edemezsin, dedi Servaes.</p>

  <p>—Yok canım?</p>

  <p>—Evet, evet, dedi Sabine.</p>

  <p>—Bu geceden itibaren, diye devam etti Hofman.</p>

  <p>—Bahse girer misin, diye sordu Servaes.</p>

  <p>Hofman inanmayanları, iktidarsızları terasta bıraktı ve eşrafın arasına karıştı (zaten onlara benzerdi), cenazedeymiş gibi ağır ağır yürüyen kaptanların, rahiplerin,&nbsp;burjuvaların arasına. Kemikli yapısı ile onların boyunu&nbsp;geçiyordu ama başını eğmişti ve otuzlu yıllara ait yumuşak şapkalı ve beyaz saçlı bir adamla konuşur gibiydi. Ana yolun dönemeçlerinden birinde, tören alayı denize yöneldiği sırada, zafer arabasının yanma vardı ve&nbsp;iştahlı suratını Meryem’e çevirdi.</p>

  <p>Akşam, lokantaya onunla geldi. Adı başkaydı ama ona Sonia dedi. Çünkü kendisine Çehov’u hatırlatıyordu. Eliyle belini tutuyordu ve bir mal sahibi gibi, “Sonia,” dedi. “İşte dostlarım!”</p>

  <p>—Meslektaşları, diye düzeltti, Servaes.</p>

  <p>—Bahtsız arkadaşları, dedi Jacques.</p>

  <p>— Haydi canım, sen de! diye yanıtladı Hofman.</p>

  <p>—Arkadaş mı, diye sordu Sonia. Daha sonra, para kazansalar bile yabancıların gelmesinden hoşnut olmayan babasından, balıkçı ağabeylerinden söz etti. Hofman kibardı, belli belirsiz gülümsüyordu.</p>

  <p>“Nasıl beceriyor,” diye sordu Servaes, öfkeyle.</p>

  <p>“Yapmak zorunda,” dedi Jacques. “Yapmak istiyor.</p>

  <p>Yapabiliyor. Öyle olunca da işleri yürüyor.”</p>

  <p>—Ama seninkiler yürümüyor, değil mi canım, diye sordu ağzı pirinç ve kalamar dolu olan Sabine.</p>

  <p>—Hayır, dediler aynı anda, Jacques ve Roland.</p>
</body>
</html>
