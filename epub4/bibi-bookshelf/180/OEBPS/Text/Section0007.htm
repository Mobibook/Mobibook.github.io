<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <p>&nbsp;</p>

  <p>&nbsp;</p>

  <h1>LABRADOR</h1>

  <p>&nbsp;</p>

  <p>“Yanıma gel,” dedi Sabine ve Roland söz dinledi. Charlotte onu izledi. O ilkbahar, Sabine, Servaes’ten&nbsp;boşanmak istedi. Nafakayı saptamıştı ama bunu tartıştıkları sırada (Sabine “karar anında” diye kıkırdıyordu)&nbsp;ne yüzden ayrıldıklarını unuttular ve Londra’da bir hafta sonu geçirdikten sonra haftada bir kez yatmaya başladılar ve Sabine, <i>After all</i> çok şeker, dedi.</p>

  <p>Londra’da Luigi’deki tıkınma faslı sırasında, Servaes köpeğinkine benzer gri bakışlarıyla uzun uzun seyre&nbsp;dalmıştı karısını. “Gerçekten de Sabine bundan sonra&nbsp;hiç yemeğe çıkmayacağız, yatakta hiç gevezelik etmeyeceğiz, hiç sevişmeyeceğiz öyle mi,” diye sormuştu. Sabine sıçramış, “Hayır olamaz, asla, hayır,” demişti.</p>

  <p>Sabine mekanik bir hareketle elini Roland’ın dizine koydu (Charlotte’u kudurtmak için mi?) ve “Neden&nbsp;önceki gibi tartışmıyoruz? Eskiden birbirimize anlatacak o kadar çok şeyimiz vardı ki, günlerce konuşurduk.&nbsp;Oysa ancak otuz yaşındayım,” dedi. “Haydi, haydi,”&nbsp;dedi Charlotte.</p>

  <p>Gülüşmeler, mırıldanmalar, miyavlamalar, davetlilerin keyfi yerine geldi, yerlinin davulunun sesi daha güçlü çıktı.</p>

  <p><i>Wabe</i> <sup>’</sup> nin Kuzey Afrika’dan getirdiği nesne içilmekteydi; sesler birbirinin üzerine bindi; geceyi geçireceğiz; tanımak değil anlamak; bekleniyor, gülünüyor. Düşüncenin tek bir kırıntısı yok, sadece bir iç gıdıklaması.</p>

  <p>Çalgıcılar tek kelime etmeden, gazete kâğıdına sarılmış yiyeceklerle gittiler ve Jacques, Servaes’in teknik yardımı ile gül kurusu duvara projektörü çevirdi, cep&nbsp;kitaplarıyla dolu etajerlerin arasında bir ışık lekesi görüldü -aaah- kenarları küflenmiş, örümcek ağlı pembe&nbsp;bir dikdörtgen. Tıkırtılar. Küçük haçlar, sayılar, siyah&nbsp;fon üzerine açık renk harflerle yazılmış <i>Nyhavn Productions Present Peps Love</i>. Muazzam bir park, soluk bir&nbsp;güneş, çakıllı bir yol, beyaza boyanmış oymalı demirden bir sıra ve gezinen otuz beş yaşlarında bir kadın.“Otur lady,” diyor Hofman ve kadın söz dinliyor.&nbsp;Kadının saçları açık sarı, dalgalı, uzun bir boyun, neredeyse saydam plastik bir yağmurluk, tokalı ve kare topuklu ayakkabılar. Bacak bacak üstüne atıyor, üzüntülü&nbsp;ya da rahatsız, hava buz gibi, ince köylü yüzü üzüntüye&nbsp;benzer bir ifade taşıyor, titriyor, dudaklarını ıslatıyor,&nbsp;sıranın üzerinde yanlamasına oturuyor, çorapları düşük,&nbsp;dizinin tam üstünde iki küçük yağ torbası. Aaaah. Öne&nbsp;eğiliyor, Hofman havlıyor ve hanım kibarca (cezalandırır ya da korur gibi parmağını sallayarak) iki patisini&nbsp;bankın üstüne koymuş küçük bir köpekle konuşuyor.&nbsp;Köpek el hareketini izliyor ve ısırır gibi yapıyor. Kadın&nbsp;onu tam kulaklarının arkasından okşuyor, sonra gözlerinin arasındaki kıvırcık kılları kaşıyor. <i>Yakın plan</i>: Köpeğin ağzı alabildiğine açık. <i>Geri planda</i>: Köpek gidiyor, umursamaz, dikkatini otuzlu yılların fötr şapkasını&nbsp;giymiş bir adam çekiyor. Kadın sıradan ayrılıyor ve eliyle birine veda ettikten sonra bize doğru geliyor, yavaşça&nbsp;ama çaresiz, solgun, pudralı, cellatsı suratında öfkeli bir&nbsp;ifade, ıslık çalmaya çalışıyor, yanakları çökmüş, büzülmüş, kör edici bir parıltı, ağaçların geniş tepeleri ve üst&nbsp;üste binmiş titrek yaprakları, izleyiciyi şaşırtıyor, açık&nbsp;kahve lekeli kurşuni bir gökyüzü, kamera aşağıya doğru&nbsp;kayıyor, kadın yine orada, oturmuş, şimdi daha neşeli,&nbsp;daha genç, dinlenmiş. Köpek, sıranın oymalı ayağına&nbsp;bağlanmış, köpek gitmek istiyor ama kocaman, makas işareti yapan siyah eldivenli bir el tarafından parlak tüylerini kesmek ister gibi durduruluyor. Şaşkın köpek deri&nbsp;parmakları kokluyor, başparmağın yağlı kısmını ısırıyor,&nbsp;yağlı deriyi çekip çıkartıyor ve Désirée’nin kemikli parmaklarını uzun uzun yalıyor, sadece projektörün tıkırtısı ve Roland’ın tam yanında duran Sabine’in ağız şapırtısı duyuluyor; giderek bindirme görüntünün üst tarafında, kraterlerden ve örümcek ağlarından oluşan bir alanda Désirée'nin eli (altın kalpli yüzüğü ile) köpeğin&nbsp;başını koyveriyor, köpek azıcık ısırmayı sürdürüyor,&nbsp;Désirée kelebek kanadı kadar hafif bir darbeyle burnuna vuruyor ve kemikli, genç (yirmi iki yaşında) erkek eli&nbsp;inip, plastik yağmurluğun açık yerinden giriyor, göğsüne dokunuyor, iki gergin parmak alttaki kabarıklığı kaşıyor, yavaşlıyor, Désirée’nin yüzü, mavi-siyah saçları,&nbsp;düzgün çizilmiş kalın kaşları (burnun üzerindeki kıllar&nbsp;ile -“Hayır, oramı tıraş etmek istemiyorum!”) arasından doyumsuz ve boş bir bakış görülüyor, Roland’a kaçamak bir bakış fırlatıyor... sonra başparmak ile işaret-parmağı meme ucunu mıncıklıyor, radyo ya da TV&nbsp;düğmesi gibi çeviriyor, cilt büzüşüyor, parmak ucu memeyi eziyor, küçük pembe silindir büzülüyor, aniden&nbsp;diriliyor, gıdıklanıyor, daha düzenli biçimde mıncıklanıyor, daha hızlı darbelerle bir inip bir çıkıyor, izleyici ister istemez yukarıya doğru sarmal bir hareket izliyor, içine kar yağan, her zaman harekedi yaprak yığınına&nbsp;doğru. Eski bisikletin uzaktaki tıkırtısı kesiliyor, bir soluklanma sessizliği, çok parlak bir ışık, sonra gülüşmeler&nbsp;ve öksürmeler.</p>

  <p>Jacques (bunu beşinci kezdir anlatıyor) <i>Pets Love’ı\</i> katalogdan sipariş etmiş, Schwarzweiss, 30 dolar, 60&nbsp;metre, 8 mm, <i>Labrador ile Oynayan Kadın.</i></p>

  <p>Sevecenlikle <i>Labrador</i> deniliyor. Alaylı bir bıkkınlıkla. Kapıda patırtı var, kavga, bağrış çağrış, küfürler.</p>

  <p><i>Wabe</i> <sup>’</sup> nin kaptanlarından biri olan Chico, süvari otoritesi ile, güvertenin tepesinden denize bir kova sabunlu su atarcasına, çalgıcıların en yaşlısını odanın ortasına fırlattı, sonra da gidip onu kaldırdı ve bir kulağından kavrayarak ayakta tuttu. Trampetçi olan adam terbiyeli biçimde gülümsemeyi sürdürüyordu. Amanda’nın, Herbert-Jan’ın ve Ian’ın haykırışlarına bakılacak olursa, bir küçük yoğurt kâsesi çalmıştı. Dahası, oradan&nbsp;hiç ayrılmamış, herkes yalnız kaldıklarını sanıp kendini&nbsp;güvende hissederken, filmi izlemişti.</p>

  <p>Ananaslı yağsız yoğurt. Yüzde elli daha az kalori. Amanda kâseyi gösterdi, işte. Röntgencinin, hırsızın üzerinde bulmuşlardı. Ada’nın ezik adamının üzerinde. Ve Ada’nın işgalcileri, Kuzey’den gelmiş olanlar, Ada’nın&nbsp;ekonomisi ile uğraşan Beyazlar kızmışlardı.</p>

  <p>Sabine uyuşuk bir sesle, “Bu adam zayıflamak istiyordu, bu yüzden rejim yoğurdunu çaldı. Oysa yanılıyor, zayıflaması olanaksızdı!” dedi. (Çalgıcı çiroz gibi zayıftı sadece ufacık karnı çıkmıştı.)</p>

  <p>Jacques başını merhametle salladı. Bunu yapmayacaktın Ferri. Ferri gülümseyerek evet diye işaret etti ve bir saat önceki şarkısını sürdürürcesine, soru soran bir&nbsp;tonda “<i>Sorrysorrysorry?'</i> diye şarkı söylemeye başladı.&nbsp;“Oysa sana paranı vermiştim Ferri. Hem de iyi para. Anana ve çocuklarına yetecek kadar.”</p>

  <p><i>Sorrysorrysorry</i> ve Sabine, Roland’dan saniyenin ufacık bir bölümünden önce, doğuştan dolikosefal yerlinin bir açıklama yapıp özür dilediğini gördü çünkü yerli elini bacağının iç kısmına götürerek balık pulu ile saman&nbsp;ya da deve tüyü yapışmış, siyah keten pantolonunun içinde utanç verecek kadar kabarık nesnenin yanına götürerek kaşımıştı.</p>

  <p>- Patlayacak, dedi Hofman.</p>

  <p>-Vay kanına! dedi Sabine, niteliksiz yazar, saf kız. Kınalı Orphée, çene çalarak Jacques’a bilgi vermek istedi, yüzü, yakaran, sızlanan bir hal aldı. Jacques da işverene özgü bir gülümsemeyle, siyah çizgili pembe resmin kaybolduğu noktayı gösterdi ve omuzunu, elini,&nbsp;kalçasını, hırıltısını oraya yöneltti.</p>

  <p>“Anneeeeee.”</p>

  <p>—Hayır, dedi Jacques adamı kapıya götürerek. Annen değildi, şimdi git. Aynı hareketle Amanda’nın ıslak elinden yoğurt kâsesini aldı ve ev sahipliği eleştirilmiş&nbsp;de daha birşeyler yapması gerekirmiş gibi kaygılı, geri&nbsp;geldi. “Pekâlâ,” dedi Jacques. “Halloldu. Onlara kızacak halimiz yok.”</p>

  <p>—Kaldı ki, diye ekledi Servaes, yoğurdu şampuandiye kullanacaktır.</p>
</body>
</html>
