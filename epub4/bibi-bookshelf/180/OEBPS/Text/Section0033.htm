<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Utanç</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h1 id="calibre_pb_13"><a id="bookmark26"></a> İZ ÜSTÜNDE Mİ?</h1>

  <h2 class="sigil_not_in_toc"></h2>

  <p>Konsolos, başlıca haber kaynağı idi. Piskoposluk Saraya, karakol, Madam Leon de Leon’un bahçesi ve Toledo Barı’nın terası arasında mekik dokuyordu. Haberler incelendi, kontrol edildi, doğrulandı ve durum şu şekilde belirlendi: Jacques’in yanında üç mendili, güneş gözlüğü, Omega Speedmaster’ı, 25’lik Baretta’sı, gri şantung takım elbisesi vardı. ( Temiz çamaşırı ve temiz çorapları yoktu. )</p>

  <p>Jacques büyük miktarda doları, yerlilerin çok yüksek kur fiyatına değiştirmişti. Parayı değiştiren, bir muhbirin ağabeyi olduğu halde, tutuklandı ve yemek yemeyi reddediyor.</p>

  <p>Jacques, Kan Dökücü Ayı Vélimir ile birlikte görülmüş. Ayı Vélimir, herkesin o saatte Piskoposluk mahzeninde antrenman yaptığını sandığı bir boksör. Vélimir ve Jacques, Gergedan Evi denilen, karanlık işlerin döndüğü meyhanede hurma şarabı içmişler. Vélimir’in Saraydan kaçmasına göz yuman saray muhafızları, meyhane patronunun ve Vélimir-Jacques buluşmasının üç tanığını tehdit edip şantaj yapmışlar ama gene de Piskoposun, şampiyonun antrenmanına, perhizine ve ahlak dersine ara verdiğini öğrenmesine engel olamamışlardı, çünkü ertesi günü Vélimir âyin sırasında uyuyakalmış ve daha sonra da itiraf etmişti.</p>

  <p>Jacques’ı hastanede de görmüşlerdi, sabahın saat üçünde koridorlarda koşuşturuyormuş. Nöbetçi hastabakıcılar onu tutmaya cesaret edememişler, hatta ona seslenmemişler bile. Söylediklerine göre, bir kayışla sırtına astığı bavulu, kanlı gözleri ve çark döndürürcesine döndürdüğü kollarıyla o derece tehlikeli bir görüntüsü varmış ki...</p>

  <p>Gene de, Kurtarıcının kız kardeşinin odasını bekleyen muhafızları uyarmışlardı. Ama o ara Jacques ortadan kaybolmuştu. Daha sonra gelen bilgilere göre, daha en az bir saat hastanede kalmış olmalıydı. Böbrek kanserinden yatan bir ihtiyar, zayıf, gözlüklü, pis kokan ve bir bavul taşıyan bir adamın yatağına girdiğini anlatmıştı. İhtiyar, o yabancı ile örtünün altında titreyerek geçirdiği o bir saatin, daha yaşayacağı yılları önemli derecede azalttığını söyledi.</p>

  <p>Jacques -ve bu da sonuncu bilgiydi ve Misere tarafından Toledo Barı’nın terasına getirilmişti- Sonia’nın erkek kardeşlerinin işbirliği ile Koç kabilesi tarafından kaçırılmıştı.</p>

  <p>“Neden? Neden?”</p>

  <p>Ekip hayret içindeydi:</p>

  <p>—Bir fidyeye karşılık onu serbest bırakacaklardır.</p>

  <p>—Kan davası dedikleri bu! dedi Hofman.</p>

  <p>—Farkında mısın, dive sordu Sabine. Bir fıdve!</p>

  <p>—Ne kadar, diye sordu Servaes.</p>

  <p>—Yakında öğreniriz, dedi Misere.</p>

  <p>—Neden ama, Allah aşkına?</p>

  <p>—Bu insanlar, dedi Misere ağırbaşlı bir tavırla, ülkelerinin kuruduğunu görüyorlar. Hasat, yıldan yıla azalıyor. Her yıl afyon tarlalarının kontrolü sıkılaşıyor. Çocuklarına süt tozu yardımı yapılıyor ve çocuklar durmadan ishal oluyorlar.</p>

  <p>—Bu Jacques’in kabahati mi, diye bağırdı Servaes.</p>

  <p>—Bu insanlar, yabancılar arasında fark görmez.</p>

  <p>—Hepsi kokmuş öyle değil mi, dedi Hofman. Açık renk gözleri birer çizgiye dönüştü.</p>

  <p>—Evet, dedikleri bu, diyerek kabul etti Misere.</p>

  <p>Hofman düşünceli biçimde objektife baktı, parmağı ile üst dudağını Bogartvâri, Belmondovâri yavaşça sildi ve kırışıklarını yok eden <i>zincirleme-karartma</i>”da “Bu olmayacak,” dedi.</p>
</body>
</html>
