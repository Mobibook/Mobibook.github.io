<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 title="26. Aomame">26<br />
  Aomame</h2>

  <p><br /></p>

  <h3 class="sigil_not_in_toc">Çok romantik</h3>

  <p>Salı günü tam öğlen üzeri telefonun zili çaldı. Aomame yoga şiltesinin üzerinde oturmuş, bacaklarını genişçe açmış, bel kaslarını esnetiyordu. Göründüğünden daha ağır bir hareketti. Giydiği tişört hafiften terle ıslanmıştı. Aomame hareketine son verip yüzünü havluyla silerek, ahizeyi kaldırdı.</p>

  <p>"Koca kafa artık o apartmanda değil." Tamaru her zamanki gibi selamsız sabahsız konuya girivermişti. Alo bile demeden.</p>

  <p>"Artık orada değil derken?"</p>

  <p>"Ayrıldı, ikna edilerek."</p>

  <p>"İkna edildi," diye tekrarladı Aomame. Koca kafa, Tamaru tarafından bir şekilde ortadan kaldırılmış olmalıydı.</p>

  <p>"Bir de o apartmanda yaşayan Kavana adlı kişi, senin aradığın Tengo Kavana."</p>

  <p>Aomame'nin çevresindeki dünya büzülüp genişlemeye başladı. Kalbi de aynı şekilde.</p>

  <p>"Dinliyor musun?" diye sordu Tamaru.</p>

  <p>"Dinliyorum."</p>

  <p>"Yalnız Tengo Kavana şimdi o apartmanda değil. Birkaç gündür yok."</p>

  <p>"O iyi mi?"</p>

  <p>"Şu an Tokyo'da değil, ama iyi olduğu kesin. Koca kafa, Tengo Kavana'nın yaşadığı apartmanın birinci katında ev kiralamış, senin onunla görüşmek için oraya gelmeni bekliyordu. Fotoğraf makinesi kurarak kamufle etmiş, giriş kapısını gözetliyordu."</p>

  <p>"Fotoğrafımı çekmiş mi?"</p>

  <p>"Üç fotoğrafını çekmiş. Geceleyin şapkanı iyice indirmiş, gözlük takmış, eşarpla yüzünü gizlemişsin. Bu yüzden yüz hatların anlaşılmıyor. Fakat kesinlikle sensin. Bir kez daha oraya gitmiş olsaydın muhtemelen sıkıntılı bir durumla karşılaşırdın."</p>

  <p>"İşi sana devretmekle doğru tercih yaptım öyleyse?"</p>

  <p>"Eğer doğru tercih diye bir şey varsa."</p>

  <p>Aomame yanıtladı: "Yine de şimdilik onun yüzünden endişe etmeye gerek kalmadı."</p>

  <p>"Artık o adam sana zarar veremez."</p>

  <p>"Sen ikna ettiğin için."</p>

  <p>"Ayar çekmek gerekti, ama nihayetinde öyle," dedi Tamaru. "Fotoğrafların tamamını aldım. Koca kafanın amacı, senin oraya gelişini yakalamaktı. Tengo Kavana, onun için canlı yemden öteye geçmiyordu. Bu yüzden onların Tengo Kavana'ya zarar vermeleri için bir neden şimdilik yok gibi. Bir şeyi yoktur yani."</p>

  <p>"Bu çok iyi," dedi Aomame.</p>

  <p>"Tengo Kavana, Yoyogi'de üniversiteye hazırlık dershanesinde matematik dersleri veriyor. Öğretmen olarak çok yetenekli gibi, ama haftada yalnızca birkaç gün çalıştığından fazla bir geliri olmasa gerek. Henüz bekâr. O izbe görünümlü apartmanda tek başına, kendi halinde bir yaşam sürüyor."</p>

  <p>Aomame gözlerini kapatınca kalp atışlarını kulaklarının içinde duyabiliyordu. Dünya ile kendisi arasındaki sınırı doğru düzgün hissedemiyordu.</p>

  <p>"Dershanedeki matematik öğretmenliğinin yanı sıra kendi romanını yazıyor. Uzun bir roman. <i>Pupa Hava'</i>nın hayalet yazarlığı yalnızca yarızamanlı bir işmiş. Kendisinin de edebiyat hırsı var. İyi bir şey. Ölçülü bir hırs insanı geliştirir."</p>

  <p>"Bunları nasıl öğrendin?"</p>

  <p>"Evde yoktu. Kafama göre dairesine girdim. Kilitliydi, ama kilit denemeyecek bir şeyle. Özel hayatına tecavüz ettiğim için üzgünüm, ama önce bir genel araştırma yapmak gerekiyordu. Adam tek başına yaşadığı halde odası tertemiz ve düzenliydi. Gaz fırını bile temizlenmiş, parlatılmıştı. Buzdolabının içi de gayet düzenliydi. Arkada kalmış çürük lahanalar falan yoktu. Ütü yaptığına dair izler de vardı. Koca olmak için fena değil. Eğer <i>gay</i> değilse elbette."</p>

  <p>"Başka neler öğrendin?"</p>

  <p>"Dershaneye telefon edip hangi günler ders verdiğini sordum. Telefona çıkan kadına bakılırsa, Tengo Kavana'nın babası pazar gecesi Çiba ilinde bir hastanede ölmüş. Dolayısıyla Tengo cenaze için Tokyo'dan ayrılmak zorunda kalmış. Bu nedenle pazartesi günkü dersi iptal edilmiş. Cenazenin nerede, ne zaman yapılacağını kadın bilmiyordu. Bir sonraki dersi perşembe. Galiba o güne kadar Tokyo'ya dönecek."</p>

  <p>Tengo'nun babasının NHK tahsildarı olduğunu, Aomame elbette anımsıyordu. Pazar günleri Tengo babasıyla birlikte ücret tahsilatı için dolaşıyordu. İçikava'da, yolda defalarca karşılaşmışlardı. Babasının yüzünü tam olarak anımsamıyordu. Zayıf, ufak tefek bir adamdı. Tahsildar üniforması giyiyordu. Bir de Tengo'ya hiç benzemiyordu.</p>

  <p>"Artık koca kafa olmadığına göre Tengo'yu görmeye gidebilir miyim acaba?"</p>

  <p>"Bunu yapmasan iyi olur," dedi Tamaru hiç düşünmeden. "Koca kafa, uygun bir dille ikna edildi. Fakat gerçeği söylemek gerekirse, bir meseleyi halletmek için cemaatle irtibata geçmem gerekti. Adli yetkililerin eline teslim etmek istemediğim bir eşya vardı. Eğer bulunacak olursa apartman sakinlerinin hepsi didik didik sorgudan geçirilirdi herhalde. Senin arkadaşın da işe karışmak durumunda kalabilirdi. Üstelik tek başıma o meseleyi halletmem oldukça zordu. Gece yarısı tek başıma oflaya puflaya ne eşyası taşıdığımı birileri soracak olursa, kaçmam mümkün olmazdı. Cemaat elemanlarının hareket kabiliyetleri yüksek, o tür işlere de alışıklar. Okura Oteli'nden başka bir eşyayı taşımışlardı ne de olsa. Neyi kastettiğimi anlıyor musun?"</p>

  <p>Aomame, Tamaru'nun kullandığı terminolojiyi zihninde gerçekçi sözcüklere tercüme etti. "İkna dediğin şey bir hayli <i>çetin</i> geçmiş galiba."</p>

  <p>Tamaru hafifçe hırlar gibi bir ses çıkardı. "Yazık oldu, ama o adam çok fazla şey biliyordu."</p>

  <p>Aomame araya girdi: "Koca kafanın o apartmanda ne yaptığını cemaat biliyor mu?"</p>

  <p>"Koca kafa cemaat için çalışıyordu, ama şimdiye kadar kendi başına hareket etmiş. Şu an ne yapmakta olduğunu henüz rapor etmemiş. Bizim işimize yarayan bir durum."</p>

  <p>"Fakat onun orada ne yaptığını şimdi cemaattekiler de biliyorlar."</p>

  <p>"Aynen öyle. Bir süre oraya yaklaşmaman iyi olur. Tengo Kavana'nın adı ve adresi, <i>Pupa Hava'</i>nın yazarı olarak onların elindedir mutlaka. O tipler, Tengo Kavana ile senin aranda kişisel bir bağ olduğunu henüz bilmiyorlar muhtemelen. Fakat koca kafanın o apartmanda bir dairede ne yaptığını anlamaya çalıştıklarında, sonunda Tengo Kavana ismine de ulaşacaklardır. An meselesi."</p>

  <p>"Fakat işler yolunda giderse bunun ortaya çıkması bir hayli zaman alabilir. Koca kafanın ölümü ile Tengo arasında hemen bağlantı kurulamayabilir."</p>

  <p>"İşler yolunda giderse" deli Tamaru. "Eğer o tipler benim tahmin ettiğim kadar dikkatli değilse. Fakat ben <i>eğer, değilse</i> gibi varsayımlara bel bağlamamayı tercih ediyorum. İşte o yüzden şimdiye kadar başıma bir şey gelmeden hayatta kalmayı başardım."</p>

  <p>"Ben de bu yüzden o apartmana yaklaşmamalıyım."</p>

  <p>"Elbette," dedi Tamaru. "Biz bıçak sırtında yaşıyoruz. Biraz fazladan dikkat etmemizin bir zararı olmaz."</p>

  <p>"Koca kafa, benim bu apartmanda gizlendiğimi keşfetmiş miydi acaba?"</p>

  <p>"Eğer keşfetmiş olsaydı, sen şu an elimin ulaşamayacağı bir yerde olurdun."</p>

  <p>"Fakat o benim burnumun dibine kadar gelmişti."</p>

  <p>"Aynen öyle. Fakat bence o tipi oraya bir tesadüf getirmiş olmalı. Daha fazlası olduğunu sanmıyorum."</p>

  <p>"Bu yüzden savunmasız bir şekilde, kendini o kaydırağın üzerinde açığa çıkarmıştı."</p>

  <p>"Öyle. Orada birilerinin onu izlediğini hiç bilmiyordu. Tahmin bile edememişti. Nihayetinde canına mal oldu bu," dedi Tamaru. "Söylemiştim. Yaşam ve ölüm arasında ince bir çizgi vardır."</p>

  <p>Birkaç saniyelik bir sessizlik oldu. Kimin ölümü olursa olsun, insan ölümüyle birlikte gelen ağır bir sessizlikti.</p>

  <p>"Koca kafa ortadan kalktı, ama cemaat hâlâ beni takip etmeye devam ediyor."</p>

  <p>"Bu, benim de anlamakta güçlük çektiğim bir nokta," dedi Tamaru. "O tipler, işin başında seni yakalayıp Lider cinayeti planının arkasında nasıl bir örgüt olduğunu anlamaya çalışıyorlardı. Senin tek başına böylesine bir plan kurmana imkân yoktu. Bir şekilde birilerinin seni desteklediğini, kim olsa hemen anlar. Ele geçirilecek olsaydın seni sıkı bir sorgulama bekliyordu."</p>

  <p>"Tabancaya ihtiyacım da bu yüzdendi," dedi Aomame.</p>

  <p>"Koca kafa da doğal olarak bunu biliyordu," diye devam etti Tamaru. "Cemaatin sorgulayıp cezalandırmak için senin peşine düştüğünü sanıyordu. Fakat galiba bir aşamada durumda büyük bir değişiklik oldu. Ben o tiplerden biriyle, koca kafa sahneden silindikten sonra telefonda konuştum. Artık sana zarar verme niyetlerinin olmadığını söyledi adam. Bunu sana iletmemi istediğini de. Elbette tuzak olabilir. Fakat bana doğru söylüyormuş gibi geldi. Adam bana, Lider'in ölmeyi bir anlamda kendisinin istediğini açıkladı. Bu, deyim yerindeyse intihara yakın bir şey. Bu nedenle artık seni cezalandırma gereğinin kalmadığını söyledi."</p>

  <p>"Aynen öyle," dedi Aomame kuru bir sesle. "Lider benim kendisini öldürmeye geldiğimi en baştan beri biliyordu. Üstelik benim tarafımdan öldürülmeyi istiyordu. O gece Okura Oteli'nin süitinde."</p>

  <p>"Korumalığını yapan tipler senin gerçekte neyin peşinde olduğunu anlamamışlardı. Fakat Lider biliyordu."</p>

  <p>"Öyle. Nasıl olduğunu bilemiyorum, ama o her şeyi önceden biliyordu," dedi Aomame. "Adam orada beni bekliyordu."</p>

  <p>Tamaru kısa bir sessizliğin ardından, "Peki, sonra orada ne oldu?" diye sordu.</p>

  <p>"Biz bir anlaşma yaptık."</p>

  <p>"Benim bundan haberim yok," dedi Tamaru, sert bir sesle.</p>

  <p>"Konuşma fırsatımız olmadı."</p>

  <p>"Nasıl bir anlaşma yaptığınızı şimdi anlat."</p>

  <p>"Ben ona bir saat kadar kas esnetme hareketleri yaptırdım. O sırada onunla konuştum. Adam, Tengo'yu biliyordu. Benimle Tengo arasında bir bağ olduğunu da, her nasılsa biliyordu. Üstelik benim kendisini öldürmemi istediğini söyledi. Vücudundaki artık hiç dinmeyen, şiddetli acılardan bir an önce kurtulmak istediğini. Kendisini öldürecek olursam, karşılığında Tengo'nun canını kurtarabileceğini de söyledi. Bu yüzden ben de kararımı verip onun canını aldım. Ben bu işi yapmasam bile o kesin olarak ölüme doğru ilerliyordu. Adamın o ana kadar yaptıklarını düşününce, öylece acılar içinde kalmasının daha iyi olacağını düşünmüştüm gerçi."</p>

  <p>"Sonra da, bu anlaşma meselesini Madam'a rapor etmedin."</p>

  <p>"Ben Lider'i öldürmek için oraya gittim. Görevimi yerine getirdim," dedi Aomame. "Üstelik Tengo meselesi nihayetinde benim kişisel sorunumdu."</p>

  <p>"Öyle olsun," dedi Tamaru, yarı bıkkın bir sesle. "Gerçekten görevini hakkıyla yerine getirdin. Bunu kabul ediyorum. Dahası, Tengo Kavana senin kişisel sınırların içerisinde bir mesele. Yalnız, her nasıl olduysa o sıralarda hamile kaldın. Bu, kolayca görmezden gelinemeyecek bir sorun."</p>

  <p>"O sıralarda değil. Yıldırımların birbiri ardına düştüğü, Tokyo merkezine sağanak yağmurun yağdığı o gece hamile kaldım. Tam da Lider'in icabına baktığım o gece. Daha önce de söylediğim gibi hiçbir cinsel ilişki olmadan."</p>

  <p>Tamaru iç geçirdi. "Meselenin karakteri açısından, senin söylediğin her şeye ya inanmalı ya da hiç inanmamalıyım. Yalnızca iki seçenek var. Şimdiye kadar senin güvenilecek bir insan olduğunu düşünüyordum. Şimdi de senin söylediklerine inanmak istiyorum. Fakat bu meseleyle ilgili olarak bir türlü işin mantığını yakalayamıyorum. Bir sonuca ulaşmak için sadece tümdengelim yöntemine başvururum ne de olsa."</p>

  <p>Aomame sessizliğini sürdürdü.</p>

  <p>Tamaru sordu: "Lider'in öldürülmesiyle o gizemli hamilelik arasında herhangi bir neden-sonuç ilişkisi var mı acaba?"</p>

  <p>"Bir şey söyleyemem."</p>

  <p>"Senin karnındaki bebeğin, Lider'in çocuğu olma olasılığı düşünülebilir mi? Nasıl bir yolla olduğunu bilemiyorum, ama bir yöntemle Lider o sırada seni hamile bırakmış olamaz mı? Eğer öyleyse, o tiplerin seni ne pahasına olursa olsun ele geçirmek istemeleri anlaşılabilir. Onlar Lider'in veliahdına ihtiyaç duyuyorlar."</p>

  <p>Aomame, ahizeye sımsıkı yapışarak başını iki yana salladı. "Bu mümkün değil. Bu Tengo'nun çocuğu. Bunu biliyorum."</p>

  <p>"Sana bununla ilgili olarak da ya inanmalı ya da inanmamalıyım. İkisinden biri."</p>

  <p>"Daha fazla açıklama yapamam."</p>

  <p>Tamaru, bir kez daha iç geçirdi. "Öyle olsun. Senin söylediklerini şimdilik kabul edeyim. Bu, seninle Tengo'nun çocuğu. Sen bunu anlayabiliyorsun. Fakat buna rağmen meselenin hâlâ bir mantığı yok. Onlar en başta seni yakalayıp sert bir şekilde cezalandırmak niyetindeydiler. Fakat bir aşamada bir şeyler değişti. Belki de bir şeyler açığa çıktı. Şimdi sana ihtiyaç duyuyorlar. Senin güvenliğini garanti ediyorlar. Onların da sana verecekleri bir şeyler olduğunu söylüyorlar. Üstelik konuyla ilgili olarak yüz yüze konuşmayı arzuluyorlar. Acaba ne olmuş olabilir?"</p>

  <p>"Onlar bana ihtiyaç duyuyor değil," dedi Aomame. "İhtiyaç duydukları, benim karnımdaki şey bence. Bir şekilde bunu öğrenmiş olmalılar."</p>

  <p>"Evet, evet," diye ateşleyici <i>Little People,</i> bir yerlerden sesleniverdi.</p>

  <p>"Konuşma benim açımdan fazlasıyla hızlı ilerliyor," dedi Tamaru. Sonra bir kez daha gırtlağının derinliklerinden küçük bir hırıltı çıkardı. "Mantık çizgisini hâlâ yakalayabilmiş değilim."</p>

  <p><i>Mantık çizgisinin olmaması, gökyüzünde iki ay olmasından kaynaklanıyor,</i> diye aklından geçirdi Aomame. <i>Bu, her şeyin mantığını ortadan kaldırıyor. Fakat sana söyleyemem.</i></p>

  <p>"Evet, evet," dedi diğer altı <i>Little People,</i> bir yerlerde.</p>

  <p>Tamaru konuşmaya devam etti: "Adamlar <i>sesi duyana</i> ihtiyaç duyuyorlar. Benim telefonda konuştuğum adam öyle dedi. O sesi yitirince, cemaat öylece yok olabilir. Sesi duyanın, somut olarak ne anlama geldiğini bilemiyorum. Fakat nihayetinde, adam böyle söyledi. Yani senin karnındaki çocuk, o sesi duyan mı oluyor şimdi?"</p>

  <p>Aomame karnının altına usulca elini koydu. <i>Maza ve douta,</i> diye düşündü, sesini çıkarmadan. İki ayın <i>bunu</i> duymasına izin veremezdi.</p>

  <p>"Bunu bilemiyorum," dedi Aomame, sözcükleri özenle seçerek. "Fakat bunun dışında onların bana ihtiyaç duyması için bir neden gelmiyor aklıma."</p>

  <p>"Fakat nasıl bir nedenle, Tengo Kavana ile senden olan çocuk, böylesine özel bir yeteneği doğuştan kazanabiliyor acaba?"</p>

  <p>"Bilmiyorum," dedi Aomame.</p>

  <p><i>Lider onun canını almama karşılık, kendisinin yerine geçecek kişiyi bana emanet etmiş de olabilir.</i> Aomame'nin aklından bu düşünce geçiverdi. <i>Lider, bunun için yıldırımların düştüğü o gece farklı dünyaların kesiştiği kanalları geçici bir süre için açarak, Tengo ile benim bir şekilde buluşmamızı sağlamış olabilir.</i></p>

  <p>Tamaru sessizliği bozdu. "Bu çocuk kimden olursa olsun ve ne gibi bir yetenekle doğarsa doğsun, cemaatle pazarlığa girmeye niyetin yok. Doğru mu anlıyorum? Karşılığında ne verirlerse versinler. Sözgelimi buradaki bir sürü gizemi kendiliklerinden açıklasalar bile."</p>

  <p>"Ne pahasına olursa olsun," dedi Aomame.</p>

  <p>"Fakat sen ne düşünürsen düşün, <i>onu</i> zorla ele geçirmeye çalışacaklardır mutlaka. Her yolu deneyeceklerdir," dedi Tamaru. "Sonra senin Tengo Kavana gibi zayıf bir noktan var. Neredeyse tek zayıf noktan olduğunu söyleyebilirim. Fakat çok zayıf bir nokta. Bunu öğrenirlerse, o tipler kesinlikle var güçleriyle o noktadan saldıracaklardır."</p>

  <p>Tamaru haklıydı. Tengo Kavana, Aomame için yaşamının anlamı olmakla birlikte hayati bir zayıf noktaydı.</p>

  <p>Tamaru sözlerini sürdürdü: "Orada daha fazla kalman çok tehlikeli olur. O tipler, Tengo Kavana ile senin arandaki bağı öğrenmeden önce daha güvenli bir yere taşınman gerek."</p>

  <p>"Artık bu dünyada güvenli hiçbir yer yok," dedi Aomame.</p>

  <p>Tamaru Aomame'nin bu düşüncesini duymanın keyfini çıkartıyor gibiydi. Sonra sakince konuşmaya başladı: "Senin düşünceni öğrenebilir miyim?"</p>

  <p>"Önce Tengo ile buluşmak zorundayım. O zamana kadar buradan ayrılamam. Bu durum ne kadar tehlikeli olursa olsun."</p>

  <p>"Onunla buluşup ne yapacaksın?"</p>

  <p>"Ne yapmam gerektiğini biliyorum."</p>

  <p>Tamaru kısa bir süre sessiz kaldı. "Muğlak kalan tek bir nokta bile yok mu?"</p>

  <p>"Bunun işe yarayıp yaramayacağını bilmiyorum. Fakat yapmam gerekeni biliyorum. Muğlak kalan tek bir nokta bile yok."</p>

  <p>"Fakat bunun ne olduğunu bana söylemeye niyetin yok."</p>

  <p>"Kusura bakma, ama henüz söyleyemem. Yalnızca sana değil, hiç kimseye. Eğer bunu dile getirecek olursam bütün dünyaya malum olur."</p>

  <p>İki ay kulak kesilmişti. <i>Little People</i> kulak kesilmişti. Ev kulak kesilmişti. Bu, Aomame'nin yüreğinden bir adım bile dışarı çıkmamalıydı. Yüreğini, kalın duvarlarla çevrelemesi gerekiyordu.</p>

  <p>Tamaru, telefonun öte yanında tükenmezkalemin ucunu masaya vurmaya devam ediyordu. Tık tık tık diye düzenli ve net sesler, Aomame'nin kulağına geliyordu. Yankısız, yalnız seslerdi.</p>

  <p>"Öyle olsun. Tengo Kavana'yla irtibata geçerim. Yalnız ondan önce Madam'ın onayını almam gerekiyor. Bana verilen emir, bir an önce seni oradan başka bir yere taşımak idi. Fakat sen Tengo Kavana ile buluşmadan, ne olursa olsun oradan ayrılmayacağını söylüyorsun. Bunun nedenini ona açıklamak kolay olmayacaktır. Bunu anlayabiliyor musun?"</p>

  <p>"Mantıksız bir konuyu mantık sınırları dahilinde açıklamak çok zordur."</p>

  <p>"Aynen öyle. Roppongi'deki Oyster<a href="../Text/Section0085.xhtml#Footnote0012" id="Feedback0012"><sup>[12]</sup></a> Bar'da gerçek bir inciyle karşılaşmak kadar zor olabilir. Fakat bir şekilde elimden geleni yaparım."</p>

  <p>"Teşekkür ederim," dedi Aomame.</p>

  <p>"Senin söylediğin şeyleri neresinden tutarsam tutayım, bir mantık çizgisi yokmuş gibi geliyor bana. Sebep-sonuç arasında mantıklı bir bağ kuramıyorum. Yine de konuştukça gitgide senin söylediğini olduğu gibi kabul edebileceğim hissine kapılıyorum. Neden acaba?"</p>

  <p>Aomame sessiz kaldı.</p>

  <p>"Bir de Madam sana kişisel olarak inanıyor, güveniyor," dedi Tamaru. "Bu yüzden sen bu kadar ısrar ettiğine göre, seninle Tengo Kavana'nın bir araya gelmemesi için Madam'ın da aklına bir neden gelmeyecektir. Galiba Tengo Kavana ile sen kopmaz bir bağla bağlısınız."</p>

  <p>"Dünyadaki her şeyden daha çok," dedi Aomame.</p>

  <p><i>Tüm dünyalardaki her şeyden daha çok,</i> diye düzeltti Aomame içinden.</p>

  <p>"Bir de eğer," dedi Tamaru, "bunun aşırı tehlikeli olacağını söylesem, Tengo Kavana ile irtibata geçmeyi reddetsem bile, sen onunla buluşmak için o apartmana gidersin herhalde."</p>

  <p>"Kesinlikle öyle yaparım sanıyorum."</p>

  <p>"Buna kimse engel olamaz."</p>

  <p>"Sanırım imkânsız."</p>

  <p>Tamaru kısa bir ara verdi. "Öyleyse Tengo Kavana'ya ne söylemeliyim acaba?"</p>

  <p>"Karanlık çöktükten sonra kaydırağa gelmesini istediğimi. Karanlık çöktükten sonra, ne zaman olursa olsun. Ben bekliyorum. Aomame böyle dedi diye iletecek olursan anlar."</p>

  <p>"Anlaşıldı, ona böyle iletirim. Karanlık çöktükten sonra kaydırağın oraya gel."</p>

  <p>"Bir de arkasında bırakmak istemediği kadar önemli bir şeyler varsa yanına alsın, yalnız ellerini özgürce kullanabilecek durumda olsun."</p>

  <p>"O eşyalarını ne kadar taşıması gerekecek?"</p>

  <p>"Uzaklara kadar," dedi Aomame.</p>

  <p>"Ne kadar uzaklara?"</p>

  <p>"Bilemiyorum," dedi Aomame.</p>

  <p>"Öyle olsun. Madam izin verirse, Tengo Kavana'ya bu mesajı iletirim elbette. Elimden geldiği kadar senin güvenliğini sağlamaya çalışırım. Kendimce. Fakat yine de tehlike peşini bırakmayacaktır. O tipler, canlarını dişlerine takacaktır. Kendi kendini korumak zorunda kalabilirsin."</p>

  <p>"Biliyorum," dedi Aomame, sakin bir ses tonuyla. Aomame'nin avucu karnının altına usulca dokunuyordu. <i>Yalnızca kendimi değil,</i> diye geçirdi aklından.</p>

  <p><br /></p>

  <p>Telefonu kapattıktan sonra, Aomame neredeyse yığılır gibi koltuğa oturdu. Sonra gözlerini kapatıp Tengo'yu düşündü. Artık bunun dışında hiçbir şey düşünemiyordu. Göğsü üzerine birisi bastırıyormuş gibi sıkışmıştı. Fakat bu, kendini iyi hissettiren bir sıkışmaydı. Ne kadar ağır olursa olsun dayanabileceği bir sıkıntıydı. <i>Tengo, evet, hemen yakında bir yerde yaşıyor. Yürüyerek on dakika bile sürmeyecek bir mesafede.</i> Bunu düşündükçe, vücudu hücrelerine varana kadar ısınıyordu. Bekârdı ve dershanede matematik öğretiyordu. Düzenli, tertipli bir evde yaşıyor, yemeğini yapıyor, ütü yapıyor, roman yazıyordu. Aomame, Tamaru'nun yerinde olmak isterdi. Mümkün olsa o da Tengo'nun evine girmeyi isterdi. Tengo'nun olmadığı haliyle Tengo'nun evine. O kimsesiz sessizliğin içinde oradaki her şeye tek tek kendi eliyle dokunmak, onun kullandığı kalemin sivriliğini kontrol etmek, onun içtiği kahve kupasını eline almak, giysilerine sinen kokusunu içine çekmek. Gerçekte onunla karşı karşıya gelmeden önce bunları da yapmak isterdi.</p>

  <p>Böylesi bir ön hazırlık olmadan, onunla baş başa kaldığında söze nasıl gireceği hakkında hiçbir fikri yoktu Aomame'nin. Bunu hayal edince, soluk alıp verişleri düzensizleşip hızlanıyor, kafasının içi sis perdesiyle örtülüyordu. Konuşmak istediği çok fazla şey vardı. Aynı zamanda o an geldiğinde, konuşması gereken hiçbir şey olmayacak gibi de geliyordu. Aomame'nin anlatmak istediği şeyler, bir kez sözcüklere dökülüverince, anlamını yitirecek türden şeylerdi hep.</p>

  <p>Nihayetinde şimdi Aomame'nin yapabileceği tek şey, beklemekti. Sakince, dikkat kesilerek beklemek. Aomame, Tengo'yu görür görmez evden fırlayıp çıkabilmek için eşyalarını hazırladı. Eve bir daha dönmesine gerek kalmayacak şekilde, siyah deriden, büyük bir omuz çantasına, gerekli olacak şeyleri, hiçbir şey unutmadan doldurdu. Fazla bir şey yoktu. Para desteleri, bir süre yetecek yedek giysi, şarjörü dolu Heckler&amp;Koch. Bunlar yeterliydi. Çantayı hemen elinin ulaşacağı bir yere koydu. Askıda asılı duran Junko Şimada döpiyesini dolaptan çıkartıp kırışığı olmadığından emin olunca oturma odasındaki duvara astı. Ona uygun beyaz bluzu ile ince çorabını, Charles Jourdan yüksek topuklu ayakkabılarını yan yana koydu. Baharlık bej mantosunu da. Başkent Otobanı'nın acil çıkış merdiveninden indiği o gün üzerinde olan giysilerdi. Manto, aralık gecesi için fazlasıyla inceydi. Fakat tercih hakkı yoktu.</p>

  <p>Bu hazırlıkları tamamlayınca balkondaki bahçe sandalyesine oturup, siperlik levhalarının aralığından parkın kaydırağını izlemeye başladı. Pazar geceyarısı Tengo'nun babası ölmüştü. Bir insanın ölümü teyit edildikten sonra yakılması için yirmi dört saat geçmesi gerekiyordu. Yanılmıyorsa öyle bir yasa vardı. Böyle hesaplayınca, yakılma töreni en erken salı günü olurdu. O gün salıydı. Cenaze töreni bitmiş olmalıydı. O gittiği yerden Tokyo'ya dönmesi en erken o akşam olabilirdi. <i>Tamaru'nun benim mesajımı iletmesi daha da sonraya kalır. Bundan önce Tengo'nun parka gelmesi söz konusu değil. Üstelik ortalık aydınlık.</i></p>

  <p><i>Lider ölmek üzereyken bu küçük şeyin benim rahmime konmasını sağlayıp, öyle gitti. Bu, benim tahminim ya da önsezim. Öyleyse ben o ölen adamın ardında bıraktığı irade tarafından yönlendirilip, onun kurguladığı hedefe doğru mu gidiyorum acaba?</i></p>

  <p>Aomame yüzünü buruşturdu. <i>Bir hüküm veremiyorum. Lider'in planının sonucunda sesi duyan şeye gebe kalmış olabilir miyim?</i> diye tahmin yürüttü Aomame. M<i>uhtemelen havadan pupa olarak. Fakat neden benim olmam gerekiyor? Üstelik neden diğer tarafın da Tengo Kavana olması gerekti? Açıklanamayan şeylerden biri de bu.</i></p>

  <p><i>Şu ana kadar, aralarında nasıl bir bağ olduğu anlaşılmayacak biçimde, benim çevremde bir sürü olay gelişti. Bu olayların oluş prensiplerini de, hangi yöne doğru geliştiklerini de anlayamadım. Ben sonuçta buraya çekildim, bu dünyaya dahil edildim. Fakat buraya kadar,</i> dedi Aomame içinden, kararlılıkla.</p>

  <p>Dudaklarını büzüp yüzünü iyice buruşturdu. <i>Bundan sonrası şimdiye kadar olduğundan farklı olacak. Birilerinin kendi başına geliştirdiği bir irade tarafından daha fazla yönlendirilmeyeceğim. Bundan sonra tek prensibim, kendi irademe uygun hareket etmek. Ne olursa olsun bu küçük şeyi koruyacağım. Bunun için ölümüne savaşırım. Bu, benim yaşamım. Burada bulunan, benim çocuğum. Her kim, her ne amaçla programlamış olsa bile, hiçbir kuşkuya yer bırakmayacak biçimde bu Tengo'yla benim çocuğum. Kimsenin eline bırakmam. İyilikse iyilik, kötülükse kötülük, bundan sonra, benim prensiplerim, benim yönüm var. Herkes bunu aklında tutsa iyi olur.</i></p>

  <p><br /></p>

  <p>Ertesi gün, yani çarşamba günü öğleden sonra 2'de telefonun zili çaldı.</p>

  <p>"Mesajını ilettim," dedi Tamaru, yine selamsız sabahsız. "O, şimdi apartmanda, kendi dairesinde. Bu sabah telefonla konuştum. Bu akşam tam 7'de kaydırağa gelecek."</p>

  <p>"Beni anımsıyor muydu?"</p>

  <p>"Elbette çok iyi anımsıyordu. O da seni çok aramış."</p>

  <p><i>Lider'in söylediği gibiydi. Tengo da beni arayıp bulmak istemiş. Bunu anlamam yeterli.</i> Aomame'nin kalbi mutlulukla dolmuştu. Bu dünyadaki başka hiçbir sözcük, Aomame için bir anlam taşımıyordu artık.</p>

  <p>"Tengo, oraya gelirken, önemli eşyalarını yanına alarak gelecek. Senin söylediğin gibi. Benim tahminime göre, yazmakta olduğu roman müsveddesini de alacaktır."</p>

  <p>"Mutlaka," dedi Aomame.</p>

  <p>"O izbe apartmanın çevresini kontrol ettim. Gördüğüm kadarıyla temizdi. Etrafta takip için bekleyen kuşkulu birine rastlamadım. Koca kafanın evinde de kimse yoktu. Ortalık sakindi, ama yine de aşırı sakin denemez. O tipler eşyayı geceleyin gizlice halledip çekip gitmiş olmalılar. Uzun süre kalırlarsa başlarına iş alacaklarını düşündüler herhalde. Kendimce ayrıntılı olarak inceledim. Gözden kaçırdığım bir nokta olduğunu sanmıyorum."</p>

  <p>"Çok iyi."</p>

  <p>"Fakat bu, nihayetinde 'herhalde'den ibaret. 'Şimdilik,' diye eklemem gerek. Durum, her an değişebilir. Ben de elbette mükemmel değilim. Önemli bir noktayı gözden kaçırmış olabilirim. O tiplerin benden bir gömlek yukarıda olması da mümkün tabii."</p>

  <p>"Bu yüzden gerekirse kendimi, kendi başıma korumaktan başka çarem olmaz."</p>

  <p>"Önceden de söylediğim gibi," dedi Tamaru.</p>

  <p>"Her şey için teşekkürler. Minnettarım."</p>

  <p>"Bundan sonra nerede, ne yapmak niyetinde olduğunu bilmiyorum," dedi Tamaru. "Fakat başını alıp uzak bir yerlere gitmek niyetindeysen, bundan sonra bir daha görüşemezsek kendimi çok yalnız hissederim. Sen, en hafif ifadeyle söylersem, varlığından büyük bir mutluluk duyduğum biriydin. Senin gibi bir insanla kolay kolay karşılaşamam bir daha."</p>

  <p>Aomame, ahizenin başında gülümsedi. "Ben de tam böyle bir his bırakmak isterdim sende."</p>

  <p>"Madam senin varlığına gereksinim duyuyordu. İş bir yana, kişisel bir yol arkadaşı olarak. Bu yüzden bu şekilde ayrılmak zorunda olduğunuz için çok üzgün. Şu an telefona çıkamayacak durumda. Onu anlamanı istiyor."</p>

  <p>"Anlıyorum," dedi Aomame. "Ben de doğru dürüst konuşamayabilirim."</p>

  <p>"Uzaklara gideceğini söyledin," dedi Tamaru. "Ne kadar uzaklara peki?"</p>

  <p>"Rakamlarla hesaplanamayacak uzaklıkta bir yere."</p>

  <p>"Bir insanın yüreğini diğer bir insanın yüreğinden ayıran mesafe gibi."</p>

  <p>Aomame gözlerini kapatıp derin bir nefes aldı. Gözyaşları akmak üzereydi. Fakat bir şekilde bastırmayı başardı.</p>

  <p>Tamaru sakin bir sesle, "Her şeyin yolunda gitmesi için dua edeceğim," dedi.</p>

  <p>"Kusura bakma, ama Heckler&amp;Koch'u geri veremeyebilirim," dedi Aomame.</p>

  <p>"Önemli değil. Benden sana hediye olsun. Taşıman sorun yaratmaya başlarsa, Tokyo Körfezi'ne atabilirsin. Dünya da, silahsızlanmaya bir adım daha yaklaşmış olur."</p>

  <p>"Nihayetinde son sahneye kadar tabanca ateşlenmeyebilir. Çehov'un prensibine karşı gelmiş olacağız gerçi."</p>

  <p>"Bunun da önemi yok. Ateşlenmemesinin bir önemi yok. Artık 20. yüzyılın sonuna yaklaştık. Çehov'un yaşadığı dönemden çok farklı her şey. Yollarda at arabaları yok, korse takmış kadınlar da yok. Dünya Nazileri, atom bombasını ve pop müziği gördü, buna rağmen bir şekilde bugüne ulaştı. Bu süreçte roman yazma teknikleri de büyük değişime uğradı. Kafaya takılacak bir şey yok," dedi Tamaru. "Bir sorum var. Bu akşam 7'de Tengo Kavana ile kaydırakta buluşacaksın."</p>

  <p>"İşler yolunda giderse," dedi Aomame.</p>

  <p>"Diyelim onunla buluştunuz. Kaydırağın tepesinde ne yapacaksınız?"</p>

  <p>"İkimiz birlikte aya bakacağız."</p>

  <p>"Çok romantik," dedi Tamaru, hayranlıkla.</p>
</body>
</html>
