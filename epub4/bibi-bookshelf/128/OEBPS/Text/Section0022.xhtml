<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 title="19. Aomame">19<br />
  Aomame</h2>

  <p><br /></p>

  <h3 class="sigil_not_in_toc">Sır paylaşan kadınlar</h3>

  <p><i>"Little People?"</i> dedi Aomame nazik bir ses tonuyla, kızın yüzüne kısa bir bakış fırlatarak. "Söylesene, kim bu <i>Little People?"</i></p>

  <p>Fakat yalnızca bu iki sözcüğü söyledikten sonra, Tsubasa'nın dudakları tekrar mühürlenmiş, gözbebekleri derinliğini yeniden yitirmişti. Sanki bu iki sözcüğü söylemekle enerjisinin büyük kısmını harcamış gibiydi.</p>

  <p>"Bildiğin birileri mi?"</p>

  <p>Tahmin ettiği gibi, yanıt gelmemişti.</p>

  <p>"Bu kız, şimdiye kadar birçok kez söyledi bunu," dedi Madam. <i>"Little People.</i> Ne anlama geldiğini bilemiyoruz."</p>

  <p><i>Little People.</i> Uğursuz bir tınısı var gibiydi. Aomame'nin kulakları bu hafif tınıyı, uzaklardan gelen bir gök gürlemesi gibi yakalayabilmişti.</p>

  <p>Aomame yaşlı kadına sordu: <i>"Little People</i> mı kızın vücuduna zarar vermiş?"</p>

  <p>Madam başını iki yana salladı. "Bilmiyorum. Fakat her neyse, bu <i>Little People'</i>ın bu kız için büyük anlam taşıdığı kesin."</p>

  <p>Kız küçük ellerini masanın üzerinde birleştirmiş halde, oturuşunu hiç bozmaksızın, ifadesiz gözlerle havadaki sabit bir noktaya bakıyordu.</p>

  <p>Aomame, Madam'a tekrar sordu: "Peki, ne olmuş?"</p>

  <p>Madam, sesinde öfkesini ele veren bir tonla yanıtladı. "Tecavüze uğradığına dair izler var. Hem de birçok kez. Vajina ağzı ve iç kısmında, hatta rahim duvarlarında yırtılmalar var. Henüz tam olgunlaşmamış rahmine, yetişkin bir erkeğin sertleşmiş organı sokulmuş çünkü. O yüzden, dölyatağı büyük ölçüde tahrip olmuş. Doktor, büyüdüğünde bile hamile kalmasının mümkün olmadığını söyledi."</p>

  <p>Yaşlı kadın, bilinçli olarak kızın yanında konuşuyor gibiydi. Tsubasa ise, tek kelime etmeden, konuşulanları dinliyordu. Yüzündeki ifadede bir değişim yakalamak mümkün değildi. Dudakları arada sırada hafifçe oynuyor, ama sesi çıkmıyordu. Kız sanki uzaklardaki, tanımadığı biri hakkında yapılan konuşmayı âdet yerini bulsun diye dinliyor gibiydi.</p>

  <p>"Hepsi bu kadar da değil," dedi Madam, sakin bir sesle. "Milyonda bir olasılık, bir müdahaleyle rahim tekrar işlevine kavuşsa bile, bu kız bundan sonra, büyük ihtimalle birileriyle cinsel ilişkiye girmeyi arzulamayacaktır. Böylesine zarar gördüğüne göre, organın girdiği sırada canı çok acımış olmalı ve üstelik bu birçok kez tekrarlanmış. O acı belleğinden kolayca silinmeyecektir. Ne demek istediğimi anlıyorsundur umarım."</p>

  <p>Aomame, başını evet anlamında salladı. Kenetlenmiş parmakları dizlerinin üzerinde duruyordu.</p>

  <p>"Yani bu kızın içindeki yumurtaların artık gidecekleri bir yer yok. Bu..." Madam Tsubasa'dan yana bir bakış fırlattıktan sonra sözlerini tamamladı. "Bu durumda, artık şimdiden döllenemez hale geldiler demektir."</p>

  <p>Tsubasa'nın konuşulanların ne kadarını anladığını Aomame kestiremiyordu. Fakat ne anlıyor olursa olsun, kızın hisleri alınmış gibiydi. En azından hisleri orada değildi. Yüreği başka bir yerde, kilitli bir küçük odaya hapsedilmiş gibiydi.</p>

  <p>Madam konuşmasını sürdürdü. "Hamile kalıp çocuk yapmanın kadınlar için tek yaşama amacı olduğunu söylüyor değilim. Nasıl bir yaşam seçeceği, herkesin kendine kalmış bir şeydir. Fakat bir kadının, kadın olarak doğal hakkının, birileri tarafından daha kadın bile olmazdan önce zorla elinden alınmasının affedilmez bir şey olduğunu söylemeye çalışıyorum."</p>

  <p>Aomame sessizce başını sallayarak onayladı.</p>

  <p>"Elbette affedilmez bir şey," diye sürdürdü Madam. Kadının sesinin hafifçe titrediğini fark etmişti Aomame. Duygularını bastıramaz hale gelmiş gibiydi. "Bu kız, bir yerden tek başına kaçmış. Nasıl kaçtığını bilemiyoruz. Fakat buradan başka gidebileceği bir yer yok. Buradan başka hiçbir yer onun için güvenli olmayacaktır çünkü."</p>

  <p>"Bu kızın anne babası nerede?"</p>

  <p>Madam'ın yüzünde ciddi bir ifade oluştu ve masanın üstünü tırnaklarıyla tıkırdattı. "Anne babasının nerede olduğunu biliyoruz. Fakat böylesi feci bir şeyi kabullenen de onun anne ve babası. Yani bu kız, anne babasının yanından kaçmış."</p>

  <p>"Yani kendi kızlarına tecavüz edilmesine anne babası seyirci kaldı. Söylemek istediğiniz bu mu?"</p>

  <p>"Yalnızca seyirci kalsalar iyi. Desteklemişler."</p>

  <p>"Böyle bir şeyi nasıl..." dedi Aomame. Devam etmek için uygun sözcükleri bulamadı.</p>

  <p>Madam başını iki yana salladı. "Feci bir öykü. Ne şekilde olursa olsun affedilemez. Fakat burada açıklayamayacağımız bir durum var. Basit bir aile içi şiddet durumundan çok farklı. Doktor polise bildirmek gerektiğini söyledi. Fakat biz, bildirmemesi için rica ettik. Samimiyetimiz olduğundan, bir şekilde ikna etmeyi başardık."</p>

  <p>"Neden?" dedi Aomame. "Neden polise bildirmediniz?"</p>

  <p>"Bu kıza yapılanlar açıkça bir vahşet, insanlığa aykırı. Ağır bir ceza verilmesi gereken, sefil bir suç," dedi yaşlı kadın, sözcükleri özenle seçerek. "Orası öyle, ama şimdi tutup da polise bildirsek bile, ellerinden ne gelir? Gördüğün gibi bu kız neredeyse hiç konuşmuyor. Açıklasa bile, anlattıklarının gerçek olduğunu gösteren bir ipucu da yok. Polise teslim edecek olursak, kızı anne babasının yanına gönderebilirler. Gidecek başka bir yeri olmadığı gibi, her şeyden önce anne babasının velayet hakkı var. Dahası, onların yanına gönderilecek olursa aynı şeyler tekrarlanacaktır. Buna izin veremeyiz."</p>

  <p>Aomame başını sallayarak onayladı.</p>

  <p>"Bu kızı ben kendim büyüteceğim," dedi Madam, kendinden emin bir ses tonuyla. "Hiçbir yere bırakmam. İster ailesi, ister kim gelirse gelsin, vermeye niyetim yok. Başka bir yere saklar, kendim büyütürüm."</p>

  <p>Aomame bir süre, bir kadına bir kıza baktı durdu.</p>

  <p>"Peki, bu kıza cinsel şiddet uygulayan adam belli mi? Tek bir kişi mi?" diye sordu Aomame.</p>

  <p>"Belli. Bir kişi."</p>

  <p>"Fakat o adamı şikâyet edemiyoruz."</p>

  <p>"Adamın muazzam bir gücü var," dedi Madam. "Karşı konulmaz bir güç. Bu kızın ailesi de o adamın etkisi altındaydılar. Şimdi de öyleler. O adamın emirlerine harfiyen uyuyorlar. Kişiliksiz, karar verme yetisinden yoksun insanlar. Onlar için, o adamın söyledikleri mutlak gerçek. O yüzden, kızlarını vermeleri istendiğinde, karşı çıkmamışlar. Adamın söylediklerini kabul edip, kızlarını seve seve vermişler. Başına neler geleceğini bildikleri halde."</p>

  <p>Madam'ın söylediklerini tam olarak anlaması zaman aldı. Aomame kendini zorlayarak, durumu kafasında netleştirmeye çalıştı.</p>

  <p>"Özel bir topluluk mu söz konusu?"</p>

  <p>"Evet, öyle. Sığ, hastalıklı bir maneviyatı paylaşan insanlardan oluşan özel bir topluluk."</p>

  <p>"Gizemli cemaat gibi bir şey mi?" diye sordu Aomame.</p>

  <p>Yaşlı kadın başını evet anlamında salladı. "Evet. Hem de son derece kötücül, tehlikeli bir cemaat."</p>

  <p>Öyle olduğu kesindi. Başka bir şey olamazdı. Kendilerine emredildiği şekilde hareket eden insanlar topluluğu. Kişilikten, karar verme yetisinden yoksun insanlar. <i>Aynı şeyler benim başıma da gelebilirdi,</i> dedi Aomame içinden, dudaklarını ısırarak.</p>

  <p>Elbette Şahitler içerisinde tecavüz olayıyla karşılaşmak gibi bir durum söz konusu değildi. En azından kendisi, cinsel türden bir tehditle karşılaşmamıştı. Çevresindeki tüm "kız ve erkek kardeşler" uysal, dürüst insanlardı. İnanç konusunu ciddiye alan, bazı durumlarda canlarını ortaya koymak pahasına, öğretiye saygı göstererek yaşayan insanlardı. Fakat doğru dürtüler, ortaya her zaman doğru sonuçlar çıkartmaz. Dahası, tecavüzde hedef yalnızca bedenle sınırlı da değildir. Şiddet her zaman gözle görülecek şekilde ortaya çıkmadığı gibi, her yara da kanamaz.</p>

  <p>Tsubasa, Aomame'ye, kendisinin aynı yaşlarda olduğu sıralardaki halini anımsatıyordu. <i>Ben kendi irademle, oradan bir şekilde kaçmayı başardım. Fakat bu kız, canı böylesine feci bir şekilde acıtıldıktan sonra asla eski haline dönemez. Yüreği bir daha asla eski haline dönemeyebilir.</i> Aomame bunları düşündükçe, göğsüne müthiş bir sancı saplandı. Kendisi de bu hale düşmüş olabilirdi; Tsubasa'da bunu görüyordu.</p>

  <p>"Aomame," dedi Madam, bir şeyi itiraf edermiş gibi. "Şimdi artık söyleyebilirim. Ayıp olacağını bilmekle birlikte, senin hakkında araştırma yaptırmıştım."</p>

  <p>Aomame bu sözler üzerine kendini toparlayıp, kadının yüzüne baktı.</p>

  <p>Madam sözlerini sürdürdü. "Seninle burada ilk kez konuştuktan hemen sonra. Umarım seni incitmedim."</p>

  <p>"Hayır, incinmem," dedi Aomame. "Benimle ilgili araştırma yaptırmanız, konumunuz gereği çok doğal. Benim yaptığım iş, sıradan bir iş değil ne de olsa."</p>

  <p>"Haklısın. Biz çok hassas, ince bir çizgi üzerinde yürüyoruz. İşte o yüzden, birbirimize güvenmek zorundayız. Fakat karşımızdaki kim olursa olsun, nasıl bir insan olduğunu öğrenmeden güvenmek de mümkün değil. Onun için, seninle ilgili her şeyi araştırttım. Bugünden uzak geçmişine kadar. Elbette, <i>hemen hemen her şeyi.</i> Hiç kimse, başka bir insanın her şeyini tam anlamıyla öğrenemez. Muhtemelen Tanrı bile."</p>

  <p>"Şeytan bile," dedi Aomame.</p>

  <p>"Şeytan bile," diye tekrarladı Madam. Sonra yüzünde hafif bir gülümseme belirdi. "Senin de çocukluk yıllarında, bir cemaat meselesi yüzünden yüreğinin yaralandığını biliyorum. Ailen tutkulu birer Şahitler müridiydi ve halen de öyleler. Dahası, itikadını kaybettiğin için seni affetmeyi asla düşünmüyorlar. Bu şimdi bile üzüyordur seni."</p>

  <p>Aomame sessizce başını sallayarak onayladı.</p>

  <p>Madam devam etti: "Dürüstçe fikrimi söyleyecek olursam, ben Şahitler'in düzgün bir mezhep olmadığını düşünüyorum. Eğer sen çocukluğunda büyük bir yara almış olsaydın ya da ameliyat gerektiren bir rahatsızlığın olsaydı, ölüp gidebilirdin. İncil'e kelimesi kelimesine uyacağız diye, insanın hayatta kalması için gerekli ameliyatları bile reddeden bir öğreti, ancak çarpık cemaatlerde söz konusu olabilir. Bu insan mantığını aşan, çarpık bir dogma."</p>

  <p>Aomame başını evet anlamında salladı. Kan naklini reddetme prensibi, Şahitler müritlerinin çocuklarının kafasına kazınan ilk şeylerden biriydi. Saf bir beden ve ruh ile ölerek cennete gitmenin, Tanrı'nın öğretisine karşı gelip, başkasından kan alarak cehenneme düşmekten daha büyük bir mutluluk olduğu öğretilirdi. Bunun istisnası asla söz konusu değildi. Cehenneme düşmek ya da cennete gitmek. Ya biri ya diğeri, başka bir yol yoktu. Bir çocuğun böyle bir mantığın, ortak toplumsal değerler, hatta bilim açısından doğru olup olmadığını tartması mümkün değildi. Çocukların anne babalarının öğrettiklerine inanmaktan başka seçenekleri de yoktu zaten. <i>Eğer küçük bir çocukken bana kan verilmesini gerektiren bir durumla karşılaşmış olsaydım, anne babamın emrettiğini yaparak kan almayı reddeder, öylece ölüp giderdim. Sonra cennet mi olurdu, yoksa başka bir yer mi bilinmez, oraya yollarlardı beni de.</i></p>

  <p>"Bu gizemli cemaat ünlü bir şey mi?" diye sordu Aomame.</p>

  <p>"Öncüler adıyla biliniyorlar. Elbette sen de duymuşsundur. Bir dönem neredeyse her gün gazetelere çıkarlardı ne de olsa."</p>

  <p>Aomame bu adı hiç duymamıştı. Fakat hiçbir şey söylemeksizin, başını ne anlama geldiği belirsiz biçimde salladı. Böyle yapmasının daha iyi olacağını düşünmüştü. Aomame kendisinin, aslında olması gereken 1984 yılında değil, değişikliklere uğramış 1Q84 yılındaki dünyada yaşadığının bilincindeydi. Bu henüz bir varsayımdan ibaretti ama günden güne gerçekliği perçinleniyordu sanki. Dahası, bu yeni dünya henüz kendisinin bilmediği tonlarca bilgi barındırıyor gibiydi. Sürekli temkinli davranmak zorundaydı.</p>

  <p>Madam konuşmaya devam ediyordu: "Öncüler esasen küçük bir tarım komünü olarak yola koyulmuştu. Şehirlerden kaçan yeni-sol grubu etrafında toplanmışlardı, ama bir noktadan itibaren yön değiştirerek dini cemaate dönüştüler. Bu dönüşümün nedeni ve ne şekilde geliştiği bilinmiyor. Garip olmasına garip bir durum. Fakat neticede, üyelerin büyük çoğunluğu bu dönüşümden sonra da orada kalmaya devam ettiler. Şimdi dini tüzel kişilik onayı almış durumdalar, ama cemaatin iç yapısı hakkında neredeyse hiçbir şey bilinmiyor. Temelde Budizmin gizemli mezheplerinden biri olduğu söyleniyor, ama öğretilerinin içeriği uyduruktur herhalde. Fakat bu cemaat hızla mürit sayısını artırarak, devasa bir oluşum haline gelme yolunda ilerliyor. <i>O büyük olayla</i> bir şekilde ilgileri olduğu halde, cemaatin imajı hiç zedelenmedi. Adamlar son derece bilinçli hareket ettiler çünkü. Aksine, reklamları yapılmış oldu."</p>

  <p>Madam kısaca soluklandıktan sonra sözlerine devam etti:</p>

  <p>"Dış dünyadaki insanların neredeyse hiç bilmedikleri bir şey, ama bu cemaatin 'Lider' diye adlandırılan bir başları var. Adamın özel yeteneklere sahip olduğu sanılıyor. O yeteneklerini kullanarak, bazen zor hastalıkları iyileştirdiği oluyormuş, kehanetlerde bulunuyor, doğaüstü şeyler yapıyormuş. Elbette düzenbazlıktan başka bir şey değildir, ama bunun da etkisiyle, çok sayıda insan cemaatin cazibesine kapılıyor."</p>

  <p>"Doğaüstü şeyler?"</p>

  <p>Madam güzel kaşlarını hafifçe çattı. "Bunların ne anlama geldiğini somut olarak bilemiyoruz. Dürüst olmak gerekirse, benim bu türden gizemli cemaatlere hiç merakım yoktur. Çok eski zamanlardan beri, bu tür düzenbazlıklar dünyanın her yerinde zaman zaman ortaya çıkmıştır. Başvurulan yöntem hep aynıdır. Yine de, her zaman insanları etkilemeyi başarırlar. İnsanların büyük çoğunluğu gerçeklere inanmak yerine, gerçek olmasını arzuladıkları şeylere inanırlar. Bu insanlar gözlerini ne kadar açarlarsa açsınlar, aslında hiçbir şey görmezler. Böyle insanları düzenbazlıkla kandırmak da bebek avutmaktan farksızdır."</p>

  <p>"Öncüler," dedi Aomame, yüksek sesle. <i>Hızlı tren adı gibi,</i> dedi içinden. Hiç de bir dini cemaat adı gibi değildi.</p>

  <p>"Öncüler" sözcüğünü duyunca, orada gizli özel bir tınıyı yakalamış gibi, Tsubasa bir an gözlerini indiriverdi. Fakat hemen sonra başını tekrar kaldırarak, en baştaki duruşuna döndü. Kızın içinde bir anlığına küçük bir girdap oluşmuş, sonra yok olup gitmiş gibiydi.</p>

  <p>"Bu Öncüler cemaatinin başı Tsubasa'ya tecavüz eden adam," dedi Madam. "Ruhsal aydınlanma için kıza yol gösterme bahanesiyle, zorla yapmış. İlk âdetini görmeden önce ayinin yapılması gerektiğini söylemiş anne babasına. Böylesi lekelenmemiş bir kız çocuğu olmazsa ruhsal aydınlanmasını sağlayamazmış. O esnada ortaya çıkan şiddetli acı, bir üst aşamaya geçebilmek için, kaçınılmaz bir kapıymış. Anne babası bu laflara gözü kapalı inanmışlar. İnsanın aptallığının nerelere varabileceğini görmek, gerçekten şaşırtıcı. Durum yalnızca Tsubasa olayıyla sınırlı değil. Elde ettiğimiz bilgilere göre cemaat içerisindeki diğer kızlara da aynı şey yapılmış. Cemaatin başı, çarpık cinsel eğilimleri olan bir sapık. Şüpheye hiç yer yok. Cemaat ve öğretisi, onun bu özel arzularını gizlemeye elverişli bir kılıf yalnızca."</p>

  <p>"Bu cemaat liderinin bir adı var mı?"</p>

  <p>"Maalesef, henüz adını bilmiyoruz. Yalnızca 'Lider' denildiğini biliyoruz, o kadar. Nasıl bir adamdır, nasıl bir geçmişten geliyor, nasıl bir görüntüye sahiptir, bilinmiyor. Ne kadar araştırırsak araştıralım, hiçbir bilgiye ulaşamadık. Yamanaşi ilindeki dağlık bölgede bulunan cemaat merkezine kapanmış, neredeyse hiç dışarı çıkmıyor. Cemaat içerisinde de onunla görüşebilen insan sayısı sınırlı. Sürekli karanlık bir yerde, meditasyon yapıyormuş."</p>

  <p>"Ama onun aynı şeyleri yapmaya devam etmesine daha fazla izin veremeyiz."</p>

  <p>Madam Tsubasa'ya bir göz atıp, başını evet anlamında salladı. "Başka kurbanların olmasına göz yumamayız. Senin de görüşün bu değil mi?"</p>

  <p>"Yani, bir şekilde bizim müdahale etmemiz gerekiyor."</p>

  <p>Madam elini uzatıp, Tsubasa'nın elinin üzerine koydu. Bir süre sessiz kaldı. Sonra dudaklarını araladı. "Aynen öyle."</p>

  <p>"Adamın bu sapık eylemlerini tekrarladığı kesin, değil mi?" diye sordu Aomame, yaşlı kadına.</p>

  <p>Yaşlı kadın başını sallayarak onayladı. "Bu kızların maruz kaldığı tecavüzün örgütlü olduğuna dair kanıtlarımız var."</p>

  <p>"Eğer doğruysa, affedilemez bir durum," dedi Aomame, sakin bir ses tonuyla. "Söylediğiniz gibi, başka kurbanların olmasına izin veremeyiz."</p>

  <p>Yaşlı kadının zihninde düşünceler birbirine dolanmış, birbirleriyle yarışmaya başlamış gibiydi. Sonra konuştu.</p>

  <p>"Bu Lider denilen adam hakkında daha ayrıntılı, daha derinlemesine bilgi edinmeliyiz. Muğlak tek nokta bile kalmamalı. Ne de olsa, insan hayatı söz konusu."</p>

  <p>"O adam hiç dışarıya çıkmıyor, değil mi?"</p>

  <p>"Evet, öyle. Büyük olasılıkla çok da sıkı korunuyordur."</p>

  <p>Aomame gözlerini kısıp, elbise dolabının çekmecesinde duran, özel yapım buz kıracağını gözünün önüne getirdi. O ince ve sivri ucunu. "Galiba zor bir iş olacak," dedi Aomame.</p>

  <p>"Son derece zor bir iş," dedi Madam. Elini Tsubasa'nın elinin üzerinden çekerek, ortaparmağını usulca kaşına değdirdi. Sık karşılaşılan bir hareket değildi, ama bir şeyleri derinlemesine düşündüğüne işaretti.</p>

  <p>"Benim Yamanaşi ilinin dağlık kesimine kadar gidip, sıkı korunan cemaat arazisine gizlice girmem, o Lider'in hakkından gelerek, sonra da elimi kolumu sallayarak oradan ayrılmam, gerçekten çok zor. Ninja filmi olsa neyse de..."</p>

  <p>"Sana o kadarını yaptırmaya niyetim yok elbette," dedi Madam, ciddi bir ses tonuyla. Sonra Aomame'nin sözlerinin şaka olduğunu yeni fark etmiş gibi, dudaklarında hafif bir gülümseme beliriverdi. "Bu söz konusu değil."</p>

  <p>"Aklıma takılan bir şey daha var," dedi Aomame, yaşlı kadının gözlerine bakarak. "Şu <i>Little People</i> meselesi. Kimdir bu <i>Little People?</i> Tsubasa'ya ne yapmışlar? Bu Little People hakkında da bilgiye ihtiyacımız olabilir."</p>

  <p>Madam kaşının üzerinde duran parmağını çekmeden yanıtladı: "Bu benim de aklıma takıldı. Bu kız neredeyse hiç konuşmuyor, ama az önce söylediği gibi, <i>Little People</i> lafını birçok kez etti. Büyük olasılıkla büyük bir anlamı var. Fakat <i>Little People'</i>ın neyin nesi olduğunu söylemiyor. Konu oraya gelince dudakları mühürleniyor. Biraz daha zaman ver lütfen. O konuyu da araştırırız."</p>

  <p>"Öncüler hakkında daha ayrıntılı bilgi edinebilmek için aklınıza bir yol geliyor mu?"</p>

  <p>Yaşlı kadının yüzünde dingin bir gülümseme belirdi. "Bir şekli olup da, parayla satın alınamayacak hiçbir şey yoktur. Dahası, bende o para var. Özellikle bu seferki meselede, biraz zaman harcamak gerekebilir, ama gerekli bilgiyi mutlaka elde ederim."</p>

  <p><i>Ne kadar para olursa olsun, satın alınamayacak şeyler elbette var,</i> dedi Aomame içinden. <i>Mesela ay.</i></p>

  <p>Aomame konuyu değiştirdi. "Gerçekten Tsubasa'yı alıp yetiştirmek niyetinde misiniz?"</p>

  <p>"Evet, ciddiyim. Resmen evlat edineceğim."</p>

  <p>"Bildiğinizi sanıyorum, ama yasal prosedürler o kadar basit olmasa gerek. Ne de olsa, durum ortada."</p>

  <p>"Bunu elbette biliyorum," dedi Madam. "Her yolu denerim. Elimden gelen her şeyi yapmak niyetindeyim. Bu kızı hiç kimseye vermem."</p>

  <p>Yaşlı kadının sesine acılı bir ton karışıyordu. Kadın Aomame'nin karşısında, o ana kadar duygularını hiç bu ölçüde açığa vurmamıştı. Bu, Aomame'nin dikkatini çekmişti. Yaşlı kadın da Aomame'deki tedirginliği hissetmiş gibiydi.</p>

  <p>Madam bir şeyi itiraf edermiş gibi konuşmaya başladı: "Bu hiç kimseye anlatmadığım bir şey. Şimdiye kadar hep yüreğimde saklı tuttum. Sözcüklere dökmek acı veriyor çünkü. Gerçeği söylemek gerekirse, kızım intihar ettiğinde hamileydi. Hamileliğinin altıncı ayındaydı. Kızım herhalde, o adamın çocuğunu doğurmak istemedi. O yüzden canına kıyarak karnındaki bebeği de yanında götürdü. Eğer doğurabilmiş olsaydı, şimdi bu kızla aynı yaşta olacaktı. O gün ben, benim için çok değerli iki canı aynı anda yitirdim."</p>

  <p>"Üzüldüm," dedi Aomame.</p>

  <p>"Fakat için rahat olsun. Bu özel durum, kararlarımı etkiliyor değil. Seni gereksiz yere tehlikeye atmam. Sen de benim her şeyden çok önem verdiğim kızımsın. Biz artık, bir aileyiz."</p>

  <p>Aomame sessizce başını evet anlamında salladı.</p>

  <p>"Aramızda kan bağından daha önemli bir bağ var," dedi Madam, sakin bir ses tonuyla.</p>

  <p>Aomame başını bir kez daha salladı.</p>

  <p>"O adam, ne pahasına olursa olsun temizlenmeli," dedi Madam, kendi kendine konuşur gibi. Sonra Aomame'nin yüzüne baktı. "İlk fırsatta, başka dünyaya göndermek gerek. Başka birilerinin daha canını yakmadan önce."</p>

  <p>Aomame masanın karşısında oturan Tsubasa'nın yüzüne baktı. Gözleri hiçbir yere odaklanmıyor gibiydi. Onun baktığı şey, hayali bir noktaydı yalnızca. Aomame'nin gözüne, kız boş bir kabukmuş gibi görünüyordu.</p>

  <p>"Fakat aynı zamanda, aceleye getirmemeliyiz," dedi yaşlı kadın. "Son derece dikkatli, sabırlı olmamız gerek."</p>

  <p><br /></p>

  <p>Aomame, Madam ve Tsubasa adlı kızı bırakıp tek başına odadan ayrıldı. Tsubasa uyuyana kadar yanında kalmak istediğini söylemişti Madam. Birinci kattaki salonda dört kadın yuvarlak masanın etrafına dizilmiş, yüzlerini birbirine yaklaştırarak alçak sesle konuşuyorlardı. Bu, Aomame'ye gerçek bir manzara gibi görünmemişti. Kadınların hali, hayali bir resmin eskizi gibiydi. Eksizin ismi ise <i>Sır Paylaşan Kadınlar</i> olabilirdi belki de. Aomame önlerinden geçip gitse bile kadınların oluşturduğu o eskizde bir değişim olmamıştı.</p>

  <p>Aomame giriş kapısının dışında çömelerek Alman kurt köpeğini bir süre okşadı. Köpek neşeyle kuyruk sallıyordu. Aomame, köpekle her karşılaştığında köpeklerin nasıl bu kadar koşulsuzca mutlu olabildiklerini düşünüyor ve bu durum garibine gidiyordu. Aomame doğduğundan beri köpek, kedi, kuş dahil hiç hayvan beslememişti. Kendine saksıda çiçek almışlığı bile yoktu. Sonra Aomame bir an gökyüzüne bakmayı hatırladı. Fakat gökyüzü yağmur mevsiminin gelişini hissettiren tombul kurşuni bulutlarla kaplanmıştı. Ayı görmek mümkün değildi. Rüzgârsız sakin bir geceydi. Bulutların ardında ay ışığı hafifçe kendini hissettirse de kaç tane ay olduğu belli olmuyordu.</p>

  <p><br /></p>

  <p>Metro istasyonuna kadar yürürken Aomame dünyanın tuhaflığını düşündü. Madam'ın söylediği gibi eğer biz gen taşıyıcısı olmaktan ibaretsek, nasıl oluyordu da hatırı sayılır bir kısmımız tuhaf ömürler sürmek zorunda kalıyordu peki? Bizler sade bir hayatı basitçe sürdürüp, zamanımızı gereksiz şeyler düşünmeden sadece var olmak ve üremek için harcarsak, genetik hedefimiz, DNA iletmekten ibaret amacımız gerçekleşmiş olmayacak mıydı? Yolundan sapmış, bazen anormal denebilecek türden bir ömür sürmek genler için bir fayda sağlıyor muydu acaba?</p>

  <p><i>İlk âdetini görmemiş bir kız çocuğuna tecavüz etmekten keyif alan erkekler. Sağlam yapılı, gay korumalar. Kan naklini reddederek kendi isteğiyle ölüme giden inanmış insanlar. Hamileliğinin altıncı ayında uyku ilacı içerek intihar eden kadınlar. Sorun çıkaran erkekleri, boyunlarına sivri iğne saplayarak öldüren kadınlar. Kadınlardan nefret eden erkekler. Erkeklerden nefret eden kadınlar. Böyle insanların dünyada var olması genlere ne gibi bir fayda sağlıyor acaba? Genler, böylesi dolambaçlı öyküleri, çok renkli eğlenceler gibi mi görüyor, yoksa herhangi bir amaç doğrultusunda mı kullanıyor?</i></p>

  <p>Aomame bilmiyordu. Onun bildiği, artık kendisi için başka bir yaşam biçimi seçemeyeceğiydi. <i>Her ne olursa olsun ben bu ömrü sürmek durumundayım. Ürünü iade edip yenisiyle değiştirmem mümkün değil. Ne kadar tuhaf bir şey olsa bile, bu benim, yani bu taşıyıcının varoluş şekli.</i> Aomame yürürken, <i>Madam ve Tsubasa keşke mutlu olabilseler,</i> diye düşündü. Eğer ikisi gerçekten mutlu olabileceklerse kendisini bunun için feda etmeyi bile düşünürdü. <i>Benim söz konusu edilebilecek bir geleceğim yok ne de olsa.</i> Fakat dürüst olmak gerekirse onların ileride huzurlu ve dolu dolu bir ömür, belki de en azından normal bir ömür yaşayabileceklerini düşünmüyordu Aomame. <i>Biz az çok aynı türdeniz,</i> dedi Aomame içinden. <i>Yaşam sürecinde her birimiz fazlasıyla ağır bir yükü omuzlamak zorunda kalmışız. Madam'ın söylediği gibi biz tek bir aile gibiyiz. Derin yürek yaraları şeklinde ortak noktalarımız var, eksikliklerimiz var. Sonu gelmeyen bir savaşı sürdüren büyük bir aileyiz.</i></p>

  <p>Bunları düşünürken erkek bedenini arzuladığını fark etti Aomame. <i>Neden tutup da böyle bir anda erkek istiyorum acaba,</i> diye içinden geçirerek başını iki yana salladı. Bu cinsel istek ruhsal gerilimden mi kaynaklanıyordu, içindeki yumurtalardan gelen doğal bir çağrı mıydı, yoksa genlerin sinsi bir planı mıydı bilemiyordu. Fakat bu istek, kökleri oldukça derine inen bir şeydi. Ayumi olsa mutlaka, "Kendimizi salıverip gönlümüzce yapalım şu işi," derdi herhalde. Aomame, <i>ne yapsam acaba,</i> diye düşündü. Her zamanki bara gidip uygun bir erkek bulabilirdi. Roppongi metroyla bir istasyon uzaktaydı. Fakat Aomame aşırı yorgundu. Üstelik bir erkeği kendine çekebilecek kılıkta da değildi. Makyaj yapmamış, bez ayakkabılarını giymiş, elinde de naylon spor çantası vardı. <i>Eve dönüp bir kırmızı şarap açayım, mastürbasyon yaptıktan sonra yatıp uyuyayım,</i> dedi. En iyisi bu olur. <i>Bir de ay hakkında düşünmeyi artık bırakayım.</i></p>

  <p><br /></p>

  <p>Hiroo'dan Ciyugaoka'ya giderken trende karşı koltukta oturan adam, görünüm itibariyle Aomame'nin hoşlandığı türdendi. Muhtemelen kırklı yaşlarının ortasındaydı, yüzünün şekli yumurtayı andırıyordu, alnı bir parça açılmıştı, kafasının şekli de fena değildi. Yanakları pembeydi ve şık, siyah çerçeveli ince bir gözlük takmıştı. Giysi seçimi de ince bir zevki yansıtıyordu. Yazlık ince pamuklu ceket altına beyaz polo tişört giymiş, deri evrak çantasını dizlerinin üzerine koymuştu. Ayakkabıları kahverengi mokasendi. Çalışan biri gibi görünüyordu, ama çalıştığı yer resmi kıyafetler giyilen bir şirket değildi galiba. Bir yayınevi editörü, küçük bir inşaat bürosunda çalışan bir mühendis ya da tuhafiyeci gibi bir şey olmalıydı. Adam, kapağı kâğıtla kaplanmış cep kitabını kendini kaptırmış bir şekilde okuyordu.</p>

  <p>Eğer mümkün olsa, Aomame o adamla bir yere gidip doyasıya seks yapmak isterdi. Adamın sertleşmiş penisini sımsıkı tuttuğunu hayal etti. Kan dolaşımı durana kadar sıkıca elinde tutmak isterdi. Sonra diğer eliyle hayalarını nazikçe okşardı. Aomame'nin dizlerinin üzerindeki elleri sabırsızlanmaya başladı. Farkına varmadan parmakları kapanıp açılmaya koyulmuştu. Her nefes alışında omuzları yükselip alçalıyordu. Dilinin ucuyla dudaklarını usulca yaladı.</p>

  <p>Fakat Aomame Ciyugaoka'da inmek zorundaydı. Karşısındaki adam, onun erotik hayallerinin nesnesi haline geldiğini öğrenemeden nereye gidecekti, bilmiyordu, ama öylece koltuğunda oturmuş cep kitabını okumaya devam ediyordu. Karşısındaki koltukta nasıl bir kadının oturduğunu hiç fark etmemiş gibiydi. Trenden inerken Aomame, adamın elinden o beş para etmez cep kitabını alıp fırlatmak isteğine kapıldı, ama elbette böyle bir şey yapmadı.</p>

  <p>Geceyarısı saat 1'de Aomame yatağında derin bir uykuya daldı. Erotik bir rüya gördü. Rüyasında greyfurt büyüklüğünde, güzel bir çift memesi vardı. Meme uçları sertleşmişti ve büyüktü. Aomame, o memeleri bir adamın belinin altına yapıştırmıştı. Giysilerini çıkarıp ayakucuna asmış, çıplak halde bacaklarını açmış uyuyordu. Uyuyan Aomame'nin bilmesine imkân yoktu, ama gökyüzünde o sırada iki ay yan yanaydı. Biri eskiden beri bildiği büyük aydı, diğeri ise yeni küçük ay.</p>

  <p>Tsubasa ile yaşlı kadın aynı odada uykuya dalmışlardı. Tsubasa, kareli yeni pijamasını giymiş, yatağında iyice büzülmüş, uyuyordu. Yaşlı kadın ise üzerinde giysileriyle okuma koltuğunda uykuya dalmıştı. Dizlerinde battaniye vardı. Tsubasa uyuduktan sonra çıkmak niyetindeydi, ama öylece uyuyakalmıştı. Bir tepenin üstünde yer alan binanın çevresi sessizliğe gömülmüştü. Arada sırada uzaklardaki caddelerden hızını artırarak geçen motosikletlerin gürültüsü, ambulansların sirenleri duyuluyordu yalnızca. Alman kurt köpeği de ana kapının önünde kıvrılmış uyuyordu. Pencerenin perdesi çekiliydi, dışarıdaki cıva lambasının ışığı perdeyi beyaza boyamıştı. Bulutlar dağılmaya başlamıştı, yan yana iki ay arada sırada bulutların arasından yüzlerini gösteriyordu. Dünyadaki bütün denizler akıntılarına yön veriyorlardı.</p>

  <p>Tsubasa, yanağını yastığa iyice yapıştırmış, dudakları hafif aralık, uyuyordu. Solukları son derece sessizdi. Vücudu ise neredeyse hiç hareket etmiyordu. Arada sırada omuz başı hafifçe seğirirmiş gibi titriyordu yalnızca. Kâkülleri gözlerinin üzerine dökülmüştü.</p>

  <p>Neden sonra kızın ağzı yavaşça açıldı; <i>Little People</i> çıkmaya başladı. Çevrenin durumunu kolaçan ederek dikkatle birer birer kendilerini göstermeye başladılar. Yaşlı kadın uyanacak olsa onları görebilirdi, ama derin bir uykudaydı. Uzunca bir süre uyanacak gibi de durmuyordu. <i>Little People</i> bunu biliyordu. <i>Little People</i> toplam beş kişiydi. Tsubasa'nın ağzından çıkıp geldiklerinde, Tsubasa'nın serçeparmağı büyüklüğündeydiler, ama dışarı çıkınca katlanmış bir şeyin açılması gibi, vücutlarını kıvıra kıvıra 30 santim uzunluğa ulaştılar. Hepsinin üzerinde de özelliği olmayan giysiler vardı. Yüz hatlarında da belirgin bir özellik yoktu. Onları birbirinden ayırabilmek mümkün değildi. Yataktan usulca inip yatağın altından elma büyüklüğünde bir nesneyi çekip çıkardılar. Sonra onun çevresinde halka oluşturarak kendilerini kaptırmış halde o şeyi kurcalamaya başladılar. Beyaz, gergin bir şey. Ellerini havaya uzatıp, havadan çıkarttıkları beyaz, yarı şeffaf ipliği kullanarak, o nesneyi yavaş yavaş büyüttüler. İplik yapışkanlı gibiydi. Hangi arada olduysa boyları artık neredeyse 60 santime yaklaşmıştı. Boylarını istedikleri gibi değiştirebiliyorlardı sanki.</p>

  <p>Yaptıkları iş saatlerce sürdü. Beşi de hiç ses çıkarmadan işlerine yoğunlaşmışlardı. Disiplinli bir ekip gibi çalışmaktaydılar. Hiç ara vermiyorlardı. Tsubasa ve yaşlı kadın o süre boyunca hiç kımıldamadan uyumaya devam ettiler. Sığınma evindeki diğer kadınlar da, her biri kendi yatağında derin uykularındaydı. Alman kurt köpeği rüya görüyor olsa gerek, çimenlerin üzerine yatmış, bilincinin derinliklerinden gelen hafif hırıltılar çıkarıyordu. Yukarıda iki ay, sözleşmiş gibi dünyayı garip ışıklarıyla aydınlatıyorlardı.</p>
</body>
</html>
