<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 title="20. Tengo">20<br />
  Tengo</h2>

  <p><br /></p>

  <h3 class="sigil_not_in_toc">Zavallı Gilyaklar</h3>

  <p>Tengo uyuyamadı. Fukaeri, üzerinde onun pijamasıyla onun yatağına girip derin bir uykuya dalmıştı. Tengo, küçük koltuğun üzerinde uyumak için basit bir hazırlık yapmıştı (o koltukta sık sık öğlen uykusuna yattığından pek rahatsız hissetmemişti kendini), ama uzandığı halde hiç uykusu gelmeyince mutfak masasının başına geçerek uzun romanını yazmaya devam etti. Elektronik daktilo yatak odasında olduğundan, teksir kâğıdı üzerine tükenmezkalemle yazıyordu. Bu konuda da bir rahatsızlık hissetmiyordu. Yazma hızı ve kayıtların saklanması açısından elektronik daktilo kullanışlı bir aletti, ama Tengo klasik yöntemi, kâğıt üzerine harfleri yazmayı daha çok seviyordu.</p>

  <p>Geceleyin yazmak Tengo'nun pek sık yaptığı bir şey değildi. Dışarısı aydınlıkken ve insanların normalde gezip dolaştıkları saatlerde işini yapmak hoşuna giderdi. Etraf karanlığa gömülüp de derin bir sessizliğin hâkim olduğu saatlerde yazdığında, metin bazen fazlasıyla ağır bir hal alabiliyordu. Geceleyin yazdığı kısımları sık sık gün ışığında yeniden yazması gerektiği de oluyordu. Bu zahmete girmektense en baştan aydınlık saatlerde yazmak çok daha iyiydi.</p>

  <p>Fakat uzun bir süreden sonra ilk kez gece vakti eline tükenmezkalemi alıp yazmaya başlayınca kafasının gayet iyi çalıştığını fark etti. Hayal gücü canlanmış, öykü özgürce akmaya başlamıştı. Bir fikir, bir başka fikre kolayca bağlanıyordu. Bu akışın kesildiği anlar, neredeyse yok gibiydi. Tükenmezkalemin ucu durup dinlenmeden beyaz kâğıdın üzerinde sesler çıkartmayı sürdürüyordu. Eli yorulunca tükenmezkalemi bırakıp, piyanistlerin parmak açma çalışması yapmaları gibi sağ elinin parmaklarını açıp kapatıyordu. Saat 01.30'a yaklaşmıştı. Tuhaf biçimde dışarıdan hiç ses duyulmuyordu. Şehrin göğünü kaplayan kalın, pamuk gibi bulutlar gereksiz sesleri emiyordu sanki.</p>

  <p>Sonra tekrar tükenmezkalemi eline alıp kâğıdın üzerine sözcükleri sıralamayı sürdürdü. Metni yazarken bir an aklına geliverdi. Ertesi gün kendisinden büyük kadın arkadaşının, evine geleceği gündü. Kadın hep cuma günleri, öğleden önce 11 sıralarında geliyordu. O gelmeden Fukaeri'yi bir yerlere göndermek zorundaydı. Fukaeri'nin parfüm ya da kolonya kullanmıyor olması büyük şanstı. Eğer birilerinin kokusu yatakta kalacak olursa, kadın hemen farkına varırdı herhalde. Tengo, kadının dikkatli ve fazla kıskanç biri olduğunu çok iyi biliyordu. Tengo için ise, kadının kocası ile arada sırada seks yapması önemli değildi. Fakat Tengo başka bir kadınla çıkacak olduğunda kadın arkadaşı ciddi ciddi öfkeleniyordu.</p>

  <p>"Karıkoca arasındaki seks biraz farklıdır," diye açıklamıştı kadın. "Farklı bir hesap gerektirir."</p>

  <p>"Farklı hesap?"</p>

  <p>"Türü farklı yani."</p>

  <p>"Duyguların farklı bir biçimde kullanıldığı anlamında mı söylüyorsun?"</p>

  <p>"Aynen öyle. Kullanılan beden kısımları aynı olsa bile duyguları kullanırken bir ayrım yapmak gerekir. Zaten öylesi de daha iyi olur. Yetişkin bir kadın olarak ben bunu başarabilirim. Fakat sen başka bir kadınla yatacak olursan asla affetmem."</p>

  <p>"Öyle bir şey yapmıyorum," dedi Tengo.</p>

  <p>"Sen başka bir kadınla seks yapmıyor olsan da," dedi kadın arkadaşı, "böyle bir olasılığı düşününce bile hakarete uğramış gibi hissediyorum kendimi."</p>

  <p>"Yalnızca olasılık söz konusu diye mi?" demişti Tengo şaşırarak.</p>

  <p>"Sen kadınların duygularını pek anlamıyorsun galiba. Bir de tutmuş roman yazıyorsun."</p>

  <p>"Bu söylediklerinin çok adaletsiz olduğunu düşünüyorum ama."</p>

  <p>"Öyle olabilir. Fakat telafi ederim bunu, merak etme," demişti kadın ve bu da yalan değildi.</p>

  <p><br /></p>

  <p>Kendinden yaşça büyük o kadın arkadaşıyla ilişkisi Tengo'yu tatmin ediyordu. Kadının genel anlamda güzel olduğu söylenemezdi. Hatta pek fazla rastlanmayan türden bir yüzü vardı. O yüzü görüp de çirkin olduğunu düşünenler de olabilirdi. Fakat kadının yüzü nedense en baştan beri Tengo'nun hoşuna gitmişti. Kadının cinsel partner olarak da şikâyet edilecek bir yanı yoktu. Dahası Tengo'dan çok fazla şey de talep etmiyordu. Haftada bir kez üç dört saati birlikte geçiriyorlar, tadı damakta kalacak şekilde seks yapıyorlardı. Kadın, mümkünse iki kez seks yapmak istiyordu. Tengo başka kadınlara yaklaşmasın diye herhalde. Kadının Tengo'dan istedikleri temelde bunlardı. Ailesini önemsiyordu ve Tengo için bu aileyi dağıtmak gibi bir niyeti de yoktu. Yalnızca kocasıyla yaptığı seksten yeterince tatmin olamıyordu ve bu yüzden Tengo'yla ikisi arasındaki çıkar ilişkisi aşağı yukarı örtüşüyordu.</p>

  <p>Tengo, başka kadınlara karşı pek arzu hissetmiyordu. Onun en çok istediği şey, özgür ve dingin zamanlardı. Düzenli olarak seks yapma şansı olduğunda, kadınlardan isteyebileceği başka bir şey yoktu. Kendisiyle aynı yaştaki kadınlarla tanışıp, aşka düşüp cinsel ilişki kurmak ve bunun doğal sonucu olan sorumluluğu taşımak onun pek memnuniyetle kabul edebileceği bir şey değildi. Geçilmesi gereken bir dolu psikolojik aşama, olasılıklar hakkında imalar, yanlış anlamaların kaçınılmaz şaşkınlığı... Mümkünse bu zahmetlere girmekten kurtulmak istiyordu.</p>

  <p>Sorumluluk kavramı, Tengo'yu sürekli korkutan, kuyruğunu kıstırmasına neden olan bir şeydi. Sorumluluğun beraberinde getirdiği durumlarda kalmaktan ustaca kaçınarak bugüne kadarki yaşamını sürdürmüştü. İnsan ilişkilerinin karmaşıklığına bulaşmaktan, kuralların cenderesine girmekten elinden geldiğince uzak durmuş, alacak-verecek ilişkilerine girmemiş, tek başına özgür ve sakince yaşamıştı. Bu, Tengo'nun hep istediği şeydi. Böyle yaşamayı sürdürmek için başka kısıtlamalar olacaksa bunlara katlanmaya da hazırdı.</p>

  <p>Sorumluluklardan kaçabilmek için yaşamının ilk aşamalarından itibaren Tengo, göze batmamasını sağlayacak bir yöntem geliştirmişti. İnsanların önünde yeteneklerinin ancak bir kısmını sergiler, kişisel fikirlerini dile getirmez, öne çıkmaktan kaçınır, kendisinin varlığını hissettirecek şeyleri olabildiğince silikleştirmeye çalışırdı. Çocukluğundan itibaren kimseye bel bağlamadan yalnızca kendi gücüyle yaşamını sürdürmek durumunda kalmıştı. Fakat çocuklar gerçekte güç sahibi değildir. O yüzden bir kez güçlü bir rüzgâr esmeye başlayınca bir şeylerin gölgesine gizlenmek ya da bir şeylere tutunmak ve böylelikle de savrulup gitmekten kurtulmak zorundadırlar. Bu hesabı her zaman akıllarında tutmaları gerekir. Tıpkı Dickens'ın romanlarında karşılaşılan yetimler gibi.</p>

  <p>Bu yaşına kadar Tengo için işler yolunda gitmiş; tüm sorumluluklardan sıyrılmayı başarmıştı. Üniversitede kalmamış, daimi bir işe girmemiş, evlenmemişti; nispeten özgürlüğü tadabileceği bir işte çalışıyordu ve onu tatmin eden (ve talepleri az) cinsel bir partner bulmuştu, kalan boş zamanlarını kullanarak romanlarını da yazıyordu. Komatsu adlı edebiyat kurduyla şans eseri karşılaşmış, onun sayesinde düzenli olarak yazı işleri almaya başlamıştı. Yazdığı romanlar henüz gün ışığına çıkmamıştı gerçi, ama yaşamında herhangi bir sıkıntı da yoktu. Samimi arkadaşı, söz verdiği bir sevgilisi de. On kadar kadınla çıkmış, cinsel ilişkiye girmişti, ama hiçbiriyle uzun süreli ilişkisi olmamıştı. Öte yandan en azından özgürdü Tengo.</p>

  <p>Fakat Fukaeri'nin <i>Pupa Hava</i> müsveddesini eline aldığı andan itibaren Tengo'nun o durgun yaşantısında bazı tümsekler belirivermişti. Bir kere Komatsu'nun tasarladığı tehlikeli plana neredeyse zorla dahil edilmişti. Sonra o güzel kız, kişisel olarak Tengo'nun yüreğini tuhaf bir açıdan sarsıyordu. Üstelik <i>Pupa Hava'</i>yı yeniden yazmak yoluyla Tengo'nun içinde bir şeyler içten içe değişmeye başlamıştı. Bu sayede Tengo <i>kendi romanı</i>nı yazma konusunda güçlü bir hevese kapılmıştı. Bu, elbette iyi bir değişimdi, fakat aynı zamanda Tengo'nun o güne kadar sürdürmeyi başardığı, neredeyse mükemmele yakın, kendi kendine yeten yaşam tarzında bazı değişikliklerin meydana geleceği de kaçınılmaz bir gerçekti. Her halükârda ertesi gün, cuma idi. Kadın arkadaşı gelecekti. O vakte kadar da Fukaeri'yi bir yerlere postalaması gerekiyordu.</p>

  <p><br /></p>

  <p>Fukaeri uyandığında gecenin 2'sini biraz geçiyordu. Kız, üzerinde pijamalarla kapıyı açıp mutfağa geldi. Sonra büyük bardaklardan birine musluktan su doldurup içti. Ardından gözlerini ovuşturarak masaya, Tengo'nun karşısına oturdu.</p>

  <p>"Ben rahatsız ediyorum," diye sordu Fukaeri, her zamanki gibi soru kalıbı kullanmadan.</p>

  <p>"Önemli değil. Rahatsız değilim."</p>

  <p>"Ne yazıyorsun?"</p>

  <p>Tengo, önündeki kâğıtları ters çevirip tükenmezkalemi masaya bıraktı.</p>

  <p>"Pek önemli bir şey değil," dedi Tengo. "Zaten artık ben de bırakmak niyetindeydim."</p>

  <p>"Bir süre yanında kalabilir miyim?" diye sordu kız.</p>

  <p>"Sorun değil. Ben biraz şarap içeceğim. Sen de bir şey ister misin?"</p>

  <p>Kız başını iki yana salladı. <i>Hiçbir şey istemiyorum,</i> diyordu.</p>

  <p>"Burada bir süre kalmak istiyorum."</p>

  <p>"Olur, benim de henüz uykum gelmedi."</p>

  <p>Tengo'nun pijaması Fukaeri'ye büyük geldiğinden kız, kollarını ve paçalarını katlayarak giymişti. Eğilince yakasından göğüslerinin dolgunluğu kısmen görünüyordu. Fukaeri'yi kendi pijamasıyla görünce, Tengo'nun içi bir tuhaf oldu. Buzdolabını açıp şişenin dibinde kalan şarabı bardağa boşalttı.</p>

  <p>"Karnın acıktı mı?" diye sordu Tengo. Apartman dairesine gelirken Koenci İstasyonu yakınlarında küçük bir restorana girip spagetti yemişlerdi. Ama porsiyonlar pek büyük değildi. Üstelik üzerinden çok da zaman geçmişti.</p>

  <p>"Sandviç ya da o türden basit bir şeyler hazırlayabilirim."</p>

  <p>"Karnım aç değil. Onun yerine yazdıklarını bana okumanı istiyorum."</p>

  <p>"Şimdi yazdıklarımı mı?"</p>

  <p>"Öyle."</p>

  <p>Tengo tükenmezkalemi eline alarak, parmaklarının arasına kıstırıp çevirmeye başladı. Kalem, Tengo'nun iri elinin içinde acayip bir şekilde küçük duruyordu.</p>

  <p>"Sonuna kadar yazıp tamamlamadan, iyice düzeltiden geçirmeden önce müsveddemi kimseye göstermemek gibi bir prensibim vardır. Bu benim uğurumdur."</p>

  <p>"Uğur."</p>

  <p>"Kişisel kural işte."</p>

  <p>Fukaeri, bir süre Tengo'nun yüzüne bakakaldı. Sonra pijamasının yakalarını birbirine bitiştirdi. "Öyleyse herhangi bir kitap oku."</p>

  <p>"Birileri senin için kitap okuyunca uyuyabiliyor musun?"</p>

  <p>"Öyle."</p>

  <p>"Bu yüzden Öğretmen Ebisuno sık sık senin için kitap okudu, değil mi?"</p>

  <p>"Öğretmen her zaman gün ağarıncaya kadar uyanıktır."</p>

  <p><i>"Heike Öyküsü'</i>nü de öğretmen mi okudu sana?"</p>

  <p>Fukaeri başını iki yana salladı. "Onu kasetten dinledim. Sonra da ezberledim."</p>

  <p>"Fakat bir hayli çok kaset olsa gerek."</p>

  <p>Fukaeri iki elini açarak kasetlerin yan yana geldiğinde oluşturduğu kalınlığı gösterdi. "Çok uzun."</p>

  <p>"Basın toplantısında hangi kısmı ezberden okudun?"</p>

  <p>"Başkentten Kaçış."</p>

  <p>"Taira ailesini çökerttikten sonra Minamoto Yoşitsune'nin Kyoto'dan ayrıldığı kısım. Kardeşi Yoritomo peşine düşmüştür ve zafer kazanan sülale içerisinde liderlik savaşı başlamıştır."</p>

  <p>"Öyle."</p>

  <p>"Başka hangi kısımlarını ezberden okuyabiliyorsun?"</p>

  <p>"Dinlemek istediğin kısmını söyle."</p>

  <p>Tengo, <i>Heike Öyküsü'</i>nde ne gibi enstantaneler olduğunu aklından geçirdi. Ne de olsa uzun bir öyküydü ve sayısız enstantane vardı. "Tannoura Meydan Savaşı," dedi Tengo öylesine. Fukaeri 20 saniye kadar sessizce yoğunlaşmaya çalıştı. Sonra ezberden okumaya başladı.</p>

  <blockquote style="margin: 20px 0 20px 40px; border: none; padding: 0px;">
    <p>Minamoto askerleri Heike ailesinin sandallarına atlamış,<br />
    Kayıkçıları, kürekçileri oklarla vurmuş, kılıçlarla kesmişlerdi.<br />
    Sandalı hareket ettirmeleri mümkün olmadığından,<br />
    Güvertesine sinip, saklanmışlardı.<br />
    Yeni Yaveri Tomomori kayığına atlayıp,<br />
    İmparatorun sandalına geldi.<br />
    "Dünyanın hali böyle işte. Atın şu pislikleri denize," diye<br />
    Oradan oraya koşturup, çöpleri temizledi, yerleri sildi.<br />
    Kadınlar, "Yaver hazretleri, savaş nasıl gidiyor?" diye<br />
    Bir ağızdan sorunca,<br />
    "Hiç görmediğiniz doğulu askerlerin karşısına çıkacaksınız"<br />
    Deyince,<br />
    O kahkahalarla güldü. "Dalga geçilecek zaman mı?" diye,<br />
    Bağrışıverdi kadınlar.<br />
    Tokiko hazretleri, bu hali görünce,<br />
    Başlarına ne geleceğini anlamıştı.<br />
    Kızıl, çift katlı kimonosunun paçalarını ve kol ağızlarını kıvırdı,<br />
    Yeleğinin eteklerini beline kıstırdı.<br />
    Kutsal emanetleri kolunun altına alıp,<br />
    İmparatorluk kılıcını beline taktı, küçük imparatora sarıldı.<br />
    "Kadın olsam bile, düşman eline düşmem.<br />
    Sana eşlik edeyim. Kadın gibi davranmak istemeyen,<br />
    Hemen peşimden gelsin," diye sandalın arka tarafına yürüdü.<br />
    Küçük imparator henüz sekiz yaşındaydı, ama<br />
    Yaşından çok büyükmüş gibi dururdu,<br />
    Yakışıklıydı, çevresine ışıklar saçardı.<br />
    Siyah, dalgalı saçları beline kadar uzundu.<br />
    Neler olduğunu anlamamıştı.<br />
    "Dadı, beni nereye götürüyorsun?" diye sorunca,<br />
    Hüzünle imparatora dönüp, gözyaşlarını bastırarak<br />
    "Hâlâ anlayamadın mı?<br />
    Önceki yaşantında on günahı işlemeyince,<br />
    Bu dünyaya tüm servetlerin efendisi olarak<br />
    Yeniden doğmuştun, ama<br />
    Kötülük yakanı bırakmadı, kaderinin sonuna geldin.<br />
    Önce doğuya dön,<br />
    İse Tapınağı'nda yatanlardan izin iste.<br />
    Sonra batıdaki arık topraklara dön,<br />
    Budist duaları oku.<br />
    Burası küçük bir ülke, burayla bağımız kalmadı.<br />
    Cennetin arık topraklarına gidelim birlikte," dedi,<br />
    Hıçkırıklara boğularak.<br />
    Yaban güvercini mavisi kimonosunu bağladı,<br />
    Gözyaşları içerisinde minik avuçlarını birleştirdi.<br />
    Önce doğuya dönerek dua etti,<br />
    İse Tapınağı'ndan izin istedi,<br />
    Sonra batıya dönüp, Budist duaları okudu.<br />
    Dadısı Toşiko, onu kucakladı,<br />
    "Dalgaların dibinde de başkent var," diye,<br />
    Avutmaya çalışarak, denize atlayıverdi.</p>
  </blockquote>

  <p>Tengo gözlerini kapatıp kızın anlattığı öyküyü dinleyince, tam anlamıyla Kör Biva Çalgıcıları'nın anlatısına kulak vermiş gibi hissetti kendini. <i>Heike Öyküsü'</i>nün aslında sözlü bir destan olduğunu yeniden anımsadı. Fukaeri'nin normaldeki konuşma tarzı, aynıydı. Aksanı ya da tonlaması neredeyse hiç yoktu. Ama öyküyü anlatmaya başlayınca sesi şaşırtıcı ölçüde güçlenmiş, zengin, renkli bir tını kazanmıştı. Tengo sanki bir şeyler kızın içine girmiş gibi bir hisse bile kapılıvermişti. 1185 yılında Kanmon Boğazı'nda meydana gelen muhteşem deniz savaşı tüm haşmetiyle insanın gözünde canlanıveriyordu. Taira ailesinin hezimeti artık kesinleşir, Kiyomori'nin karısı henüz küçük yaştaki İmparator Antoku'yu kucaklayarak suya atlar. Nedimeler de Doğu Japonyalı savaşçıların eline düşmektense onu izler. Yaver Tomomori acılı duygularını bastırmaya çalışarak şaka yollu nedimelere intihar etmelerini tavsiye etmektedir. <i>Böyle gidecek olursa canlı canlı cehennemi yaşarsınız. Burada yaşamınıza kendi ellerinizle son vermeniz en iyisi.</i></p>

  <p>"Daha devam edeyim," diye sordu Fukaeri.</p>

  <p>"Hayır, burada bırak. Teşekkür ederim," dedi Tengo, henüz tam olarak kendine gelememişti.</p>

  <p>Muhabirlerin diyecek söz bulamamalarını şimdi Tengo çok daha iyi anlıyordu. "Fakat nasıl oluyor da bu kadar uzun bir metni ezberleyebiliyorsun?"</p>

  <p>"Kaseti defalarca dinledim."</p>

  <p>"Kaseti defalarca dinlemiş olsa bile normal bir insan kolay kolay ezberleyemez," dedi Tengo.</p>

  <p>Sonra plan aklına geliverdi. Bu kızın, kitap okuyamasa da, duyduğu şeyleri ezberleme yeteneği sıradan insanların çok çok üzerinde bir seviyede gelişmişti galiba. Savant Sendromlu çocukların, muazzam sayıdaki görüntüyü birkaç saniyede, olduğu gibi, tüm detaylarıyla zihinlerine kaydetmeleri gibi tıpkı.</p>

  <p>"Kitap okumanı istiyorum," dedi Fukaeri.</p>

  <p>"Nasıl bir kitap istersin?"</p>

  <p>"Öğretmen'le konuştuğunuz kitap var," diye sordu Fukaeri. <i>"Big Brother'</i>ın çıktığı kitap."</p>

  <p><i>"1984</i> mü? Hayır, burada yok."</p>

  <p>"Nasıl bir öykü?"</p>

  <p>Tengo, romanın ana çizgisini anımsıyordu. "Çok eskiden okul kütüphanesinde okudum yalnızca. O yüzden ayrıntıları aklımda kalmamış, ama yine de o kitabın yayımlandığı yıl 1949'du ve o zaman 1984 çok uzak bir gelecekti."</p>

  <p>"Bu yıl."</p>

  <p>"Öyle. Bu yıl, tam 1984 yılı. Gelecek de, bir an gelir, gerçek haline dönüşüverir. Sonra hemencecik geçmiş halini alır. George Orwell, o romanının içerisinde geleceği totaliter dogmaların hükmü altına alınmış karanlık bir toplum olarak tasvir etmişti. İnsanlar, <i>Big Brother</i> denilen diktatör tarafından katı bir şekilde kontrol edilmektedir. İletişim sınırlanmış, tarih durmaksızın yeniden yazılmaktadır. Romanın başkahramanı bir resmi dairede çalışmaktadır. Yanlış anımsamıyorsam sözlerin yerine yenilerinin yazılmasından sorumlu dairede çalışıyordu. Yeni tarih ortaya çıkınca eski tarih tümüyle geçersiz olur, bununla birlikte sözcükler de yeniden üretilerek o an kullanılan sözcüklerin anlamı da değiştirilir. Tarih, çok sık değiştirildiğinden zamanla neyin gerçek olduğunu kimse anlayamaz hale gelir. Ortalıkta kim düşman kim dost, o bile anlaşılmaz artık. İşte böyle bir öykü."</p>

  <p>"Tarihi yeniden yazıyor."</p>

  <p>"Gerçek tarihi gasp etmek insanın kişiliğinin bir kısmını gasp etmekle aynı şeydir. Bu, suçtur."</p>

  <p>Fukaeri, bir süre bu sözler üzerine düşündü.</p>

  <p>"Bizim belleğimiz kişisel bellek ve ortak bellekten oluşur," dedi Tengo. "Bu iki bellek birbirine sımsıkı bağlanmıştır ve tarih, ortak belleğin bir ürünüdür. Bu gasp edilecek olursa ya da yeniden yazılacak olursa, gerçek benliğimizi koruyamaz hale geliriz."</p>

  <p>"Sen de yeniden yazdın."</p>

  <p>Tengo gülerek şarabından bir yudum aldı. "Ben senin romanını yalnızca uygun bir şekilde elden geçirdim. Tarihi yeniden yazmakla tamamen başka şeyler."</p>

  <p>"Fakat o <i>Big Brother</i> kitabı şimdi burada yok," diye sordu kız.</p>

  <p>"Maalesef. O yüzden senin için okuyamam."</p>

  <p>"Başka kitap da olur."</p>

  <p>Tengo kitap rafının önüne giderek kitapların sırtlarında göz gezdirdi. Şimdiye kadar birçok kitap okumuştu, ama sahip olduğu kitap sayısı azdı. Ne olursa olsun kendi evine pek fazla şey koymayı sevmiyordu. O yüzden okumayı bitirdiği kitapları, özel olanları bir yana ayırıp, sahafa götürüyordu. Hemen okuyacağı kitapları satın almayı tercih ediyor, önemli gördüğü kitapları iyice okuyup adeta kafasına kazıyordu. Onlar dışındaki gerekli kitapları ise yakınlardaki kütüphaneden ödünç alarak okuyordu.</p>

  <p>Kitap seçmesi zaman aldı. Sesli olarak kitap okumaya alışık olmadığından ne tür bir kitabın sesli okumaya uygun olduğu hakkında bir fikri yoktu. Bir hayli kararsız kaldıktan sonra önceki hafta yeni okuyup bitirdiği, Anton Çehov'un <i>Sahalin Adası'</i>nı raftan çekti. İlginç yerlerine şerit yapıştırdığından uygun kısımlarını seçerek okuması yeterli olacaktı.</p>

  <p>Sesli olarak okumaya başlamadan önce Tengo kitapla ilgili basitçe bir açıklama yaptı. 1890 yılında Çehov, Sahalin'e seyahate çıktığında henüz 30 yaşındaydı. Tolstoy ve Dostoyevski'nin bir alt kuşağından, genç ve yükselen bir yazar olarak itibar görüyordu. Başkent Moskova'da şatafatlı bir yaşam süren büyük kentli Çehov'un <i>Sahalin Adası</i> gibi dünyanın ucunda bulunan bir yere tek başına gitmesinin ve orada uzunca bir süre kalmaya karar vermesinin nedenini kimse bilemiyordu. Sahalin, daha çok bir sürgün yeri olarak insanların ikametine açılmış bir bölgeydi. Sıradan insanlar için uğursuzluk ve sefalet çağrıştıran bir imgeydi. Dahası o dönemde henüz Sibirya Demiryolu olmadığından, Çehov at arabasıyla 4.000 kilometreden fazla bir mesafeyi, dondurucu soğuk topraklardan geçerek kat etmek durumundaydı. Bu zorlu yolculuk, zaten güçlü olmayan vücudunu dayanılmaz ıstıraplar içinde bırakmıştı. Sonra Çehov sekiz ayı bulan Uzakdoğu yolculuğunu tamamlamış ve bu yolculuğun sonucu olarak yazdığı <i>Sahalin Adası</i> adlı kitap nihayetinde birçok okuyucunun kafasının karışmasına neden olmuştu. Çünkü kitabın edebiyatla ilgili unsurları minimum düzeyde tutulmuş, iş icabı yapılan bir araştırma raporu ya da coğrafi anlatıya yakın bir şey ortaya çıkmıştı. Çevresindeki insanlar, Çehov'un bir yazar olarak o önemli günlerde bu gereksiz, anlamsız şeyi neden yaptığını konuşmuşlardı. Eleştirmenler arasında bunu toplumsal sıkıntıları kullanarak isim yapma çabası şeklinde değerlendirenler de vardı. <i>Yazacak şey bulamadığından konu aramak için gitmişti herhalde,</i> şeklinde görüş belirtenler de oldu. Tengo, kitaba eklenmiş olan haritayı Fukaeri'ye gösterip Sahalin'in yerini öğretti.</p>

  <p>"Neden Çehov Sahalin'e gitti?" diye sordu Fukaeri.</p>

  <p>"Bununla ilgili benim neler düşündüğümü mü soruyorsun?"</p>

  <p>"Öyle. Sen o kitabı okudun."</p>

  <p>"Evet, okudum."</p>

  <p>"Ne düşündün?"</p>

  <p>"Çehov'un kendisi de bu yolculuğun gerçek nedenini tam olarak anlayamıyordu belki de," dedi Tengo. "Hatta belki de yalnızca oraya gidip şöyle bir görmek istemiş de olabilir. Haritada Sahalin Adası'nın şekline bakarken içinde oraya gitmek için müthiş bir istek uyanmıştır belki de. Benim de benzer deneyimlerim olmuştu. Haritaya bakarken, <i>'Ne olursa olsun buraya gitmeliyim'</i> gibi hislere kapıldığım yerler vardı. Dahası, çoğu durumda o tür yerler, nedense uzak ve kolayca gidilemeyecek yerlerdi. Oralarda nasıl bir manzara olduğunu görmek, neler yaşandığını bilmek için müthiş bir istek duyarım. Bu, ilham gibi bir şeydir. Başkalarına bu coşkunun nedenini açıklayamazsın. Yalın anlamıyla merak, anlatılması güç bir ilham belki de. Elbette o dönemde Moskova'dan Sahalin'e seyahat etmek hayal gücünün ötesine geçen bir macera, ama Çehov açısından bu tek neden değildi sanırım."</p>

  <p>"Başka ne olabilir."</p>

  <p>"Çehov, roman yazarı olsa da aynı zamanda bir doktordu. O yüzden o, bir bilim adamı olarak Rusya gibi devasa bir ülkenin hastalıklı organı sayılabilecek bir yeri gidip kendi gözleriyle görmek istemiş de olabilir. Kendisinin büyük şehirde, bir edebiyat yıldızı hayatı sürdüğü gerçeği Çehov'u rahatsız etmiş olabilir. Moskova'daki edebiyat camiası ortamından sıkılmış ve bu camiadaki en ufak meselede birbirine çelme takan, kasıntı insanlara bir türlü alışamamıştı belki. Yüreği kötülük dolu eleştirmenlere karşı da tiksintiden başka bir şey hissetmiyor olabilirdi. Sahalin yolculuğu, işte böylesi bir edebiyat kirinden arınabilmek için yapılan bir tür hac yolculuğu gibi düşünülebilir. O yüzden Sahalin Adası, birçok açıdan onu cezbetmişti. İşte böylece Çehov, Sahalin seyahatini malzeme olarak kullandığı yalnızca bir eser yazmıştı. Bu, kolayca roman malzemesi yapılabilecek sıradan bir şey değildi. Üstelik ülkenin o hastalıklı organı, deyim yerindeyse artık onun vücudunun bir parçası olmuştu. Hatta bu, onun yürekten istediği bir şeydi belki de."</p>

  <p>"O kitap ilginç," diye sordu Fukaeri.</p>

  <p>"Ben keyif alarak okudum. İş icabı yazılmış gibi duran bu eserde, rakamlar ve istatistikler bolca kullanılmış. Az önce söylediğim gibi edebiyata özgü renkler pek yoktu. Çehov'un bilim adamı tarafı daha fazla belli oluyor. Fakat ben işin burasında bir birey olarak Çehov'un iradesini okumayı başardığımı sanıyorum. Dahası, kuru istatistiklerin arasına karışarak arada sırada yüzünü gösteren insani gözlemleri ve manzara tasvirleri çok güçlü bir etki bıraktı bende. Yine de yalnızca gerçekleri yan yana sıralayan metinler de fena değildir. Duruma göre çok hoş da olabilir. Örneğin Gilyaklar hakkında yazdığı cümleleri mesela."</p>

  <p>"Gilyaklar," dedi Fukaeri.</p>

  <p>"Gilyaklar, Sahalin Adası'nın Ruslar tarafından sömürgeleştirilmesinden önce, çok eski zamanlardan beri adada yaşayan yerli halk. Aslında güneyde yaşıyorlardı, ama Hokkaido'dan gelen Ainuların onları püskürtmesi sonucunda adanın orta kısımlarında yaşamaya başlamışlardı. Ainular da Japonlar tarafından püskürtülerek Hokkaido'dan oraya taşınmışlardı zaten. Çehov Sahalin'deki Ruslaştırma hareketleri sonucunda hızla ortadan kaybolan Gilyakların yaşam kültürünü çok yakından gözlemleyerek az çok doğru bir şekilde yazıya dökmeye çabalamıştı."</p>

  <p>Tengo Gilyaklar hakkında yazılmış metni açarak okudu. Dinleyen kişinin rahatlıkla anlayabilmesi için duruma göre cümleleri uygun bir şekilde kısaltarak ya da değiştirerek okuyordu.</p>

  <blockquote style="margin: 20px 0 20px 40px; border: none; padding: 0px;">
    <p><b>Gilyaklar,</b> yapılı, çeviktirler. Orta boylu demektense kısa boylu olduklarını söylemek doğru olur. Eğer boyları uzun olsaydı, sık ormanlık alanlarda kendilerini sıkışıp kalmış hissedebilirlerdi. Kemikleri kalındır. Eklemlerin birleştiği uç kısımlarının, sırt kemiklerinin tamamının gözle görülür ölçüde gelişmiş olması, onların en önemli özellikleriydi. Bu durum, güçlü, sağlam kaslarla doğaya karşı girişilen ve ardı arkası gelmeyen gerilimli savaşları insanın aklına getirir. Vücutları zayıfçadır denilebilir. Pek fazla yağlı da olmazlar. Şişko denilebilecek ölçüde şişmanlamış tek bir Gilyak bile göremedim. Vücutlarındaki tüm yağ, vücut ısısının korunması için tüketiliyor olsa gerek. Düşük ısı ve azami ölçüdeki nem yüzünden Sahalin'de yaşayan insanlar vücut ısılarını koruyacak besinleri vücutları için sağlamak zorundalar. Bu şekilde düşününce Gilyakların neden o kadar yağlı yiyecekler yediklerini anlamak mümkün. Yağlı denizayısı eti, somon balığı, mersinbalığı ve balinanın yağlı kısmı, üzerinden kan damlayan et vs. Bunları, çiğ çiğ kurutulmuş halde, hatta çoğu durumda dondurarak sık sık yiyorlar. Ama bu karmaşık beslenme biçimi dolayısıyla çene yapıları aşırı gelişmiş, dişlerinin tamamı feci şekilde yıpranmıştır. Esas olarak et yerler, ama arada sırada evde yemek yaparak içki içtikleri zamanlarda et ve balığa Mançurya sarmısağı ve çilek eklerler. Nevelskoy'un söylediklerine bakılırsa, Gilyaklar tarım yapmayı en büyük suçlardan sayıyorlar ve toprağın kazılarak oraya bir şey dikilmesi durumunda bunu yapanın mutlaka öleceğine inanıyorlar. Fakat Rusların onlara öğrettiği ekmeği beğenerek yiyorlar. Şu son zamanlarda ise Aleksandrovsk ve Rikovskogo'da kocaman yuvarlak ekmekleri koltukaltlarına kıstırarak yürüyen Gilyaklarla karşılaşmak nadir görülen bir durum değil.</p>
  </blockquote>

  <p>Tengo, burada okumayı keserek soluklandı. Kıpırdamadan onu dinleyen Fukaeri'nin yüzünden neler düşündüğünü anlamak mümkün değildi.</p>

  <p>"Ne dersin, biraz daha okumamı ister misin? Yoksa başka bir kitaba mı geçeyim?" diye sordu.</p>

  <p>"Gilyaklar hakkında daha fazla şey öğrenmek istiyorum."</p>

  <p>"Öyleyse devamını okuyayım."</p>

  <p>"Yatağa gidebilir miyim?" diye sordu Fukaeri.</p>

  <p>"Olur," dedi Tengo.</p>

  <p>Sonra ikisi yatak odasına geçtiler. Fukaeri yatağa kıvrıldı, Tengo ise onun yanına sandalyeyi çekerek oturdu. Sonra okumayı sürdürdü.</p>

  <blockquote style="margin: 20px 0 20px 40px; border: none; padding: 0px;">
    <p>Gilyaklar, asla yüzlerini yıkamadıklarından antropologlar bile onların asıl ten renklerini kestiremezler. İç çamaşırlarını yıkamazlar, deriden yapılma giysileri ve paltoları sanki az önce ölmüş bir köpekten yüzülerek çıkartılmış gibidir. Gilyaklar insanın öğürmesine yol açacak ölçüde ağır kokular salar; onların yaşadıkları yerlere yaklaştıkça, kurutulmuş balık ve kokuşmuş balık kılçıklarından gelen, rahatsız edici, bazen de dayanılmaz kokular insanı ablukaya alır. Hemen her evin yan tarafında ikiye açılarak kurutulmaya bırakılmış balıkların sıralandığı bir kurutma yeri vardır ve uzaktan bakıldığında, özellikle güneş ışıklarının denk düştüğü zamanlarda, buralar mercan kayalığı gibi görünür. Böyle kurutma yerlerinden birinin yakınlarında Krusenstern, yeri üç parmak kalınlığında kaplamış halde tonlarca kurtçuk bulmuş.</p>
  </blockquote>

  <p>"Krusenstern."</p>

  <p>"İlk dönem kâşiflerinden olsa gerek. Çehov çok çalışkan bir adamdı. O zamana kadar Sahalin hakkında yazılmış her kitabı baştan sona okumuş."</p>

  <p>"Devamını oku."</p>

  <blockquote style="margin: 20px 0 20px 40px; border: none; padding: 0px;">
    <p>Kış geldiğinde köylerindeki tandırlardan çıkan siyah dumanlar ortalığı kaplar. Gilyakların hepsi, karıları ve çocukları dahil, sigara tüttürürler. Gilyakların hastalıkları ya da ölüm oranları hakkında hiçbir şey net olmamakla birlikte, böylesi elverişsiz çevre koşullarının onların sağlığına mutlaka kötü bir etki yapacağını düşünmeye gerek bile yok. Belki de boylarının kısa, yüzlerinin sarkık olması, hareketlerinde canlılık olmaması, bezgin duruşları da bu sağlık koşullarından kaynaklanıyor olabilir.</p>
  </blockquote>

  <p>"Zavallı Gilyaklar," dedi Fukaeri.</p>

  <blockquote style="margin: 20px 0 20px 40px; border: none; padding: 0px;">
    <p>Gilyakların kişilikleri hakkında çeşitli kitap yazarları, farklı farklı yorumlar getirse de, yalnızca bir noktada, yani onların savaş yanlısı olmadıkları, tartışma ve kavgayı sevmedikleri, bütün komşularıyla barış içerisinde yaşayan bir halk oldukları noktasında herkes birleşiyor. Yeni birileri yanlarına gelince, onlar kendi gelecekleriyle ilgili kaygılara kapılıp kuşkulu gözlerle baksalar da hiç ters tepki göstermezler, yeni gelenleri her seferinde neşeyle karşılarlar. Sahalin'i çok kötü bir yermiş gibi anlatsalar ve böyle yapınca gelenlerin adadan çekip gideceklerini düşünerek yalan söyleseler de bu gelenlere gösterdikleri tek direnç olur. Krusenstern heyeti, Gilyaklarla samimiyeti ilerletmişti. L.I. Schrenk hastalandığında, bu haber anında Gilyaklar arasında yayılıp, yürekten üzülmelerine yol açtı. Onların yalan söylemeleri ticaret yaparken ya da onların nazarında tehlikeli olduğunu düşündükleri bir insanla konuştukları zamanlarla sınırlıdır; yalan söylemeden önce de birbirleriyle bakışırlar ve bu tamamen çocuksu bir harekettir. Ticaret dışında, normal hayatlarında yalanlar ve övünç konuşmaları onları neredeyse iğrendirir.</p>
  </blockquote>

  <p>"Çok hoş bu Gilyaklar," dedi Fukaeri.</p>

  <blockquote style="margin: 20px 0 20px 40px; border: none; padding: 0px;">
    <p>Birilerinin ricasını kabul ettiklerinde Gilyaklar mutlaka yerine getirirler. Şimdiye kadar, Gilyakların götürmeleri için kendilerine verilen postayı yolda atmaları, başkalarının eşyasını kullanmaları gibi bir durumla hiç karşılaşmadım. Cesur, hızlı kavrayışlı, neşelidirler, kolayca samimi olabilirler, otorite sahibi ya da zengin insanlarla bir araya gelseler bile asla tavırlarını değiştirmezler. Hiçbir otoriteyi tanımazlar ve onların aralarında da ast-üst gibi kavramlar galiba yok. Çokça söylenen ve aynı zamanda yazılan bir şey, ama Gilyakların arasında aile reisine saygı duymak gibi bir şey de yoktur. Babalar, kendilerini oğullarından üstün görmezler, oğullar da babalarını yukarıda görmez, kafalarına estiği şekilde yaşarlar. Yaşlı kadınlar bile aile içerisinde yeniyetme kızlardan daha fazla otorite sahibi değildir. Boşnyak'ın yazdıklarına bakılırsa, oğullar kendilerini doğuran analarını, kıçlarına tekme atarak evden sepetleyebilirler. Boşnyak, böyle durumlarda tek bir kişinin bile itiraza kalkışmadığına birçok kez şahit olmuş. Bir aile içerisinde erkeklerin tamamı aynı konumdadır. Eğer Gilyaklara votka ikram etmek durumunda kalırsanız, en küçük erkek çocuğa bile ikram etmeniz gerekecektir.</p>

    <p>Öte yandan bir aile içerisindeki kadınlar büyükanne, anne, hatta sütten kesilmemiş bebek bile olsalar, hiçbir hakka sahip değillerdir. Kötü muamele görür, evden atılır, satılırlar; hatta onlara bir eşya, tekmelenecek bir köpek gibi sert davranılır. Gilyaklar, köpekleri sevseler bile kadınlara asla yumuşak davranmazlar. Evlilik, saçma bir şeydir. Lafın kısası, oturup içki içmekten daha önemsiz bir şeydir. Dini, hatta tabu nitelikli ritüellere asla rastlanmaz. Gilyaklar, mızraklarını, kayıklarını, hatta köpeklerini kızlarla takas eder, bu kızları sırtlayıp kulübelerine getirerek ayı derisi üzerinde birlikte yatarlar. Her şey bundan ibarettir. Erkek odaklı poligami kabul edilir, ama nereden bakılırsa bakılsın kadınlar erkeklerden sayıca çok olmasına rağmen ortalıkta pek görünmezler. Kadınlara aşağılık bir hayvan, bir eşya gibi baktıklarından, Gilyaklar arasında kadınların durumu, kölelik sisteminin bile daha iyi olduğunu düşündürtecek bir noktaya varmıştır. Onların arasında kadınlar, sigara ve pamuklu kumaşla aynı şekilde takas unsuru olabilirler. İsveçli yazar Strindberg, kadınların erkeklerin her dediğini yapmaktan başka bir şey düşünmelerine gerek olmayan kölelere dönüşmesini arzulayan ünlü bir kadın düşmanıdır ve bu konuda Gilyaklarla aynı düşünceye sahiptir. Eğer bu İsveçli, Sahalin'in kuzey kısımlarına gelecek olursa Gilyaklar onu bağırlarına basarlar.</p>
  </blockquote>

  <p>Tengo burada kısa bir süre dinlendi, ama Fukaeri neler hissettiğine dair hiçbir şey söylemeksizin sessizliğini koruyordu. Tengo, okumasını sürdürdü.</p>

  <blockquote style="margin: 20px 0 20px 40px; border: none; padding: 0px;">
    <p>Onların yaşadıkları yerlerde adliye yoktur, mahkemenin ne anlama geldiğini bilmezler. Şu çağda bile caddenin önemini asla anlayamadıkları gerçeğinden yola çıkarsak, onların bizi anlamasının ne kadar zor olduğunu kavrayabiliriz herhalde. Yolların döşenmiş olduğu yerlerde bile onlar alışkanlıklarını bırakmaz, ormanların içinden yürümeye devam ederler. Aileleri, hatta köpekleri ile tek sıra halinde yolun kıyısında, neredeyse aralarında hiç boşluk bırakmadan yürüdüklerini sık sık görürüz.</p>
  </blockquote>

  <p>Fukaeri gözlerini kapatmış sessizce soluk alıp veriyordu. Tengo bir süre onun yüzüne baktı. Fakat uyuyup uyumadığını kestiremedi. O yüzden başka bir sayfayı açıp okumayı sürdürmeye karar verdi. Eğer uyuyorsa bile, uykusu daha da derin bir hale gelsin istiyordu. Öte yandan Çehov'un metnini bir süre daha sesli sesli okuma konusunda güçlü bir istek duyuyordu.</p>

  <blockquote style="margin: 20px 0 20px 40px; border: none; padding: 0px;">
    <p>Aniva Irmağı deltasında eskiden Anivitsk Cezaevi vardı. 1866 yılında inşa edilmişti. Mitsuly buraya geldiğinde insanların yaşadığı ve boş evlerin, toplamda 18 bina olduğunu söylüyordu. Küçük bir şapel, gıda malzemesi satan bir dükkân vardı. 1871 yılında burayı ziyaret eden bir muharririn yazdıklarına bakılırsa, burada subay adayı bir harp okulu öğrencisinin komutası altında 20 kadar asker varmış. Bir kışlada yan yana sıralanan güzel asker karıları, tavuklardan yeni çıkmış yumurtaları ve kara ekmeği o muharrire ikram etmiş, bu bölgedeki yaşamdan hoşnut olduklarını söylemiş, ama yalnızca şekerin çok pahalı olduğundan yakınmışlar. Bugün artık o kışlanın yerinde yeller esiyor, çevredeki kaba saba ve soğuk manzaraya bakınca güzel, uzun boylu asker karısı gibi bir şey sanki bir mitoloji öyküsü gibi geliyor insana. Burada şu an görülebilen yalnızca bir tane yeni ev var. Nöbetçi kulübesi ya da bir han olmalı. Dışarıdan bakınca soğuk ve bulanık görünen denizden sıçrayan dalgaların beyaz sırtları kumlarda parçalanıyor; insana ümitsizlik cenderesinde, "Ey, Tanrım! Bizi neden yarattın?" dedirtecek bir manzara. Burası, artık Büyük Okyanus'tur. Anivitsk sahilinde inşaat alanında sürgün mahkûmların kazma sesleri yankılanır, ama çok uzaklarda, ancak hayallerde canlandırılabilecek kıyı, Amerika kıyısıdır. Sol tarafta sisle kaplanmış Sahalin Burnu görülür, sağ tarafta ise yine başka bir burun... Çevrede insandan eser yoktur. Ne bir kuş, ne de bir karıncaya rastlanır. Böyle bir yerde dalgalar, acaba kimin için kükrüyor? Dahası her gece kim tutup da bu kükremeyi dinliyor? Dalgalar, neyi arıyorlar acaba? Dahası ben buradan ayrıldıktan sonra dalgalar kimin için kükremeye devam edecek? Bunu bile kestiremez hale geliyordum. İnsan durup da bu sahile bakınca düşüncelerinin değil, duygularının esiri oluyordu. Korkunç bir şeydi, ama aynı zamanda sonsuza kadar burada kalıp dalgaların tekdüze hareketlerini izleme ve ürkütücü kükremelerini dinleme arzusuna kapılmadan da edemiyordum.</p>
  </blockquote>

  <p>Fukaeri derin bir uykuya dalmış gibiydi. Tengo kulak kesildiğinde sakin soluklarını duyabiliyordu. Kitabı kapatıp yatağın yanındaki küçük masanın üzerine bıraktı. Sonra kalkıp, yatak odasının ışığını söndürdü. Son bir kez Fukaeri'nin yüzüne baktı. Yüzünü tavana çevirmiş, dudaklarını çizgi gibi kapatmış, huzurla uyuyordu. Tengo kapıyı kapatıp, mutfağa döndü.</p>

  <p>Fakat ondan sonra, kendi metnini yazmaya devam edemedi. Çehov'un tasvir ettiği Sahalin'in uçsuz bucaksız çorak sahilleri kafasının içini tamamen işgal etmişti. Tengo dalgaların sesini duyar gibiydi. Gözlerini kapatınca Ohotsk Denizi'nin dalgalarının vurduğu sahilde tek başına durmuş, düşüncelere dalmış gibi oluyor, Çehov'un içinden söküp atamadığı, hüzünlü düşünceleri paylaşabiliyordu. Dünyanın son kıyısında, Çehov insanı boğan bir çaresizlik duygusu hissetmiş olmalıydı. 19. yüzyılda bir Rus yazarı olmak, muhtemelen kaçınılması imkânsız, sert bir kaderin yükünü omuzlarda taşımakla aynı anlama geliyordu. Onlar Rusya'dan kaçmak istedikçe, Rusya onların prangalarını daha da ağırlaştırıyordu.</p>

  <p>Tengo şarap içtiği bardağı suyla çalkalayıp lavaboda dişlerini fırçaladıktan sonra mutfağın ışıklarını söndürerek, koltuğa uzanıp battaniyesini üzerine çekti. Uyumak istiyordu, ama dalgaların şiddetli uğultusu hâlâ kulaklarında yankılanıyordu. Fakat yine de, bir süre sonra düşünceleri silikleşti, derin bir uyku onu içine çekiverdi.</p>

  <p>Gözlerini açtığında sabah 8.30'du. Fukaeri yatakta değildi. Tengo'nun ona verdiği pijama dertop edilerek banyodaki çamaşır makinesinin içine atılmıştı. Kol ağızları ve paçaları hâlâ kıvrılmış haldeydi. Mutfak masasının üzerinde bir not duruyordu. Kâğıdın üzerine tükenmezkalemle, "Gilyaklar şu an ne haldeler acaba? Eve dönüyorum," yazılıydı. Karakterler küçük, sert köşeli ve doğallıktan uzaktı. Midye kabuklarını dizerek kumsala yazılmış bir yazıyı gökyüzünden izliyormuş gibi bir his bırakıyordu. Tengo kâğıdı katlayıp çalışma masasının çekmecesine koydu. Saat 11'de gelecek olan kadın arkadaşı görürse, mutlaka patırtı çıkarırdı.</p>

  <p>Tengo yatağı güzelce düzelterek, Çehov'un büyük zahmetler sonrasında yazdığı eserini rafa geri koydu. Sonra kahve yapıp, tost hazırladı. Sabah kahvaltısını yaparken, ağır bir şeyin gelip yüreğine oturduğunu fark etti. Bunun ne olduğunu anlaması zaman aldı. Bu Fukaeri'nin yüzünün uyurkenki haliydi.</p>

  <p><i>Acaba bu kıza âşık mı oluyorum? Hayır, bu söz konusu değil,</i> dedi Tengo içinden. <i>Yalnızca onun içinde sakladığı bir şeyler, bir biçimde yüreğimi resmen tutup sarsmış gibi. Peki, öyleyse neden üzerine giydiği pijama aklıma takıldı? Neden (farkında olmadan) elime alıp kokladım?</i></p>

  <p>Çok fazla soru vardı. "Roman yazarı sorun çözen insan değildir. Sorunu ortaya atan insandır," diyen de, evet, Çehov'du. Güzel laftı. Fakat Çehov, yalnızca eserlerinde değil, yaşam uğraşında da aynı tavrını korumuştu. O yaşamda ortaya atılan sorunlar vardı, ama sorun çözümü yoktu. Düzelmesi mümkün olmayan bir akciğer hastalığına yakalandığını bile bile (doktor olduğuna göre anlamaması imkânsızdı), bu gerçeği görmezden gelmeye çabalamış, yavaş yavaş ölmekte olduğuna, ölüm döşeğine düşene kadar inanmamıştı. Kan kusarak, feci biçimde genç yaşında ölüp gitmişti.</p>

  <p>Tengo başını iki yana sallayarak masadan kalktı. O gün kadın arkadaşı gelecekti. Çamaşır yıkayıp, temizlik yapması gerekiyordu. Düşünmeyi sonraya bırakması daha iyi olacaktı.</p>
</body>
</html>
