<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title></title>
  <link href="../Styles/main.css" type="text/css" rel="stylesheet"/>
</head>

<body>
  <h1>On Dördüncü Bölüm</h1>

  <p>Uyandıktan sonra çetenin enkazdan çaldıklarını araştırmaya başladığımızda çizmeler, battaniyeler; giysiler ve daha bir sürü şey bulduk; ayrıca birçok kitap, bir dürbün ve üç kutu puro vardı. İkimiz de daha önce hiç bu kadar zengin olmamıştık. Purolar on numaraydı. Öğlenden sonra ağaçların arasında uzanıp bol bol çene çaldık, ben kitapları okudum ve genel olarak iyi vakit geçirdik. Jim’e enkazın ve feribotun içinde olup biten her şeyi anlattım ve bu tip şeylerin macera olduğunu söyledim; ama Jim daha fazla macera istemediğini söyledi. Ben kaptan köşküne gittiğimde o sala binmek için geri gitmiş ve salın gittiğini anlayınca neye uğradığını şaşırmış, çünkü mesele nasıl sonlanırsa sonlansın olan ona olacaktı; kimse kurtarmazsa boğulacaktı, kurtarılırsa da onu kurtaran kişi ödülü almak için kasabaya götürecek, Bayan Watson onu Güney’e satacaktı kesinlikle. Gerçekten haklıydı; hemen her seferinde haklıydı zaten; bir zenci için alışılmadık bir zekâsı vardı.</p>

  <p>Jim’e krallar, dükler, kontlar ve benzerleri üzerine bir sürü şey okudum, ne kadar süslü püslü giyindiklerini, nasıl havalar takındıklarını, birbirlerine “bayım” yerine majesteleri dediklerini, zatıâlileri dediklerini, hazretleri dediklerini vs anlattım; Jim gözlerini iri iri açmıştı, çünkü mesele ilgisini çekiyordu.</p>

  <p>“O kadağ çok olduklağını bilmiyoğdum,” dedi. “Aslında yaşlı Kğal Süleyman’dan başka hiçbiğinin adını duymamıştım, ondan başka kğalı biğ tek oyun kağtlağında göğdüm. Biğ kğal ne kadağ kazanığ?”</p>

  <p>“Kazanmak mı?” dedim. “İstese ayda bin dolar kazanır, ne kadar isterse o kadar alabilir; her şey ona aittir zaten.”</p>

  <p>“İyiymiş, di mi? Peki onlağ ne yapağ pağa kazanmak için?”</p>

  <p>“Hiçbir şey <em>yapmazlar!</em> Seninki de laf… Sadece tahtta otururlar.”</p>

  <p>“Ha! Oluğ mu ööle şey?”</p>

  <p>“Olur tabii ki. Sadece tahtta otururlar. Belki savaş çıkarsa kalkarlar, o zaman savaşa giderler. Ama onun dışında yan gelip yatarlar ya da kuş avlarlar… sadece kuş avlar ve… Şşşt!.. bir ses duydun mu?”</p>

  <p>Hemen gidip baktık, ama aşağıdaki dönemeçten gelen bir buharlı gemi çarkının sesinden başka bir şey değildi; biz de geri döndük.</p>

  <p>“Evet,” dedim. “Başka zamanlarda, işler çok sıkıcı olunca parlamentoyla çekişirler; herkes onun dediğini yapmazsa kellelerini uçuruverir. Ama genellikle haremde takılır.”</p>

  <p>“Neğede takılığ?”</p>

  <p>“Haremde.”</p>

  <p>“Hağem ne?”</p>

  <p>“Karılarını koyduğu yer. Haremi bilmiyor musun? Süleyman’ın da vardı; neredeyse milyon tane karısı vardı onun.”</p>

  <p>“Evet, doğğu; ben… ben onu tamamen unutmuşum. Hağem onun evi gibi heğhal. Çocuk odasında epeyce patığtı çıkıyoğduğ ha? Kağılağı da hep didişiyoğduğ, güğültü ağşa çıkıyoğduğ o vakit. Halbuki heğkes Süleyman’ın bugüne kadağ yaşayan en bilge adam olduğunu söyleğ. Ama ben onlağa hiç inanmam. Neden mi? Bilge biğ adam süğekli böyle biğ patığtı güğültü içinde yaşamak isteğ mi? Yok… hayatta istemez. Bilge biğ adam gidip kazan fabğikası açmak, sonğa da dinlenmek istediği zaman fabğikayı <em>kapatığ.”</em></p>

  <p>“Ama yine de Süleyman en bilge insandı; çünkü bunu bana dul bayan söyledi, hem de kendi ağzıyla.”</p>

  <p><em>“Ne olmuş</em> söylediyse! Ben onun kadağ iş bilmez adam duymadım. Neğedeyse biğ çocuğu ikiye bölmüş, duydun mu sen?”</p>

  <p>“Evet, dul bayan bana her ayrıntısını anlattı.”</p>

  <p>“İyi dinle o zaman sen! Bu, dünyada duyduğun en acayip fikiğ değil mi? Şöyle biğ duğup düşün bakalım. Bak şu kökü göğüyoğ musun? O kadınlağdan biği; şu kök de sensin. Ben Süleyman’ım; bu biğ dolağlık banknot da çocuk. Siz ikiniz de pağayı istiyoğsunuz. Ben ne yapıyoğum? Pağanın hanginize ait olduğunu öğğenmek için bütün komşulağınıza soğup, pağayı doğğu kişiye teslim etmez miyim? Sağduyulu heğkes öyle yapağ. Ama yok. Bunun yeğine pağayı ikiye bölüp, yağısını sana, yağısını öbüğ kadına veğiyoğum. Süleyman işte çocuğa böyle yapmayı düşünmek. Şimdi soğağım sana: Yağım banknot ne işe yağağ? Onunla hiçbiğ şey alamazsın. Yağım çocuk ne işe yağağ? Valla milyon veğsen almamak ben öyle biğ çocuğu.”</p>

  <p>“Ama dur biraz, Jim, sen işin aslını anlamamışsın… hatta yakınından bile geçmemişsin.”</p>

  <p>“Kim? Ben mi? Hadi oğdan. Bana doğğulağını anlatıp duğma. Sağduyulu biğ şey göğünce, şıp diye anlağım ben. Bu işte sağduyu filan yok. Tam biğ çocukla ilgili soğunu çocuğun yağısını biğ kadına veğeğek çözmeye çalışan biğ adamda, yağmuğda kalsa başını biğ yeğe sokmayı düşünecek kadağ akıl yoktuğ. Bana Süleyman’dan bahsetme, Huck, ben onun ciğeğini biliğim.”</p>

  <p>“Ama sana işin aslını anlamamışsın diyorum.”</p>

  <p>“Anlasam ne çıkağ? Ben ne bildiğimi biliğim. Hem, asıl mesele bundan çok daha değin. Süleyman’ın yetişme tağzıyla ilgili. Öğneğin, biğ ya da iki çocuğu olan biğ adam düşün, çocuklağı kolayca hağcayabiliğ mi? Hayığ, hağcayamaz, bunu göze alamaz. Biğ çocuğun değeğini biliğ. Ama biğ adamın evinin içinde koşuştuğan beş milyon çocuğu vağsa, o zaman duğum değişiğ. Biğ süğü başka çocuğu olduğu için biğ çocuğu kedi gibi doğğayıveğiğ. Nasıl olsa daha çok vağ. Biğ-iki çocuğun Süleyman için önemi yok. Adı batsın onun!”</p>

  <p>Hiç böyle bir zenci görmemiştim. Kafasına bir fikir girdiyse, bu fikri değiştirmek asla mümkün değildi. Tanıdığım bütün zencilerden daha fazla ateş püskürüyordu Süleyman’a. Bunun üzerine ben de Süleyman’ı bir tarafa bırakıp başka krallardan bahsettim. Uzun zaman önce Fransa’da kellesi vurulan On Altıncı Louis’yi anlattım; veliahtı olan oğlunun da kral olacağını, ama onu yakalayıp hapse attıklarını ve kimilerinin dediğine göre orada öldüğünü de ekledim.</p>

  <p>“Zavallı çocukcağız,” dedi Jim.</p>

  <p>“Ama kimileri de onun hapisten kurtulup ülkeden kaçtığını ve Amerika’ya geldiğini söylüyor.”</p>

  <p>“Bu iyi işte! Geğçi buğada pek yalnız kalığ o. Buğada hiç kğal yok, di mi?”</p>

  <p>“Yok.”</p>

  <p>“O zaman kendine biğ taht bulamaz. Ne yapağ ki buğada o gağiban?”</p>

  <p>“Bilmiyorum ki. Bazıları polis olur; bazıları da başkalarına Fransızca konuşmayı öğretir.”</p>

  <p>“Niye, Huck, Fğansızlağ da bizim gibi konuşmaz mı?”</p>

  <p><em>“Hayır,</em> Jim; onların söylediği tek kelimeyi bile anlamazsın… tek kelimeyi bile.”</p>

  <p>“Yapma ya, nasıl oluğ! Nasıl anlamam ben onlağı?”</p>

  <p>“Bilmiyorum, ama anlamazsın işte. Bir kitaptan onların konuşmasına dair bir şeyler öğrenmiştim. Diyelim ki bir adam gelip sana <em>parle-vu-franse</em> dedi… ne düşünürsün?”</p>

  <p>“Hiçbiğ şey düşünmem, suğatının oğtasına biğ tane patlatığım. Yani beyaz değilse. Zencileğin bana öyle demesine asla izin veğmem.”</p>

  <p>“Ama sana bir şey demedi ki. Sadece Fransızca konuşabiliyor musun diye sordu.”</p>

  <p>“Haa, tamam da, niye doğğu düzgün soğmuyoğ?”</p>

  <p>“Ama soruyor işte. Fransızlar böyle sorar.”</p>

  <p>“Ama bu çok abuk olmak, başka biğ şey duymak istemem. Hiç akıl kâğı değil.”</p>

  <p>“Dinle şimdi, Jim; kediler bizim gibi mi konuşur?”</p>

  <p>“Hayığ, kedileğ öyle konuşmaz.”</p>

  <p>“Peki ya inek?”</p>

  <p>“Yok, inek de konuşmaz.”</p>

  <p>“Kediler inek gibi konuşur mu ya da inekler kedi gibi konuşur mu?”</p>

  <p>“Yok, olmaz.”</p>

  <p>“İkisinin de birbirinden farklı konuşması gayet doğal, değil mi?”</p>

  <p>“Tabii ki.”</p>

  <p>“Peki kedinin ve ineğin <em>bizden</em> farklı konuşması normal ve doğru değil mi?”</p>

  <p>“Tabii, ööle elbet.”</p>

  <p>“O zaman bir Fransızın bizden farklı konuşması da normal ve doğru değil mi? Buna cevap ver bakalım.”</p>

  <p>“Kedi insan mı ki, Huck?”</p>

  <p>“Hayır.”</p>

  <p>“O halde aklın kesiyoğ mu senin? Kedi niye insan gibi konuşsun ki? Peki inek insan mı? Veya inek kedi mi?”</p>

  <p>“Hayır; hiçbiri değil.”</p>

  <p>“O zaman bunlağdan hiçbiği öbüğleri gibi konuşmaz. Fğansız insan mı?”</p>

  <p>“Evet.”</p>

  <p><em>“Tamam</em> o zaman! Lanet olsun, bu Fğansız niye insan gibi <em>konuşmaz</em>? Sen buna cevap ver <em>hadi!”</em></p>

  <p>Daha fazla nefesimi yormamın faydası yoktu… Bir zenciye tartışmayı öğretemezsin. Ben de vazgeçtim.</p>
</body>
</html>