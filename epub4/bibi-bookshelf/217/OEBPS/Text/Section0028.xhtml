<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="calibre1">
      <br class="calibre1" />
    </div>
  </div>

  <h2 class="calibre17" title="- 2 - Yabancı. Ele geçiş!"><a class="calibre20" id="bookmark5"></a><b class="calibre4">-</b> <span class="calibre19">2 -</span></h2>

  <h2 class="calibre17"><span class="calibre19">Yabancı.</span></h2>

  <h2 class="calibre17"><span class="calibre19">Ele geçiş!</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">O gece Han pek kalabalık değildi. Müşteriler artık ejderanlardı; gerçi ara sıra Solace sakinlerinin de bir şeyler içmek için geldiği oluyordu. Genellikle handakilerden pek hoşlanmadıklarından ve geçmiş zamanların hatıralarına katlanmanın zorluğundan çok oturmazlardı.</p>

  <p class="calibre6">O gece uyanık gözlerini ejderanlardan ayırmayan bir grup hobgoblin ile kuzeyden gelen, kaba giyinişli üç insan vardı. İlk zamanlarda Hükümdar Verminaard'ın hizmetine zorla sokulan bu insanlarartık sadece öldürmek ve yağmalamanın zevki için dövüşüyorlardı. Birkaç Solace sakini bir köşecikte büzüşmüştü. Teokrat Hederick her zamanki yerinde değildi. Hükümdar Verminaard, Yüksek Teokrat'ın hizmetlerini, onu kölelerin çalıştığı madenlere ilk kafileyle göndermekle ödüllendirmişti.</p>

  <p class="calibre6">Alacakaranlığa doğru Han'a bir yabancı girdi ve kapının yanındaki karanlık bir köşede bir masaya oturdu. Tika onun hakkında pek bir şey anlayamamıştı -sıkı sıkı giyinmiş, bir kukuletayı başına iyicene çekmişti. Sanki daha fazla ayakta duramayacakmış gibi sandalyeye çöküşünden yorgun olduğu anlaşılıyordu.</p>

  <p class="calibre6">"Ne alırsınız?" diye sordu Tika yabancıya.</p>

  <p class="calibre6">Adam başını eğerek incecik eliyle kukuletas<span class="calibre21">ının</span> bir tarafını açtı. "Hiçbir şey, teşekkür ederim," dedi yumuşak, aksanlı bir sesle. "Burada oturup dinlenmeye izin var mı? Birisiyle buluşmam gerekiyordu." "Beklerken bir kupa bira içmeye ne dersiniz?" diye gülümsedi Tika.</p>

  <p class="calibre6">Adam bakışlarını kaldırdı ve kız kukuletanın derinliklerinden şimşek gibi çakan kahverengi gözleri gördü. "Pekala," dedi yabancı. "Susadım. Bana birandan getir."</p>

  <p class="calibre6">Tika içki tezgahına doğru ilerledi. Birayı alırken Han'a giren başka müşterilerin de seslerini duydu.</p>

  <p class="calibre6">"Bir dakika," diye seslendi, arkasına dönüp bakamadığı için. "Nereye isterseniz oraya oturun. En kısa zamanda sizinle ilgilenirim!" Yeni gelenlere omzunun üzerinden bir baktı; neredeyse elindeki kupayı düşürüyordu. Tika'nın nefesi kesildi, sonra kendini toparladı. Onları açığa çıkarma.</p>

  <p class="calibre6">"İstediğiniz yere oturun yabancılar," dedi yüksek sesle.</p>

  <p class="calibre6">Adamlardan biri, iri yarı olan bir tanesi, konuşacak gibi oldu. Tika hiddetle kaşlarını çatıp baktı adama ve başını salladı. Gözleri odanın ortasında oturan ejderanlara kaydı. Sakallı bir adam, grubu yabancıları büyük bir ilgiyle inceleyen ejderanların yanından geçirdi.</p>

  <p class="calibre6">Ejderanlar dört adam, bir kadın, bir cüce ve bir kender gördüler. Adamlar çamur içinde kalmış pelerinler ve çizmeler giyiyorlardı. Adamlardan biri olağandışı uzun, diğer de olağan dışı iriydi. Kadın kürklere bürünmüştü ve uzun boylu adamın koluna girmiş yürüyordu. Hepsi üzgün ve yorgun görünüyordu. Adamlardan biri şiddetle öksürüyor ve garip bir asaya dayanıyordu. İlerleyip odanın uzak bir köşesine oturdular.</p>

  <p class="calibre6">"Al sana biraz daha pis mülteci," diye alay etti bir ejderan. "Gerçi insanlar sıhhatli görünüyor ve herkes cücelerin ağır işçiler olduklarını bilir. Acaba neden yollanmadılar?" "Yollanırlar, Seçkinamir bir görsün hele."</p>

  <p class="calibre6">"Belki de sorunu hemen halletsek daha iyi," dedi bir üçüncüsü, sekiz yabancıya doğru kaşlarını çatarak.</p>

  <p class="calibre6">"Yok ya, ben şu anda görevde değilim; pek uzaklaşamazlar zaten."</p>

  <p class="calibre6">Diğerleri gülerek içkilerine döndüler. Daha şimdiden önlerinde epey bir boş kupa duruyordu.</p>

  <p class="calibre6">Tika birayı kahverengi gözlü yabancıya götürüp aceleyle önüne bıraktı ve sonra çabucak yeni gelenlere doğru seyirtti.</p>

  <p class="calibre6">"Ne istiyorsunuz?" diye sordu soğuk bir edayla.</p>

  <p class="calibre6">Uzun boylu, sakallı olanı alçak, boğuk bir sesle cevap verdi. "Bira ve yiyecek," dedi. "Ve ona şarap," neredeyse hiç durmadan öksüren adamı işaret etti başıyla.</p>

  <p class="calibre6">Narin görünüşlü adam başını hayır anlamında salladı. "Sıcak su," diye fısıldadı.</p>

  <p class="calibre6">Tika başıyla onaylayarak ayrıldı. Alışkanlıkla, eskiden mutfağın olduğu yere doğru ilerledi. Sonra artık mutfağın olmadığını hatırlayarak ejderanların denetimi altında goblinler tarafından kurulan geçici mutfağa doğru ilerledi. Bir kez içeri girince aşçıyı hayretler içerisinde bırakarak bütün baharatlı patates tavasını kaptığı gibi umumi odaya taşıdı.</p>

  <p class="calibre6">"Hepsine bir bira ve bir kupa sıcak su!" diye seslendi içki tezgahının ardındaki Dezra'ya. Tika, Otik'in eve erken dönmüş olduğu için yıldızlara şükretti. "Itrum, sen o masaya bak." Yeni gelenlere doğru aceleyle seyirtirken hobgoblinleri işaret etti. Tavayı masaya çarparken ejderanlara baktı. Onların içkilerine dalmış olduklarını görünce aniden kollarını koca adama dolayarak adamın yanağına kızarmasına neden olan koca bir öpücük kondırdu. "Ah Caramon," diye fısıldadı çabucak, "Benim için döneceğini biliyordum! Beni de yanında götür! Lütfen, lütfen!"</p>

  <p class="calibre6">"Haydi, haydi, tamam," dedi Caramon, kızın sırtını acemice sıvazlayıp yalvaran gözlerle Tanis'e bakarak. Yarımelf gözleri ejderanların üzerinde, hızla araya girdi.</p>

  <p class="calibre6">"Tika sakinleş," dedi kıza. "İzleyicimiz var."</p>

  <p class="calibre6">"Doğru," dedi kız, canla ayağa kalkıp önlüğünü düzeltti. Tabakları dağıtarak, Dezra biralarla kaynar suyu getirirken o da baharatlı patatesleri kepçeyle paylaştırdı.</p>

  <p class="calibre6">"Solace'a ne olduğunu anlat bize," dedi Tanis, sesi boğularak.</p>

  <p class="calibre6">Tika, Caramon'a iki porsiyon verip tabaklarını doldururken aceleyle bütün hikayeyi anlattı. Yolarkadaşları ağır bir sessizlik içinde dinledi.</p>

  <p class="calibre6">"Ve böylece," diye bitirdi sözlerini Tika, "her hafta köle kafileleri Pax Tharkas'a gitmek için ayrılıyor; ama artık hemen hemen herkesi götürdüler - geriye sadece hüner sahiplerini bıraktılar, yani Theros Ironfeld gibi. Onun adına çok korkuyorum." Sesini iyice alçalttı. "Dün gece bana onlar için çalışmayacağına dair yemin etti. Her şey bir grup tutsak elfle başladı..."</p>

  <p class="calibre6">"Elfler mi? Elflerin burada ne işi var?" diye sordu, hayretle sesini yükselterek Tanis. Ejderanlar ona bakmak için döndüler; köşedeki kukuletalı yabancı başını kaldırdı. Tanis büzüşerek ejderanların dikkatlerinin tekrar içkilerine dönmesini bekledi. Sonra Tika'ya elfler hakkında daha çok soru sormaya başladı. Tam o anda, ejderanlardan biri bağırarak bira istedi.</p>

  <p class="calibre6">Tika içini geçirdi. "Gitsem iyi olacak." Tavayı masaya bıraktı. "Bunu burada bırakayım. Hepsini bitirin."</p>

  <p class="calibre6">Yolarkadaşları kayıtızca yediler, yemek tatsız tuzsuz geliyordu. Raistlin o garip otlu karışımını hazırlayarak içip bitirdi; öksürüğü neredeyse hemen kesildi. Caramon bir yandan yerken bir yandan da düşünceli bir ifadeyle Tika'yı izliyordu. Kız ona sarıldığı zaman hissettiği vücudunun ısısını ve dudaklarının yumuşaklığını hala hissedebiliyordu. İçinde hoş bir his dolandı ve Tika hakkında duymuş olduğu hikâyelerin doğru olup olmadığını merak etti. Bu düşünce onu hemen üzdü, hem de kızdırdı.</p>

  <p class="calibre6">Ejderanlardan biri sesini yükseltti. "Senin alıştığın adamlara benzemeyebiliriz şekerim," dedi sarhoş sarhoş, pullu kolunu Tika'nın beline dolayarak. "Ama bu seni mutlu etmenin yollarını bulmayız anlamına gelmez hani."</p>

  <p class="calibre6">Caramon için için gürledi. Onu duyan Sturm dik dik bakarak elini kılıcının üzerine koydu. Şövalyenin kolunu yakalayan Tanis aceleyle şöyle dedi: "Kesin şunu, ikiniz de! Biraz sağduyulu davranın. Kahramanlık taslamanın sırası değil! Sen de Caramon! Tika kendi başının çaresine bakabilir."</p>

  <p class="calibre6">Elbette ki Tika ejderanın elinden kendini büyük bir beceriklilikle kurtarmış ve hiddetle fırlayıp mutfağa gitmişti.</p>

  <p class="calibre6">"Evet, şimdi ne yapacağız?" diye homurdandı Flint. "Erzak için Solace'a geldik ama ejderandan başka bir şey bulamadık. Benim evim kül olmuş. Tanis'in değil evi, bir vallenağacı bile kalmamış. Elimizde o kadim tanrıçanın diskleri ve birkaç yeni büyüsü olan hasta bir büyücüden başka bir şeyimiz yok." Raistlin'in kaşlarını çatarak bakmasını görmemezlikten geldi. "Diskleri yiyemeyiz ve büyücüler daha yoktan yiyecek var etmeyi öğrenemediler; yani nereye gitmemiz gerektiğini bilseydik bile oraya varmadan açlıktan ölürdük!"</p>

  <p class="calibre6">"Hala Liman'a gitmemize gerek var mı?" diye sordu Altınay, Tanis'e bakarak. "Ya orası da burası kadar kötüyse? Yücearayanlar Divanı'nın hala var olup olmadığını nereden anlayacağız?"</p>

  <p class="calibre6">"Soruların cevabını bilmiyorum," dedi tanis içini çekerek. Elleriyle gözlerini ovuşturdu. "Ama bence Qualinesti'ye ulaşmaya çalışmamız gerek."</p>

  <p class="calibre6">Muhabbetten sıkılan Tasslehoff esneyerek arkasına dayandı iyice. Nereye gittikleri umurunda değildi. Büyük bir ilgiyle Han'ı inceleyerek kalkıp mutfağın yanmış olduğu yere bakmak geldi içinden, ama Tanis daha içeri girmeden önce onu, başını belaya sokmaması konusunda uyarmıştı. Kender, diğer müşterileri incelemekle yetindi.</p>

  <p class="calibre6">Han'ın ön tarafında, yolarkadaşları arasındaki muhabbet kızıştıkça onları dikkatle dinleyen kukuletalı ve pelerinli yabancıyı derhal farketti. Tanis sesini yükseltmişti, "Qualinesti," sözü yine gürledi. Yabancı sert bir hareketle elindeki bira kupasını masaya bıraktı. Tas tam Tanis'in dikkatini bu konuya çekecekti ki Tika mutfaktan çıkarak büyük bir beceriyle kendini onların pençeli ellerinden koruyarak yemeklerini önlerine çarptı. Sonra grubun yanına yürüdü.</p>

  <p class="calibre6">"Biraz daha patates alabilir miyim?" diye sordu Caramon.</p>

  <p class="calibre6">"Elbette." Tika ona gülümseyerek mutfağa götürmek için tavayı eline aldı. Caramon, Raistlin'in bakışlarını üzerinde hissetti. Kızararak çatalıyla oynamaya başladı.</p>

  <p class="calibre6">"Qualinest'te..." diye tekrarladı Tanis, kuzeye gitmek isteyen Sturm ile bir nokta üzerinde tartışırken sesi yükseldi.</p>

  <p class="calibre6">Tas köşedeki yabancının ayağa kalkarak onlara doğru yürüdüğünü gördü. "Tanis, dostlarımız var," dedi kender hafifçe.</p>

  <p class="calibre6">Konuşma hemen kesildi. Gözlerini içki kupalarına çeviren yolarkadaşları yabancının yaklaşışını hem duyuyor, hem hissediyordu. Tanis daha önce yabancıyı fark etmemiş olduğu için kendi kendine küfretti.</p>

  <p class="calibre6">Ejderanlar ise yabancıyı farketmişti. Adam yaratıkların masasına varınca ejderanlardan bir tanesi pençeli ayağını uzattı. Yabancı, ejderanın ayağına takılarak yakındaki masalardan birine kafa üstü düştü. Yaratıklar kahkahalarla güldüler. Sonra bir ejderan yabancının yüzünü gördü.</p>

  <p class="calibre6">"Elf!" diye tısladı ejderan, bir elf lordunun badem biçimli gözlerini, sivri kulaklarını ve kaslı narin hatlarını ortaya çıkarmak için kukuletasını sıyırarak.</p>

  <p class="calibre6">"Bırakın geçeyim," dedi elf, ellerini kaldırıp geriliyerek. "Sadece bu yolcularla bir iki lakırdı edecektim."</p>

  <p class="calibre6">"Sen Seçkinamir ile bir iki lakırdı edersin elf," diye hırladı ejderan. Sıçrayıp kalkarak yabancının pelerinini boğazından yakalayan yaratık, elfi içki tezgahına doğru savurdu. Diğer iki ejderan kahkahalarla gülüyordu.</p>

  <p class="calibre6">Elinde tavayla mutfağa dönmekte olan Tika ejderanlara doğru ilerledi. "Kesin şunu!" diye bağırdı ejderanların birinin kolunu yakalayarak. "Onu rahat bırakın. O parasını ödeyen bir müşteri. Aynı sizin gibi."</p>

  <p class="calibre6">"Sen kendi işine bak kız!" Ejderan Tika'yı kenara savurduktan sonra elfi pençesiyle tutup yüzüne iki yumruk attı. Yumruklar kanamaya neden oldu. Ejderan bıraktığında elf sendeleyerek başını sersem sersem salladı.</p>

  <p class="calibre6">"Öldür onu," diye bağırdı kuzeyli insanlardan biri. "Diğerleri gibi onu da acı acı bağırt!"</p>

  <p class="calibre6">"O çekik gözlerini kafasından oyup çıkartacağım, evet aynen öyle yapacağım!" Ejderan kılıcını çekti.</p>

  <p class="calibre6">"Bu iş yeterince uzadı!" Sturm diğerleri peşinde, ileri doğru fırladı; gerçi hepsi de elfi kurtarmanın pek ihtimali olmadığından korkuyordu - elften çok uzaktaydılar. Fakat yardım daha yakından geldi. Büyük bir öfke haykırışıyla Tika Waylan, ağır demir tavayı ejderanın kafasına indirdi.</p>

  <p class="calibre6">Yüksek bir şangırtı sesi duyuldu. Ejderan bir an Tika'ya aptal aptal baktıktan sonra yere kayıp düştü. Elf bıçağını çekti ve diğer iki ejderan Tika'ya doğru sıçrarken öne doğru atladı. Sturm kızın yanına yetişerek ejderanlardan birine kılıcı ile vurdu. Caramon diğerini koca kollarıyla kaldırarak içki tezgahının üzerine fırlattı.</p>

  <p class="calibre6">"Nehiryeli! Kapıdan çıkmalarına izin verme!" diye bağırdı Tanis hobgoblinlerin ayaklandıklarını görerek. Bozkırlı, hobgoblinlerden biri elini tam kapı kulpuna koymuşken onu yakaladı ama başka bir tanesi elinden kurtuldu. Kaçan hobgoblinin muhafızlara seslenişini duyabiliyorlardı.</p>

  <p class="calibre6">Hala tavasını kullanan Tika, tavayı hobgoblinin birisinin kafasına indirdi. Fakat başka bir hobgoblin, Caramon'un saldırdığını görünce pencereden atladı.</p>

  <p class="calibre6">Altınay ayağa kalktı. "Büyünü kullan!" dedi Raistlin'e, büyücünün koluna yapışarak. "Bir şeyler yap!"</p>

  <p class="calibre6">Büyücü kadına soğuk soğuk baktı. "Yarasız," diye fısıldadı. "Gücümü boşa harcamam."</p>

  <p class="calibre6">Altınay büyücüye hiddetle baktı ama o içkisine geri dönmüştü. Dudaklarını ısıran kadın, kıymetli Mishakal Diskleri'nin olduğu torba kolunda Nehiryeli'ne koştu. Caddelerde deliler gibi öten boruları duyabiliyordu.</p>

  <p class="calibre6">"Buradan çıkmamız gerek!" dedi Tanis ama tam o anda insan dövüşçülerden biri kolunu Tanis'in boynuna dolayarak onu yere devirdi. Canhıraş bir çığlık atan Tasslehoff içki tezgahına atlayarak yarımelfe saldıran adama kupalar fırlatmaya başladı; bu arada Tanis'i kıl payı sıyırıyordu.</p>

  <p class="calibre6">Flint kargaşanın ortasında durmuş yabancı elfe bakıyordu. "Seni tanıyorum!" diye bağırdı aniden. "Tanis bu..."</p>

  <p class="calibre6">Cücenin kafasına bir kupa isabet ederek onu yere serdi.</p>

  <p class="calibre6">"Ay," dedi Tas.</p>

  <p class="calibre6">Kuzeyliyi boğazlayan Tanis, adamı bir masanın altında baygın bırakarak Tas'ı içki tezgahı üzerinden alıp yere indirdikten sonra homurdanıp doğrulmaya çalışan Flint'in yanında diz çöktü.</p>

  <p class="calibre6">"Tanis, o elf..." diye kırpıştırdı gözlerini Flint sarhoş gibi, sonra sordu, "Ne çarptı bana?"</p>

  <p class="calibre6">"Masanın altındaki o koca herif!" dedi Tas eliyle işaret ederek.</p>

  <p class="calibre6">Tanis ayağa kalkarak Flint'in sözünü ettiği elfe baktı. "Gilthanas?"</p>

  <p class="calibre6">Elf ona baktı. "Tanthalas," dedi soğuk bir edayla. "Seni hiç tanıyamazdım. O sakal..."</p>

  <p class="calibre6">Borular bir kez daha öttü, bu kez daha yakından.</p>

  <p class="calibre6">"Ulu Reorx!" diye homurdandı cüce sendeleyerek ayağa kalkarken. Buradan çıkmamız gerek! Haydi! Arkaya!" "Artık arka marka yok!" diye bağırdı deliler gibi Tika, hâlâ elindeki tavayı sıkı sıkı tutuordu.</p>

  <p class="calibre6">"Yok ya," dedi kapıdaki ses. "Arka kapı yok. Tutuklumsunuz."</p>

  <p class="calibre6">Odayı bir meşale alevi pırıl pırıl aydınlattı. Yolarkadaşları gözlerini siper ettiler, kapıdaki tıknaz bir suretin ardındaki hobgoblinlerin şekillerini seçebildiler. Yolarkadaşları dışarıdaki şaplak ayak seslerini duyabiliyorlardı; derken belki yüz kadar goblin pencerelerden, kapıdan bakmaya başladı. Meyhanenin içinde hâlâ hayatta kalmış olan hobgoblinler kendilerini toparlayarak silahlarına davrandılar ve yolarkadaşlarına açgözlülükle baktılar.</p>

  <p class="calibre6">"Sturm, bir aptallık yapma!" diye bağırdı Tanis, etraflarında yavaşça kıpır kıpır kaynayan bir halka oluşturmaya başlayan goblinlere saldırmaya hazırlanan şövalyeyi yakalayarak. "Teslim oluyoruz," diye seslendi yarımelf.</p>

  <p class="calibre6">Sturm, yarımelfe hiddetle baktı ve bir an için Tanis onun bu söze uymayacağını düşündü.</p>

  <p class="calibre6">"Lütfen Sturm," dedi Tanis yavaşça. "Bana güven. Ölmek için uygun bir zaman değil."</p>

  <p class="calibre6">Sturm tereddütle hanın içine doluşan goblinlere baktı. Onun kılıcından ve hünerinden sakınan goblinler uzak duruyorlardı, ama en ufak hareketinde saldıracaklarını biliyordu. "Ölmek için uyun bir zaman değil." Ne tuhaf sözlerdi bunlar. Neden böyle demişti Tanis? İnsanın <span class="calibre8">"ölmek için uygun bir zamanı</span>" olabilir miydi? Eğer öyle bir şey var idiyse, o zaman bu zaman değildi -tabi engelleyebildiği sürece. Bir Han'da ölmenin, pis kokulu, şaplak ayaklı goblin ayakları altında ezilmenin bir şerefi yoktu.</p>

  <p class="calibre6">Şövalyenin silahını bıraktığını gören etrafı yüz kadar sadık askerle çevrelenmiş kapıdaki suret içeri girmenin emniyetli olduğu kararına vardı. Yolarkadaşları Seçkinamir Toede'nin gri, benekli derisini ve kırmızı şaşı domuz gözlerini gördü.</p>

  <p class="calibre6">Tasslehoff yutkunarak aceleyle Tanis'in yanına seyirtti. "Bizi tanımasına imkan yok," diye fısıldadı Tas. "Asayı sormak için bizi durdurduklarında alacakaranlıktı."</p>

  <p class="calibre6">Belli ki Toede onları tanımamıştı. Bir hafta içinde çok şey olmuştu ve Seçkinamir'in daha şimdiden tıka basa dolu olan aklında birikmiş bir sürü önemli şey vardı. Kırmızı gözleri, Sturm'ün pelerini altındaki şövalyelik amblemine odaklandı. "Solamniya'dan sürülmüş biraz daha pislik," dedi Toede.</p>

  <p class="calibre6">"Evet" diye yalan söyledi Tanis çabucak. Toede'nin Xak Tsaroth'un yok oluşunu bilip bilmediğinden kuşkuluydu. Bu Seçkinamir'in Mishakal Diskleri hakkında bir şeyler bilebileceği pek muhtemel değildi. Fakat Hükümdar Verminaard diskleri biliyordu ve kısa bir süre içinde ejderhanın ölümünden de haberdar olurdu. Bir lağım cücesi bile bunları birbiriyle bağdaştırabilirdi. Kimse<span class="calibre21">nin</span> onların doğudan geldiğini bilmemesi gerekiyordu. "Kaç gündür kuzeyden buraya geliyoruz. Sorun çıkarmak istemiyorduk. Bu ejderanlar başlattı her şeyi..."</p>

  <p class="calibre6">"Tabii, tabii," dedi Toede sabırsızca. "Bunu daha önce de duymuştum." Şaşı gözleri aniden kısıldı. "Hey sen!" diye bağırdı Raistlin'i işaret ederek. "Oraya gizlenmiş ne halt ediyorsun? Getirin onu çocuklar!" Seçkinamir, Raistlin'e sakınarak bakarak kapıdan geriye tedirginlikle bir adım attı. Birkaç goblin narin genç adama ulaşabilmek için sıraları ve masaları devirerek arka tarafa saldırdı. Caramon içinden homurdanmaya başladı. Tanis, savaşçıya göz kaş işareti yaparak sakin durması için onu uyardı.</p>

  <p class="calibre6">"Ayağa!" diye hırladı goblinlerden biri Raistlin'i bir mızrak ile dürterek.</p>

  <p class="calibre6">Raistlin yavaşça kalkarak dikkatle torbalarını toparladı. Asasına uzandığında goblin büyücünün ince omuzunu tuttu.</p>

  <p class="calibre6">"Bana dokunma!" diye tısladı Raistlin geriye çekilerek. "Ben bir büyücüyüm!"</p>

  <p class="calibre6">Goblin tereddüt ederek arkasına, Toede'ye baktı.</p>

  <p class="calibre6">"Getir onu!" diye bağırdı Seçkinamir, iri bir goblinin arkasına geçerek. "Diğerleriyle birlikte onu da buraya getir. Eğer kırmızılar giyen her adam büyücü olsaydı, bu ülke tavşan içinde kalırdı! Eğer paşa paşa gelmezse, sopayla getirin!"</p>

  <p class="calibre6">"Her halükârda onu sopalasam fena olmayacak," diye gakladı goblin. Yaratık mızrağının ucunu büyücünün boğazına doğru tutup kahkahayla lıkırdadı.</p>

  <p class="calibre6">Tanis yine Caramon'u tutmak zorunda kalmıştı. "Kardeşin kendi başının çaresine bakabilir," diye fısıldadı çabucak.</p>

  <p class="calibre6">Raistlin ellerini kaldırdı, parmakları açıktı, sanki teslim olmak istiyormuş gibi. Aniden söcükleri söyledi, <span class="calibre8">"Kalith karan, tobanis-kar!"</span> ve parmaklarını gobline doğru uzattı. Büyücünün parmak uçlarından saf beyaz ışıktan minik, pırıl pırıl okçuklar fırlayıp havadan ilerleyerek goblinin göğsüne saplandılar. Yaratık tiz bir çığlıkla yere düşerek yerde kıvrandı kaldı.</p>

  <p class="calibre6">Yanan et ve saç kokusu odayı doldururken diğer goblinler hiddetle uluyarak ileri atıldı.</p>

  <p class="calibre6">"Öldürmeyin onu ahmaklar!" diye haykırdı Toede. Seçkinamir kapıdan iyice uzaklaşmış, iri goblini kendine kalkan olarak kullanıyordu. "Hükümdar Verminaard büyü kullanıcıları için büyük ödüller veriyor. Ama" -Toede'nin aklına bir şey gelmişti- "Hükümdar canlı kenderler için pek bir şey vermiyor, bir tek dillerini istiyor! Bir daha aynı şeyi yaparsan büyücü, kender ölür!"</p>

  <p class="calibre6">"Kenderden bana ne?" diye terslendi Raistlin.</p>

  <p class="calibre6">Odada kalpleri donduran uzun bir sessizlik oldu. Tanis, döktüğü soğuk terden ürperdiğini hissetti. Raistlin kendi başının çaresine bakabilirdi ya, doğru! Lanet olasıca büyücü!</p>

  <p class="calibre6">Belli ki bu Seçkinamir'in de beklediği cevap değildi; ne yapacağını şaşırdı - özellikle de bu koca savaşçıların silahları elindeyken. Neredeyse yalvarırcasına Raistlin'e baktı. Büyücü omuzlarını silkiyordu.</p>

  <p class="calibre6">"Paşa paşa gelirim," diye fısıldadı Raistlin, altın gözleri parlayarak. "Sadece bana dokunmayın."</p>

  <p class="calibre6">"Tabii, tabii dokunmayızi," diye mırıldandı Toede. "Getirin onu."</p>

  <p class="calibre6">Seçkinamir'in olduğu tarafa huzursuzca bakan goblinler büyücünün kardeşinin yanında durmasına izin verdiler.</p>

  <p class="calibre6">"Hepsi bu kadar mı?" diye sordu Toede sabırsızlıkla. "O halde silahlarını ve torbalarını alın."</p>

  <p class="calibre6">Daha fazla sorun çıkmasını istemeyen Tanis, oku ile sadağını omuzundan çıkartarak Han'ın isten kararmış zeminine koydu. Tasslehoff aceleyle hoopakını yere bıraktı; cüce -homurdanarak- bunlara savaş baltasını kattı. Diğerleri Tanis'i izlediler, ellerini göğsünde kavuşturmuş duran Sturm hariç ve...</p>

  <p class="calibre6">"Lütfen bırakın torbam yanımda kalsın," dedi Altınay. "İçinde hiç silah yok, hiç kıymetli bir şey yok. Yemin ederim!"</p>

  <p class="calibre6">Yolarkadaşları kadına bakmak için döndüler - her biri kadının taşıdığı kıymetli diskleri düşünüyordu. Gergin bir sessizlik oldu. Nehiryeli, Altınay'ın önüne bir adım attı. Yayını bırakmıştı ama şövalye gibi oda hâlâ kılıcını taşıyordu.</p>

  <p class="calibre6">Aniden Raistlin araya girdi. Büyücü asasını, büyü için gerekli bileşenlerin bulunduğu keselerini ve büyü kitaplarının içinde durduğu değerli torbasını bıraktı. Bunlar için endişelenmesine gerek yoktu - kitaplar üzerinde koruma büyüleri vardı; sahibi dışında bunları okumaya cüret eden herkes delirirdi; ve Magius'un Asası da kendi başının çaresine bakmaya muktedirdi. Raistlin ellerini Altınay'a doğru uzattı. "Onlara torbayı ver, " dedi kibarca. Yoksa bizi öldürürler."</p>

  <p class="calibre6">"Onu dinle şekerim," diye seslendi Toede aceleyle. "O akıllı bir adam."</p>

  <p class="calibre6">"O bir hain!" diye bağırdı Altınay, torbasına yapışarak.</p>

  <p class="calibre6">"Onlara torbayı ver," diye tekrarladı Raistlin hipnotize eder gibi.</p>

  <p class="calibre6">Altınay iradesinin zayıfladığını, garip bir gücün içine girdiğini hissetti. "Hayır!" Boğulur gibi oldu. "Bu bizim tek umudumuz... "</p>

  <p class="calibre6">"Her şey yolunda olacak," diye fısıldadı Raistlin, kadının berrak mavi gözlerine ısrarla bakarak. "Asayı hatırlıyor musun? Ona dokunduğumda olanları?"</p>

  <p class="calibre6">Altınay gözlerini kırpıştırdı. "Evet," diye mırıldandı. "Seni çarpmıştı... "</p>

  <p class="calibre6">"Yavaş," diye uyardı onu Raistlin çabucak. "Onlara torbayı ver. Sıkılma. Her şey yoluna girecek. Tanrılar kendilerine ait olanları korur."</p>

  <p class="calibre6">Altınay büyücüye bakakaldı, sonra gönülsüzce başıyla onayladı. Raistlin torbayı ondan almak için ince ellerini uzattı. Seçkinamir torbaya hırsla bakıyor, içindekileri merak ediyordu. Bunu öğrenecekti ama bütün bu goblinlerin önünde değil.</p>

  <p class="calibre6">Sonunda emire uymayan tek bir kişi kalmıştı. Sturm kıpırdamadan duruyor, yüzü solmuş, gözleri alev alev yanıyordu. Babasının kadim çift ağızlı kılıcını sıkı sıkı tutuyordu. Aniden Sturm döndü, Raistlin'in ateş gibi yanan parmaklarını kolunda hissedince şok olmuştu.</p>

  <p class="calibre6">"Onun güvenliğini garanti ediyorum," diye fısıldadı büyücü.</p>

  <p class="calibre6">"Nasıl?" diye sordu şövalye, Raistlin'in temasından zehirli bir yılandan sakınır gibi sakınarak."</p>

  <p class="calibre6">"Yöntemlerimi sana anlatacak değilim," diye tısladı Raistlin. "Bana ister güvenirsin istersen güvenmezsin, seçim senin."</p>

  <p class="calibre6">Sturm tereddüt etti.</p>

  <p class="calibre6">"Bu saçmalık!" diye viyakladı Toede. "Şövalyeyi öldürün! Eğer biraz daha sorun çıkarırlarsa hepsini öldürün. Uykumdan kalıyorum!"</p>

  <p class="calibre6">"Pekala!" dedi Sturm boğuk bir sesle. İlerleyerek kılıcını bir merasimdeymiş edasıyla silah yığınının üzerine bıraktı. Yalıçapkını ve gül ile süslenmiş gümüşten kadim kabzası ışıkta pırıldıyordu."</p>

  <p class="calibre6">"Ah, gerçekten de çok güzel bir silah," dedi Toede. Aniden kendini yanından bir Solamniya şövalye kılıcı sallanırken Hükümdar Verminaard'la birlikte kalabalıkların önünde yürürken hayal etti. "Belki de onu bizzat muhafaza altına alsam fena olmaz. Getirin onu... "</p>

  <p class="calibre6">Daha sözünü bitiremeden Raistlin aceleyle öne bir adım atarak silah yığınının yanında diz çöktü. Büyücünün elinden parlak bir şimşek çaktı. Raistlin gözlerini kapatarak garip sözler mırıldanmaya başladı, ellerini silahlar ve torbaların üzerinde tutuyordu.</p>

  <p class="calibre6">"Durdurun onu!" diye bağırdı Toede. Ama kimse cesaret edemedi.</p>

  <p class="calibre6">Sonunda Raistlin konuşmayı kesti, başı öne doğru düştü. Kardeşi ona yardım etmek için koştu.</p>

  <p class="calibre6">Raistlin ayağa kalktı. "Şunu bilin!" dedi büyücü, altın gözleri odanın etrafında dolanıyordu. "Eşyalarımızın üzerine bir büyü yaptım. Buna dokunan her kim olursa olsun o, Cehennemden çıkıp gelecek ve damarlarınızdaki kanı sizi kupkuru bir kabuk gibi bırakıncaya kadar emecek olan ulu solucan Tırtılius tarafından yavaş yavaş yutulacaktır."</p>

  <p class="calibre6">"Ulu solucan Tırtılius!" diye nefesi kesildi Tasslehoffun, gözleri parıldayarak. "Bu harika bir şey. Hiç duymamıştım..."</p>

  <p class="calibre6">Tanis elini kenderin ağzına kapattı.</p>

  <p class="calibre6">Goblinler hemen yeşil bir aura ile parlamaya başlayan silah yığınından uzaklaşmaya başladı.</p>

  <p class="calibre6">"Biri o silahları alsın!" diye emretti Toede hiddetle.</p>

  <p class="calibre6">"Kendin al," diye mırıldandı bir goblin.</p>

  <p class="calibre6">Kimse kıpırdamadı. Toede ne yapacağını bilemez haldeydi. Pek öyle hayal gücü olmamasına rağmen, ulu solucan Tırtılius hayalinde canlanıverdi. "Peki,"diye mırıldandı, "tutukluları götürün! Onları kafeslere tıkın. Ve o silahları da getirin yoksa, adı bilmem ne olan solucan kanınızı emeydi diye yalvarıyor olacaksınız!" Toede hiddetle uzaklaştı.</p>

  <p class="calibre6">Goblinler tutsaklarını kılıçlarıyla sırtlarından dürte dürte kapıya doğru itmeye başladı. Öte yandan hiçbiri Raistlin'i ellemiyordu.</p>

  <p class="calibre6">"Bu harika bir büyü Raist," dedi Caramon alçak sesle. "Ne kadar etkilidir. Acaba süresi..."</p>

  <p class="calibre6">"En az senin zekan kadar etkilidir!" diye fısıldadı Raistlin ve sağ elini uzattı. Şimşektozunun her şeyi ortaya çıkartan kara izlerini gören Caramon, aniden anlayarak ciddiyetle gülümsedi.</p>

  <p class="calibre6">Han'dan en son çıkan Tanis olmuştu. Son kez etrafa bir baktı. Tavandan tek bir lamba sallanıyordu. Masalar ters dönmüş, sandalyeler kırılmıştı. Tavanın kirişleri yangınlardan kararmış, bazı yerlerde tamamen yanmıştı. Pencereler yağlı karayla sıvanmıştı.</p>

  <p class="calibre6">"Bunu görmektense ölmeyi tercih ederdim."</p>

  <p class="calibre6">Çıkarken duyduğu son şey, kimin büyülü silahları götüreceği konusunda ateşli ateşli tartışan iki hobgoblin komutanı olmuştu.</p>

  <div class="calibre1">
    <div class="calibre1">
      <br class="calibre1" />
    </div>
  </div>
</body>
</html>
