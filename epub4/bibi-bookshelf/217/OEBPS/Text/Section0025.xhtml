<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="calibre1">
      <br class="calibre1" />
    </div>
  </div>

  <h2 class="calibre17" title="- 22 - Bupu'nun armağanı. Uğursuz manzara."><span class="calibre19">- 22 -</span></h2>

  <h2 class="calibre17"><a class="calibre20" id="bookmark2"></a><span class="calibre19">Bupu'nun armağanı.</span></h2>

  <h2 class="calibre17"><span class="calibre19">Uğursuz manzara.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">Tam Nehiryeli'ni asansörden indirmişlerdi ki Atalar Sarayı şiddetli bir sarsıntıyla sallandı. Nehiryeli'ni de yanlarında sürükleyen yolarkadaşları zemin çatlarken geriye doğru yuvarlandılar. Zemin, yanısıra koca çark ile demir kazanı da aşağıdaki sise doğru sürükleyip titreyerek çöktü.</p>

  <p class="calibre6">"Bütün burası çöküyor!" diye bağırdı Caramon korkuyla, kardeşini kollarında tutarak.</p>

  <p class="calibre6">"Koşun! Mishakal mabedine koşun." Tanis acıdan zor nefes alıyordu.</p>

  <p class="calibre6">"Yine tanrılara güveneceğiz ha?" dedi Flint. Tanis cevap veremedi.</p>

  <p class="calibre6">Sturm, Nehiryeli'nin koluna girerek onu kaldırmaya başladı ama Bozkırlı başını sallayarak onu ittirdi. "Yaralarım ciddi değil. Başa çıkabilirim. Beni bırak." Parçalanmış zeminde çökmüş bir halde duruyordu. Tanis sorgularcasına Sturm'e baktı. Şövalye omuzlarını silkti. Solamniya Şövalyeleri intiharı soylu ve gurur verici bir olay olarak görürlerdi. Elfler için ise bu dinsizlikti.</p>

  <p class="calibre6">Yarımelf, adamın hayret içinde kalan yüzü kendisine bakmak zorunda kalıncaya kadar Bozkırlı'nın uzun kara saçından tutarak geriye çekti. "Tamam öyleyse. Yat buraya ve geber!" dedi Tanis sıktığı dişleri arasından. "Reisini utandır! Onun en azından dövüşecek kadar cesareti vardı!"</p>

  <p class="calibre6">Nehiryeli'nin gözleri buğulandı. Tanis'in bileğini yakalayarak yarımelfi öyle bir savurdu ki Tanis duvara doğru tökezlenip acıyla inledi. Bozkırlı, Tanis'e nefretle bakarak ayağa kalktı. Sonra dönüp sallanan koridor boyunca, boynu eğik yürüdü.</p>

  <p class="calibre6">Sturm acıyla sersemlemiş olan Tanis'in ayağa kalkmasına yardımcı oldu. Ellerinden geldiğince hızla diğerlerini izlediler. Zemin çılgınca yana yatmaya başlamıştı. Sturm kaydığında bir duvara çarptılar. Bir lahit hole doğru kaymış ve tüyler ürpertici muhteviyatı etrafa yayılmıştı. Tanis'in ayakları arasından bir kafatası yuvarlanıp geçerek yarımelfin ödünü koparmış ve dizleri üzerine düşmesine neden olmuştu. Ağrıdan bayılacak diye korkmaya başlamıştı.</p>

  <p class="calibre6">"Git," demeye çalıştı Sturm'e fakat konuşamadı. Şövalye onu kaldırdı ve birlikte tökezlene tökezlene toz duman dolu koridordan ilerlediler. Ölüler Yolu denen merdivenlerin dibinde Tasslehoffu bekler buldular.</p>

  <p class="calibre6">"Diğerleri?" dedi Sturm nefes nefese, tozdan öksürerek.</p>

  <p class="calibre6">"Onlar tapınağa çıktılar bile," dedi Tasslehoff. "Caramon sizi burada beklememi söyledi. Flint tapınağın güvenli olduğunu söylüyor; cücelerin taş işçilikleri, bilirsiniz ya. Raistlin de kendine geldi. O da orasının emniyetli olduğunu söylüyor. Tanrıçanın avucunun içindemiymiş ne. Nehiryeli de orada. Bana hiddetle baktı. Beni öldürecek sandım! Ama merdivenleri çıktı..."</p>

  <p class="calibre6">"Tamam!" dedi Tanis bu çocukça gevezeliği durdurmak için. "Yeter! Beni yere indir Sturm. Biraz dinlenmem lâzım, yoksa bayılacağım. Tas'ı al, sizinle yukarıda buluşuruz. Devam edin, lanet olasıcalar!"</p>

  <p class="calibre6">Sturm, Tasslehoffu yakasından tutarak yukarı sürükledi. Tanis oturduğu yerde sırtını dayadı. Teri bedeninin ürpermesine neden oluyordu; her nefesi bir azaptı. Aniden Atalar Sarayı'nın zemininin kalan kısmı da büyük bir gürültüyle çöktü. Mishakal Tapınağı titreyip sarsıldı. Tanis tökezlenerek ayağa kalktı, sonra bir an için durdu. Arkasında belli belirsiz akan suyun gümbürtüsünü duyabiliyordu. Yenideniz Xak Tsaroth'a sahip çıkmıştı. Ölmüş olan şehir artık gömülmüştü.</p>

  <p class="calibre6">Tanis yavaş yavaş merdivenlerden çıkarak yukarıdaki yuvarlak odada belirdi. Tırmanış bir kâbus, her adım bir mucize olmuştu. Oda kutsal bir huzur içindeydi; daha önce gelmiş ve oraya yığılıp kalmış arkadaşlarının nefes sesinden başka ses yoktu. O da daha ileri gidemeyecekti.</p>

  <p class="calibre6">Yarımelf diğerlerinin iyi olup olmadıklarını anlamak için etrafına bakındı. Sturm disklerin olduğu torbayı yere bırakmış ve bir duvara yaslanmıştı. Raistlin gözleri kapalı, çabuk çabuk, kısa kısa nefes alarak bir sıraya uzanmıştı. Elbette ki Caramon yanında oturuyordu; yüzü endişeyle kararmıştı. Tasslehoff kaidenin dibine oturmuş yukarı bakıyordu. Flint homurdanamayacak kadar yorgun bir halde kapılara dayanmıştı.</p>

  <p class="calibre6">"Nehiryeli nerede?" diye sordu Tanis. Caramon ile Sturm'ün birbirlerine baktıktan sonra bakışlarını yere indirdiklerini gördü. Tanis sendeleyerek ayağa kalktı, hiddeti acısına ağır basmıştı. Sturm ayağa kalkarak yolunu kedti.</p>

  <p class="calibre6">"Bu onun seçimi Tanis. Bu, benim halkımın olduğu gibi onun halkının da bir adeti."</p>

  <p class="calibre6">Tanis şövalyeyi yana iterek çift kapıya doğru ilerlemeye başladı. Flint kıpırdamadı.</p>

  <p class="calibre6">"Yolumdan çekil" dedi yarımelf sesi titreyerek. Flint başını kaldırıp baktı; yüzyılın hüzün ve acısının izleri cücenin sert ifadesini yumuşatıyordu. Tanis, Flint'in gözlerinde mutsuz yarıminsan, yarımelf bir oğlanı bir cüceyle garip ve uzun bir arkadaşlığa çeken o yılların bilgeliğini gördü.</p>

  <p class="calibre6">"Otur oğlum," dedi Flint tatlı bir sesle, sanki o da arkadaşlıklarının başlangıcını hatırlamış gibi." Eğer elf kafan bunu almayacaksa bırak insan yüreğin anlasın bu defa."</p>

  <p class="calibre6">Tanis gözlerini yumdu, gözyaşları gözkapaklarını acıtıyordu. Sonra tapınağın içinden büyük bir çığlık işitti... Nehiryeli. Tanis cüceyi yana çekti ve koca altın kapıları iterek açtı. Acısını hiçe sayarak koca adımlarla hızlı hızlı ilerleyerek ikinci kapıyı da açtı ve Mishakal'ın salonuna girdi. Bir kez daha üzerinde büyük bir huzur sükunet hissetti ama şimdi bu hisler olanlardan dolayı hissettiği hiddeti arttırmıştı.</p>

  <p class="calibre6">"Size inanamıyorum!" diye bağırdı Tanis. "Ne biçim tanrılarsınız siz ki, bir insanın kurban edilmesini istiyorsunuz? İnsanlara Afet'i yaşatanlar da sizlerdiniz. Tamam... demek ki güçlüsünüz! Artık bizi rahat bırakın! Size ihityacımız yok!" Yarımelf ağlamaya başladı. Gözyaşları arasından Nehiryeli'nin elinde kılıcıyla heykelin önünde diz çökmüş olduğunu gördü. Tanis, onun kendi kendini yok etmesini engelleyebilmek için tökezleyerek ilerledi. Heykelin kaidesini dolanan Tanis donakaldı. Bir dakika kadar gözlerine inanmakta zorlandı; belki de hüzün ve acı aklına bir oyun oynuyordu. Gözlerini heykelin güzel, sakin yüzüne çevirerek tutuklaşmış, karışmış hislerini sakinleştirmeye çalıştı. Sonra bir kez daha baktı.</p>

  <p class="calibre6">Altınay yatıyordu orada, göğsü sakin atan kalbinin ritmiyle inip kalkarak uykuya dalmıştı. Gümüşsü altın saçı çözülmüş, odayı dolduran bahar kokulu meltemle yüzünde uçuşuyordu. Asa bir kez daha heykelle bütünleşmişti ama Tanis, Altınay'ın bir zamanlar heykelde bulunan kolyeyi taşımakta olduğunu farketti.</p>

  <p class="calibre6">"Artık gerçek bir ermişim," Altınay yavaşça. "Mishakal'ın havarisiyim; gerçi daha öğrenecek çok şeyim var, ama inancımın gücüne sahibim. Her şeyden öte artık bir şifacıyım. Artık şifa armağanını yeniden yere indirdim."</p>

  <p class="calibre6">Elini tutan Altınay, Mishakal'ın bir duasını mırıldanarak Tanis'in alnına dokundu. Yarımelf bedeninde huzur ve gücün dolandığını, ruhunun temizlendiğini, yaralarının iyileştiğini hissetti.</p>

  <p class="calibre6">"Artık bir ermişimiz var," dedi Flint, "bu oldukça işimize yarayacak. Fakat duyduğumuz kadarıyla şu Hükümdar Verminaard da bir ermişmiş ve güçlüymüş de. Kadim zamanın tanrılarını bulmuş olabiliriz ama kadim zamanın kötü tanrılarını daha önce bulduk. Bu disklerin ejderha orduları önünde ne işe yarayacağını bilemiyorum."</p>

  <p class="calibre6">"Haklısın," dedi Altınay yavaşça. "Ben bir savaşçı değilim. Ben bir şifacıyım. Dünyamız insanlarını bir araya getirip kötüyle savaşarak dengeyi yeniden kurmalarını sağlayacak bir gücüm yok. Benim görevim bu işi yapacak güce ve irfana sahip olan kişiyi bulmak. O zaman Mishakal Diskleri'ni o kişiye vereceğim"</p>

  <p class="calibre6">Yolarkadaşları uzun süre sessiz kaldılar. Sonra...</p>

  <p class="calibre6">"Buradan ayrılmalıyız Tanis," diye tısladı Raistlin, Tapınak'ın gölgeleri içinde durduğu yerden, kapıdan avluya bakarak. "Dinle."</p>

  <p class="calibre6">Borazanlar. Bir çok, bir çok borazan sesinin kuzey rüzgarıyla geldiğini duyabiliyorlardı.</p>

  <p class="calibre6">"Ordular," dedi Tanis yavaşça. "Savaş başladı."</p>

  <p class="calibre6">Xak Tsaroth'tan kaçan yolarkadaşları, alacakaranlığa daldılar. Batıya, dağlara doğru yol aldılar. Hava erken çöken bir kışın soğuğuyla ısırıyordu. Kanlarını donduran rüzgarlarla savrulan ölü yapraklar yüzlerine gözlerine çarpıyordu. Erzak tedarik etmek ve bir lider bulmak için nereye gideceklerine karar vermeden önce ellerinden geldiğince bilgi toplayabilmek amacıyla Solace'a gitmeye karar verdiler. Tanis bu konuda çıkacak tartışmaları görebiliyordu. Daha şimdiden Sturm, Solamniya'dan söz etmeye başlamıştı bile. Tanis kendisi Mishakal'ın Diskleri'nin en çok elf diyarında emniyette olduğunu düşünürken Altınay, Liman'dan söz etti.</p>

  <p class="calibre6">Belirsiz planlar hakkında tartışa tartışa gece yarısını buldular. Hiçbir ejderana rastlamamışlar ve Xak Tsaroth'tan kaçanların Ejderha Yüceefendisi Hükümdar Verminaard'ın ordularına katılmak için kuzeye gittiklerini t<span class="calibre21">ahm</span>in etmişlerdi. Gümüş ay yükseldi, sonra da kırmızı olanı. Yolarkadaşları yükseklere tırmandı, borazan sesleri onlara yorgunluklarını unutturuyordu. Dağın zirvesinde kamp kurdular. Bir ateş yakmaya cesaret edemeden zevksiz bir yemek yediler; nöbet saatlerini kararlaştırıp uyudular.</p>

  <p class="calibre6">Raistlin şafaktan önceki soğuk, gri saatte uyandı. Bir şey duymuştu. Rüya mı görüyordu? Hayır, işte yine vardı... ağlayan birinin sesi. Altınay, diye düşündü büyücü sinirlenerek ve yeniden yatmaya yeltendi. Sonra bir ümitsizlik yumağı haline gelmiş, battaniyesi içinde hüngür hüngür ağlayan Bupu'yu gördü.</p>

  <p class="calibre6">Raistlin etrafına bakındı. Kampın öte tarafında nöbet tutan Flint hariç, hepsi uyuyordu. Belli ki cüce bir şey duymamıştı. Raistlin'in tarafına bakmıyordu. Büyücü ayağa kalkarak sessizce ilerledi. Lağım cücesinin yanına diz çökerek elini omuzuna koydu.</p>

  <p class="calibre6">"Ne var miniğim?"</p>

  <p class="calibre6">Bupu ona bakmak için yerde yuvarlanıp döndü. Gözleri kızarmış, burnu şişmişti. Kirli yüzünden yaşlar süzülüyordu. Burnunu çekerek eliyle sildi. "Seni bırakmak istemiyorum. Senle gitmek istiyorum," dedi bölük pörçük, "ama -of- halkımı özleyeceğim!" Hıçkırıklara boğularak yüzünü ellerine gömdü.</p>

  <p class="calibre6">Raistlin'in yüzünde sonsuz bir şefkat belirdi, dünyasında bir daha kimsenin göremeyeceği bir ifade. Uzanarak Bupu'nun kara saçını okşadı, zayıf ve sefil olmanın, kepaze edilmenin, acınmanın ne demek olduğunu bilerek.</p>

  <p class="calibre6">"Bupu" dedi, "bana gerçek ve iyi bir dost oldun. Hem benim, benim sevdiğim insanların hayatlarını kurtardın. Şimdi benim için son bir şey yapacaksın miniğim. Geri git. Bu uzun yolculuğum bir son bulmadan karanlık ve tehlikeli yollardan geçmem gerekecek. Benimle gelmeni senden isteyemem."</p>

  <p class="calibre6">Bupu gözleri parıldayarak yüzünü kaldırdı. Sonra yüzüne bir gölge düştü. "Ama ben olmazsam mutsuz olacaksın."</p>

  <p class="calibre6">"Hayır," dedi Raistlin gülümseyerek, "ben senin sağ salim halkının yanına vardığını bilmekle mutlu olacağım."</p>

  <p class="calibre6">"Eminsin mi?" diye sordu Bupu endişeyle.</p>

  <p class="calibre6">"Eminim," diye cevap verdi Raistlin.</p>

  <p class="calibre6">"O zaman ben giderim." Bupu ayağa kalktı. "Ama önce, sen bir armağan al." Torbasını karıştırmaya başladı.</p>

  <p class="calibre6">"Yo miniğim," diye başladı Raistlin, ölü kertenkeleyi hatırlayarak, "buna gerek yok..." Bupu'nun torbadan çıkarttığını görünce sözleri boğazında düğümlendi... bir kitap! Kitabın gece mavisi deriden cildi üzerindeki gümüş rünleri aydınlatan serin sabah ışığını görünce hayretle bakakaldı.</p>

  <p class="calibre6">Raistlin titreyen elini uzattı. "Fistandantilus'un büyü kitabı!" dedi nefesi kesilerek.</p>

  <p class="calibre6">"Sevdin?" dedi Bupu mahçup mahçup.</p>

  <p class="calibre6">"Evet miniğim!" Raistlin bu kıymetli nesneyi ellerine alıp kabını okşayarak sarıldı. "Nerede..."</p>

  <p class="calibre6">"Ejderhadan aldım..." dedi bupu, "mavi ışık yandığında. Sevdin diye memnun oldum. Şimdi ben git. Muhteşem Yücebulp Phudge'ı bul." Torbasını omuzuna attı. Sonra durdu ve döndü. "O öksürük... kertenkele tedavisi istemediğine emin misin?"</p>

  <p class="calibre6">"Evet, teşekkür ederim miniğim," dedi Raistlin doğrularak.</p>

  <p class="calibre6">Bupu ona hüzünle baktı, sonra -büyük bir cesaretle- eline sarılarak çabucak öpüverdi. Başı önünde, acı acı hıçkırarak döndü.</p>

  <p class="calibre6">Raistlin ileri doğru bir adım attı. Elini Bupu'nun başına koydu. Eğer gücüm olsaydı, Ulu, dedi kendi kendine, daha bana bahşedilmemiş olan gücüm olsaydı, bu ufaklığın bütün hayatı boyunca emniyet ve mutluluk içinde olmasını dilerdim.</p>

  <p class="calibre6">"Hoşçakal Bupu," dedi yavaşça.</p>

  <p class="calibre6">Bupu ona kocaman, hayran gözlerle baktıktan sonra döndü ve şapırdak botlarının elverdiğince hızla koşmaya başladı.</p>

  <p class="calibre6">"Neydi onlar öyle?" dedi Flint, kampın diğer tarafından ayaklarını yere vura vura gelerek. "Hıı," diye ekledi, koşan Bupu'yu görünce. "Demek ki o evcilleştirdiğin lağım cücesinden kurtuldun ha."</p>

  <p class="calibre6">Raistlin cevap vermedi; sadece Flint'in titreyip aceleyle geri gitmesine neden olan kötü bir bakış fırlattı.</p>

  <p class="calibre6">Büyücü büyü kitabını hayranlıkla tuttu. Açıp içindeki hazineleri açığa çıkartmak için can atıyordu, ama yeni bir büyüyü değil uygulamak, okuyabilmek için bile önünde çalışması gereken uzun haftalar olduğunu biliyordu. Ve büyülerle birlikte daha da güçlenecekti! Aşırı bir sevinçle iç geçirip kitaba sıkı sıkı sarıldı. Sonra aceleyle kendi büyü kitabının olduğu torbasına koydu kitabı. Diğerleri yakında uyanacaklardı - bırak kitabı nasıl bulduğunu merak edip dursunlardı.</p>

  <p class="calibre6">Raistlin batıya, göğü yeni doğan güneşle aydınlanmaya başlayan ana yurduna bakarak ayağa kalktı. Aniden gerildi. Torbasını yere bıraktı ve kampın içinde koşarak yarımelfin yanında diz çöktü.</p>

  <p class="calibre6">"Tanis!" diye tısladı Raistlin. "Uyan!"</p>

  <p class="calibre6">Tanis uyanarak hançerine davrandı. "Ne..."</p>

  <p class="calibre6">Raistlin batıyı işaret etti.</p>

  <p class="calibre6">Tanis gözlerini kırpıştırdı, mahmur gözlerini netleştirmeye çalışarak. Dağın tepesinde kamp kurdukları yerin manzarası çok güzeldi. Yüksek ağaçların ot dolu bozkırlara dönüşmesini görebiliyordu. Ve bozkırların ötesinde, gökyüzüne yılan gibi kıvrıla kıvrıla..."</p>

  <p class="calibre6">"Yo!" Tanis tıkandı. Büyücüyü kavradı. "Yo, bu olamaz!"</p>

  <p class="calibre6">"Evet," diye fısıldadı Raistlin. "Solace yanıyor."</p>
</body>
</html>
