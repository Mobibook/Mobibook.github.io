<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><b class="calibre7"><br class="calibre1" /></b></p>

  <h2 class="calibre17" title="- 15 - Ejderha Yüceefendisi. Matafleur'un çocukları."><a class="calibre20" id="bookmark4"></a><b class="calibre4"><i class="calibre18">-</i></b> <span class="calibre19">15 -</span></h2>

  <h2 class="calibre17"><span class="calibre19">Ejderha Yüceefendisi.</span></h2>

  <h2 class="calibre17"><a class="calibre20" id="bookmark5"></a><span class="calibre19">Matafleur'un çocukları.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">Verminaard, yaklaşan dört adamı dikkatle süzdü. Bunların esirlerden olmadığını fark etti. Sonra bunların altın renkli saçı olan ermiş ile gezenler olduğunu anladı. Demek ki bunlar Xak Tsaroth'daki Oniks'i alt edip esir kervanından kaçarak Pax Tharkas'a sızanlardı. Sanki onları tanıyormuş gibi hissetti kendini: Geçmiş ihtişamın yıkılmış ülkesinin şövalyesi, kendine insan süsü vermeye çalışan bir yanmelf; deforme olmuş hastalıklı bir büyücü, ve büyücünün ikizi - büyük bir ihtimalle kuş kadar beyni olan dev bir insan.</p>

  <p class="calibre6">"îlginç bir savaş olacak," diye düşündü. Neredeyse boğaz boğaza yapacakları bu dövüş hoşuna gitmişti - böyle dövüşmeyeli çok oluyordu. Bir ejderhanın sırtından ordulara komut vermekten bıkmıştı artık. Aklına Köz gelince bakışlarını havaya kaldırdı, onun yardım çağırıp çağırmadığını merak ederek.</p>

  <p class="calibre6">Ama belli ki al ejderhanın kendi sorunu vardı şimdi başında. Pyros daha yumurtadayken Matafleur savaşlara katılmıştı; tek eksiği gücüydü, onu da kurnazlık ve zekasıyla kapatıyordu.</p>

  <p class="calibre6">Omuzlarını silkerek kendisine doğru dikkatle yaklaşan dört kişiye baktı. Büyücünün yolarkadaşlarına, Verminaard'ın Karanlıklar Kraliçesi'nin bir ermişi olduğunu -istese onu yardıma çağırabilecek bir ermişi olduğunu- hatırlattığını duyuyordu. Verminaard casuslarından bu büyücünün gençliğine rağmen garip bir güçle donanmış olduğunu ve çok tehlikeli addedilmesi gerektiğini biliyordu.</p>

  <p class="calibre6">Dördü de konuşmadı. Bu adamlar aralarında konuşmaya ihtiyaç duymuyordu; düşmanla konuşmanın da bir gereği yoktu. İstemeyerek de olsa her iki tarafta da bir saygı söz konusuydu. Savaş coşkusuna gelince, bu gereksizdi. Bu dövüş soğukkanlılıkla olabilirdi. En büyük galip ölüm olacaktı.</p>

  <p class="calibre6">Dördü ilerledi, Verminaard'ın sırtını vereceği bir şey olmadığı için, yayılarak arkasına dolanıyorlardı. İyice eğilen Verminaard bir yandan planlarını hazırlarken bir yandan onları yanına yaklaştırmayacak şekilde Geceçöktüren'i bir yay çizerek savurdu. Hemen bir eşitlik sağlamalıydı. Geceçöktüren'i sağ eline alan kötü ermiş, çömelmiş durumundan güçlü bacaklarının tüm kuvvetiyle ileri doğru fırladı. Ani hareketi rakiplerini şaşırtmıştı. Topuzunu kaldırmadı. Şimdi bütün yapması gereken, o ölümcül temasıyla Rasitlin'in önünde durup elini uzatarak büyücüyü omzundan tuttu ve Kara Kraliçe'sine bir dua fısıldamaya başladı.</p>

  <p class="calibre6">Raistlin bir çığlık attı. Bedeni görünmeyen, tekin olamayan silahlar tarafından deşildi, acılar içinde yere çöktü. Caramon böğürürcesine haykırarak Verminaard'a doğru fırladı ama ermiş hazırlıklıydı. Topuzu Geceçöktüren'i savurdu ve darbesi savaşçıyı sıyırıp geçti. "Geceyarısı," diye fısıldadı Verminaard ve büyülü topuz savaşçıyı kör edince Caramon'un haykırışı panik içinde bir çığlığa dönüştü.</p>

  <p class="calibre6">"Göremiyorum! Tanis bana yardım et!" diye haykırdı koca savaşçı, etrafta tökezlenerek. Gaddarca gülen Verminaard, tam kafasının üzerine doğrudan indirdi topuzunu. Caramon kesilmiş bir boğa gibi yere devrildi.</p>

  <p class="calibre6">Verminaard göz ucuyla yarımelfin üzerine fırladığını gördüğü elinde çift ağızlı kadim bir elf kılıcı vardı. Verminaard dönerek Tanis'in kılıcını, Geceçöktüren'in yekpare, meşe sapıyla durdurdu. Bir an için iki dövüşçü birbirlerine kilitlendiler ama Verminaard'ın daha büyük olan gücü kazandı ve Tanis'i yere savurdu.</p>

  <p class="calibre6">Solamniya Şövalyesi kılıcını selam verircesine kaldırdı - bu pahalıya mal olan bir hataydı. Verminaard'a gizli cebinden minik, demir bir iğne çıkartacak kadar bir zaman kazandırmıştı. Bunu havaya kaldırarak Karanlıklar Kraliçesi'ni ermişine yardıma çağırdı Verminaard. İleri doğru iri adımlarla giden Sturm aniden bedeninin sonunda yürüyemeyecek şekilde gitgide ağırlaştığını fark etti.</p>

  <p class="calibre6">Yerde yatan Tanis görünmeyen bir elin üzerine bastırdığını hissediyordu. Hareket edemedi. Başını döndüremedi. Dili, konuşamayacağı kadar şişmisti sanki. Raistlin'in acı içindeki çığlıklarını duyabiliyordu. Verminaard'ın güldüğünü, Kara Kra-liçe'ye ilahiler okuduğunu duyabiliyordu. Tanis sadece çaresizlik içinde Ejderha Yüceefendisi'nin topuzunu kaldırarak, şövalyenin yaşamına son verecek darbeyi indirmek için Sturm'e doğru yürüdüğünü seyrediyordu.</p>

  <p class="calibre6">"Baravais, Kharas!" dedi Verminaard, Solamniya dilinde. Bunun -düşmanın merhametine kalarak ölmenin- bir şövalye için en işkence verici ölüm şekli olduğunu bile bile topuzunu şövalyenin selamının iğrenç bir taklidiyle kaldırdı.</p>

  <p class="calibre6">Aniden bir el Verminaard'ın bileğini kavradı. Hayretle bu ele bakakaldı; bir kadının eliydi. Kendininkine eş bir güç hissetti; onun günahkarlığına karşı bir kutsiyet. Bu temasla Verminaard'ın konsantrasyonu dalgalandı. Kara Kraliçe'ye yaptığı dualar tekledi.</p>

  <p class="calibre6">O anda baktığında Kara Kraliçe, beyaz ve parlak bir zırha bürünmüş, planlarının ufkunda karşısına çıkan bu pırıltılı tanrıyı gördü. Bu tanrı ile dövüşmeye hazır değildi; onun geri dönüşüne hazır değildi; o yüzden -ilk kez olarak- yenilme ihtimalini görerek elindeki seçenekleri yeniden gözden geçirmek ve savaşını yeniden yapılandırmak için kaçtı. Karanlıklar Kraliçesi çekilerek din adamını kendi kaderine terk etti.</p>

  <p class="calibre6">Sturm büyünün bedenini terk ettiğini, kaslarının bir kez daha kendi emrinde olduğunu hissetti. Verminaard'ın tüm öfkesini Altınay'a döndürdüğü ve ona vahşice vurduğunu gördü. Elf kılıcı güneş ışığında şimşekler çakarken Tanis'in de kalktığını gören şövalye ileri doğru fırladı.</p>

  <p class="calibre6">Her iki adam da Altınay'a doğru koşuyordu fakat Nehiryeli onlardan önce vardı. Kadını yoldan çeken Bozkırlı adam, kötü ermişin Altınay'ın başını parçalamak için nişan alınmış topuzunu kılıç kullandığı koluna yemişti. Nehiryeli kötü ermişin "Geceyarısı!" diye bağırdığını duydu ve görme duyusu Cara-mon'un da dünyasını karartan karanlıkla kaplandı.</p>

  <p class="calibre6">Fakat zaten bunu bekleyen Que-shu savaşçısı paniğe kapılmamıştı. Nehiryeli hala düşmanını duyabiliyordu. Yarasının acısını azimle yok sayan adam kılıcını sol eline alarak, düşmanın ağır nefes sesinin geldiği yöne doğru batırdı. Ejderha Yüceefen-disi'nin güçlü zırhı tarafından yana savrulan kılıç Nehiryeli'nin elinden çıkmıştı. Nehiryeli el yordamıyla hançerini aramaya koyuldu, gerçi bunun boşuna, ölümünün kesin olduğunu biliyordu. Tam o anda Verminaard, ruhani yardımından yoksun, tek başına kalmış olduğunu fark etti. Ümitsizliğin iskeletimsi soğuk elinin&nbsp;kendisine uzandığını hissetti, Kara Kraliçe'sini çağırdı. Ama o yüz çevirmişti, kendi mücadelesine dalmıştı.</p>

  <p class="calibre6">Verminaard ejderhamaskesinin altında terlemeye başladı. Adeta onu boğmaya başlayan miğferine lanetler yağdırdı; nefesine hakim olamıyordu. İlk kez maskesinin yüz yüze bir dövüşte ne kadar kullanışsız olduğunu fark etti - maske çevresini görmesini engelliyordu. Yaralı ve kör olan Bozkırlı'yı tam önünde gördü -zevk için onu öldürebilirdi. Fakat yakınlarda iki suret daha vardı. Yarımelf ile şövalye yapmış olduğu kötü büyüden kurtulmuşlar, yaklaşıyorlardı. Onları duyabiliyordu. Gözünün ucuyla bir hareket yakaladıktan sonra hemen döndü ve üzerine koşturmakta olan, elf kılıcı pırıl pırıl pırıldayan yarımelfi gördü. Ama şövalye neredeydi? Verminaard dönerek geriledi ve onları kendinden uzak tutmak için bir yandan topuzunu sallarken boştaki eliyle de başındaki ejderhamaskesini çıkartmaya çalışıyordu.</p>

  <p class="calibre6">Çok geç kalmıştı. Tam Verminaard'ın eli miğferinin siperliğini kavramıştı ki Kith-Kanan'ın büyülü ağzı zırhını delerek sırtına saplandı. Ejderha Yüceefendisi bir çığlık kopartarak hiddetle geri döndü ama sadece kanla kararmış görüş sahasında Solamni-ya Şövalyesi'nin belirdiğini gördü. Sturm'un atalarının kadim kılıcı karnına saplandı. Verminaard dizleri üzerine çöktü. Yine de miğferi çıkartmaya çalışıyordu - nefes alamıyordu, göremi-yordu. Başka bir kılıç darbesi hissetti, sonra her yanını karanlık kapladı.</p>

  <p class="calibre6">Yukarılarda -kan kaybından ve bir sürü yaradan zayıflayarak-ölmekte olan Matafleur, kendisine seslenen çocuklarının sesini duydu. Kafası karışmış, yönünü şaşırmıştı: Sanki Pyros aynı anda her yandan saldırıyordu. Derken büyük al ejderha önünde, dağ duvarının berisinde belirdi. Matafleur eline geçen fırsatı fark etti. Çocuklarını kurtarabilirdi.</p>

  <p class="calibre6">Pyros tam yaşlı, al ejderhanın yüzüne doğru ateş kustu. Önündeki ejderhanın kafası büzüştükçe, gözler eridikçe zevkle seyrediyordu.</p>

  <p class="calibre6">Fakat Matafleur gözlerini sürmeleyen, sonsuza kadar görme yetisini yok eden alevleri hiçe sayarak Pyros'a doğru uçtu.</p>

  <p class="calibre6">Aklı hiddet ve acıyla buğulanmış koca erkek ejderha, düşmanının işini bitirdiğini düşünürken gafil avlanmıştı. Bir kez daha ateş kustuğunda, dehşetle içinde bulunduğu durumu fark etti -Matafleur'un onu, kendisi ile dağ arasında sıkıştırmasına izin vermişti. Gidebileceği, kıpırdanabileceği bir yeri yoktu.</p>

  <p class="calibre6">Matafleur, bir zamanlar güçlü olan bedeninin tüm gücüyle saldırdı, tanrıların fırlattığı bir mızrak gibi ona çarptı. İki ejderha birden dağa çarptı. Dağın yüzü alevler içinde infilak ederken zirvesi titreyerek yarıldı.</p>

  <p class="calibre6">Daha sonraki yıllarda Alevçarpan'ın Ölümü destanında, ejderhanın sesinin güz rüzgârında bir duman gibi şöyle fısıldayarak yok olduğunu rivayet edenler olmuştur:</p>

  <p class="calibre6">"Çocuklarım..."</p>
</body>
</html>
