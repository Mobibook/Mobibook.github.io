<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre6"><b class="calibre7"><br class="calibre1" /></b></p>

  <h2 class="calibre17" title="- 3 - Köle kervanı. Garip yaşlı büyücü."><a class="calibre20" id="bookmark0"></a><b class="calibre4"><i class="calibre18">-</i></b> <span class="calibre19">3 -</span></h2>

  <h2 class="calibre17"><span class="calibre19">Köle kervanı.</span></h2>

  <h2 class="calibre17"><span class="calibre19">Garip yaşlı büyücü.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">Yolarkadaşları, Solace Şehir Alanı'nda demir parmaklıklı, tekerlekli bir kafes içinde soğuk, uykusuz bir gece geçirdiler. Açıklık alanda yere çakılmış bir direğe üç kafes zincirlenmişti. Tahta direkler alev ve sıcaklıktan kararmış, kaideleri kavrulmuş ve çatlayıp açılmıştı. Açıklıkta hiçbir bitki yetişmiyordu; taşlar bile kararmış ve erimişti.</p>

  <p class="calibre6">Şafak attığında, diğer kafeslerde başka tutuklular olduğunu gördüler. Pax Tharkas'a gitmek için Solace'tan ayrılan son köle kervanıydı bu ve Toede bu fırsatı Pax Tharkas'ta yaşayan Hükümdar Verminaard'ı etkilemek için vesile olarak kullanmaya karar verdiğinden, bizzat kendisi tarafından götürülecekti.</p>

  <p class="calibre6">Caramon gecenin örtüsü altında bir kez kafesin demirlerini bükmeye çalışmış ama vazgeçmek zorunda kalmıştı.</p>

  <p class="calibre6">İlk saatlerde soğuk bir pus yükselerek talan edilmiş kasabayı arkadaşlarının gözünden gizledi. Tanis, Altınay ve Nehiryeli'ne doğru baktı. "Şimdi onları anlıyorum," diye düşündü Tanis. Şimdi, insanın canını bir kılıç darbesinden daha çok acıtan o soğuk boşluğu anlıyorum. Artık benim yuvam da kalmadı.</p>

  <p class="calibre6">Bir köşeye büzüşmüş olan Gilthanas'a baktı. Elf o gece kimseyle konuşmamış, başı ağrıdığı ve yorgun olduğu için mazur görülmesini rica etmişti. Fakat gece boyunca nöbet tutan Tanis, Gilthanas'ın uyumadığını, hatta uyuyor numarası bile yapmadığını gördü. Alt dudağını kemirerek karanlığa doğru bakıp durmuştu. Bu görüntü Tanis'e -eğer talep ederse- yuvam diyebileceği başka bir yer daha olduğunu hatırlattı: Qualinesti.</p>

  <p class="calibre6">"Hayır," diye düşündü Tanis parmaklarına yaslanarak, Qualinesti hiç yuvam olmamıştı. Orası sadece yaşamış olduğum bir yerdi...</p>

  <p class="calibre6">Seçkinamir Toede şişko ellerini ovuşturarak köle kervanını gururla seyrederken pişmiş kelle gibi sırıtarak pusun içinden belirdi. Bir terfi çıkabilirdi buradan. İyi bir avdı bu, özellikle de kasabanın yanmış kabuğunda toplanacakların azaldığı düşünülecek olursa. Hükümdar Verminaard memnun olacaktı, özellikle de bu son takıma. O koca savaşçı özellikle - mükemmel bir cinsti. Büyük bir ihtimalle madenlerde üç kişinin yapacağı işi, bir başına yapardı. Uzun boylu barbar da işe yarardı. Gerçi büyük bir ihtimalle şövalyeyi öldürmek gerekecekti - Solamniyalı'lar iş birliği yapmamakla ünlüydüler. Fakat Hükümdar Verminaard'ın iki kadınla iyi vakit geçireceği kesindi - birbirlerinden çok farklıydılar ama her ikisi de güzeldi. Toede kendisi cazibeli yeşil gözleri, bir erkeği altında neler olabileceğini düşünmeye kışkırtan, özellikle hafif çilli teninin tam kıvamında görünmesini sağlayan kısa beyaz bluzuyla, kızıl saçlı barmen kıza hep ilgi duymuştu zaten.</p>

  <p class="calibre6">Seçkinamir'in hayalleri pus içinden gelen ürkütücü seslerle, şakırdayan çelik sesleri ve kaba bağırışlarla bölündü. Bağırışlar gitgide yükseldi. Kısa bir süre sonra köle kervanındaki hemen hemen herkes uyanmış sise doğru bakıyor, bir şeyler görmeye çalışıyordu.</p>

  <p class="calibre6">Toede tutsaklara huzursuzca bir bakarak yakında daha çok muhafız bulundurmuş olmayı diledi. Tutsakların kıpırdanmaya başladığını gören goblinler ayaklanarak ok ve yaylarıyla arabalara nişan aldılar.</p>

  <p class="calibre6">"Neler oluyor?" diye söylendi Toede yüksek sesle. "O ahmaklar bir tutukluyu bile bu kadar yaygara koparmadan getiremiyorlar mı?"</p>

  <p class="calibre6">Aniden gürültüyü bastıran bir haykırış duyuldu. Bu acı ve işkence altındaki bir adamın feryadıydı ama hiddeti tüm diğer duygularını bastırıyordu.</p>

  <p class="calibre6">Gilthanas ayağa kalktı, yüzü kül gibiydi.</p>

  <p class="calibre6">"O sesi tanıyorum," dedi. "Bu Theros Ironfeld. Bundan korkuyordum. Kıyımdan beri elflerin kaçmasına yardım ediyordu. Bu Hükümdar Verminaardbütün elflerin kökünü kazımaya yemin etmiş," -Gilthanas, Tanis'in tepkisine baktı- "yoksa bilmiyor muydun?"</p>

  <p class="calibre6">"Hayır!" dedi Tanis tokat yemiş gibi. "Bilmiyordum. Nasıl bilebilirdim?"</p>

  <p class="calibre6">Gilthanas uzun süre sessizce Tanis'i inceledi. "Affet beni," dedi sonunda. "Belli ki senin için yanlış şeyler düşünmüşüm. Belki de bu yüzden sakallarını uzatmışsındır diye düşünmüştüm."</p>

  <p class="calibre6">"Hiçbir zaman yapmam bunu!" diye sıçradı yerinden Tanis. "Sen nasıl beni suçlamaya kalkarsın..."</p>

  <p class="calibre6">"Tanis," diye uyardı Sturm.</p>

  <p class="calibre6">Yarımelf dönünce oklarını tam kalbine doğru nişan alarak toplanmaya başlayan goblin muhafızlarını gördü. Ellerini havaya kaldırarak tam goblin bölüğü uzun boylu, iri yapılı bir adamı görüş alanlarına sürüklerken, eski yerine döndü.</p>

  <p class="calibre6">"Theros'un ihbar edildiğini duymuştum," dedi Gilthanas yavaşça. "Onu uyarmak için geri dönmüştüm. O olmasaydı ben Solace'tan hiçbir zaman canlı kaçamazdım. Dün akşam Han'da onunla karşılaşmayı umuyordum. Gelmeyince korkmuştum..."</p>

  <p class="calibre6">Seçkinamir Toede yolarkadaşlarının kafesinin kapısını açıp hobgoblinlere tutsaklarını getirmeleri için acele etmelerini işaret ederek bağırdı. Goblinler silahlarını diğer tutsaklara yöneltirken, hobgoblinler Theros'u kafese ittiler.</p>

  <p class="calibre6">Seçkinamir Toede kapıyı çabucak çarparak kapattı. "Tamam işte!" diye bağırdı. "Hayvanları bağlayın. Hareket ediyoruz."</p>

  <p class="calibre6">Goblin bölükleri koca geyikleri meydanlığa getirerek bunları arabalara bağlamaya başladı. Bağırış ve çığırışları, Tanis'in sadece aklının bir köşesinde kalmıştı. O an için hayretler içinde bütün dikkatini demirciye vermişti.</p>

  <p class="calibre6">Theros Ironfeld kafesin saman kaplı zemininde baygın yatıyordu! güçlü sağ kolunun olması gereken yerde ezilerek parçalanmış kolunun kökü vardı. Belli ki kolu kör bir silahla tam omzunun altından biçilmişti, korkunç yaradan kan boşalıyor, kafesin zemininde birikiyordu.</p>

  <p class="calibre6">"Bu elflere yardım eden herkese ders olsun!" Kırmızı, domuz gözleri torbalarının içinde şaşı duran Seçkinamir kafese bakıyordu. "Bir daha bir şey dövemeyecek -yeni bir kol bulursa başka, hıh-" Koca bir geyik Seçkinamir'e doğru hantal hantal yürüyünce canını kurtarmak için kaçmak zorunda kaldı.</p>

  <p class="calibre6">Toede koca geyiği çeken yaratığa döndü. "Sestun! Seni budala seni!" Toede minik yaratığı yere yapıştırdı.</p>

  <p class="calibre6">Tasslehoff bir goblin için boyunun çok kısa olduğunu düşündüğü; yaratığa baktı. Sonra bunun goblin zırhları giymiş bir lağım cücesi olduğunu fark etti. Lağım cücesi doğruldu, kafasına büyük gelen miğferini geriye itip kervanın önüne doğru paytak paytak yürüyen Seçkinamir'in arkasından dik dik baktı. Yüzünü asan lağım cücesi çamurları onun tarafına doğru tekmelemeye başladı. Belli ki bu içini rahatlatmıştı, çünkü kısa bir süre sonra sakinleşerek ağır kanlı geyiği hizaya sokmak için dürtmeye başladı.</p>

  <p class="calibre6">"Benim sadık dostum," diye mırıldandı Theros'un üzerine eğilen ve demircinin güçlü kara elini eline alan Gilthanas. "Sadakatini canınla ödedin."</p>

  <p class="calibre6">Theros ona boş gözlerle baktı, belli ki elfin sesini duymuyordu. Gilthanas korkunç yaranın kanını durdurmaya çalıştı, ama kan arabanın zeminine pompalanmaya devam ediyordu. Demircinin yaşamı gözleri önünde boşalıyordu.</p>

  <p class="calibre6">"Hayır," dedi Altınay, demircinin yanında diz çökmek için ilerleyerek. "Ölmesine gerek yok. Ben bir şifacıyım."</p>

  <p class="calibre6">"Hanımefendi," dedi Gilthanas sabırsızca, "Krynn üzerinde bu adama yardım edebilecek bir şifacı yok. Cücenin bütün vücudunda olan kandan fazla kan kaybetti! Nabzı o kadar zayıfladı ki, zorlukla hissedebiliyorum. En iyisi, onu sizin o barbar merasimlerinize muhattap kılmadan, huzur içinde ölmeye bırakmaktır!"</p>

  <p class="calibre6">Altınay onu duymamazlığa geldi. Elini Theros'un alnına koyarak gözlerini kapattı.</p>

  <p class="calibre6">"Mishakal," diye dua etti, "şifa veren aziz tanrıça, bu adamı kutsa. Eğer zamanı dolmadıysa onu iyileştir ki gerçeğe hizmet etmek için yaşasın."</p>

  <p class="calibre6">Gilthanas, Altınay'ı uzaklaştırmak için uzanarak bir kez daha itiraz etmeye başladı. Sonra hayret içinde bakakalarak duraksadı. Demircinin yarasından akan kan durdu; elf bakarken üzeri et bağlamaya başladı. Demircinin koyu esmer tenine sıcaklık gelmeye başladı; nefesi rahatlayıp huzur doldu ve sağlıklı, rahat bir uykuya geçti. Yakındaki kafeslerde bulunan diğer mahkûmlardan hayret mırıltıları ve nidaları duyuldu. Tanis korkuyla goblinler veya ejderanlardan gören olup olmadığına baktı ama belli ki onlar inatçı geyikleri arabalara bağlamakla meşguldü. Gilthanas köşesine çekildi, gözleri Altınay üzerindeydi ve yüzünde düşünceli bir ifade vardı.</p>

  <p class="calibre6">"Tasslehoff, o samanların bir kısmını yığın yap," diye komut verdi Tanis. Caramon, Sturm ile sen bana yardım et de onu köşeye taşıyalım.</p>

  <p class="calibre6">"Alın." Nehiryeli pelerinini uzattı. "Onu soğuktan korumak için bununla örtün."</p>

  <p class="calibre6">Altınay, Theros'un rahat olup olmadığına iyice emin olduktan sonra kendi yerine, Nehiryeli'nin yanına döndü. Yüzünden öyle bir huzur ve sükunet yayılıyordu ki sanki asıl tutsak olanlar kafesin dışında kalan sürüngen yaratıklarmış gibi görünüyordu.</p>

  <p class="calibre6">Kervanın yola koyulması neredeyse öğleni bulmuştu. Goblinler gelerek kafeslere yiyecek fırlattılar; et ve ekmek parçaları. Kimse, hatta Caramon bile kokuşmuş etleri yiyemediğinden yeniden dışarı attılar. Fakat bir önceki akşamdan beri hiçbir şey yememiş oldukları için ekmeği iştahla yiyip yuttular. Kısa bir süre sonra Toede her şeyi yola koymuştu ve tüylü midillisine binerek hareket emri verdi. Lağım cücesi Sestun, Toede'nin ardından seyirtiyordu. Et parçasının kafesin dışındaki çamur ve pisliğin içinde durduğunu göreren lağım cücesi eti şevkle kaparak ağzına tıktı.</p>

  <p class="calibre6">Bütün tekerlekli kafesler dört geyik tarafından çekiliyordu. Kaba ahşap platformlar üzerinde iki hobgoblin oturuyor, biri geyiklerin dizginlerini, diğeri de kırbaç ile bir kılıç tutuyordu. Toede sıranın başındaki yerini aldı, onu zırhlı ve tepeden tırnağa silahlı elli kadar ejderan izliyordu. Neredeyse iki misli bir hobgoblin bölüğü de kafeslerin gerisine düşmüştü.</p>

  <p class="calibre6">Epey bir kargaşa ve küfürleşmeden sonra, sonunda kervan ilerlemeye başladı. Solace'ın kalan sakinlerinden bir kısmı ayrılışlarını seyrediyordu. Tutuklular arasından tanıdıkları olsa bile vedalaşmak için hiçbir harekette bulunmuyorlar, hiç seslerini çıkarmıyorlardı. Kafeslerin hem içinde hem dışındaki yüzler artık bir acı duyamayan yüzlerdi. Tika gibi, bir daha ağlamamaya yemin etmişlerdi.</p>

  <p class="calibre6">Kervan, Kapıyolu Geçidi'nden geçen eski yoldan aşağıya, Solace'dan güneye yolculuğa başladı. Hobgoblinler ile ejderanlar günün sıcağında yolculuk ettikleri için homurdanıp duruyorlardı ama Geçit kanyonunun yüksek duvarları arasındaki gölgeye girince canlanıp daha hızlı ilerlemeye başladılar. Tutsaklar kanyonda üşüseler bile, onların da minnettar olmak için sebepleri vardı - artık yağmalanmış yurtlarını görmek zorunda kalmıyorlardı. Kanyonun dolambaçlı yollarından çıkıp Kapıyolu'na vardıklarında akşam olmuştu. Tutuklular parmaklıklar arasından zengin ticaret kasabasını görebilmeye çalışıyordu. Fakat artık, bir zamanlar kasabanın duruyor olması gereken yeri erimiş ve kararmış iki alçak taş duvar belirtiyordu sadece. Hiç kıpırdayan canlı yoktu. Tutuklular ıstırap içinde yerlerine çöktüler. Bir kez daha açık alana çıktıktan sonra ejderanlar gece, güneş ışığı olmadığı zaman yolculuk yapmayı tercih ettiklerini beyan ettiler. Sonuç olarak kervan şafağa kadar kısa molalar vererek ilerledi. Yoldaki her tekerlek iziyle sarsılıp sallanan pis kafesler içerisinde uyumak imkânsızdı. Tutuklular açlık ve susuzluk çekiyordu. Ejderanların attıkları yiyecekleri zar zor yiyebilenler de çok geçmeden bunları kusarak çıkartıyordu. Günde iki üç ufak bardakla su veriyorlardı.</p>

  <p class="calibre6">Altınay yaralı demircinin yanında kalmıştı. Theros Ironfeld artık ölümün eşiğinde olmasa bile hâlâ çok hastaydı. Ateşi çok yükselmişti ve kendinden geçmiş bir halde Solace'ın yağmalanmasını sayıklıyordu. Theros, öldükten sonra bedenleri asit gölüne dönüşerek kurbanlarının etini yakan veya ölümlerinden sonra kemikleri patlayarak etrafındaki geniş çaplı bir yeri yok eden ejderanlardan söz ediyordu. Tanis kendisini kötü hissedinceye kadar demircinin dehşet üstüne dehşet sahnelerini anlatmasını dinledi. İlk kez olarak durumun ne kadar korkunç olduğunu fark etti Tanis. Nefesleri ölüm saçan, büyüleri gelmiş geçmiş en büyük büyü kullanıcılarını bile geçen ejderhalarla dövüşebilmeyi nasıl hayal edebilirlerdi? Leşlerinin bile öldürme gücü olan bu koca ejderan ordularını nasıl mağlup edeceklerdi?</p>

  <p class="calibre6">"Elimizdeki tek şey," diye düşündü Tanis acı acı, "Mishakal'ın Diskleri - iyi de onlar ne işe yarıyor?" Xak Tsaroth'tan Solace'a gelirlerken yolda diskleri incelemişti. Fakat üzerine yazılı olanların çok azını okuyabilmişti. Altınay şifa sanatına ait kelimeleri anlayabilse bile, diğerlerinin ancak bir kısmını yorumlayabiliyordu.</p>

  <p class="calibre6">"Her şey halklarının liderine açıklanacak," dedi kadın kesin bir inançla. "Benim çağrım artık onu bulmak."</p>

  <p class="calibre6">Tanis kadının inancını paylaşıyor olmak istedi ama tahrip edilmiş kırlık alandan geçerken Hükümdar Verminaard'ın kudretine üstün gelebilecek herhangi bir lider olabileceğinden kuşku duymaya başlamıştı.</p>

  <p class="calibre6">Bu kuşkular yarımelfin diğer sorunlarını artırmakla kalıyordu. İlacından yoksun kalan Raistlin neredeyse Theros kadar kötüleşinceye kadar öksürdü; böylece Altınay'ın iki hastası olmuş oldu. Neyseki Tika, büyücünün tedavisinde Bozkırlı kadına yardım ediyordu. Kendi babası da bir nevi büyücü olan Tika, büyü kullanan herkese saygı ve korkuyla yaklaşırdı.</p>

  <p class="calibre6">Aslında Raistlin'i istemeden bu işe çeken de o olmuştu. Raistlin'in babası ikiz oğulları ile üvey kızı Kitiara'yı, yöresel Yıl Sonu festivaline, Muhteşem Waylan'in gözbağı numaralarını seyrettirmeye götürmüştü. Sekiz yaşındaki Caramon kısa bir süre sonra sıkılarak üvey kız kardeşine, kızın dikkatini çeken başka bir olaya, bir kılıç oyununa giderken refakat etmeyi seve seve kabul etmişti. O zamanlar bile zayıf ve narin bir çocuk olan Raistlin, o tür hareketli sporlarla hiç ilgilenmezdi. Bütün bir günü Gözbağcı Waylan'ı seyrederek geçirmişti. Aile o akşam eve döndüklerinde Raistlin, hiç takılmadan bütün numaraları tekrarlayarak herkesi hayretler içinde bırakmıştı, ertesi gün babası oğlanı, büyü sanatlarının büyük ustalarının birinin yanına götürmüştü öğrenim görmesi için.</p>

  <p class="calibre6">Tika her zaman Raistlin'den etkilenmişti ve onun meşhur Yüksek Büyücülük Kuleleri'ne yaptığı gizemli yolculuk hakkında duyduğu hikayelerden de çok müteessir olmuştu. Şimdi de ona duyduğu saygıdan ve kendinden daha zayıf olanlara yardım etme tabiatından dolayı büyücünün tedavisine yardımcı oluyordu. Ona aynı zamanda, (kendi kendine itiraf ettiği gibi), yaptığı işler Raistlin'in yakışıklı ikiz kardeşinden bir minnettarlık ve takdir gülücüğü kazandığı için bakıyordu.</p>

  <p class="calibre6">Tanis en çok hangisi için endişeleneceğini bilemiyordu: Büyücünün kötüleşen durumuna mı üzülsündü, yoksa yaşça büyük, deneyimli asker ile, -aksine söylenenlere rağmen Tanis'in inandığı kadarıyla- tecrübesiz ve kolayca incinebilecek genç barmen kız arasında gelişmeye başlayan duygusallığa mı.</p>

  <p class="calibre6">Başka bir sorunu daha vardı. Tutsak edilip, salhaneye götürülen bir hayvan gibi kafese konulmaktan utanç duyan Sturm, Tanis'in belki de hiç kurtutamayacağını düşündüğü bir ümitsizliğe saplanmıştı. Sturm bütün gün boyunca ya oturup parmaklıkların arasından dışarı bakıyor, ya da -daha da kötüsü- bir türlü uyandırılamadığı derin bir uykuya dalıyordu.</p>

  <p class="calibre6">Sonunda Tanis, fiziksel olarak, kafesin karşı köşesinde oturmakta olan elften kaynaklanan kendi iç çalkantılarıyla karşı karşıya geldi. Gilthanas'a her bakışında, Qualinesti'deki evinin hatıraları geliyordu aklına. Vatanına yaklaştıkça çok önceleri gömüp unuttuğunu düşündüğü hatıraları yeniden aklına üşüşmeye başladı; bunların düşüncesi en az Kararık Orman'daki ölmeyenlerin temasları kadar ürperticiydi.</p>

  <p class="calibre6">Çocukluk arkadaşı olan Gilthanas - arkadaştan da öte, bir kardeşti. Aynı evde yetiştirilen iki çocuk, yaşları yakın olduğundan hep birlikte oynar, kavga eder, gülerlerdi. Gilthanas'ın küçük kız kardeşi yeterince büyüyünce; oğlanlar büyüleyici sarışın kızın da onlarla birlikte oynamasına izin vermişlerdi. Bu üçlünün en büyük zevklerinden biri, en büyük kardeşleri, halkının sorumluluğunu ve üzüntülerini genç bir yaşta üstlenmiş, güçlü ve ciddi bir genç olan Porthios'u kızdırmaktı. Gilthanas, Laurana ve Porthios, Güneşlerin Sözcüsü'nün, yani Qualinesti yöneticisinin çocuklarıydı; babalarının ölümüyle Porthios bu mevkiye yükselecekti.</p>

  <p class="calibre6">Elf krallığında bazıları, Sözcü'nün rahmetli kardeşinin insan bir savaşçı tarafından tecavüze uğrayan karısının piçini evine almasını garip karşılıyordu. Kadın melez çocuğunu doğurduktan kısa bir süre sonra kahrından ölmüştü. Fakat sorumluluk konusunda kesin görüşlere sahip olan Sözcü, hiç tereddüt etmeden çocuğu alıkoydu. Ancak yıllar sonra biricik kızı ile piç yarımelf arasında bir ilişki gelişmeye başlayınca verdiği karara pişman olmaya başlamıştı. Bu durum Tanis'in de aklını karıştırmıştı. Yarı insan olduğu için, daha yavaş gelişen elf kızının anlayamadığı bir ergenlik sürecine ihtiyacı vardı. Tanis birlikte olmalarının, o kadar sevdiği aileyi ne kadar üzeceğini görebiliyordu. Aynı zamanda, onu yaşamı boyunca rahatsız edecek olan iç kargaşası kendisine aman vermiyordu: İçindeki elf yarısı ile insan yarısının bitmek tükenmek bilmeyen kavgası. Seksen yaşında -insanlara göre yirmi yaşlarındayken- Qualinost'u terk etti. Sözcü, Tanis'in gidişine üzülmedi. Hislerini genç yarımelften gizlemeye çalıştı ama her ikisi de bunu biliyordu.</p>

  <p class="calibre6">Gilthanas o kadar ince düşünceli davranmamıştı. Laurana hakkında aralarında acı sözler sarfedilmişti. O iğneleyici sözlerin acısının dinmesi için birkaç yıl geçmesi gerekmişti ve Tanis gerçekten unutup affedip etmediğini düşündü. Belli ki Gilthanas ikisini de yapmamıştı.</p>

  <p class="calibre6">Bu ikisi için, yolculuk çok uzun olmuştu. Tanis birkaç kere havadan sudan konuşmaya çalışmıştı ama hemen Gilthanas'ın değişmiş olduğunu fark etmişti. Genç elf efendisi her zaman açık kalpli ve dürüst biri olmuştu; eğlenceye bayılan kaygısız biri. Tahta varis olduğu için ağabeyinin üstlendiği sorumlulukları hiçbir zaman kıskanmamıştı. Gilthanas bir alim, eğlence kabilinden büyü sanatları ile uğraşan biri idi, ama hiçbir zaman bunları Raistlin gibi ciddiye almamıştı. Bütün elfler gibi dövüşmeyi sevmediği halde mükemmel bir savaşçıydı. Ailesine, özellikle de kızkardeşine çok düşkündü. Ama şimdi sessizlik ve sıkıntı içinde oturuyordu; bu elf kişiliğine ters bir şeydi. Tek ilgi gösterdiği şey Caramon'un kaçış planı olmuştu. Caramon'a kesin olarak bunu unutmasını, bunun her şeyi mahvedeceğini söylemişti. Açıklaması için sıkıştrıldığında elf sessizleşmiş, "eşitsizliğin dengesizliği" hakkında bir şeyler mırıldanmıştı.</p>

  <p class="calibre6">Üçüncü günün şafak vaktinde ejderan ordusu gece boyunca süren uzun yürüyüşten kuvveti kesilerek dinlenecek yer aramaya başlamıştı. Yolarkadaşları uykusuz bir gece daha geçirmişlerdi; serin ve kasvetli bir günden başka bir şey beklemiyorlardı. Fakat kafesler aniden durdu. Bu olağandışı değişiklikten aklı karışan Tanis, başını kaldırıp baktı. Diğer tutsaklar da doğrularak parmaklıklar arasından baktılar. Bir zamanlar beyaz olduğu anlaşılan uzun, eski püskü cüppeler giymiş, sivri uçlu bir şapka takmış yaşlı bir adam duruyordu. Görünüşe göre adam bir ağaçla konuşuyordu.</p>

  <p class="calibre6">"Beni duyuyor musun, diyorum" Yaşlı adam yıpranmış bir bastonu meşeye sallıyordu. "Sana çekil, dediğimde bu konuda ciddiydim! Ben o kayada oturmuş" -devrilmiş bir kayayı işaret etti- "doğan güneşin yaşlı kemiklerimi ısıtmasının zevkini çıkartıyordum ki, sen kayanın üzerine gölgeni düşürerek beni üşütme cesareti gösterdin! Hemen şimdi çekil diyorum sana!"</p>

  <p class="calibre6">Ağaç bir tepki vermedi. Kıpırdamadı da.</p>

  <p class="calibre6">"Senin bu terbiyesizliğine daha fazla tahammül edemeyeceğim!" Yaşlı adam ağacı bastonuyla dövmeye başladı. "Çekil yoksa... yoksa..."</p>

  <p class="calibre6">"Birisi şu kaçığı bir kafese tıksın!" diye bağırdı Seçkinamir Toede, midillisini kervanın başından arkaya doğru sürerek.</p>

  <p class="calibre6">"Çekin ellerinizi üzerimden!" diye viyakladı yaşlı adam ona doğru koşturan ejderanlara. Onlar bastonu elinden alıncaya kadar ejderanlara güçsüz darbeler indirdi durdu. "Ağacı tutuklayın!" diye ısrar etti. "Güneş ışığına mani oluyor! Asıl saldırı o!"</p>

  <p class="calibre6">Ejderanlar yaşlı adamı yolarkadaşlarının kafesine kabaca ittiler. Cüppesinin eteklerine basarak yere düştü.</p>

  <p class="calibre6">"İyi misin Yaşlı Kişi?" diye sordu Nehiryeli yaşlı adamı bir sıraya oturturken.</p>

  <p class="calibre6">Altınay, Theros'un yanından ayrıldı. "Evet, Yaşlı Kişi," dedi yumuşak bir sesle. "Canın yandı mı? Ben bir ermişim."</p>

  <p class="calibre6">"Mishakal!" dedi adam kadının boynundaki tılsıma bakarak. "Ne kadar ilginç. Hayret." Kadına hayret içinde baktı. "Hiç üç yüz yaşında göstermiyorsun! "</p>

  <p class="calibre6">Altınay nasıl tepki vereceğini bilemeyerek gözlerini kırpıştırdı. "Nasıl bildin? Tanıdın mı...? Ben üç yüz yaşında değilim..." Kafası karışmaya başlamıştı.</p>

  <p class="calibre6">"Elbette ki değilsin. Çok özür dilerim şekerim." Yaşlı adam kadının elini okşadı. "Herkesin içinde hanı<span class="calibre21">ml</span>arın yaşını açık etmemeli. Affedersin. Bir daha olmaz. Bu bizim minik sırrımız," dedi herkesin işiteceği bir fısıltıyla. Tas ile Tika kıkırdamaya başladı. Yaşlı adam etrafına bakındı. "Durup beni almanız büyük incelik. Qualinost'a giden yol uzundur."</p>

  <p class="calibre6">"Qualinost'a gitmiyoruz," dedi Gilthanas sertçe. "Bizler tutukluyuz, Pax Tharkas'taki köle madenlerine gidiyoruz."</p>

  <p class="calibre6">"Ya?" yaşlı adam etrafa şöyle bir baktı. "O halde bu yakınlarda, buraya gelecek başka bir grup daha var mıydı? Beklediğimin siz olduğuna yemin edebilirdim."</p>

  <p class="calibre6">"Adın nedir Yaşlı Kişi," diye sordu Tika.</p>

  <p class="calibre6">"Adım mı?" Yaşlı adam kaşlarını çatarak tereddüt etti. "Fizban mıydı? Evet, öyleydi. Fizban."</p>

  <p class="calibre6">"Fizban!" diye tekrarladı Tasslehoff kafes sarsılarak hareket etmeye başlarken. "Bu bir ad değil ki! "&nbsp;</p>

  <p class="calibre6">"Değil mi?" diye sordu yaşlı adam dalgın dalgın. "Çok kötü. Ben de tam alışmıştım."</p>

  <p class="calibre6">"Bence bu harika bir isim," dedi Tika, Tas'a dik dik bakarak. Kender bir köşeye çekildi, gözleri yaşlı adamın omzundan sallanan torbalardaydı.</p>

  <p class="calibre6">Aniden Raistlin öksürmeye başladı ve hepsinin dikkati o tarafa yöneldi. Öksürük nöbetleri gittikçe kötüleşiyordu. Yorulmuştu ve acı çektiği belliydi; ateş içinde cayır cayır yanıyordu. Altınay ona yardım edemiyordu. Büyücüyü içten içe kavuran her neyse, ermiş kadının bir faydası olmuyordu. Caramon yanına diz çöktü, kardeşinin dudaklarını lekeleyen kanlı tükürüğü sildi.</p>

  <p class="calibre6">"İçtiği o şeye ihtiyacı var!" Caramon endişe ile baktı. "Onu hiç bu kadar kötü görmemiştim. Eğer adam gibi dinlemeyeceklerse" koca adam kaşlarını çattı - "kafalarını kırarım! Kaç tane olurlarsa olsunlar!"</p>

  <p class="calibre6">"Gece için mola verdiğimizde konuşuruz," diye söz verdi Tanis, gerçi Seçkinamir'in cevabını tahmin edebiliyordu.</p>

  <p class="calibre6">"Özür dilerim," dedi yaşlı adam. "müsaade edermisiniz?" Fizban, Raistlin’in yanına oturdu. Elini büyücünün başına koyarak ciddiyetle birkaç söz söyledi. Yakından dinleyen Caramon, "Fistandan..." ve "zamanı değil..." sözlerini duydu. Belli ki bu, Altınay’ın denemiş olduğu gibi bir şifa duası değildi, ama koca adam kardeşinin tepki vermeye başladığını gördü. Gerçi tepkisi biraz hayret vericiydi. Raistlin’in gözleri kırpışarak açıldı. Yaşlı adama korkudan çıldırmış gibi bakarak Fizban’ın bileğini ince narin eliyle kavradı. Bir an için Raistlin yaşlı adamı tanıyormuş gibi göründü, sonra Fizban ellleriyle büyücünün yüzünü siler gibi yaptı. Korku ifadesi silindi; onun yerine aklı karışmış gibi görünüyordu.</p>

  <p class="calibre6">"Hey" diye yüzü aydınlandı Fizban’ın. "Adım -ııı- Fizban." Tasslehoff’a ciddi ciddi baktı, kenderin gülüşüne meydan okuyarak.</p>

  <p class="calibre6">"Sen bir... büyücüsün!" diye fısıldadı Raistlin. Öksürüğü geçmişti.</p>

  <p class="calibre6">"Şey tabii, sanırım öyleyim."</p>

  <p class="calibre6">"Ben bir büyücüyüm!" dedi Raistlin, zorla doğrulup oturarak.</p>

  <p class="calibre6">"Yapma ya!" Fizban çok eğlenmişe benziyordu. "Küçük bir dünya şu Krynn. Sana birkaç büyü öğreteyim. Bir... ateş topu büyüm var... dur bakayım, nasıldı o?"</p>

  <p class="calibre6">Kervan güneşin doğuşuyla duruncaya kadar yaşlı adam söylenip durdu.</p>
</body>
</html>
