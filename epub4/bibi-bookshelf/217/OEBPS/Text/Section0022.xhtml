<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="calibre1">
      <br class="calibre1" />
    </div>
  </div>

  <h2 class="calibre17" title="- 17 - Ölülerin yolu. Raistlin'in yeni arkadaşları."><a class="calibre20" id="bookmark3"></a><b class="calibre4"><i class="calibre18">-</i></b> <span class="calibre19">17 -</span></h2>

  <h2 class="calibre17"><span class="calibre19">Ölülerin yolu.</span></h2>

  <h2 class="calibre17"><a class="calibre20" id="bookmark4"></a><span class="calibre19">Raistlin'in yeni arkadaşları.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">Karolu zemin üzerine çarpan metal sesi Tanis'i uykusundan sıçratarak uyandırdı. Telaşla doğrulup otururken eliyle kılıcını arandı.</p>

  <p class="calibre6">"Özür dilerim," dedi Caramon mahçup bir yüzle sırıtarak. "Göğüs zırhımı düşürdüm."</p>

  <p class="calibre6">Tanis esnemeye dönüşen derin bir nefes aldı, gerindi ve yeniden battaniyesi üzerine uzandı. Tasslehoffun yardımıyla zırhlarını giyen Caramon'un görüntüsü o gün neyle yüzyüze olduklarını hatırlattı yarımelfe. Nehiryeli almış olduğu bir kılıcı parlatırken Sturm'ün de zırhını iliklediğini gördü. Tanis, o gün neler olabileceği düşüncesini sebatla aklından uzaklaştırdı.</p>

  <p class="calibre6">Bu kolay bir iş değildi, özellikle de Tanis'in elf tarafı için -elfler yaşama saygı gösterirler ve her ne kadar ölümün sadece varlığın daha yüksek katmanlarına bir geçiş olduğunu düşünseler de herhangi bir yaratığın ölümü yaşamın bu katmanında bir eksilme olarak görülürdü. Tanis o gün, insan yarısının baskın çıkması için kendini zorladı. Öldürmek zorunda kalabilirdi, hatta belki de bu sevdiği kişilerin birden fazlasının ölümünü kabullenmek zorunda da kalabilirdi. Bir gün önce, Nehiryeli'ni kaybettiklerini zannetikleri zaman neler hissettiğini hatırladı. Yarımelf kaşlarını çatarak aniden oturdu, sanki kötü bir rüyadan uyanmış gibi hissediyordu kendini.</p>

  <p class="calibre6">"Herkes kalktı mı?" diye sordu, sakalını sıvazlayarak. Flint sert adımlarla ona doğru gidip iri bir dilim ekmek ile biraz kuru geyik eti verdi. "Kalkıp kahvaltılar<span class="calibre21">ını</span> ettiler bile," diye mırıldandı cüce. "Bütün bir Afet boyunca uyuyabilirdin Yarımelf."</p>

  <p class="calibre6">Tanis iştahsız iştahsız bir lokma geyik eti ısırdı. Sonra burnunu kırıştırarak kokladı. "Bu komik koku da ne?"</p>

  <p class="calibre6">"Büyücünün bir terkibi." Cüce yüzünü buruşturdu Tanis'in yanına çökerken. Flint bir tahta bloğu çıkartarak oymaya, hiddetle yontmaya, yongaları etrafta uçuşturmaya başladı. "Bir kupada bir şeyler dövüp sonra su ekledi. Karıştırıp içti ama o lağım kokusunu yaydıktan sonra. İçinde neler olduğunu bilmediğim için çok mutluyum."</p>

  <p class="calibre6">Tanis de cücenin fikrine katıldı. Geyik etini çiğnedi. Raistlin artık büyü kitabını okuyor ve aklına iyice kazıyıncaya kadar sözcükleri tekrar edip duruyordu. Tanis, Raistlin'in bir ejderhaya karşı etkili olabilecek ne gibi bir büyüsü olduğunu merak etti. Seneler önce bir elf halk ozanı olan Quivalen Soth'tan duymuş olduğu - ejderha irfanından hatırlayabildiği kadarıyla, sadece kendilerine has büyüler yapabilen en büyük büyücülerin büyülerinin ejderhaları etkileme ihtimali vardı.</p>

  <p class="calibre6">Tanis büyü kitaplarına dalmış başını sallayan narin yapılı genç adama baktı. Raistlin yaşına göre güçlü olabilirdi ve mutlaka hem kurnaz hem de zeki biriydi. Fakat ejderhalar kadimdi. Onlar ilk elflerden önce de Krynn'de bulunuyor -ırkların en eski olanıydılar- topraklar üzerinde geziniyorlardı. Tabii ki yolarkadaşlarının bir gece önce konuştukları planları bir işe yararsa, ejderha ile karşılaşmak zorunda kalmazlardı. Onlar sadece ini bulup disklerle birlikte kaçmayı planlıyorlardı. Güzel bir plan, diye düşündü Tanis; aslında büyük bir ihtimalle rüzgardaki duman kadar da kıymeti vardır. Ümitsizlik rutubetli bir sis gibi üzerine çökmeye başladı.</p>

  <p class="calibre6">"Evet, ben hazırım," diye beyan etti Caramon neşeyle. Koca savaşçı zırhı içinde kendini anlatılamayacak kadar iyi hissediyordu. Ejderha bu sabah pek de önemsiz bir rahatsızlık gibi geliyordu ona. Çamur içinde kalmış giysilerini torbasına tıkıştırırken eski bir marşı yalan yanlış çalıyordu ıslığıyla. Zırhını özenle giymiş, gözleri kapalı duran Sturm yolarkadaşlarından ayrı oturuyor, kendisini zihinsel olarak dövüşe hazırlayarak şövalyelerin gizli olarak yaptıkları bir ayini icra ediyordu. Tanis gergin bir halde üşüyerek ayağa kalktı, kan dolaşımını hızlandırmak ve kaslarındaki tutukluğu gidermek için etrafta hareket etmeye başladı. Elfler, alacakları canlar için özür dilemekten başka savaştan önce bir şey yapmazlardı.</p>

  <p class="calibre6">"Biz de hazırız," dedi Altınay. Kenarları kürklü, yumuşak deriden ağır, gri bir tunik giymişti. Gümüşsü altın rengi saçlarını örerek başına toplamıştı - düşmanlar saçlarından tutamasınlar diye önlem olarak.</p>

  <p class="calibre6">"Evet, şu işi bitirelim artık." Tanis, Nehiryeli'nin ejderan kampından aldığı yayını ve sadağını omuzuna astı. Buna ilaveten Tanis bir hançer ve kılıçla da kuşanmıştı. Sturm'ün çift elli kılıcı vardı. Caramon kalkanını, kılıcını ve Nehiryeli'nin yürüttüğü iki hançeri taşıyordu. Flint kaybetmiş olduğu savaş baltasının yerine ejderan kampında bulduğu bir baltayı almıştı. Tasslehoffun hoopakı ile bulduğu küçük bir hançeri vardı. Hançeriyle büyük bir gurur duyuyordu ve Caramon'un, hiddetli birkaç tavşana rastgelirlerse Tas'ın hançerinin çok işe yarayacağını söylemesine çok bozulmuştu. Nehiryeli kılıcını sırtına kuşanmıştı ve hâlâ Tanis'in hançerini taşıyordu. Altınay asadan başka silah taşımıyordu. Başımızdan tırnağımıza kadar silahlandık, diye düşündü Tanis karamsarca. Ne işimize yarayacaksa.</p>

  <p class="calibre6">Yolarkadaşları Mishakal'ın dairesinden ayrıldı, en son Altınay çıkmıştı. Tam geçerken heykele eliyle kibarca dokunarak içinden sessiz bir dua okudu.</p>

  <p class="calibre6">Başı Tas çekiyordu, mutlu mesut zıplayarak; tepekuyruğu arkasında zıplayıp duruyordu. Hakiki, canlı bir ejderha görecekti! Kender daha heyecan verici bir şey düşünemezdi.</p>

  <p class="calibre6">Caramon'un yönlendirmesiyle çifte kanatlı bir çift altın kapıdan daha geçerek doğuya yöneldiler ve daire biçiminde bir odaya vardılar. Tam ortada yüksek kaygan bir tabakayla sıvanmış bir heykel kaidesi vardı - o kadar yüksekti ki, üzerinde bir şey vardıysa bile Nehiryeli dahi göremiyordu. Tas tam altında durmuş, özlemle yukarı bakıyordu.</p>

  <p class="calibre6">"Dün akşam tırmanmaya çalıştım," dedi, "ama çok kaygan. Acaba yukarıda ne var?"</p>

  <p class="calibre6">"Eh, her ne var ise orada, sonsuza kadar kenderlerden uzak kalmak zorunda," diye kesti sözünü Tanis huzursuzca. Döne döne karanlığa doğru inen merdivenleri incelemek için ilerledi. Basamaklar kırılmış, çürümüş otlar ve mantarlarla kaplanmıştı.</p>

  <p class="calibre6">"Ölülerin Yolu," dedi Raistlin aniden.</p>

  <p class="calibre6">"Ne?" diye irkildi Tanis.</p>

  <p class="calibre6">"Ölülerin Yolu," diye tekrarladı büyücü. "Bu merdivenin adı budur."</p>

  <p class="calibre6">"Reorx adına, sen nereden biliyorsun?" diye homurdandı Flint.</p>

  <p class="calibre6">"Bu şehir hakkında bir şeyler okudum," diye cevapladı Raistlin fısıltılı sesiyle.</p>

  <p class="calibre6">"İlk defa böyle bir yer duyduk," dedi Sturm soğuk soğuk. "Bize söylemediğin daha neler biliyorsun?"</p>

  <p class="calibre6">"Birçok şey şövalye," diye cevap verdi Raistlin kaşlarını çatarak. "Sen ve kardeşim tahta kılıçlarla oynarken ben bütün zamanımı çalışarak geçiriyordum."</p>

  <p class="calibre6">"Evet, karanlık ve gizemli şeyleri çalışıyordun," diye dudak büktü şövalye. "Yüksek Büyü Kuleleri'nde gerçekten de neler olup bitti Raistlin? Bu harika güçlerini karşılıksız kazanmış olamazsın. O Kule'de neleri feda ettin? Sağlığını mı... ruhunu mu!"</p>

  <p class="calibre6">"Ben Kule'de kardeşimin yanındaydım," dedi Caramon, genellikle neşeli olan yüzü şimdi bitkindi. "Onun güçlü büyücülerle ve sihirbazlarla birkaç basit büyüyle dövüşüşüne tanık oldum. Onlar bedenini paramparça etseler de, onları yendi. O korkunç yerden taşıdım onu, ölürken. Ve ben..." Koca adam tereddüt etti.</p>

  <p class="calibre6">Raistlin hemen ileri bir adım atarak soğuk, ince elini ikizinin koluna koydu.</p>

  <p class="calibre6">"Söylediğin şeye dikkat et," diye tısladı.</p>

  <p class="calibre6">Caramon kesik kesik bir nefes aldı ve yutkundu. "Ben neyi feda ettiğini biliyorum," dedi savaşçı güçlü bir sesle. Sonra başını gururla kaldırdı. "Bu konuda konuşmamız yasaklandı. Fakat sen beni uzun yıllardır tanırsın Sturm Brightblade ve sana şeref sözü veriyorum - kardeşime bana güvendiğin gibi güvenebilirsin. Eğer bunun doğru olmadığı bir zaman gelirse hem benim hem de onun ölümü tez olsun."</p>

  <p class="calibre6">Bu yeminle birlikte Raistlin'in gözleri kısıldı. Kardeşini düşünceli, kasvetli bir bakışla süzdü. Sonra Tanis büyücünün dudaklarının kıvrıldığını gördü, o ciddi suratı, her zamanki iğneleyici ifadesiyle silindi. Bu hayret verici bir değişimdi. Bir an için ikizlerin birbirlerine olan benzerlikleri dikkat çekmişti. Şimdi ise bir madalyonun iki yüzü gibi birbirlerinden farklıydılar.</p>

  <p class="calibre6">Sturm ileri bir adım atarak Caramon'un elini kavradı; elini sıkı sıkı hiçbir şey söylemeden sıktı. Sonra Raistlin'e bakmak için döndü, ona aşikar bir tiksinti ile bakmaktan kendini alamıyordu. "Özür dilerim Raistlin," dedi şövalye gergin bir biçimde. "Bu kadar sadık bir kardeşin olduğu için minnettar olmalısın."</p>

  <p class="calibre6">"A, öyleyimdir," diye fısıldadı Raistlin.</p>

  <p class="calibre6">Tanis büyücüye sertçe baktı, büyücünün tıslayan sesindeki alayı kendisinin hayal edip etmemiş olduğunu merak ederek. Yarımelf kuru dudaklarını yaladı, ani acı bir tat vardı ağzında. "Bize burada rehberlik eder misin?" diye sordu birden bire.</p>

  <p class="calibre6">"Edebilirdim," diye cevap verdi Raistlin, "eğer Afet'ten önce gelmiş olsaydık buraya. Benim çalıştığım kitaplar yüzlerce yıl öncesine aitti. Afet sırasında Ateşten Dağlar Krynn'e çarptığında Xak Tsaroth şehri bir uçurumun kenarından yuvarlanmıştı. Bu merdiveni tanıdım çünkü merdiven hâlâ ayakta. Gerisindekilere gelince..." Omuzlarını silkti.</p>

  <p class="calibre6">"Merdivenler nereye çıkıyor?"</p>

  <p class="calibre6">"Atalar Sarayı diye bilinen bir yere. Xak Tsaroth rahipleri ve kralları oradaki yeraltı kemerleri arasına gömülmüşlerdi."</p>

  <p class="calibre6">"Haydi harekete geçelim," dedi Caramon terslikle. "Burada bütün yaptığımız kendi kendimizi korkutmak."</p>

  <p class="calibre6">"Evet." Raistlin başıyla onayladı. "Gitmemiz, hem de hızla gitmemiz gerek. Hava kararıcaya kadar vaktimiz var. Yarın şehir kuzeyden gelen ordular tarafından istila edilecek."&nbsp;</p>

  <p class="calibre6">"Hah!" Sturm kaşlarını çattı. "Sen bildiğini iddia ettiğin birçok şeyi biliyor olabilirsin büyücü, ama bunu bilemezsin! Gerçi Caramon haklı - burada çok oyalandık. Ben önden gideyim."</p>

  <p class="calibre6">Merdivenlerden inmeye başladı, kaygan zemin üzerinde kaymamak için dikkatlice hareket ediyordu. Tanis, Raistlin'in gözlerini -husumet dolu dar, altından o dar yarıkları- Sturm'ü izlerken gördü.</p>

  <p class="calibre6">"Raistlin onunla gidip yolu aydınlat," diye emretti Tanis, Sturm'ün ona yönelen kızgın bakışlarını görmemezlikten gelerek. "Caramon, Altınay ile yürü. Nehiryeli ile ben artçılık ederiz."</p>

  <p class="calibre6">"O zaman biz nerede oluyoruz?" Flint kendere doğru homurdandı Altınay ile Caramon'un arkasından takip ederken. "Her zamanki gibi ortada. Sadece gereksiz bohçalar..."</p>

  <p class="calibre6">"Orada her şey olabilir," dedi Tas geride kalan heykel kaidesine bir bakarak. Belli ki söylenenlerin bir kelimesini bile duymamıştı. "Uzakları gören kristal bir küre, bir zamanlar bende olan yüzük gibi sihirli bir yüzük. Sana hiç sihirli yüzüğümden söz etmiş miydim?" Flint homurdandı. Tanis, ikisi merdivenlerde gözden kayboluncaya kadar kenderin gevezelik eden sesini duyabiliyordu.</p>

  <p class="calibre6">Yarımelf, Nehiryeli'ne döndü. "Sen buradaydın... burada olmuş olman gerek. Sana asayı veren tanrıçayı gördük. Buradan aşağıya indin mi?"</p>

  <p class="calibre6">"Bilmiyorum," dedi Nehiryeli bezgin bezgin. "Bu konuda hiçbir şey hatırlamıyorum. Ejderhadan başka hiçbir şey."</p>

  <p class="calibre6">Tanis sustu. Ejderha. Her şey ejderhada kilitleniyordu. Yaratık herkesin kafasında büyüyordu. Ve Krynn'in en karanlık efsanelerinden tüm haşmetiyle fırlayıp gelmiş bir canavar karşında bu minik grup ne kadar da zayıf görünüyordu. Ama neden? diye düşündü Tanis acı acı. Acaba bu kadar olmayacak bir grup kahraman daha düşünülebilir miydi -didişen, homurdanan, tartışan- bir yarısı, diğer yarısına güvenmiyordu. <span class="calibre8">"Biz seçilmiştik</span>." Bu düşünce onu biraz rahatlattı. Tanis, Raistlin'in sözlerini hatırladı: "Kim seçti bizi - ve neden!" Yarımelf düşünmeye başlamıştı.</p>

  <p class="calibre6">Tepe yamacının derinliklerine durmadan döne döne inen dik merdivenden aşağıya sessizce ilerliyorlardı. İlk başlarda, döne döne inerlerken her yer çok karanlıktı. Sonra yolları, sonunda Raistlin'in asasının ışığını söndürebileceği kadar aydınlandı. Kısa bir süre sonra Sturm elini kaldırarak yanındakileri durdurdu. Ötelerinde birkaç ayaktan daha uzun olmayan bir koridor uzanıyordu. Bu da, gerisindeki geniş açıklık bir sahayı gözler önüne seren büyük kemerli bir kapıya çıkıyordu. Soluk gri bir ışık süzüldü koridora, rutubet ve çürümüş bir şeylerin kokusuyla birlikte.</p>

  <p class="calibre6">Yolarkadaşları uzun süre, dikkatle etrafı dinleyerek durdular. Akıp giden suyun sesi, hemen hemen bütün diğer sesleri bastırarak aşağılarından, kapının gerisinden biryerden geliyor gibiydi. Yine de Tanis'e başka bir ses daha duymuş gibi geldi -keskin bir şaklama sesi- ve yerdeki gümbürtüleri ve zonklamaları duymaktan çok hissediyordu. Fakat bu uzun sürmedi ve keskin şaklama sesi bir daha tekrarlamadı. Sonra, akıllarını daha da karıştırırcasına ara sıra tiz bir gıcırtının kestiği metalik bir sürtünme sesi geldi. Tanis Tasslehoffa baktı, sual edercesine.</p>

  <p class="calibre6">Kender omuzlarını kaldırdı. "Hiçbir fikrim yok," dedi başını uzatıp daha yakından dinleyerek. "Hiç böyle bir şey duymadım Tanis, sadece bir keresinde..." Durdu, sonra başını salladı. "Gidip bakmamı ister misin?" diye! sordu büyük bir istekle.</p>

  <p class="calibre6">"Git."</p>

  <p class="calibre6">Tasslehoff kısa koridordan süzüldü, bir gölgeden bir gölgeye kaçarak. Dikkat çekmek istemediği zaman bir kender, halı üzerinde koşan bir fareden daha az ses çıkartır. Kapıya vararak dışarıya bir göz attı. Önünde bir zamanlar bir tören salonu olması gereken büyük bir alan uzanıyordu. Atalar Sarayı, demişti Raistlin buraya. Artık Yıkıntılar Sarayı idi. Doğu tarafındaki zeminin bir kısmı kötü bir kokunun sis ile birlikte kaynayıp çıktığı bir çukur içine çökmüştü. Tas, yerde başka kocaman çukurların da açılmış olduğunu farketti; bu arada koca taş karolar mezar taşları gibi dikilmişti. Ayağının altındaki zemini dikkatle kontrol ederek salona çıktı kender. Sisin içinde, güney duvarındaki karanlık bir kapıyı anca farketti... ve kuzeyde de başka bir tane vardı. O garip gacırtı sesi güneyden geliyordu. Tas dönerek o tarafa doğru yürümeye başladı.</p>

  <p class="calibre6">Aniden kuzeyden, tam arkasından o gümbürdeyen, zonklayan sesi duydu ve yerin sallanmaya başladığını hissetti. Kender aceleyle kuyu merdivene geri koştu. Arkadaşları da sesi duymuş, silahları ellerinde duvara yapışmışlardı. Zonklama sesi yüksek bir "şuuuş" sesine dönüşmüştü. Sonra on on beş bodur karaltı kemerli kapının önünden geçip gittiler aceleyle. Yer sarsıldı. Ağır bir nefes sesi ile arada bir mırıldanan bazı sözler duydular. Sonra suretler sis içinde kayboldu, güneye doğru. Keskin çatırtı tekrarlandıktan sonra sessizlik oldu.</p>

  <p class="calibre6">"Cehennem adına, neydi bu?" diye nida etti Caramon. "Onlar ejderan değildi; tabii kısa ve tıknaz bir cins geliştirdilerse o başka. Nereden geldiler öyle?"</p>

  <p class="calibre6">"Salonun kuzey ucundan geldiler," dedi Tas. "Orada bir kapı var, bir de güneyde. O garip gacırtı sesleri güneyden geliyor, o şeylerin gittikleri yönden."&nbsp;</p>

  <p class="calibre6">"Doğuda ne var?" diye sordu Tanis.</p>

  <p class="calibre6">"Duyduğum dökülen sudan tahmin ettiğime göre üç yüz metre kadar bir uçurum var," diye cevap verdi kender. "Zeminde bir çukur oluşmuş. Orada yürümenizi tavsiye etmem."</p>

  <p class="calibre6">Flint havayı kokladı. "Bir koku alıyorum... tanıdık bir koku. Ne olduğunu çıkartamıyorum."</p>

  <p class="calibre6">"Ben ölümün kokusunu alıyorum," dedi Altınay titreyip asasına sarılarak.</p>

  <p class="calibre6">"Hayır, bu daha kötü bir şey," diye mırıldandı Flint. Sonra gözleri açıldı, yüzü hiddet ve öfkeyle kızardı. "Buldum!", diye gürledi. "Lağım cüceleri!" Savaş baltasını açtı. "O sefil minik şeyler onlardı işte. Evet, artık lağım cücesi olmaya devam edemeyecekler. Kokuşan birer ceset olacaklar!"</p>

  <p class="calibre6">İleri fırladı. Tanis, Sturm ve Caramon onun peşinden koşup koridorun sonunda yakalayarak geri çektiler.</p>

  <p class="calibre6">"Sessiz ol!" diye emretti Tanis tükürükler saçan cüceye. "Şimdi, bunların lağım cücesi olduğuna ne kadar eminsin?"</p>

  <p class="calibre6">Cüce kendisini Caramon'un elinden hiddetle kurtardı. "Emin olmak mı!" diye başladı gürleyerek, sonra yüksek bir fısıltıya indi. "Beni üç yıl hapsetmemişler miydi?"</p>

  <p class="calibre6">"Öyle mi olmuştu?" diye sordu Tanis hayretle.</p>

  <p class="calibre6">"İşte o yüzden son beş yıldır nerede olduğumu size anlatmamıştım," dedi cüce utançtan kızararak. Yüzü karardı. "Ama öcümü alacağıma yemin ettim. Karşılaştığım her lağım cücesini öldüreceğim."&nbsp;</p>

  <p class="calibre6">"Bir dakika," diye söze karıştı Sturm. "Lağım cüceleri kötü değildir - en azından goblinler gibi değildir. Burada ejderanlarla yaşayıp da ne yapıyorlar?"</p>

  <p class="calibre6">"Esirler," diye cevap verdi Raistlin soğuk bir sesle. "Belli ki lağım cüceleri burada yıllardır yaşıyorlarmış, belki de şehir terk edildiğinden beri. Ejderanlar diskleri korumak için yollandığında, belki de lağım cücelerini burada bularak onları işlerinde kullanmak için esir etmişlerdir."</p>

  <p class="calibre6">"O zaman bize yardım edebilirler," diye mınldandı Tanis.</p>

  <p class="calibre6">"Lağım cüceleri!" diye patladı Flint. "Güvenecek misiniz o minik, pis..."</p>

  <p class="calibre6">"Hayır," dedi Tanis. "Onlara güvenemeyiz elbette ki. Fakat hemen hemen bütün esirler efendilerine ihanet etmeye hazırdır ve lağım cüceleri de -cücelerin çoğu gibi- kendi reisleri dışındakilere pek sadık olmazlar. Eğeri kendi pis derilerini tehlikeye sokacakları bir şey istemezsek onların bize yardım etmelerini sağlayabiliriz belki."</p>

  <p class="calibre6">"Eh, bir umacının gerisi olayım!" dedi Flint tiksintiyle. Baltasını yere fırlattı, torbasını hızla çıkartıp duvara fırlatarak kollarını kavuşturdu. "Gidin siz. Gidin dostlarınızdan yardım isteyin. Ben sizinle olmayacağım! Size yardım ederler mutlaka! Size yardım ederler tam ejderhanın burnuna gidesiniz diye!"</p>

  <p class="calibre6">Tanis ile Sturm kayıkta olanları hatırlayarak endişeyle bakıştılar. Flint inanılmayacak kadar inatçı olabilirdi ve Tanis'e, bu kez cüceyi kıpırdatmanın imkânsız olması hiç de uzak bir ihtimal gibi gelmiyordu.</p>

  <p class="calibre6">"Bilmiyorum." Caramon içini çekerek başını salladı. "Cücenin gelmemesi hiç de iyi olmayacak. Eğer lağım cücelerinin bize yardım etmelerini sağlasak bile bu pislikleri kim hizaya sokacak?"</p>

  <p class="calibre6">Caramon'un bu kadar kurnaz olabilmesine hayret eden Tanis gülümseyerek savaşçının oyununu sürdürdü. "Sturm herhalde."</p>

  <p class="calibre6">"Sturm!" Cüce birden bire ayaklandı. "Düşmanı sırtından bıçaklamayan; şövalye mi? Sizin bu kötü yaratıkları tanıyan birine ihtiyacınız var..."</p>

  <p class="calibre6">"Haklısın Flint," dedi Tanis ciddiyetle. "Galiba senin de bizimle gelmen lâzım."</p>

  <p class="calibre6">"Hiç kuşkun olmasın," diye homurdandı Flint. Eşyalarını alıp koridor boyunca sert adımlarla yürüdü. Arkasını döndü. "Geliyor musunuz?"</p>

  <p class="calibre6">Tebessümlerini gizleyen yolarkadaşları cüceyi izleyerek Atalar Sarayı'na çıktı. Duvara yakın yürüyorlar, o güvenilmez zeminden sakınıyorlardı. Güneye yollandılar, lağım cücelerini izleyerek ve önce güneye doğru bir yüz metre gittikten sonra sert bir kavisle doğuya dönen, pek aydınlatılmamış bir geçide girdiler. Bir kez daha şaklama sesini duydular. Metalik sürtünme sesi durmuştu. Aniden arkalarından ayak sesleri gelmeye başladı.</p>

  <p class="calibre6">"Lağım cüceleri!" diye homurdandı Flint.</p>

  <p class="calibre6">"Dönün!" diye emretti Tanis. "Üzerlerine atlamaya hazır olun. Ortalığı ayağa kaldırmalarına izin veremeyiz!"</p>

  <p class="calibre6">Herkes kılıçları ellerinde hazır, duvara yapıştı. Flint savaş baltasını tutuyordu, yüzünde onları bekleyen bir ifadeyle. Geniş salona geri bakarak kendilerine doğru koşmakta olan bir grup bodur şişman suret gördüler.</p>

  <p class="calibre6">Aniden, lağım cücelerinin lideri başını kaldırarak onları gördü. Caramon koşmakta olan minik suretlerin önüne atlayarak, koca kolunu emredercesine kaldırdı. "Durun!" Lağım cüceleri başlarını kaldırıp ona baktılar, etrafını aldılar ve birdenbire doğudaki dönemeçte gözden kayboluverdiler. Caramon arkalarından hayretle bakmak için döndü.</p>

  <p class="calibre6">"Durun..." dedi gönülsüzce.</p>

  <p class="calibre6">Bir lağım cücesi başını dönemeçten geri çıkarttı, Caramon'a dik dik baktı ve kirli parmağını dudaklarına götürdü. "Şnışşşt!" Sonra bu bodur suret de gözden kayboldu. Şaklama ve gacırtı sesinin yeniden başladığını duydular.</p>

  <p class="calibre6">"Sizce neler oluyor?" diye sordu Tanis hafifçe.</p>

  <p class="calibre6">"Hepsi böyle midir?" dedi Altınay gözleri hayretle açılarak. "Öyle pis ve pejmürdeler ki; sonra bütün vücutları yara bere içinde."</p>

  <p class="calibre6">"Ayrıca bir kapı kulpu kadar beyinleri vardır," diye homurdandı Flint.</p>

  <p class="calibre6">Grup elleri silahlarında, dikkatle köşeden döndü. Boğucu hava içinde titreşen ve tüten meşalelerin aydınlattığı uzun dar bir koridor doğuya doğru uzanıyordu. Işık, yoğunlaşmış nemle ıslanmış duvarlardan yansıyordu. Sadece bir karanlığı gözler önüne seren kemerli kapılar açılıyordu koridor boyunca.</p>

  <p class="calibre6">"Yeraltı kemerleri," diye fısıldadı Raistlin.</p>

  <p class="calibre6">Tanis ürperdi. Tavandan üzerine su damladı. Metalik gacırtı sesi daha yüksek ve daha yakındı artık. Altınay yarımelfin koluna dokunarak işaret etti. Tanis, koridorun diğer tarafında bir kapı gördü. Açıklığın gerisinde başka bir koridor, bu koridor ile T şeklinde birleşecek biçimde uzanıyordu. Bu koridor lağım cüceleriyle doluydu.</p>

  <p class="calibre6">"Acaba ufaklıklar niye sıra olmuşlar," dedi Caramon.</p>

  <p class="calibre6">"Bu, öğrenebilmek için tek şansımız," dedi Tanis. Tam ileri doğru atılıyordu ki büyücünün elini kolunda hissetti.</p>

  <p class="calibre6">"Bu işi bana bırak," diye fısıldadı Raistlin.</p>

  <p class="calibre6">"Biz de seninle gelsek fena olmaz," diye beyan etti Sturm ciddiyetle, "tabii ki seni korumak için."</p>

  <p class="calibre6">"Tabii," diye burun büktü Raistlin. "Pekala ama beni rahatsız etmeyin."</p>

  <p class="calibre6">Tanis başıyla onayladı. "Flint, sen Nehiryeli ile koridorun bu ucunu koru." Flint karşı çıkmak içini ağzını açtı, sonra yüzünü asıp Bozkırlı'nın arkasında durmak için geri bir adım attı.</p>

  <p class="calibre6">"Benim iyice arkamda durun," diye emretti Raistlin, sonra koridor boyunca ilerledi; kırmızı cüppesi bileklerinde hışırdıyor, her adımında Magius'un Asası yerde hafifçe takırdıyordu. Tanis ile Sturm üzerinden sular akan duvarların kenarından giderek onu izliyordu. Yeraltı kemerlerinden soğuk hava akıyordu dışarı. Bir tanesinin içine bakan Tanis su yüzünden çatırdayarak yanan meşalenin ışığında bir lahitin kara hatlarının yansıdığını görebiliyordu. Tabut dikkatle oyulmuş ve artık parlaklığını yitirmiş altınla süslenmişti. Yeraltı kemerleri üzerinde boğucu bir hava asılı kalmıştı. Mezarlardan bazıları kırılmış ve yağmal<span class="calibre21">anm</span>ış gibi görünüyordu. Karanlık içinden sırıtan bir kelleye takıldı Tanis'in gözleri. Bu kadim ölüler, huzurları rahatsız edildi diye öç almayı düşünüp düşünmüyorlar mı acaba diye merak etti. Tanis gerçeğe dönmek için kendini zorladı. Gerçek de yeterince kasvetliydi zaten.</p>

  <p class="calibre6">Raistlin koridorun sonuna yaklaşınca durdu. Lağım cüceleri onu ilgiyle inceliyor, arkasındakileri umursamıyorlardı bile. Büyücü konuşmadı. Kemerindeki bir torbaya uzandı, birkaç altın sikke çıkardı. Lağım cücelerinin gözleri ışıldadı. Sıranın başındaki birkaç tanesi daha iyi görebilmek için Raistlin'e yaklaştılar. Büyücü sikkelerden birini hepsinin görebileceği şekilde tuttu. Sonra bunu havaya fırlattı... ve paralar yok oldu!</p>

  <p class="calibre6">Lağım cücelerinin nefesleri kesildi. Raistlin sikkeyi göstermek için büyük bir gösterişle avcunu açtı. Tek tük alkış sesi duyuldu. Lağım cüceleri biraz daha yaklaştılar, ağızları hayretle bir karış açık.</p>

  <p class="calibre6">Lağım cüceleri -ya da soylarının bilinen ismiyle Agharlar- gerçekten sefil bir topluluktu. Cüce cemiyetinin en alt sınıfı olan Agharlar'a bütün Krynn'de, hayvanlar da dahil olmak üzere canlı yaratıkların çoğu tarafından terk edilmiş, pislik ve sefalet içindeki yerlerde rastlanırdı. Bütün cüceler gibi klanlar halinde yaşarlar, reislerinin ya da geçekten güçlü bir klan liderinin kurallarına uyarlardı. Xak Tsaroth'ta üç klan bulunuyordu - Sludlar, Bulplar ve Gluplar. O anda, bu üç klana mensup cüceler Raistlin'in etrafını çevirmişti. Hem erkekler, hem kadınlar vardı; gerçi her iki cinsiyeti birbirinden ayırmak biraz güç oluyordu. Kadınların çenelerinde sakalları yoktu ama yanaklarında vardı. Kemikli dizlerine kadar inen, bellerine doladıkları yırtık pırtık bir etek giyiyorlardı. Yoksa en az erkek eşleri kadar çirkindiler. Bu sefil görünüşleri bir yana lağım cüceleri genellikle neşeli bir yaşam sürerdi.</p>

  <p class="calibre6">Raistlin mükemmel bir elçabukluğuyla sikkeyi parmakları üzerinde oynattı, bir içeri bir dışarı döndürdü. Sonra parayı yok etti ama büyücüye hayretle bakan ürkmüş lağım cücelerinden birinin kulağından tekrar çıkartmak üzere. Bu son numara,</p>

  <p class="calibre6">Aghar'ın arkadaşları onu tutup kulağına baktığı, hatta bir tanesi parmağını kulağına sokup daha fazla sikke var mı yok mu diye yokladığı için anlık bir kesintiye neden oldu. Gerçi Raistlin uzanıp başka bir keseden küçük bir rulo parşömen çıkartınca bu ilginç faaliyet de geçti. Parşömeni uzun ince parmaklarıyla açan büyücü parşömenden bir şeyler okumaya başladı, yavaş yavaş mırıldanarak, "Şuh tangus moipar, as akular kalipar." Lağım cüceleri tam bir hayranlıkla seyrediyordu.</p>

  <p class="calibre6">Büyücü okumayı bitirince parşömenin üzerindeki örümcek görünüşlü kelimeler yanmaya başladı. Alev alıp arkalarında yeşil duman izleri bırakarak yok oldular.</p>

  <p class="calibre6">"Neydi bütün bunlar?" diye sordu Sturm kuşkuyla.</p>

  <p class="calibre6">"Artık hepsi büyüyle bağlandı," diye cevap verdi Raistlin. "Onların üzerine bir dostluk büyüsü yaptım."</p>

  <p class="calibre6">Lağım cüceleri büyülenmişlerdi ve Tanis yüzlerindeki ifadenin meraktan, büyücüye duydukları açık ve gizlenmez bir hayranlığa dönüşmüş olduğunu farketti. Pis elleriyle uzanıp onu okşuyorlar, biçimsiz lisanlarıyla çabuk çabuk konuşuyorlardı. Sturm, Tanis'e telaşla baktı. Tanis şövalyenin ne düşündüğünü biliyordu: Raistlin her an, içlerinden herhangi birine aynı büyüyü yapabilirdi.</p>

  <p class="calibre6">Koşuşan ayak seslerini duyan Tanis çabucak Nehiryeli'nin nöbet tuttuğu yere baktı. Bozkırlı, lağım cücelerini işaret ettikten sonra parmakları açık olarak ellerini havaya kaldırdı. On cüce daha onlara doğru geliyordu. Kısa bir süre sonra yeni Agharlar göründü; Nehiryeli'ne bakmadan geçip gittiler bile. Büyücünün etrafındaki gürültüyü görünce hemen durdular.</p>

  <p class="calibre6">"Neler oluyor?" dedi bir tanesi Raistlin'e bakakalarak. Büyülenmiş lağım cüceleri büyücünün etrafına toplanmış eteklerinden çekiştiriyorlar, onu holden aşağı doğru götürüyorlardı.</p>

  <p class="calibre6">"Arkadaş. Bu bizim arkadaş," diye cıvıldaştı hepsi deliler gibi Ortak Dil'in kaba bir şekliyle.</p>

  <p class="calibre6">"Evet," dedi Raistlin yumuşak ve kibar bir sesle; sesi o kadar pürüzsüz ve o kadar gönülleri fetheden bir sesti ki Tanis bir an şaşaladı. "Siz hepiniz benim arkadaşımsınız," diye devam etti büyücü. "Şimdi, söyleyin bana dostlarım - bu koridor nereye açılır?" Raistlin doğuyu işaret etti. Derhal her ağızdan bir sürü cevap çıktı.</p>

  <p class="calibre6">"Koridor o tarafa çıkar," dedi biri doğuyu işaret ederek.</p>

  <p class="calibre6">"Hayır, o tarafa çıkar!" dedi bir başkası batıyı işaret ederek. Bir itişme kakışmadır başladı, lağım cüceleri birbirlerini itip dürtüyordu. Kısa bir zaman sonra yumruklar uçuşuyor, bir lağım cücesi bir başkasını yere yatırıyor, tekmeliyor, bağırıyordu, "O taraf! O taraf!"</p>

  <p class="calibre6">Sturm, Tanis'e döndü. "Bu maskaralık! Buradaki bütün ejderanları başımıza toplayacaklar. O deli büyücü ne.yaptı bilmiyorum ama onu durdursan fena olmayacak."</p>

  <p class="calibre6">Daha Tanis müdahale edemeden dişi bir lağım cücesi işe el attı. Meydan kavgasının ortasına dalarak iki dövüşçüyü tutup kafalarını bir güzel birbirine tokuşturdu ve yere bıraktı. Onları kışkırtan diğerleri hemen sustular; sonra yeni gelen Raistlin'e döndü. Kalın, elma gibi bir burnu vardı ve saçları tepesinde darmadağınık toplanmıştı. Yamalı, pejmürde bir elbise, kaba ayakkabılar ve bileklerine düşmüş çoraplar giyiyordu. Ama lağım cüceleri arasında bir lidere benziyordu, çünkü hepsi ona saygıyla bakıyordu. Bu belki de bir omuzuna atmış olduğu ağır bir torbadan ileri geliyordu. Yürüdükçe torba da yerde sürükleniyor, zaman zaman ayaklarına takılıyordu. Fakat belli ki torba onun için çok önemliydi. Lağım cücelerinden biri buna dokunmak istediğinde savrularak arkasına dönüp, yüzüne bir şaplak indirdi.</p>

  <p class="calibre6">"Koridor büyük patronlara çıkıyor," dedi başıyla doğu tarafını işaret ederek.</p>

  <p class="calibre6">"Çok teşekkür ederim şekerim," dedi Raistlin lağım cücesinin yanağına dokunmak için uzanarak. Birkaç kelime söyledi, <span class="calibre8">"Tantago, musalah."</span></p>

  <p class="calibre6">Dişi lağım cücesi, Raistlin konuştukça hayranlıkla onu seyrediyordu. Sonra içini çekerek ona taparcasına bakmaya başladı.</p>

  <p class="calibre6">"Anlat bana ufaklık," dedi Raistlin. "Kaç tane patron?"</p>

  <p class="calibre6">Lağım cücesi kaşlarını çattı, konsantre olmaya çalışarak. Kirli elini kaldırdı. "Bir," dedi bir parmağını kaldırarak. "Ve bir, ve bir, ve bir." Raistlin'e muzafferane bir bakış fırlatıp dört parmağını kaldırdı ve şöyle dedi: "İki."</p>

  <p class="calibre6">"Flint'e hak vermeye başladım," diye homurdandı Sturm.</p>

  <p class="calibre6">"Şışşt," dedi Tanis. Tam o anda o gıcırtı sesi kesildi. Lağım cüceleri koridordan huzursuzca bakınırken o sert şaklama sesi bir kez daha duyuldu.</p>

  <p class="calibre6">"O gürültü ne?" diye sordu Raistlin büyülenmiş hayranına.</p>

  <p class="calibre6">"Kırbaç," dedi dişi lağım cücesi duygusuzca. Pis elini uzatıp Raistlin'in cüppesine asılarak onu koridorun doğu ucuna doğru çekiştirmeye başladı. "Patronlar kızar. Biz gider."</p>

  <p class="calibre6">"Siz patronlara ne yapıyorsunuz?" diye sordu Raistlin gerileyerek.</p>

  <p class="calibre6">"Gidelim. Sen gör." Lağım cücesi onu çekiştirip duruyordu. "Biz aşağıya. Onlar yukarıya. Aşağıya. Yukarıya. Aşağıya. Yukarıya. Gel. Sen git. Biz aşağıya gideceğiz."</p>

  <p class="calibre6">Agharlar'ın akıntısına kapılan Raistlin dönüp Tanis'e eliyle işaret etti. Tanis de Nehiryeli ve Flint'e işaret etti ve herkes lağım cücelerinin ardından koridor boyunca yürümeye başladı. Raistlin'in büyülemiş oldukları etrafında bir öbek halinde duruyor, diğerleri kırbaç bir kere daha şakladığında koridordan aşağıya koşmaya başladığı halde onlar mümkün olduğu kadar ona yakın durmaya çalışıyorlardı. Yolarkadaşları Raistlin'i ve lağım cücelerini, sürtünme sesinin bir kez daha ama bu kez daha yüksek sesle başladığı dirseğe kadar izledi.</p>

  <p class="calibre6">Dişi lağım cücesi sesi duyunca yüzü aydınlandı. Diğer lağım cüceleriyle birlikte durdular. Kimisi pislik kaplı duvarlara yaslanıp yere çökerken kimi de boş torbalar gibi çöktüler. Dişi, Raistlin'e yakın duruyor, cüppesinin kolunu minik elinde tutuyordu.</p>

  <p class="calibre6">"Ne oldu?" diye sordu Raistlin. "Neden durduk?"</p>

  <p class="calibre6">"Biz bekler. Daha bizim sıra değil," diye açıkladı.</p>

  <p class="calibre6">"Sıramız gelince ne yapacağız?" diye sordu sabırla.</p>

  <p class="calibre6">"Aşağı incez," dedi Raistlin'e hayranlıkla bakarak.</p>

  <p class="calibre6">Raistlin, Tanis'e bakıp başını salladı. Büyücü yeni bir yaklaşımda bulunmayı denemeye karar verdi.</p>

  <p class="calibre6">"İsmin ne miniğim?" diye sordu.</p>

  <p class="calibre6">"Bupu."</p>

  <p class="calibre6">Caramon bir kahkaha atarak hemen ellerini ağızının üzerine bastırdı.</p>

  <p class="calibre6">"Şimdi Bupu," dedi Rasitlin tatlı bir sesle, "ejderhanın ini nerede, biliyor musun?"</p>

  <p class="calibre6">"Ejderha mı?" diye tekrarladı Bupu hayretle. "Ejderhayı mı istiyorsun?"</p>

  <p class="calibre6">"Hayır," dedi Raistlin aceleyle, "biz ejderhayı istemiyoruz -ejderhanın inini istiyoruz, ejderhanın yaşadığı yeri."</p>

  <p class="calibre6">"A, ben bilmez onu." Bupu başını salladı. Sonra Raistlin'in yüzündeki hayal kırıklığını görerek Raistlin'in eline yapıştı. "Ama ben sana büyük Yücebulp'a götüreyim. O her şeyi bilir."</p>

  <p class="calibre6">Raistlin kaşlarını kaldırdı. "Peki Yücebulp'a nasıl gideceğiz?"</p>

  <p class="calibre6">"Aşağı!" dedi mutlulukla sırıtarak. Gıcırtı sesi kesildi. Bir kırbaç şakladı. "Şimdi bizim aşağı inme sırası. Gidip Yücebulp'u görmek."</p>

  <p class="calibre6">"Bir dakika." Raistlin kendini lağım cücesinin elinden kurtardı. "Arkadaşlarımla konuşmam gerek." Tanis ve Sturm'ün yanına gitti. "Bu Yücebulp büyük ihtimalle klanın, belki de birkaç kl<span class="calibre21">anın</span> birden reisidir."</p>

  <p class="calibre6">"Eğer bunlar kadar zeki biriyse, bırakın ejderhanın inini, ellerini yıkadığı leğenin bile nerede olduğunu bilmez," diye homurdandı Sturm.</p>

  <p class="calibre6">"Büyük bir ihtimalle biliyordur," diye konuştu Flint istemeye istemeye. "Akıllı değillerdir ama lağım cüceleri gördükleri ya da duydukları her şeyi hatırlarlar, tabii eğer onları, bir heceden fazla kelimelerle konuşturmayı başarabilirseniz söyletirsiniz de."&nbsp;</p>

  <p class="calibre6">"O zaman gidip Yücebulp'u görmekte yarar var," dedi Tanis acınacak bir halde. "Şimdi, keşke şu yukarı aşağı denen şey neymiş bir öğrenebilseydik veya o gıcırtı sesi nedenmiş..."</p>

  <p class="calibre6">"Ben biliyorum!" dedi bir ses.</p>

  <p class="calibre6">Tanis etrafına bakındı. Tasslehoffu tamamıyla unutmuştu. Kender dönemeçten koşarak geldi; tepe saçı oynuyor, gözleri neşeyle parıldıyordu. Bu bir asansör Tanis," dedi.</p>

  <p class="calibre6">"Cüce madenlerindeki gibi. Bir zamanlar bir madene gitmiştim. O kadar nefis bir şeydi ki. Taşları yukarı aşağı taşıyan bir asansörleri vardı. Bu da aynen öyle. Yani, hemen hemen öyle. Şimdi bakın..." Aniden kıkırdamaktan konuşamadı. Diğerleri ona bakarken kender kendine hakim olabilmek için elinden geleni yapıyordu.</p>

  <p class="calibre6">"Dev bir domuz yağı eritme kazanı kullanıyorlar! Burada sırada bekleyen lağım cüceleri, ne zaman o ejder-zımbırtıları o koca kırbacı şaklatsa koşmaya başlıyor. Sonra her biri, zincirin halkalarına denk gelen dişli bir tekerleğe sarılmış koca bir zincire bağlı duran kazana atlıyorlar - gıcırtıyı çıkartan da bu! Tekerlek dönüyor ve onlar aşağıya iniyor ve hemen başka bir kazan beliriyor..."</p>

  <p class="calibre6">"Büyük patronlar. Büyük patronlarla dolu kazan," dedi Bupu.</p>

  <p class="calibre6">"Ejderanlarla dolu!" diye tekrarladı Tanis telaşla.</p>

  <p class="calibre6">"Burada gelmiyor," dedi Bupu. "Oraya gitmek..." Elini belli belirsiz salladı.</p>

  <p class="calibre6">Tanis'in huzursuzluğu devam ediyordu. "Demek ki patronlar orada. Kazanın içinde kaç ejderan vardı?"&nbsp;</p>

  <p class="calibre6">"İki," dedi Bupu, Raistlin'in koluna yapışıp kendini eminiyete alarak. "İkiden fazla yok."</p>

  <p class="calibre6">"Aslında dört tane var," dedi Tas, lağım cücesine karşı çıktığı için yüzünde özür diler bir ifadeyle. "Küçük olanlardan, büyü yapabilen kocamanlardan değil."</p>

  <p class="calibre6">"Dört." Caramon koca kollarının kaslar<span style="font-size: 1em;">ını</span><span style="font-size: 1em;">&nbsp;</span><span style="font-size: 1em;">kasarak büktü. "Dört tanesiyle başa çıkabiliriz."</span></p>

  <p class="calibre6">"Evet, ama öyle ayarlamalıyız ki on beş tanesinin daha gelmeyeceğinden emin olalım," Tanis işaret etti.</p>

  <p class="calibre6">Kırbaç yeniden şakladı.</p>

  <p class="calibre6">"Gel!" Bupu aceleyle Raistlin'in koluna asıldı. "Biz gitmek. Patronlar deliriyor."</p>

  <p class="calibre6">"Bence şu an, herhangi bir zamandan farksız," dedi Sturm omuzlarını silkerek. "Bırakın lağım cüceleri her zamanki gibi koşuşsun. Bu kargaşalıkta patronları izleyip onların hakkından geliriz. Eğer kazanlardan biri burada lağım fareleriyle dolmak için bekliyorsa, diğeri zeminde o<span class="calibre21">lm</span>alı."</p>

  <p class="calibre6">"Sanırım öyledir," dedi Tanis. Lağım cücelerine döndü. "Asansöre yani kazana varınca içine atlamayın. Sadece kenara kaçarak ayak altından çekilin. Tamam mı?"</p>

  <p class="calibre6">Lağım cüceleri derin bir kuşkuyla Tanis'e baktılar. Yarımelf içini çekerek Raistlin'e baktı. Hafif bir tebessümle büyücü Tanis'in komutlar<span class="calibre21">ını</span> tekrarladı. Lağım cüceleri hemen gülümseyerek heyecanla başlarını olumlu anlamda sallamaya başladı.</p>

  <p class="calibre6">Kırbaç bir kez daha şakladı ve yolarkadaşları kaba bir ses duydu. "Aylaklık etmeyi bırakın pislikler, yoksa o pis ayaklarınızı biçiveririm, o zaman geç kalmak için bir bahaneniz olur!"</p>

  <p class="calibre6">"Kimin ayakları biçilecek göreceğiz," dedi Caramon.</p>

  <p class="calibre6">"Bu eğlenceli olacak!" dedi lağım cücelerinden biri ciddi ciddi. Agharlar koridordan aşağıya koşmaya başladı.</p>
</body>
</html>
