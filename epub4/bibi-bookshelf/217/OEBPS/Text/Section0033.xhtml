<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="calibre1">
      <br class="calibre1" />
    </div>
  </div>

  <h2 class="calibre17" title="- 9 - Kuşku büyüyor. Sla-Mori."><a class="calibre20" id="bookmark5"></a><b class="calibre4"><i class="calibre18">-</i></b> <span class="calibre19">9 -</span></h2>

  <h2 class="calibre17"><span class="calibre19">Kuşku büyüyor.</span></h2>

  <h2 class="calibre17"><span class="calibre19">Sla-Mori.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">Dar yol ovalardan, tepelerin eteklerindeki orman kaplı vadilere doğru dikleşerek tırmanıyordu. Dereyi dağa doğru izlerlerken akşamın gölgeleri peşlerinde toplaşıyordu. Biraz daha ilerlemişlerdi ki Gilthanas yoldan ayrılıp çalıların içinde kayboldu. Yolarkadaşları birbirlerine kuşkuyla bakarak durdular.</p>

  <p class="calibre6">"Bu delilik," diye fısıldadı Eben, Tanis'e. "Bu vadide troller yaşar... bu yolu kim açtıydı sanıyorsunuz?" Kara saçlı adam Tanis'in kolunu, yarımelfi şaşırtan soğuk bir tanıdıklık edasıyla tutmuştu. "Yalnız itiraf etmeliyim ki ben buralarda yeniyim; tanrıların hakkı için bana güvenmemekte haklısınız ama bu Gilthanas hakkında neler biliyorsunuz?"</p>

  <p class="calibre6">"Ben biliyorum..." diye başladı Tanis ama Eben ona kulak asmadı. "İçimizde ejderan ordusunun üzerimize kazara saldırdığına inanmayanlar vardı, bilmem anlatabiliyor muyum. Çocuklarla birlikte tepelerde saklanıyor, Kapıyolu'na saldırdıklarından beri ejderanlarla savaşıyorduk. Geçen hafta bu elfler birdenbire beliriverdiler. Bize Ejderha Yüceefendisi'nin kalelerinden birine saldıracaklarını, onlarla gidip yardım etmek isteyip istemediğimizi sordular. Biz de, tabii neden olmasın dedik; Ejderha Yüce Adam'ın işini bozacak her şeye varız.</p>

  <p class="calibre6">"Tepelere tırmandıkça sinirlerimiz gerilmeye başladı. Her yerde ejderan izleri vardı! Ama bu elfleri rahatsız etmiyordu. Gilthanas izlerin eski olduğunu söyledi. O gece kamp kurduk ve nöbetçi diktik. Bu pek işimize yaramadı; ejderanlar saldırmadan yirmi saniye kadar önce bizi uyardı o kadar. Ve..." Eben etrafına bakınıp daha da yakına geldi - "uyanıp silahlarımızı kavramaya ve o kötü yaratıklarla savaşmaya çalışırken elflerin seslendiklerini duydum, sanki biri kaybolmuş gibi. Ve bil bakalım kime sesleniyorlardı?"</p>

  <p class="calibre6">Eben, Tanis'e dikkatle baktı. Yarımelf kaşlarını çatarak başını salladı, bu tiyatro gösterisinden rahatsız olmuştu.</p>

  <p class="calibre6">"Gilthanas!" diye tısladı Eben. "Gitmişti! Ona seslenip durdular... liderlerine!" Adam omuzlarını silkti. "Bir daha geldi mi gelmedi mi bilmiyorum. Beni yakaladılar. Solace'a götürdüler bizi, oradan kaçtım. Her neyse, ben olsaydım o elfi izleme konusunda iki kere düşünürdüm. Ejderanlar saldırdığında ortalıklarda bulunmamak için geçerli bir nedeni vardı belki ama..."</p>

  <p class="calibre6">"Gilthanas'ı çok uzun zamandır tanıyorum," diye sözünü kesti Tanis ters bir edayla; belli ettiğinden daha çok rahatsız olmuştu.</p>

  <p class="calibre6">"Tabii. Ben bilsen fena olmaz diye düşünmüştüm," dedi Eben sevimli sevimli gülümseyerek. Tanis'in sırtına dostça bir vurup Tika'nın yanına geriledi.</p>

  <p class="calibre6">Tanis'in, Caramon ve Sturm'ün anlatılanların hepsini duymuş olduğunu anlaması için arkasına bakmasına gerek yoktu. Ama ikisi de bir şey söylemedi, ve daha Tanis onlarla konuşamadan Gilthanas ağaçların arasından süzülerek ortaya çıktı.</p>

  <p class="calibre6">"Çok uzakta değil," dedi elf. "İleride çalılıklar seyreliyor, o zaman yürümek daha kolay olacak."</p>

  <p class="calibre6">"Ben ön kapıdan girelim derdim," dedi Eben.</p>

  <p class="calibre6">"Ben de aynı fikirdeyim," dedi Caramon. Koca adam, bir ağacın altına kendini bırakmış oturan kardeşine baktı. Altınay yorgunluktan solmuştu. Tasslehoffun başı bile yorgun argın bükülmüştü.</p>

  <p class="calibre6">"Bu gecelik burada kamp kurar, sabah şafakla kapıdan gireriz," diye önerdi Sturm.</p>

  <p class="calibre6">"İlk plana sadık kalacağız," dedi Tanis sert bir biçimde. "Sla-Mori'ye varınca kamp kurarız."</p>

  <p class="calibre6">Bunun üzerine Flint konuştu. "İstersen gidip kapının zilini çal ve Hükümdar Verminaard'dan bizi içeri almasını iste Sturm Bright-blade. Eminim çok memnun olacaktır. Haydi Tanis." Cüce ayaklarını yere vura vura yoldan ilerledi.</p>

  <p class="calibre6">"En azından," dedi Tanis, Sturm'e alçak bir sesle, "belki bu bizi izleyeni caydırır."</p>

  <p class="calibre6">"Her kim veya her neyse," diye cevap verdi Sturm. "Ormandan iyi anlıyor, bunu söyleyebilirim. Ne zaman gözüme takılsa ve onu bulmak için geriye dönsem yok oluyor. Onu pusuya düşürmeyi düşünmüştüm ama vakit yok,"</p>

  <p class="calibre6">Çalılar arasından çıkıp rahat bir nefes alan grup, granit bir uçurumun altına vardı. Gilthanas birkaç yüz metre bu uçurum boyunca yürüdü, elleriyle kaya üzerinde bir şey arıyordu. Aniden durdu.</p>

  <p class="calibre6">"Geldik," diye fısıldadı. Tuniğine uzanarak, yumuşak boğuk sarı bir ışıkla parlamaya başlayan ufak bir taş çıkarttı. Elini kaya yüzeyinde gezdiren elf aradığı şeyi buldu - granit içinde küçük bir oyuk. Taşı oyuğa koydu ve gece havasında görünmeyen bazı sembollerin işaretlerini yaparak kadim bazı sözler tekrarlamaya başladı.</p>

  <p class="calibre6">"Pek etkileyici," diye fısıldadı Fizban. "Onun da bizden biri olduğunu bilmiyordum," dedi Raistlin'e.</p>

  <p class="calibre6">"Bir amatör o kadar," diye cevap verdi büyücü. Öte yandan yorgun argın asasına dayanarak Gilthanas'ı dikkatle izledi.</p>

  <p class="calibre6">Aniden ve sessizce koca bir taş blok uçurumun yüzünden ayrılarak yavaş yavaş bir yana doğru hareket etmeye başladı. Kayada açılan kocaman delikten serin ve nemli bir hava dışarıya akarken yolarkadaşları geri çekildiler.</p>

  <p class="calibre6">"Orada ne var?" diye sordu Caramon kuşkuyla.</p>

  <p class="calibre6">"Artık orada ne olduğunu bilmiyorum," diye cevap verdi Gilthanas. Hiç girmedim. Buranın yerini, halkımın irfan bilgilerinden biliyorum."</p>

  <p class="calibre6">"Tamam," diye homurdandı Caramon. "Orada ne var imiş?"</p>

  <p class="calibre6">Gilthanas duraksadıktan sonra konuştu. "Burası Kith-Kanan'ın mezar odası."</p>

  <p class="calibre6">"Biraz daha hortlak," diye homurdandı Flint, karanlığa doğru bakarak. Önce büyücüyü yollayın da içeri geldiğimiz konusunda onları uyarsın."</p>

  <p class="calibre6">"Cüceyi atın içeri," diye karşılık verdi Raistlin. "Onlar karanlık, rutubetli mağaralarda yaşamaya alışıktır."</p>

  <p class="calibre6">"Sen dağ cücelerinden söz ediyorsun!" dedi Flint sakalı diken diken olarak. "Tepelerin cüceleri Thorbardin krallığında yeraltında yaşamayalı çok oldu."</p>

  <p class="calibre6">"Kovuldunuz diye o da!" diye tısladı Raistlin.</p>

  <p class="calibre6">"Kesin şunu, ikiniz de!" dedi Tanis çileden çıkarak. "Raistlin bu yer hakkında neler seziyorsun?"</p>

  <p class="calibre6">"Kötülük. Büyük bir kötülük," diye cevap verdi büyücü.</p>

  <p class="calibre6">"Ama ben büyük bir iyilik de hissediyorum," diye konuştu Fizban hiç umu<span class="calibre21">lm</span>adık bir anda. "Yerlerine hüküm sürmek için kötü şeyler gelmiş olsa da içerideki elfler tamamen unutulmamış."</p>

  <p class="calibre6">"Bu delilik!" diye bağırdı Eben. Ses, tekin olmayan bir halde kayaların arasında yankılandı; diğerleri irkilerek telaşla ona döndüler. "Özür dilerim," dedi sesini alçaltarak. "Ama sizin oraya gireceğinize inanamıyorum! O deliğin içinde kötülük olduğunu söylemek için büyücü olmaya gerek yok. Bunu ben de hissedebiliyorum! Dönüp öne dolaşalım," diye ısrar etti. "Mutlaka en fazla bir iki nöbetçi olacaktır - ama bu, şu karanlığın gerisinde dolanan şey her neyse ondan daha iyidir!"</p>

  <p class="calibre6">"Bir açıdan haklı Tanis," dedi Caramon. "Ölülerle dövüşülmez. Bunu Kararık Orman'da öğrendik."</p>

  <p class="calibre6">"Burası tek yol!" dedi Gilthanas hiddetle. "Eğer bu kadar korkaksanız..."</p>

  <p class="calibre6">"Korkaklık ile tedbir arasında fark vardır Gilthanas," dedi Tanis, sesi ciddi ve sakindi. Yarımelf bir an için düşündü. "Ön kapıdaki muhafızları haklayabiliriz ama bu arada başkalarını uyaracaklardır. Ben, en azından buradan girip bir bakalım derim. Flint, sen önü çek. Rasitlin senin ışığına ihtiyacımız olacak."</p>

  <p class="calibre6">"Shirak," dedi büyücü yavaşça ve asasının üzerindeki kristal parlamaya başladı. Flint ile birlikte mağaraya daldılar, diğerleri hemen arkalarından izliyordu. Girdikleri tünelin kadim zamanlardan kalma olduğu belliydi ama doğal mı yapay mıydı, bunu söylemek imkansızdı.</p>

  <p class="calibre6">"Bizi izleyene ne yapacağız?" diye sordu Sturm alçak sesle. "Girişi açık mı bırakacağız?"&nbsp;</p>

  <p class="calibre6">"İyi bir tuzak," diye aynı fikirde olduğunu beyan etti Tanis. "Biraz açık bırak Gilthanas; bizi izleyen her kimse bizim buraya girmiş olduğumuzu anlamasın, ama bunun bir tuzak olduğunu tahmin etmemesini sağlayacak kadar."</p>

  <p class="calibre6">Gilthanas taşı çıkartarak girişin iç kısmındaki bir oyuğa koydu ve birkaç söz söyledi. Kaya sessizce yerine oturmaya başladı. Son anda, kapanmadan on beş-yirmi santim önce Gilthanas çabucak kıymetli taşı yerinden aldı. Kaya sarsılarak durdu; şövalye, elf ve yarımelf yolarkadaşlarıyla Sla-Mori'nin girişinde buluştu.</p>

  <p class="calibre6">"Çok toz var," diye rapor etti Raistlin öksürerek, "ama hiç iz yok, en azından mağaranın bu kısmında."</p>

  <p class="calibre6">"Kırk metre kadar sonra bir kavşak var," diye ekledi Flint. "Orada ayak izlerine rastladık ama ne olduklarını çıkartamadık. Ne ejderan, ne de hobgoblin izlerine benzemiyorlar ve bu tarafa doğru gelmiyorlar. Büyücü kötülüğün yolun sağ tarafından geldiğini söylüyor."</p>

  <p class="calibre6">"Bu gecelik burada geceleyeceğiz," dedi Tanis, "girişin yakınında. İki nöbetçi bırakacağız - biri kapının yanında, biri koridorda. Sturm, sen Caramonla ilk nöbeti al. Gilthanas ile ben, Eben ile Nehiryeli, Flint ile Tasslehoff."</p>

  <p class="calibre6">"Ve ben," dedi Tika büyük bir cesaretle; gerçi hayatı boyunca bu kadar yorulmuş olduğunu hiç hatırlamıyordu. "Ben de kendi sıram gelince nöbet tutacağım."</p>

  <p class="calibre6">Tanis, karanlığın tebessümünü gizlediğine memnundu. "Tamam," dedi. "Sen de Flint ve Tasslehoff ile birlikte nöbet tutarsın."&nbsp;</p>

  <p class="calibre6">"Güzel!" diye cevap verdi Tika. Bohçasını açıp bir battaniyeyi silkeledi, yere serdi; bu arada Caramon'un gözlerinin üzerinde olduğunun hep farkındaydı. Eben'in de kendisini seyrettiğini fark etti. Bu umurunda değildi. Kendisine hayran hayran bakan adamlara alışkındı zaten ve Eben, Caramon'dan bile yakışıklıydı. Koca savaşçıdan daha zeki ve daha çekici olduğu da bir gerçekti. Yine de, Caramon'un onu saran kollarını hatırladıkça son derece nefis bir korkuyla titriyordu, hatırayı aklından uzaklaştırarak rahat etmeye çalıştı. Zincirden zırh soğuktu ve bluzunu delip etine batıyordu. Yine de diğerlerinin kendi zırhlarını çıkartmadıklarını görmüştü. Sonra, levhalardan yapılma bir zırh giyiyor olsaydı dahi uyuyabilecek kadar yorgundu. Uykuya dalarken Tika'nın son hatırladığı, Caramon ile yalnız olmadıkları tçin şükretmesiydi.</p>

  <p class="calibre6">Altınay savaşçının gözlerinin Tika'nın üzerinde oynaştığını gördü. Gülümseyip başıyla onaylayan Nehiryeli'ne bir şeyler fısıldadıktan sonra onun yanından ayrılarak Caramon'a doğru yürüdü. Koluna dokunarak onu diğerlerinin yanından uzaklaştırıp mağaranın gölgeleri arasına götürdü.</p>

  <p class="calibre6">"Tanis bana bir ablanız olduğunu söyledi," diye söze başladı.</p>

  <p class="calibre6">"Evet," diye cevap verdi Caramon şaşırarak. "Kitiara. Gerçi üvey ablam sayılır."</p>

  <p class="calibre6">Altınay gülümseyerek elini kibarca Caramon'un koluna koydu. "Seninle bir abla gibi konuşacağım."</p>

  <p class="calibre6">Caramon sırıttı. "Kitiara gibi konuşamazsın Que-shu hanımı. Kitiana, duyduğum her küfrün anlamını öğretmişti, birkaç tane de hiç duymadığım küfrün. Bana kılıç kullanmasını, turnuvalarda şerefimle dövüşmesini öğretti ama hakemler bakmadığında bir adamın kasıklarına nasıl vurulur, onu da öğretti. Hayır hanımefendi, sen benim ablama hiç benzemiyorsun."</p>

  <p class="calibre6">Altınay'ın gözleri, yarımelfin aşık olduğunu düşündüğü bu kadının portresi karşısında fal taşı gibi açılmıştı. "Ama ben onun Tanis ile, yani onların..."</p>

  <p class="calibre6">Caramon göz kırptı. "Öyleydiler!" dedi.</p>

  <p class="calibre6">Altınay derin bir nefes aldı. Konuşmanın buralara geleceğini hiç tahmin etmemişti ama yine de sonunda istediği konuya gelmişti. "Madem laf açıldı, ben de seninle o konuda konuşmak istiyor</p>

  <p class="calibre6">dum. Yalnız, burada söz konusu olan Tika."</p>

  <p class="calibre6">"Tika mı?" Caramon kızardı. "O koca bir kız. Affedersin ama seni neden ilgilendirdiğini anlayamadım."</p>

  <p class="calibre6">"O bir kız Caramon," dedi Altınay kibarca. "Anlamıyor musun?"</p>

  <p class="calibre6">Caramon boş boş baktı. Tika'nın bir kız olduğunu biliyordu. Altınay ne demek istiyordu acaba? Sonra aniden anlayarak gözlerini kırpıştırdı ve homurdandı. "Yo, o..."</p>

  <p class="calibre6">"Evet." Altınay içini çekti. "Öyle. Daha önce hiç kimseyle</p>

  <p class="calibre6">birlikte olmamış. Bana anlattı, koruda onun zırhını takarken. Korkuyor Caramon. Birçok hikaye duymuş. Onun üzerine varma. Senin takdirini kazanmayı çok istiyor, bunu kazanmak için her şeyi yapabilir. Fakat bunu, ileride pişman olacağı bir şeyi yaptırmak için bir bahane olarak kullanma. Eğer onu gerçekten seviyorsan zaman bunu kanıtlayacak ve bu anın tatlılığını arttıracaktır."</p>

  <p class="calibre6">"Galiba sen bunu iyi biliyorsun ha?" dedi Caramon, Altınay'a bakarak.</p>

  <p class="calibre6">"Evet," dedi kadın yavaşça gözleri Nehiryeli'ne kayarak. "Biz çok uzun süredir bekledik ve bazen bunun acısı katlanılmaz oluyor. Fakat halkımın kuralları katıdır. Gerçi artık bir anlamı kaldığını zannetmiyorum," bir fısıltı halinde konuşuyordu, Caramon'dan çok kendi kendine, "sadece ikimiz kaldığımıza göre. Ama bir yandan bu, işi daha da önemli kılıyor. Birbirimize sözümüzü verdiğimizde karı koca olacağız. O zamandan önce değil."</p>

  <p class="calibre6">"Anlıyorum. Bana Tika hakkında söylediklerin için teşekkür ederim," dedi Caramon. Beceriksizce Altınay'ın omzunu sıvazladı ve nöbet yerine geri döndü.</p>

  <p class="calibre6">Gece sessizce ilerledi, onları izleyenden bir iz yoktu. Nöbet değişince Tanis, Eben'in hikayesini Gilthanas ile konuştu ve onu hiç tatmin etmeyen bir cevap aldı. Evet, adamın anlattıkları doğruydu. Ejderanlar saldırdıklarında Gilthanas yokmuş. O druidleri yardım etmeleri için ikna etmeye çalışıyormuş. Savaş sesini duyup da döndüğünde de biri başına vurmuş. Bütün bunları Tanis'e alçak ve acı bir sesle anlatmıştı.</p>

  <p class="calibre6">Yolarkadaşları sabahın solgun ışığı kapıdan süzülünce uyanmışlardı. Hızla yenen bir kahvaltıdan sonra eşyalarını toplayarak Sla-Mori'ye doğru koridorda ilerlediler.</p>

  <p class="calibre6">Kavşağa varınca her iki yönü de tetkik ettiler - yani hem sağa hem sola giden yolu. Nehiryeli izleri incelemek için diz çöktü; sonra yüzünde kafası karışmış bir ifade ile ayağa kalktı.</p>

  <p class="calibre6">"Bunlar insan," dedi, "ama insan değiller. -Hayvan izleri de var- büyük bir ihtimalle fareler. Cüce haklıydı. Ejderan ve goblin izi göremiyorum. Fakat tuhaf olanı, yolların kavuştuğu bu noktada hayvan izleri yok oluyor. Sağ taraftaki koridora doğru ilerlemiyor. Diğer garip izler de sola doğru gitmiyor."&nbsp;</p>

  <p class="calibre6">"Evet, biz hangi taraftan gideceğiz yani?" diye sordu Tanis.</p>

  <p class="calibre6">"Ben hiçbirinden gitmeyelim derini!" diye beyan etti Eben. "Giriş hala açık. Haydi, geri dönelim."</p>

  <p class="calibre6">"Geri dönmek gibi bir seçenek yok artık," dedi Tanis soğuk bir edayla. "Gitmen için bir tek sana izin verebilirim, ama..."</p>

  <p class="calibre6">"Ama bana güvenmiyorsun," diye bitirdi Eben. "Seni suçlamıyorum Tanis Yarımelf. Tamam, yardım edeceğimi söylemiştim ve söylediğim şeyi de kastediyorum. Hangi taraf - sol mu, sağ mı?"</p>

  <p class="calibre6">"Kötülük sağdan geliyor," diye fısıldadı Raistlin.</p>

  <p class="calibre6">"Gilthanas?" diye sordu Tanis. "Ne taraftan gideceğimiz konusunda bir fikrin var mı?"</p>

  <p class="calibre6">"Hayır Tanthalas," diye cevapladı elf. "Efsaneye göre Sla-Mori'den Pax Tharkas'a bir sürü geçit varmış - hepsi de gizli. Sadece elf rahiplerin buraya gitmelerine izin verilirmiş, ölülere görevlerini yerine getirsinler diye. Her yol bir diğeri kadar iyi."</p>

  <p class="calibre6">"Ya da kötü," diye fısıldadı Tasslehoff, Tika'ya. Yutkunan kız, Caramon'a yaklaştı.</p>

  <p class="calibre6">"Sola gideceğiz," dedi Tanis, "Raistlin sağ taraftan huzursuz olduğuna göre."</p>

  <p class="calibre6">Büyücünün asasının ışığında yürüyen yolarkadaşları tozlu, taşlarla kaplanmış koridorda birkaç yüz metre ilerledikten sonra, içinden sadece karanlığın göründüğü bir delik olan kadim bir taş duvara vardılar. Raistlin'in minik ışığı, büyük bir salonun uzaktaki duvarlarını anca aydınlatıyordu.</p>

  <p class="calibre6">Önce, asasını yukarda tutan büyücünün yanından savaşçılar girdi. Devasa salon belli ki bir zamanlar muhteşemdi ama artık öyle bir harabiyet yaşıyordu ki solmuş şaşası acıklı ve korkunç görünüyordu. Salon boyunca iki sıra halinde yedişer sütun uzanıyordu, gerçi bir kısmı yere devrilmişti. Uzaktaki duvarın bir kısmı içeri doğru çökmüştü; bu Afet'in yıkıcı gücünün bir göstergesiydi. Odanın en arkasında bronzdan iki tane çiftli kapı duruyordu.</p>

  <p class="calibre6">Raistlin ilerlerken, diğerleri ellerinde kılıçları etrafa yayıldılar. Aniden salonun ön tarafında bulunan Caramon boğulur gibi bir çığlık attı. Büyücü, Caramon'un titreyen parmağıyla işaret ettiği yeri aydınlatmak için aceleyle ilerledi.</p>

  <p class="calibre6">Önlerinde, granitten işlenerek oyulmuş yekpare bir taht vardı. İki kocaman mermer heykel tahtın yanlarında duruyor, kör gözleri karanlığa doğru bakıyordu. Korunan taht boş değildi. Üzerinde bir zamanlar bir erkek olduğu anlaşılan bir iskelet kalıntısı vardı - ölümün her şeyi eşitleyen vasfı nedeniyle adamın hangi ırktan olduğunu kimse bilemezdi. Bu şekil, solup gitmiş olsa da hala zenginliklerinin izlerini taşıyan bir krallık giysisi giymişti. Kuru omuzlarını bir pelerin örtüyordu. Etleri kalmamış kafasında bir taç parlıyordu. Kemikli elleri, ölüm içinde zarafetle uzanan parmaklarındaki bir kılıcın üzerinde duruyordu.</p>

  <p class="calibre6">Gilthanas dizleri üzerine düştü. "Kith-Kanan," dedi bir fısıltı halinde "Kadimler Salonu'nda duruyoruz, onun gömülü mezarında. Elf dinadamları Afet'te kaybolduğundan bu yana kimse bunu görmedi."</p>

  <p class="calibre6">Yavaş yavaş, ne olduğunu kendisinin de anlayamadığı hislerine yenilerek dizleri üzerine çökünceye kadar Tanis de tahta baktı durdu. <span class="calibre8">"Fealan Thalos, im murquanethi. Sai Kith-Kananoth</span> <span class="calibre8">Murtari Larion</span> diye mırıldandı, elf krallarının en büyüğüne takdirle.</p>

  <p class="calibre6">"Ne kadar güzel bir kılıç," dedi Tasslehoff, saygın sessizliği bozan cırtlak sesiyle. Tanis ona sert sert baktı. "Onu alacak değilim," diye itiraz etti kender, incinmiş görünüyordu. "Sadece söyledim, ilginç bir eşya olması dolayısıyla."</p>

  <p class="calibre6">Tanis ayağa kalktı. "Dokunma," dedi sertçe kendere, sonra odanın diğer taraflarını incelemek için uzaklaştı.</p>

  <p class="calibre6">Tas kılıcı incelemek için yaklaştığında, Raistlin de onunla ilerledi. Büyücü mırıldanmaya başlamıştı. <span class="calibre8">"Tsaran korilath ith hakon,"</span> ve elini kılıcın üzerinde belli bir biçimde hızlı hızlı hareket ettiriyordu. Kılıç hafif kırmızı bir parlaklıkla parlamaya başladı. Raistlin gülümseyerek yavaşça, "tılsımlı," dedi.</p>

  <p class="calibre6">Tas'ın nefesi kesilmişti. "İyi bir tılsım mı? Kötü bir tılsım mı?"</p>

  <p class="calibre6">"Bilmem mümkün değil," diye fısıldadı büyücü. "Fakat bu kadar uzun süredir hiç ellenmeden kaldığına göre, ben buna dokunmayı göze almazdım!"</p>

  <p class="calibre6">Tas'ı, Tanis'in sözünden çıkıp garip bir şeye dönüşmeyi göze almaya cesareti var mı yok mu diye düşünceler içinde bırakıp dönerek ayrıldı.</p>

  <p class="calibre6">Kender aklını çelen şeylerle savaşırken diğerleri duvarları gizli bir giriş bulmak için araştırdı. Flint onlara, cüce yapımı gizli kapılar ile ilgili ayrıntılı ve uzun bilgiler vererek yardımcı oluyordu. Gilthanas, Kith-Kanan'ın tahtının öte yanında bulunan bronzdan koca çifte kapının yanına gitti. Üzerinde Pax Tharkas'ın ana hatlarıyla bir haritası bulunan kapılardan biri aralıktı. Işık isteyen Gilthanas, Raistlin ile birlikte haritayı incelemeye koyuldu.</p>

  <p class="calibre6">Caramon, çok önceleri ölüp gitmiş kralın iskeletine son bir bakış fırlattıktan sonra gizli kapı aramada Sturm ve Flint'e katıldı. Sonunda Flint seslendi, "Tasslehoff, seni beş para etmez kender seni, bu senin uzmanlık dalın. En azından hazine odalarına açılan, yüzlerce yıldır gizli kalmış kapıları nasıl bulduğun konusunda atar tutarsın."</p>

  <p class="calibre6">"Böyle bir yerdeydi üstelik," dedi Tas, kılıca olan merakını unutuvermişti. Yardım etmek için zıplayarak giderken aniden durdu.</p>

  <p class="calibre6">"O ne?" diye sordu kulak kabartarak.</p>

  <p class="calibre6">"Ne ne?" dedi Flint bir yandan duvarlara vururken aklı başka yerde.</p>

  <p class="calibre6">"Bir sürtünme sesi var," dedi kender aklı karışarak. "O kapılardan geliyor."</p>

  <p class="calibre6">Tanis başını kaldırarak baktı, daha önce Tasslehoffun duyduklarına saygı göstermeyi öğrenmişti. Gilthanas ile Raistlin'in haritaya dalıp gitmiş oldukları kapılara doğru ilerledi. Aniden Raistlin bir adım geriledi. Açık kapıdan odaya kötü kokulu bir hava dolmuştu. Artık herkes sürtünme sesini ve hafif, ezilme gürültüsünü duyabiliyordu.</p>

  <p class="calibre6">"Kapıyı kapatın!" diye fısıldadı Raistlin aceleyle.</p>

  <p class="calibre6">"Caramon!" diye bağırdı Tanis. "Sturm!" İkisi birden Eben ile birlikte kapıya doğru koşturmaya başlamışlardı. Hepsi kapıya dayandı ama bronz kapılar savrularak açılıp büyük bir gümbürtüyle duvarlara çarparken geriye savruldular. Bir canavar kayarak salona girdi.</p>

  <p class="calibre6">"Mishakal bize yardım et!" dedi bir nefeste tanrıçanın adını anan Altınay duvar dibine çökerek. O kocaman şey odaya, koca</p>

  <p class="calibre6">gövdesine rağmen büyük bir hızla girdi. Duymuş oldukları sürtünme sesi onun devasa, şiş bedeninin yerde kaymasından kaynaklanıyordu.</p>

  <p class="calibre6">"Bir sümüklüböcek!" dedi onu incelemek için koşup giden Tas büyük bir merakla. "Ama şunun cüssesine bir bakın! Acaba nasıl oldu da böyle büyüdü? Acaba neyle besleniyor..."</p>

  <p class="calibre6">"Bizimle budala!" diye bağırdı Flint, kenderi tutup kocaman sümüklüböcek tükürürken onu yana savurarak. Canavarın başındaki ince, dönüp duran sapların üzerindeki gözleri pek bir işe yaramıyordu ve bunlara pek bir ihtiyacı da yoktu. Karanlıkta sadece kokuyla sıçanları bulup yutuyordu sümüklüböcek. Şimdi ise çok daha büyük avların olduğunu fark etmiş ve felç eden tükrüğünü deliler gibi arzuladığı canlı ete doğru fışkırtmıştı.</p>

  <p class="calibre6">Ölümcül sıvı, yuvarlanarak kaçan kender ile cüceyi ıska geçmişti. Sturm ile Caramon, saldırarak kılıçlarını yaratığa sapladılar. Caramon'un kılıcı kalın, lastikimsi derisine girmemişti bile. Sturm'ün çift ağızlı kılıcı biraz işlemiş, sümüklüböceğin acıyla gerilemesine neden olmuştu. Sümüklüböceğin başı şövalyeye doğru dönerken Tanis ileri doğru saldırdı...</p>

  <p class="calibre6">"Tanthalas!"</p>

  <p class="calibre6">Çığlık Tanis'in konsantrasyonunu bozdu; yarımelf şaşkınlıkla salonun girişine bakarak durdu.</p>

  <p class="calibre6">"Laurana!" .</p>

  <p class="calibre6">Tam o anda sümüklüböcek yarımelfi hissederek kemirici tükürüğünü ona doğru fırlattı. Tükrük yarımelfin kılıcına isabet ederek metalin köpürüp tütmesine ve elinde eriyip gitmesine neden oldu. Yakan sıvı kolundan aşağıya süzülerek etini yaktı. Acıyla haykıran Tanis dizleri üzerine düştü "Tanthalas!" diye tekrar haykırdı Laurana ona doğru koşarken.</p>

  <p class="calibre6">"Durdurun onu!" dedi nefesi kesilen Tanis, acıdan iki büklüm olmuş; aniden karararak kullanılmaz bir hale gelen kılıç kullandığı elini ve kolunu tutuyordu.</p>

  <p class="calibre6">Başarılı olduğunu hisseden sümüklüböcek zonk zonk atan gri bedenini kapılardan çekerek ileriye kaydı. Altınay devasa canavara korku dolu bir bakış fırlattı ve Tanis'e doğru koştu. Nehiryeli onların üzerine korurcasına dikildi.</p>

  <p class="calibre6">"Uzaklaş!" dedi Tanis kenetlenmiş dişleri arasından.</p>

  <p class="calibre6">Altınay onun yaralı elini kendi elleri arasına aldı ve tanrıçaya dua etmeye başladı. Nehiryeli yayına bir ok yerleştirerek sümüklüböceğe fırlattı. Ok, pek bir zarar vermeden, ama Tanis'in üzerindeki dikkatini dağıtarak, yaratığın boynuna saplandı.</p>

  <p class="calibre6">Yarımelf, Altınay'ın elinin kendi eline değdiğini gördü ama acıdan başka bir şey hissetmiyordu. Sonra acı geçti ve eline hissi geri geldi. Daha neler oluyor diye bakmak için başını kaldırırken, Altınay'a gülümseyerek kadının iyileştirme gücüne hayret etti.</p>

  <p class="calibre6">Diğerleri yaratığa artan bir hiddetle saldırıyor, onu Tanis'ten uzaklaştırmaya çalışıyorlardı ama kılıçlarını kalın, lastik gibi bir duvara saplamak gibi bir şeydi bu.</p>

  <p class="calibre6">Tanis sallanarak ayağa kalktı. Eli iyileşmişti ama kılıcı yerde yatıyordu, erimiş bir metal yığını olarak. Yayı hariç bir silahı kalmadığından, sümüklüböcek odaya kayarken Altınay'ı da çekerek geri çekildi.</p>

  <p class="calibre6">Raistlin, Fizban'ın yanına koştu. "Şimdi ateştopunu atmanın zamanı Yaşlı Kişi," dedi nefes nefese.</p>

  <p class="calibre6">"Öyle mi?" Fizban'ın yüzü mutlulukla dolmuştu. "Harika! Nasıl yapılıyordu?"</p>

  <p class="calibre6">"Hatırlamıyor musun!" Raistlin, sümüklüböcek başka bir tükürük küreciğini yere yollarken büyücüyü bir sütunun arkasına çekerken eni konu ciyaklamıştı.</p>

  <p class="calibre6">"Ben genellikle... dur bakayım." Fizban konsantre oldukça kaşları çatıldı. "Sen yapamaz mısın?"</p>

  <p class="calibre6">"Benim daha o gücüm yok Yaşlı Kişi! O büyü hâlâ gücümün dışında. Raistlin gözlerini kapatarak bildiği büyülere konsantre olmaya başladı.</p>

  <p class="calibre6">"Geriye! Buradan çıkın!" diye bağırdı Tanis, bir yandan ok ve yayını çıkarmaya çalışırken, bir yandan da elinden geldiğince Laurana ve Altınay'a kalkan olmaya çalışıyordu.</p>

  <p class="calibre6">"Arkamızdan gelecek!" diye bağırdı Sturm, bir kez daha kılıcını saplayarak. Fakat Caramon ile bütün başarabildikleri canavarı daha da hiddetlendirmek olmuştu.</p>

  <p class="calibre6">Aniden Raistlin ellerini kaldırdı. "Kalith Ikaran, tobanis-kar!" diye bağırdı ve parmaklarından alevli oklar fırlayıp yaratığın kafasına isabet etti. Sümüklüböcek sessiz bir ızdırapla geri çekilerek başını salladı ama avına tekrar geri döndü. Aniden, Tanis'in, Altınay ile Laurana'yı korumaya çalıştığı yerde, odanın gerisinde bazı kurbanların olduğunu hissederek ileri doğru bir hamlede bulundu. Acı ile deliren, kan kokusuyla çıldıran sümüklüböcek inanılmaz bir hızla saldırıyordu. Tanis'in okları lastik gibi derisinden geri sekiyordu; yaratık ona doğru saldırırken ağzını açtı. Yarımelf işe yaramayan yayını düşürerek gerilemeye başladı ve neredeyse Kith-Kanan'ın tahtına giden basamaklara takılıp düşecekti.</p>

  <p class="calibre6">"Tahtın arkasına!" diye bağırdı Altınay ile Laurana saklanmak için kaçarken canavarın dikkatini üzerine çekmeye çalışarak. El yordamıyla yaratığa fırlatabileceği kocaman bir taş, herhangi bir şey aramaya başlamıştı ki parmaklan bir kılıcın metal kabzasını kavradı.</p>

  <p class="calibre6">Tanis neredeyse hayretten silahı düşürecekti. Metal o kadar soğuktu ki elini yakmıştı. Kılıcın keskin yüzü büyücünün asasının dalgalanan ışığıyla parıl parıl parlıyordu. Ama düşünecek zaman yoktu. Tanis kılıcın ucunu, tam öldürmek için çullanırken sümüklüböceğin açılmış ağzına soktu.</p>

  <p class="calibre6">"Kaçın!" diye bağırdı Tanis. Laurana'yı elinden tuttuğu gibi, deliğe doğru çekti. Kızı delikten iterek geri döndü, diğerleri kaçarken sümüklüböceği tutabilmek için. Fakat sümüklüböceğin iştahı kaçmıştı. Istırapla kıvrılan yaratık yavaş yavaş döndü ve yuvasına sürünmeye başladı. Yaralarından berrak, yapışkan bir sıvı akıyordu.</p>

  <p class="calibre6">Yolarkadaşları tünele doluştular ve kalp atışlarını sakinleştirmek, nefeslenmek için biraz durdular. Hırıltıyla soluyan Raistlin kardeşine dayandı. Tanis etrafına bakındı. "Tasslehoff nerede?" diye sordu asabiyetle. Salona gitmek için geri döndüğünde neredeyse kenderin üzerine çıkıyordu.</p>

  <p class="calibre6">"Sana kınını getirdim," dedi Tas uzatarak. "Kılıç için."</p>

  <p class="calibre6">"Tünele geri," dedi Tanis sertçe, herkesin sorularını durdurarak.</p>

  <p class="calibre6">Kavşağa vardıklarında, dinlemek için tozlu zemine çöken Tanis elf kızına döndü. "Cehennem adına, burada ne işin var Laurana? Qalinost'ta bir şey mi oldu?"</p>

  <p class="calibre6">"Hiçbir şey olmadı," dedi Laurana, sümüklüböcekle olan karşılaşmadan sonra titreyerek. "Ben... ben... sadece geldim işte."&nbsp;</p>

  <p class="calibre6">"O zaman hemen geri gidiyorsun!" diye bağırdı Gilthanas hiddetle, Laurana'yı sertçe tutarak. Kız kendini onun elinden kurtardı.</p>

  <p class="calibre6">"Geriye meriye gitmiyorum," dedi kız terslenerek. "Seninle, Tanis'le ve diğerleriyle geliyorum."</p>

  <p class="calibre6">"Laurana bu delilik," diye söze karıştı Tanis. "Biz gezmeye gitmiyoruz. Bu bir oyun değil. Orada neler olduğunu gördün -neredeyse ölüyorduk!"</p>

  <p class="calibre6">"Biliyorum Tanthalas," dedi Laurana yalvarırcasına. Sesi titreyerek kekeledi. "Bana, inandığın bir şey için hayatını tehlikeye atmanın bir zamanı olduğunu söylemiştin. Seni izleyen benim."</p>

  <p class="calibre6">"Ölebilirdin..." diye başladı Gilthanas.</p>

  <p class="calibre6">"Ama ölmedim!" diye bağırdı Laurana küstahça. "Ben bir savaşçı olarak eğitildim - bütün elf kadınları öyle, yurdumuzu korumak için erkeklerimizle birlikte savaşmak zorunda kaldığımız zamanların anısına."</p>

  <p class="calibre6">"Bu ciddi bir eğitim değildi..." diye başladı Tanis hiddetle.</p>

  <p class="calibre6">"Sizi izledim, değil mi?" diye sordu Laurana, Sturm'e bir bakış atarak. "Becerebildim mi?" diye sordu şövalyeye.</p>

  <p class="calibre6">"Evet," diye itiraf etti adam.</p>

  <p class="calibre6">"Yine de bu demek değil ki..."</p>

  <p class="calibre6">Raistlin onun sözünü kesti. "Zaman kaybediyoruz," diye fısıldadı büyücü. "Ben, en azından bu rutubetli ve küflü tünelde gerektiğinden fazla kalmak istemiyorum." Hırıl hırıl soluyor, zorlukla nefes alabiliyordu. "Kız kararını vermiş. Onunla geri göndermek için kimseyi veremeyiz; onun tek başına gitmesine de güvenemeyiz. Yakalanıp, planlarımızı açığa çıkartabilir. Onu yanımıza almak zorundayız."</p>

  <p class="calibre6">Tanis, büyücünün soğuk, hissiz mantığından ve haklı olmasından nefret ederek ona sert sert baktı. Yarımelf ayağa kalkarak Laurana'yı sertçe çekip kaldırdı. Neredeyse, nedenini anlamadan, sadece zor olan bir işi daha da zorlaştırdığı için ondan da nefret edecekti.</p>

  <p class="calibre6">"Kendi başına buyruksun," dedi kıza sessizce, diğerleri de kalkıp eşyalarını toplarken. "Ben etrafında durup seni koruyamam. Gilthanas da. Şımarık bir velet gibi davrandın. Sana daha önce bir kere söylemiştim - büyüsen fena olmayacak. Şimdi, eğer büyümezsen hem kendin öleceksin hem de bizim ölümümüze neden olacaksın!"</p>

  <p class="calibre6">"Üzgünüm Tanthalas," dedi Laurana, onun kızgın bakışlarından gözlerini kaçırarak. "Ama seni bir kez daha kaybedemezdim. Seni seviyorum." Dudakları gerildi ve yavaşça, "benimle gurur duymanı sağlayacağım," dedi.</p>

  <p class="calibre6">Tanis dönerek uzaklaştı. Caramon'un sırıtan yüzünü görüp Tika'nın kıkırdamasını duyunca kızardı. Onlara kulak asmayarak Sturm ve Gilthanas'a yaklaştı. "Sonuç olarak sağdaki koridoru seçmek zorundayız gibi, Raistlin'in kötülük hakkındaki hisleri doğru olsun olmasın." Yeni kılıcı kemerini ve kınını bağlarken Raistlin'in gözlerinin silah üzerinde oynaştığını gördü.</p>

  <p class="calibre6">"Şimdi ne var?" dedi huzursuzca.</p>

  <p class="calibre6">"Kılıç büyülü," dedi Raistlin yavaşça, öksürerek. Nasıl aldın?"</p>

  <p class="calibre6">Tanis şaşırdı. Sanki aniden yılana dönüşüverecekmiş gibi elini, üzerinde gezdirerek kılıca baktı. Hatırlamaya çalışarak kaşlarını çattı. "Elf kralının cesedinin yanındaydım, sümüklüböceğe atabilecek bir şeyler arıyordum. aniden kılıç elime geliverdi. Kınından çıkmıştı ve..." Tanis yutkunarak duraksadı.</p>

  <p class="calibre6">"Ee?" diye peşini bırakmadı Raistlin, gözleri şevkle pırıldıyordu.</p>

  <p class="calibre6">"O, onu bana verdi," dedi Tanis yavaşça. "Elinin bana değdiğini hatırlıyorum. Kınından çekip çıkarttı."</p>

  <p class="calibre6">"Kim?" diye sordu Gilthanas. "Hiçbirimiz sana yakın değildik. "Kith-Kanan..."</p>
</body>
</html>
