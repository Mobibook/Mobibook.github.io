<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre11"><span class="calibre16"><br class="calibre1" /></span></p>

  <h2 class="calibre17" title="- 21 - Kurban. Çifte ölümlü şehir."><a class="calibre20" id="bookmark0"></a> <span class="calibre19">- 21 -</span></h2>

  <h2 class="calibre17"><span class="calibre19">Kurban.</span></h2>

  <h2 class="calibre17"><a class="calibre20" id="bookmark1"></a><span class="calibre19">Çifte ölümlü şehir.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">Karanlıktan da daha kara bir ümitsizlik kör etmişti Tanis'i.</p>

  <p class="calibre6">Bu benim planımdı, buradan canlı kurtulmamızın tek yoluydu, diye düşündü. Gayet güzeldi, işe yaramış olması gerekirdi! Yanlış giden ne olmuştu? Raistlin - o bizi ele vermiş olabilir mi? Hayır! Tanis yumruklarını sıktı. Hayır, lanet olsun hayır. Büyücü soğuktu, sevilebilecek gibi biri değildi, anlaşılması imkânsızdı doğru, ama onlara sadıktı, Tanis buna yemin ebilirdi. Raistlin neredeydi? Belki de ölmüştü. Şu anda umurunda olduğundan değil. Hepsi ölecekti zaten.</p>

  <p class="calibre6">"Tanis" - yarımelf kolunun sıkıca kavrandığını hissetti ve Sturm'ün derinden gelen sesini tanıdı. Ne düşündüğünü biliyorum. Hiç çaremiz yok. Zamanız azalıyor. Diskleri almamızın tek yolu bu. Başka bir şans daha yakalayamayız."</p>

  <p class="calibre6">"Ben bir bakacağım," dedi Tanis. Kenderin yanından geçip tırmandı ve ızgaranın arasından baktı. Karanlıktı, bir büyü karanlığı. Tanis başını elleri arasına alarak düşünmeye çalıştı. Sturm haklıydı: zaman daralıyordu. Yine de şövalyenin kararına nasıl güvenebilirdi? Sturm ejderhayla dövüşmek istiyordu! Tanis merdivenden aşağıya indi. "Gidiyoruz!" dedi. O anda bütün istediği her şeyin olup bitmesiydi, ondan sonra eve dönebilirlerdi. Eve, Solace'a. "Hayır Tas." Kenderi tutarak onu merdivenden aşağıya sürükledi "Önce savaşçılar gidecek -Sturm ve Caramon. Sonra geri kalanlar."</p>

  <p class="calibre6">Ama zaten şövalye onu itmiş, kılıcı kalçasında takırdayarak ilerlemeye başlamıştı bile.</p>

  <p class="calibre6">"Biz hep son oluyoruz!" diye burun büktü Tasslehoff, cüceyi sürükleyerek. Flint merdivenleri yavaş yavaş çıkıyor, dizleri gıcırdıyordu. "Çabuk ol" dedi Tas. "İnşallah biz gitmeden bir şey olmaz. Şimdiye kadar bir ejderhayla hiç konuşmamı ştım."</p>

  <p class="calibre6">"Eminim ejderha da bir kenderle konuşmamıştır!" diye uflayıp pufladı cüce. "Büyük bir ihtimalle ölecek olduğunun farkındasın değil mi, tavşan kafalı? Tanis bunu biliyor, sesinden anladım."</p>

  <p class="calibre6">Tas duraksadı, Sturm yavaş yavaş ızgarayı açarken merdivene yapıştı. "Biliyor musun Flint," dedi kender ciddi ciddi, "benim halkım ölümden korkmaz. Bir yerde, ölüme sabırsızlıkla bakarız - en son büyük macera olarak. Fakat sanırım ben, bu yaşamı bıraktığım için kendimi iyi hissetmezdim. Eşyalarımı özlerdim" -torbalarını okşadı- "ve haritalarımı ve seni ve Tanis'i. Tabii eğer," diye ekledi yüzü aydınlanarak, "öldüğümüzde hepimiz aynı yere gideceksek o başka."</p>

  <p class="calibre6">Aniden Flint, gözünde kaygısız kenderi ölmüş buz gibi yatarken canlandırıverdi. Göğsünün sıkıştığını hissetti ve her şeyi gizleyen karanlığa şükretti. Boğazını temizleyerek boğuk sesle konuştu. "Eğer sonraki yaşamımı bir avuç kenderle paylaşacağımı düşünüyorsan, Raistlin'den daha delisin demektir. Haydi!"</p>

  <p class="calibre6">Sturm dikkatlice ızgarayı kaldırdı ve bir tarafa itti. Zemine sürtünen ızgara dişlerini sıkmasına neden oldu. Kendini kolaylıkla yukarı çekti. Dönüp, delikten bedenini ve takırdayan teçhizatını geçirmekte zorlanan Caramon'a yardım etmek için eğildi.</p>

  <p class="calibre6">"İstar adına, yavaş ol!" diye tısladı Sturm.</p>

  <p class="calibre6">"Gayret ediyorum," diye mırıldandı Caramon, sonunda deliğin kenarından tırmanarak. Sturm elini Altınay'a uzattı. En son Tas geldi, yokluğunda kimse bir şey yapmamış olduğu için son derece mutlu.</p>

  <p class="calibre6">"Işığa ihtiyacımız var," dedi Sturm.</p>

  <p class="calibre6">"Işık mı?" diye cevap verdi zemheri gecesi gibi soğuk ve karanlık bir ses - "Evet, haydi ışığı yakalım."</p>

  <p class="calibre6">Anında karanlık yok oldu. Yolarkadaşları yüzlerce metre yükselen koca kubbeli bir salonda olduklarını gördüler. Tavandaki bir çatlaktan odaya soğuk, gri bir ışık süzülüyor, yuvarlak salonun ortasındaki büyük bir sunağın üzerine parlıyordu. Yerde, sunağın etrafına değerli taşlar, sikkeler ve ölü şehrin diğer değerli eşyaları yığılmıştı. Taşlar parıldamıyordu. Altın pırıldamıyordu. Loş ışık hiçbir şeyi aydınlatmıyordu - koca kaidenin üzerine, kocaman, yırtıcı bir hayvan gibi tünemiş olan kara ejderhadan başka bir şeyi aydınlatmıyordu.</p>

  <p class="calibre6">"Kendinizi ihanete uğramış gibi mi hissediyorsunuz?" diye sordu ejderha muhabbet havasında.</p>

  <p class="calibre6">"Büyücü bize ihanet etti! Nerede? Sana hizmet mi ediyor?" diye bağırdı Sturm, hiddetle kılıcını çekip ileri doğru bir adım atarak.</p>

  <p class="calibre6">"Geri çekil Solamniya'nın kötü şövalyesi. Geri çekil, yoksa büyü kullanıcınız artık hiç büyü kullanamaz!" Ejderha koca boynunu yılan gibi yere doğru kıvırdı ve pırıltılı kırmızı gözlerle onlara baktı. Sonra yavaşça ve özenle, pençeli ayaklarından birini kaldırdı. Ayağının altında, kaide üzerinde Raistlin yatıyordu.</p>

  <p class="calibre6">"Raist!" diye kükredi Caramon ve sunağa doğru atıldı.</p>

  <p class="calibre6">"Dur <span class="calibre21">ahm</span>ak!" diye tısladı ejderha. Pençesinin tek bir tırnağını büyücünün karnına koydu hafifçe. Büyük bir çabayla Raistlin, kardeşine o garip altın gözleriyle bakabilmek için başını kımıldattı. Zayıf bir hareket yaptı ve Caramon durdu. Tanis, sunağın altında, yerde bir şeyin hareket ettiğini gördü. Bu Bupu'ydu, hazinenin parçaları arasına büzüşmüş, sızlamaya bile cesaret edemiyordu. Magius'un Asası onun yanında duruyordu.</p>

  <p class="calibre6">"Bir adım daha atarsan bu buruşuk insanı pençemle sunağa yapıştırırım."</p>

  <p class="calibre6">Caramon'un yüzü koyu, çirkin bir kırmızıyla kızardı. "Onu bırak!" diye bağırdı. "Senin kavgan benimle."</p>

  <p class="calibre6">"Benim hiçbirinizle kavgam yok," dedi ejderha, tembel tembel kanatlarını hareket ettirerek. Ejderhanın pençesi biraz kıpırdayıp muzurluk olsun diye büyücünün etine hafifçe batınca Raistlin biraz büzüştü. Büyücünün metalik derisi terle parlıyordu. Derin, parça parça bir nefes aldı.</p>

  <p class="calibre6">"Kılını bile kıpırdatma büyücü," diye alay etti ejderha. "Biz aynı dilden konuşuyoruz, hatırlıyor musun? Tek bir büyü sözcüğüyle arkadaşların lağım cücelerinin karınlarını doyuracak leşler halini alıverirler!"</p>

  <p class="calibre6">Raistlin'in gözleri sanki yorgunluktanmış gibi kapandı. Fakat Tanis, büyücünün ellerinin bir açılıp bir kapandığını görebiliyor ve Raistlin'in son bir büyü için hazırlandığını biliyordu. Bu onun son büyüsü olacaktı - o büyüyü yapıncaya kadar ejderha onu öldürecekti. Fakat bu, Nehiryeli'ne disklere ulaşmak ve Altın-ay'la canlı olarak kaçmak için bir fırsat yaratabilirdi. Tanis, Bozkırlı'ya doğru yanaştı.</p>

  <p class="calibre6">"Dediğim gibi," diye devam etti ejderha telâşsızca. "Hiçbirinizle savaşmak benim seçimim değil. Bu noktaya kadar benim gazabımdan nasıl kaçabildiniz, anlayamıyorum. Yine de, işte karşımdasınız. Ve bana çalınmış olan bir şeyi getirdiniz. Evet,</p>

  <p class="calibre6">Que-shu hanımefendisi, görüyorum ki kristalden mavi asayı taşıyorsunuz. Bana getirin onu."</p>

  <p class="calibre6">Tanis tek bir söz fısıldadı Altınay'a, "Vakit kazan!" Fakat kadının soğuk mermer gibi yüzüne bakarak kendisini, hatta ejderhayı bile duyup duymamış olduğunu merak etti. Sanki o, başka sözleri, başka sesleri dinliyor gibiydi.</p>

  <p class="calibre6">"Sözümü dinle." Ejderha başını tehdit edercesine alçalttı. "Sözümü dinle yoksa büyücü ölür. Ve ondan sonra - şövalye. Sonra yarımelf. Ve böylece devam eder - birbiri ardı sıra, ta ki sen Que-shu hanımefendisi, bir sen kalıncaya kadar. O zaman asayı bana getirip merhamet dileneceksin."</p>

  <p class="calibre6">Altınay itaatle başını eğdi. Nehiryeli'ni kibarca eliyle iterek Tanis'e döndü ve yarımelfe sevgi dolu bir edayla sarıldı. "Hoşçakal dostum," dedi yüksek sesle, yanağını onun yanağına dayayarak. Sonra sesi bir fısıltıya düştü. "Ne yapmam gerektiğini biliyorum. Asayı ejderhaya götürüp..."</p>

  <p class="calibre6">"Hayır!" dedi Tanis hiddetle. "Bir işe yaramaz. Ejderha zaten bizi öldürmeyi düşünüyor."</p>

  <p class="calibre6">"Beni dinle!" Altınay'ın tırnakları Tanis'in koluna battı. "Nehiryeli'yle kal Tanis. Onun beni engellemesini önle."</p>

  <p class="calibre6">"Peki ya ben seni engellemeye çalışırsam?" diye sordu Tanis yavaşça, Altınay'ı kollarında sıkı sıkı tutarak.</p>

  <p class="calibre6">"Çalışmazsın," dedi tatlı bir sesle kadın ve gülümsedi. "Hepimizin yerine getirmemiz gereken bir alınyazısı var - Ormanefendisi'nin de söylemiş olduğu gibi. Nehiryeli'nin sana ihtiyacı olacak. Hoşçakal dostum."</p>

  <p class="calibre6">Altınay, sanki her detayı sonsuza kadar saklamak için ezberlemek istercesine, berrak mavi gözleri Nehiryeli'nde, geriye bir</p>

  <p class="calibre6">adım attı. Kadının veda ettiğini farkeden adam kadına doğru yöneldi.</p>

  <p class="calibre6">"Nehiryeli," dedi Tanis yavaşça. "Ona güven. Bütün o yıllar boyunca sana güvenmişti. Sen savaşırken o seni bekledi. Şimdi bekleme sırası sende. Bu onun savaşı."</p>

  <p class="calibre6">Nehiryeli titredikten sonra durdu. Tanis adamın boynundaki damarların kabardığını, çene kemiğinin kasıldığını görebiliyordu. Yarımelf Bozkırlı'nın kolunu kavradı. Uzun boylu adam ona bakmadı bile. Onun gözleri Altınay'daydı.</p>

  <p class="calibre6">"Neden oyalanıyorsun?" diye sordu ejderha. "Canım sıkıldı. İleri gel."</p>

  <p class="calibre6">Altınay, Nehiryeli'ne arkasını döndü. Flint ve Tasslehoffu geçti. Cüce başını önüne eğdi. Tas koca gözlerle ve vakur bir edayla izledi. Her nedense bu, tahmin ettiği kadar eğlenceli olmamıştı. Hayatında ilk kez kendi kendini ufacık, çaresiz ve yalnız hissetti. Bu korkunç, zevksiz bir histi; belki de ölüm daha iyidir diye düşündü.</p>

  <p class="calibre6">Altınay, Caramon'un yakınında durdu, elini koluna koydu. "Sıkılma," dedi kardeşine ıstırapla bakan koca savaşçıya, "kurtulacak." Caramon tıkanarak başını evet anlamında salladı. Sonra Altınay, Sturm'e yaklaştı. Aniden, sanki ejderhanın dehşeti çok ağırmış gibi ileri doğru çöktü. Şövalye kadını yakalayarak, ayakta tuttu.</p>

  <p class="calibre6">"Benimle gel Sturm," diye fısıldadı Altınay, adam koluyla kadına sarılırken. "Ne olursa olsun benim söylediklerimi yapmaya and içmelisin. Bir Solamniya şövalyesi olarak şerefin üzerine and iç."</p>

  <p class="calibre6">Sturm tereddüt etti. Altınay'ın soğuk ve berrak gözleri onunkiyle birleşti. "And iç," dedi kadın, "yoksa tek başıma giderim."</p>

  <p class="calibre6">"And içerim hanımefendi," dedi Sturm saygıyla. "Sözlerinize itaat edeceğim."</p>

  <p class="calibre6">Altınay şükranla bir iç geçirdi. "Benimle yürü. Hiçbir tehditkar harekette bulunma."</p>

  <p class="calibre6">Bozkırlar'ın barbar kadınıyla şövalye, birlikte ejderhaya doğru yürüdüler.</p>

  <p class="calibre6">Gözleri kapalı, son büyüsüne kendini zihinsel olarak hazırlayan Raistlin, ejderhanın pençesi altında yatıyordu. Fakat büyünün sözleri, kafasındaki kargaşa yüzünden bir türlü oluşmuyordu. Yeniden kendini denetim altına alabilmek için uğraşıyordu.</p>

  <p class="calibre6">"Kendimi yabana atıyorum - ve ne için?" diye düşündü Raistlin acı acı. "Bu ahmakları bulaştıkları bu müşkül durumdan kurtarmak için. Beni öldürmek korkusuyla saldıramazlar - benden korkup, beni hakir görseler bile. Hiçbir anlam ifade etmiyor -aynı benim kurban olmamın bir anlamı olmadığı gibi. Onlardan daha çok yaşamayı hak ettiğim halde neden onlar için ölüyorum?"</p>

  <p class="calibre6">Bunu onlar için yapmıyorsun, diye cevap verdi bir ses ona. Raistlin konsantre olmaya çalışarak bu sesi yakalamayı başarmıştı. Bu gerçek bir sesti, tanıdık bir ses, fakat kimin olduğunu veya nerede duymuş olduğunu çıkartmıyordu. Bütün bildiği, ona en gergin zamanında konuşmuş olduğuydu. Ölüm yaklaştıkça, ses de yükseliyordu.</p>

  <p class="calibre6">Bu fedakarlığı onlar için yapmıyorsun, diye tekrarladı ses. Bunu yenilmeye tahammülün olmadığı için yapıyorsun! Şimdiye kadar hiçbir şey, hatta ölümün kendisi bile seni yenemedi...</p>

  <p class="calibre6">Raistlin derin bir nefes alarak gevşedi. Sözleri tam olarak anlayamıyordu, sesi tam olarak çıkartamadığı gibi. Ama artık büyü kolaycacık aklına gelivermişti. "Astol arakhkh um..." diye mırıldandı büyünün narin bedeninde harekete geçtiğini hissederek. Sonra başka bir ses konsantrasyonunu bozdu; bu ses onun aklına konuşan canlı bir sesti. Gözlerini açtı, başını yavaş yavaş çevirerek odaya, arkadaşlarına baktı.</p>

  <p class="calibre6">Ses bir kadından geliyordu - ölü bir kabilenin barbar prensesinden. Raistlin, Altınay'a baktı; kadın Sturm'un koluna yaslanmış ona doğru yürürken. Kadının aklındaki sözler Raistlin'in aklına değmişti. Kadına soğuk soğuk, dalgın dalgın baktı. Bozulmuş görüş açısı, büyücünün insan bedenine baktığında duyabileceği her türlü isteği öldürmüştü. Tanis'i ve kardeşini bu kadar etkileyen güzelliği göremiyordu. Kumsaati gözleri, kadının buruşup öldüğünü görüyordu. Kadına karşı hiçbir yakınlık, hiç bir merhamet hissetmiyordu. Kadının ona acıdığını biliyordu -ve bu yüzden kadından nefret ediyordu- ama kadın aynı zamanda ondan korkuyordu da. Madem öyleydi, neden onunla konuşuyordu?</p>

  <p class="calibre6">Kadın ona beklemesini söylüyordu.</p>

  <p class="calibre6">Raistlin anladı. Kadın onun yapmaya çalıştığı şeyi anlamış, buna gerek olmadığını söylüyordu. Kadın seçilmişti. Kurban olacak olan oydu.</p>

  <p class="calibre6">Kadın gözleri ejderhanın üzerinde, gitgide yaklaştıkça ona o garip altın gözleriyle baktı. Sturm'ün vakarla yanından yürüdüğünü gördü, en az Huma'nın kendisi kadar kadim ve soylu görünüyordu. Sturm ne kadar kolay bir lokma gibi görünüyordu, Altınay'ın kurbanındaki ideal iştirakçi. <span class="calibre21">Am</span>a neden Nehiryeli kadının gitmesine izin vermişti? Olayların gidişatını anayamamış mıydı acaba? Raistlin hızla Nehiryeli'ne baktı. A, elbette! Yarimef yanında durmuştu; son derece acı içinde, kederli görünüyor ve kuşkusuz kan döker gibi bilgece sözler döküyordu. Barbar da en az Caramon kadar ahmaklaşmaya başlamıştı. Raistlin gözlerini tekrar Altınay'a çevirdi.</p>

  <p class="calibre6">Artık ejderhanın önünde duruyordu kadın, soluk çehresi kararlıydı. Yanında çelişkisi içini kemiren Sturm asık yüzle, işkence çekiyordu. Belli ki Altınay şövalyeye şerefi üzerine bir söz verdirmişti. Raistlin'in dudakları alaycı bir şekilde kıvrıldı.</p>

  <p class="calibre6">Ejderha konuştu ve büyücü harekete geçmek için hazırlandı. "Asayı insanlığın ahmaklığının diğer kalıntılarıyla yere bırak," diye emretti ejderha Altınay'a, parlak pullu başıyla sunağın altındaki hazineyi işaret ederek.</p>

  <p class="calibre6">Ejderha korkusuna yenilen Altınay kıpırdıyamıyordu. Titreyerek canavar gibi yaratığa bakmaktan başka bir şey yapamıyordu. Yanında duran Sturm, ejderha korkusunu denetim altına almaya çalışıp Mishakal Diskleri'ni arayarak hazine yığınını gözleriyle kolaçan etti. Sturm hayatında bir şeyden bu kadar korkabileceğim tahmin etmezdi. Düsturunu içinden tekrarladı, "Şerefim yaşamımdır," diye tekrar ve tekrar; kaçmasını engelleyen tek şeyin gururu olduğunu biliyordu.</p>

  <p class="calibre6">Altınay, Sturm'un elinin titrediğini, yüzünün terle parladığını gördü. Sevgili tanrıça, diye haykırdı ruhuyla, bana cesaret ver! Sonra Sturm onu dürttü. Bir şey söylemesi gerektiğini farketti. Çok uzun bir süredir sessiz kalmıştı.</p>

  <p class="calibre6">"Bu mucizevi asanın karşılığında bize ne vereceksin?" diye sordu Altınay, serinkanlı konuşabilmek için kendini zorlayarak; gerçi boğazı kurumuş ve dili şişmişti.</p>

  <p class="calibre6">Ejderha güldü - tiz, çirkin bir kahkahayla. "Size ne mi vereceğim?" Ejderha Altınay'a bakmak için boynunu yılan gibi kıvırdı. "Hiç! Hiçbir şey. Ben hırsızlarla pazarlık yapmam. Yine de..." Ejderha başını geri çekti, gözleri bir çizgi halini alıncaya kadar kapandı. Oyun yapar gibi pençesini Raistlin'in etine batırdı; büyücü büzüştü ama acısına hiç ses çıkarmadan katlandı. Ejderha pençesini kaldırarak, ucundan kan damladığını herkesin görmesini sağlayacak bir yükseklikte tuttu. "Senin asayı teslim ettiğini Hükümdar Verminaard -yani Ejderha Yüce-efendisi- neden zevkle seyretmesin? Belki merhamete bile gelir - kendisi bir din adamıdır ve onların garip değerleri var. Fakat şunu bil Que-shu hanımefendisi, Hükümdar Verminaard'ın senin arkadaşlarına ihtiyacı yok. Asayı şimdi verirsen arkadaşlarını kurtarırsın. Eğer beni almaya zorlarsan - ölürler. Hepsinden önce de büyücü!"</p>

  <p class="calibre6">Moralinin bozulduğu belli olan Altınay, yenilgiyle çöktü. Sturm ona yaklaşarak sözüm yabana teselliye yeltendi.</p>

  <p class="calibre6">"Diskleri buldum," diye fısıldadı sertçe. Kadının kolunu kavrayınca korkuyla titrediğini hissetti. "Bu şekilde davranmak konusunda kararlı mısınız hanımım?" diye sordu yavaşça.</p>

  <p class="calibre6">Altınay başını eğdi. Ölü gibi bembeyazdı ama kararlı ve sakindi. Topladığı saçlarının kaçan birkaç teli yüzüne düşüyor, yüzündeki ifadeyi ejderhadan gizliyordu. Yenilmiş gibi görünse de Sturm'e bakarak gülümsedi. Tebessümünde hem huzur hem de hüzün vardı; tıpkı mermer tanrıçadaki gibi. Hiç konuşmadı, ama Sturm cevabını almıştı. Boyun eğerek selam verdi.</p>

  <p class="calibre6">"inşallah benim cesaretim de sizinkine eşit olur hanımefendi," dedi. "Güveninizi boşa çıkartmayacağım."&nbsp;</p>

  <p class="calibre6">"Hoşçakal şövalye. Nehiryeli'ne de ki..." Altınay kekeledi, yaşlar birikirken gözlerini kırpıştırarak. Kararlılığını yitirir korkusuyla sözleri yuttu ve duasına cevap veren Mishakal'ın sesi benliğini doldururken, yüzleşmek için ejderhaya döndü. Asayı korkmadan uzat! İçten gelen bir güçle dolan Altınay mavi kristalden asayı kaldırdı!</p>

  <p class="calibre6">"Teslim olmayı kabul etmiyoruz!" diye bağırdı Altınay, sesi bütün odada çınlarken. Hayret içinde kalan ejderha kıpırdanamadan hızla harekete geçen Reisin Kızı asasını son bir kez daha savurdu ve Raistlin'in üzerinde duran pençesine indirdi.</p>

  <p class="calibre6">Asa ejderhaya vururken alçak bir çınlama sesi çıkarttı - sonra parçalandı, kırılan asadan saf ve parlak mavi bir ışık yayıldı. Işık gittikçe parlaklaştı, merkezden yayılan dalgalar halinde ejderhayı yuttu.</p>

  <p class="calibre6">Khisanth hiddetle çığlık attı. Ejderha korkunç, ölümcül bir biçimde yaralanmıştı. Kuyruğunu kamçı gibi vuruyor, başını döndürüp duruyor, yakan mavi alevden kurtulmaya çalışıyordu. Bu kadar büyük acı veren her kimse onları öldürmekten başka bir şey istemiyordu, ama yoğun mavi yangın amansızca onu yutuyordu - aynı Altınay'ı yuttuğu gibi.</p>

  <p class="calibre6">Reisin Kızı, asa parçalandığında onu elinden bırakmamıştı. Kalan parçayı sıkı sıkı tutmuş, ışığın artmasını izlemişti, ejderhaya mümkün olduğu kadar yakın durmaya çalışarak. Mavi ışık ellerine değdiğinde yoğun, yakıcı bir acı hissetti. Sarsılarak dizleri üzerine düştü, hâlâ asayı sıkı sıkı tutarak ejderhanın tepesinde çığlıklar attığını, kükrediğini duyabiliyordu; sonra asanın çınlama sesinden başka bir şey duyamamaya başladı. Acı o kadar artmaya başlamıştı ki artık onun bir parçası sayılmazdı ve kadın, büyük bir yorgunluğa boyun eğmişti. "Uyuyacağım," diye düşündü. "Uyuyacağım ve uyandığımda gerçekten ait olduğum yerde olacağım..."</p>

  <p class="calibre6">Sturm mavi ışığın yavaş yavaş ejderhayı yok edişini, sonra da Altınay'ın asası boyunca yayılışını seyretti. Çınlamanın gittikçe yükseldiğini, hatta sonunda ölmekte olan ejderhanın çığlığını bile bastırdığını duydu. Sturm Altınay'a doğru bir adım attı, kadının elinde kalan asa parçasını elinden düşürtmeyi ve onu mavi alevin içinden çekip çıkarmayı düşünerek... ama yaklaşırken bile onu kurtaramayacağını biliyordu.</p>

  <p class="calibre6">Işıkla yarı yarıya kör, sesle de sağır olan şövalye, yeminini yerine getirmenin, yani diskleri ele geçirmeye çalışmanın bütün gücünü ve cesaretini harcayacak olduğunu farketti. Bakışlarını yüzü ıstırapla kasılmış ve etleri ateşle kuruyan Altınay'dan ayırdı. Başındaki ağrıyla dişlerini sıkarak -tek bir halkayla tepesinden birbirine bağlanmış yüzlerce ince platin levha olan- diskleri görmüş olduğu hazine yığınına doğru tökezlendi. Uzanarak bunları kaldırdı, hafifliklerinden dolayı hayretler içinde kalarak. Sonra kanlı bir el hazine yığınının içinden çıkıp onun bileğini kavradığında kalbi neredeyse duracaktı.</p>

  <p class="calibre6">"Yardım et bana!"</p>

  <p class="calibre6">Düşünceyi sezebildiği kadar iyi duyamıyordu sesi. Raistlin'in elini kavrayarak onu ayağa kaldırdı. Kan Raistlin'in cübbesinin kırmızısının arasından da fark ediliyordu, fakat ciddi bir yara almışa benzemiyordu - en azından ayakta durabiliyordu. Ama yürüyebilecek miydi? Sturm'ün yardıma ihtiyacı vardı. Diğerlerinin nerede olduklarını merak etti; bu parlaklık içerisinde onları göremiyordu. Aniden Caramon yanında beliriverdi, zırhı mavi ışıkta parlıyordu.</p>

  <p class="calibre6">Raistlin ona yapıştı. "Büyü kitabını bulmama yardım et!" diye tısladı.</p>

  <p class="calibre6">"Bu kimin umurunda?" diye gürledi Caramon kardeşine uzanarak. "Seni "buradan dışarı çıkartacağım!"</p>

  <p class="calibre6">Raistlin'in ağzı hiddet ve sıkıntıdan öyle bir çarpıldı ki konuşamadı. Kendini dizleri üzerine bırakarak deliler gibi hazine yığınlarının arasını araştırmaya başladı. Caramon onu çekip uzaklaştırmaya çalıştı, fakat Raistlin onu narin eliyle geri itti.</p>

  <p class="calibre6">Ve çınlama sesi hâlâ kulaklarını sağır ediyordu. Sturm yanaklarından aşağıya acı gözyaşları süzüldüğünü hissetti. Aniden şövalyenin önünde yere bir şey devrildi. Salonun tavanı çöküyordu! Bütün bina etraflarında sarsılıyordu, çınlama sesi sütunları titretiyor, duvarları çatlatıyordu.</p>

  <p class="calibre6">Sonra çınlama sesi kayboldu - ve ejderha da birlikte. Khisanth bir avuç dumanı tüten külden başka bir şey bırakmayarak yok olmuştu.</p>

  <p class="calibre6">Sturm rahatlayarak içini geçirdi ama bu pek uzun sürmedi. Çınlama sesi sona erer ermez sarayın yıkılma sesini, tavanın çatırtısını, yere çarpan koca taş parçalarının gümbürdeyip patlayarak çıkarttıkları sesi duymaya başladı. Sonra gürültü ve toz duman içinden Tanis belirdi önünde. Yarımelfin yanağındaki kesikten kan damlıyordu. Tavandan bir parça daha yanlarına düşerken Sturm, arkadaşını tutarak sunağın üzerine çekti.</p>

  <p class="calibre6">"Bütün şehir çöküyor!" diye bağırdı Sturm. "Nasıl çıkacağız dışarıya?"</p>

  <p class="calibre6">Tanis başını salladı. "Benim tek bildiğim yol, geldiğimiz yol, tünelin içinden!" diye bağırdı. Başka bir tavan parçası boş sunağa düşerken başını eğdi.</p>

  <p class="calibre6">"Bu tam bir ölüm tuzağı olur! Başka bir yol daha olmalı!"&nbsp;</p>

  <p class="calibre6">"Bulacağız," dedi Tanis ciddiyetle. Dalgalar halinde yükselen tozun içinden baktı. "Diğerleri nerede?" diye sordu. Sonra dönerek Raistlin ile Caramon'u gördü. Tanis dehşet ve tiksintiyle yerdeki hazine içinde eşinen büyücüye baktı. Sonra minik bir suretin Raistlin'in koluna asıldığını gördü. Bupu! Tanis lağım cücesine doğru bir hamlede bulunarak neredeyse Bupu'nun aklını başından aldı. Şaşırıp bir çığlık atarak Raistlin'in arkasına sindi lağım cücesi.</p>

  <p class="calibre6">"Buradan çıkmalıyız!" diye gürledi Tanis. Raistlin'in cübbesini yakalayıp zayıf büyücüyü ayağa kaldırdı. "Eşelenmeyi bırak da şu lağım cücene yolu göstermesini sağla yoksa elimde kalacaksın!"</p>

  <p class="calibre6">Tanis onu sunağa doğru savururken Raistlin'in ince dudakları korkunç bir tebessümle aralandı. Bupu çığlık attı. "Haydi! Biz git! Yolu biliyorum!"</p>

  <p class="calibre6">"Raist!" diye yalvardı Caramon, "bulamazsın! Eğer buradan çıkamazsan öleceksin!"</p>

  <p class="calibre6">"Pekala," diye hırladı büyücü. Magius'un Asası'nı sunaktan kaldırarak ayağa kalktı; elini kardeşi yardım etsin diye uzatarak. "Bupu, bize yolu göster," diye emretti.</p>

  <p class="calibre6">'Raistlin asanı yak da seni izleyebilelim." diye emretti Tanis. "Ben diğerlerini bulacağım."</p>

  <p class="calibre6">"Oradalar," dedi Caramon suratsızca. "Bozkırlı konusunda yardıma ihtiyacın olacak." ,</p>

  <p class="calibre6">Bir taş düşerken Tanis yüzünü koluyla kapattıktan sonra enkazın üzerinden atladı. Nehiryeli'ni Altınay'ın durmakta olduğu yere yığılmış halde buldu; Flint ile Tasslehoff, Bozkırlı'yı ayağa kaldırmaya çalışıyorlardı. Orada artık taş üzerinde kararmış bir lekeden başka şey yoktu. Altınay tamamen alevler tarafından yutulmuştu.</p>

  <p class="calibre6">"Yaşıyor mu?" diye bağırdı Tanis.</p>

  <p class="calibre6">"Evet!" diye cevap verdi Tas, sesi tiz bir tınıyla gürültüyü bastırıyordu. "Ama yerinden kıpırdamıyor!"</p>

  <p class="calibre6">"Ben onunla konuşurum," dedi Tanis. "Siz diğerlerini izleyin. Hemen geliriz. Haydi devam edin!"</p>

  <p class="calibre6">Tasslehoff tereddüt etti, fakat Flint, Tanis'in yüzüne bir baktıktan sora elini kenderin koluna koydu. Tas burnunu çekerek döndü ve cüceyle birlikte yıkıntı arasından koşmaya başladı.</p>

  <p class="calibre6">Tanis, Nehiryeli'nin yanına diz çöktü; derken Sturm karanlığın içinden çıkıp gelirken ona baktı.</p>

  <p class="calibre6">"Devam et," dedi Tanis. "Artık komuta sende."</p>

  <p class="calibre6">Sturm tereddüt etti. Bir sütun onları toz yağmuruna tutarak yanlara devrildi. Tanis kendini Nehiryeli'nin üzerine attı. "Haydi!" diye bağırdı Sturm'e. "Seni sorumlu kılıyorum!" Sturm derin bir nefes aldı, bir elini Tanis'in omuzuna koydu ve Raistlin'in asasının ışığına doğru koşmaya başladı. Şövalye diğerlerini dar bir holde, bir arada buldu. Tepelerindeki kemerli tavan dayanıyor gibi görünüyordu, fakat Sturm tepeden gümbürtü seslerin geldiğini duyabiliyordu. Ayaklarının altındaki zemin sarsıldı ve duvarlarda açılan yeni çatlaklardan sular sızmaya başladı.</p>

  <p class="calibre6">"Tanis nerede?" diye sordu Caramon.</p>

  <p class="calibre6">"Şimdi gelecek," dedi Sturm kabaca. "Bekleyeceğiz... biraz en azından. Beklemek ölüme dönüşünceye kadar bekleyeceğinden söz etmedi.</p>

  <p class="calibre6">Büyük bir çatırtı sesi duyuldu. Duvardan sular gürlemeye başladı, yerleri basarak. Sturm tam diğerlerine odadan çıkmalannı söyleyecekti ki göçmekte olan kapıdan bir suret belirdi. Bu Tanis'in hareketsiz bedenini kollarında taşıyan Nehiryeli'ydi.</p>

  <p class="calibre6">"Ne oldu?" Sturm ileri doğru sıçradı, boğazı düğümlenmişti. "Yoksa...<span style="font-size: 1em;">"</span></p>

  <p class="calibre6">"Benimle kaldı," dedi Nehiryeli yavaşça. "Beni bırakmasını söyledim. Ölmek istiyordum - orada, onunla. Sonra - bir taş parçası. Göremedi bile..."</p>

  <p class="calibre6">"Onu ben taşırım," dedi Caramon.</p>

  <p class="calibre6">"Hayır!" Nehiryeli koca savaşçıya ateş saçan gözlerle baktı. Kolları Tanis'in bedenine daha da bir sıkı sarıldı. "Onu taşırım. Gitmemiz gerek."</p>

  <p class="calibre6">"Evet! Bu taraftan! Biz gidiyor şimdi!" diye acele etti lağım cücesi. İkinci kez ölmekte olan şehirden dışarı çıkarttı onları. Ejderhanın ininden, Yenideniz ufalanan mağalara döküldükçe batmaya başlayan meydana çıktılar. Yolarkadaşları suda ilerlemeye başladı; şiddetli akıntıya kapılmamak için birbirlerine tutunuyorlardı. Çılgın bir kargaşa içindeki lağım cüceleri, feryat figan her yandan çıkıyorlar, akıntıya kapılıyorlardı; kimisi sarsılan binaların üst katlarına tırmanırken kimisi de caddelerden aşağıya koşuyordu.</p>

  <p class="calibre6">Sturm'ün aklında dışarıya çıkmak için tek bir yol vardı. "Doğuya gidin!" diye bağırdı, şelaleye doğru giden geniş caddeyi işaret ederek. Endişeyle Nehiryeli'ne bakıyordu. Rüyada gezer gibi giden Bozkırlı, etrafında olup bitenden habersiz gibiydi. Tanis baygındı - belki de ölü. Korku Sturm'ün kanını dondurdu, fakat kendini zorlayarak bütün duygularını bastırdı. Şövalye önden koşup ikizlere yetişti.</p>

  <p class="calibre6">"Tek şansımız asansör!" diye bağırdı.</p>

  <p class="calibre6">Caramon yavaşça başını salladı evet anlamında. "Bu dövüşmek anlamına gelecek."</p>

  <p class="calibre6">"Kahretsin, öyle!" dedi Sturm öfkeyle, bu çarpılmış şehri terk etmeye çalışan bütün o ejderanları gözünde canlandırarak. "Dövüşmek anlamına gelecek! Daha iyi bir fikrin var mı?"</p>

  <p class="calibre6">Caramon başını salladı.</p>

  <p class="calibre6">Bir köşede Sturm aksayan, yorgun grubunu bir araya toplayıp doğru yönde yönlendirmek için bekledi. Toz ve pusun arasından bakarak önlerindeki asansörü görebiliyordu. Tahmin etmiş olduğu gibi asansörün etrafı debelenen kara ejderan yığınıyla doluydu. Tanrılara şükür hepsinin aklı fikri kaçmaktaydı. Hızla vurmaları gerektiğini biliyordu Sturm, yaratıkları gafil avlayabilmek için. Zamanlama çok önemliydi. Tas tam geçerken Sturm kenderi yakaladı.</p>

  <p class="calibre6">"Tas!" diye bağırdı. "Asansörle çıkacağız!"</p>

  <p class="calibre6">Tasslehoff anladığını belirtmek için başını salladı, ejderanların mimiklerini taklit etti ve elini bıçak gibi göstererek boğazına götürdü.</p>

  <p class="calibre6">"Yaklaştığımızda," diye bağırdı Sturm, "kazanın indiğini görebileceğin bir yere süzül. Kazan aşağıya gelmeye başlayınca bana işaret et. Yere vardığında saldıralım."</p>

  <p class="calibre6">Tasslehoffun tepesaçı oynadı.</p>

  <p class="calibre6">"Flint'e söyle!" diye bitirdi Sturm, sesi bağırmaktan neredeyse kısılmıştı. Tas yine başıyla onayladı ve cüceyi bulmak için koştu. Sturm içini geçirerek a|nyan sırtını doğrulttu ve caddeden aşağıya gitmeye devam etti. Avluda beş kadar ejderanın toplanmış ve onları emniyete çıkartacak olan asansörü seyretmekte olduğunu görebiliyordu. Sturm yukarıdaki kargaşayı düşündü - ejderanlar panikten deliye dönmüş lağım cücelerini kırbaçlıyor, onları korkutuyor, asansöre binmeye zorluyorlardı her halde. Bu kargaşanın biraz daha devam etmesini diledi.</p>

  <p class="calibre6">Sturm ikizleri avlunun kenarındaki gölgeler içinde gördü. Onlara katıldı, tam arkalarında bir taş kütlesi yere çarparken sinirleri gergin bir şekilde başını kaldırıp bakarak onları izledi. Nehiryeli pus ve tozdan tökezleyerek çıkarken Sturm ona yardım etmeye yeltendi, ama Bozkırlı ona sanki hayatında onu ilk kez görüyormuş gibi baktı.</p>

  <p class="calibre6">"Tanis'i buraya getir," dedi Sturm. "Onu yere yatırıp biraz dinlenmelisin. Asansör ile çıkacağız ve ellerimizle dövüşmek zorunda kalacağız. Burada bekle. İşaret verdiğimizde..."</p>

  <p class="calibre6">"Ne yapmanız gerekiyorsa yapın," diye sözünü kesti Nehiryeli buz gibi bir edayla. Tanis'in bedenini kibarca yere uzattı, yüzünü ellerine gömüp yanına çöktü.</p>

  <p class="calibre6">Sturm tereddüt etti. Flint gelip yanında dururken o da Tanis'in yanına diz çöktü.</p>

  <p class="calibre6">"Sen devam et. Ben ona gözkulak olurum," diye teklif etti cüce.</p>

  <p class="calibre6">Sturm şükranla başını salladı. Tasslehoffun avluyu aceleyle geçtiğini, kapıya vardığını gördü. Asansöre doğru bakınca ejderanların sanki kazanın inmesini hızlandıracaklarmış gibi pusun içine doğru küfredip bağırdığını farketti.</p>

  <p class="calibre6">Flint, Sturm'ün kaburgalarını dürttü. "Hepsiyle nasıl dövüşeceğiz?" diye bağırdı.</p>

  <p class="calibre6">"Hepimiz dövüşmeyeceğiz. Sen, Nehiryeli ve Tanis ile kalacaksın," Sturm. "Caramon ile ben bu işi hallederiz," diye ekledi, kendi söylediğine kendi de inanmış olmayı dileyerek.</p>

  <p class="calibre6">"Ve ben," diye fısıldadı büyücü. "Benim hâlâ büyülerim var." Şövalye cevap vermedi. Büyüye ve büyücüye güvenmiyordu. Yine de başka çaresi yoktu - Caramon yanında kardeşi olmazsa dövüşe katılmazdı. Bıyıklarını çekiştiren Sturm huzursuzca kılıcını gevşetti. Caramon kollarını gerdi, koca ellerini bir açıp bir kapayarak. Gözleri kapalı olan Raistlin, konsantrasyonu içinde kaybolmuştu. Onun arkasındaki duvardaki bir oyuğa gizlenmiş olan Bupu her şeyi kocaman, korku dolu gözlerle seyrediyordu.</p>

  <p class="calibre6">Kenarlarından lağım cücelerinin sallandığı kazan görüş sahalarına girdi. Sturm'ün ümit etmiş olduğu gibi yerdeki ejderanlar birbirleriyle kavga etmeye başlamışlardı, hiçbiri geride kalmak istemiyordu. Koca yarıklar yer boyunca onlara doğru ilerledikçe panikleri de artıyordu. Çatlaklardan su yükseliyordu. Kısa bir süre sonra Xak Tsaroth şehri, Yenideniz'in dibini boylayacaktı.</p>

  <p class="calibre6">Kazan yere değerken lağım cüceleri yanlarından atlayarak kaçtılar. Ejderanlar birbirlerine çarpıp birbirlerini ittirerek içeri tırmanıyorlardı. "Şimdi!" diye bağırdı şövalye.</p>

  <p class="calibre6">"Yolumdan çekilin!" diye tısladı büyücü. Torbalarından birinden bir avuç kum alarak yere serpiştirdi ve fısıldadı, "Ast <span class="calibre8">tasark sinuralan krynaw,"</span> sağ eliyle ejderanların bulundukları tarafa doğru bir yay çizdi. Önce biri, derken diğerleri gözlerini kırpıştırarak uyuyup yere yığıldılar, fakat kalan kısmı korkuyla etraflarına bakındı. Büyücü yeniden kapının arkasına eğilip saklandı, bir şey göremeyen ejderanlar deliler gibi acele ederken arkadaşlarının uyuyan bedenlerine basa basa asansöre geri döndü. Raistlin duvara dayanarak gözlerini yorgunlukla kapattı. "Kaç tane?" diye sordu.</p>

  <p class="calibre6">"Sadece altı tane kadar." Caramon kılıcını kınından çıkarttı. "O kahrolasıca kazana atlayın!" diye bağırdı Sturm. - "Kavga bitince Tanis'i almaya geri geliriz."</p>

  <p class="calibre6">Pusun örtüsü altında iki savaşçı -kılıçlarını çekmiş-, arkalarından yetişmeye çalışan Raistlin ile birkaç kalp atışında ejderanlarla aralarındaki mesafeyi katettiler. Sturm savaş çığlığını attı. Ses karşısında ejderanlar telaşla arkalarına döndüler.</p>

  <p class="calibre6">Nehiryeli başını kaldırdı.</p>

  <p class="calibre6">Savaş sesi, Nehiryeli'nin ümitsizlik sisini dağıtmıştı. Nehiryeli, Altınay'ı gözlerinin önünde gördü, mavi bir alevin içinde ölürken. Yüzündeki ölü hali gitti ve yerine öylesine hayvanca ve korkunç bir ifade belirdi ki hâlâ kapının orada saklanmakta olan Bupu, korkuyla bir çığlık attı. Nehiryeli ayağa sıçradı. Kılıcını bile çekmedi ama ileri doğru saldırdı, çıplak ellerle. Açlıktan deliye dönmüş bir panter gibi dağılan ejderanların arasına dalarak, öldürmeye başladı. Çıplak elleriyle bükerek, boğarak, gırtlaklayarak öldürüyordu. Ejderanlar kılıçlarını ona saplıyorlardı; kısa bir süre sonra deri tüniği kan içinde kalmıştı. Yine de durduramadılar onu, öldürmesini engelleyemediler. Yüzü delirmiş bir adamın yüzüydü. Nehiryeli'nin yoluna çıkan ejderanlar, ölümü onun gözlerinde görmüşlerdi; aynı zamanda silahlarının da bir işe yaramadığını anlamışlardı. Önce biri kaçtı, derken diğerleri de.</p>

  <p class="calibre6">Kendi rakibiyle işini bitiren Sturm ciddi bir yüzle başını kaldırdı, altı tanesinin daha saldırmasını bekleyerek. Onun yerine düşmanlarının canlarını kurtarmak için sise doğru kaçtıklarını gördü. Kanlarla kaplı Nehiryeli yere kapaklandı.</p>

  <p class="calibre6">"Asansör!" Büyücü işaret etti. Yerden yarım metre kadar yukarda sallanıyor ve yukarı doğru çıkmaya başlıyordu. Yukardaki kazanda lağım cüceleri aşağı doğru inmeye başlamıştı.</p>

  <p class="calibre6">"Durdurun şunu!" diye bağırdı Sturm. Tasslehoff saklandığı yerden koşarak kazanın kenanna sıçradı. Ayakları sallanarak kazana asılı kaldı, eliden geldiğince boş kazanın çıkmasını engellemeye çalışarak.</p>

  <p class="calibre6">"Caramon kazana asıl!" diye emretti Sturm savaşçıya. "Ben Tanis'i alırım!"</p>

  <p class="calibre6">"Kazanı tutabilirim ama çok uzun süreli değil." Kazanın kenarına yapışıp ayaklannı yere iyice yapıştıran koca adam homurdandı. Asansörü durdurdu. Tasslehoff kendi minik bedeninin de bir ağırlık edeceğini umarak kazanın içine tırmandı.</p>

  <p class="calibre6">Sturm aceleyle Tanis'in yanına döndü. Flint yanındaydı, baltası elinde.</p>

  <p class="calibre6">"Canlı!" diye seslendi cüce şövalye ona yaklaşırken.</p>

  <p class="calibre6">Sturm bir an için biryerlerdeki tanrının birine şükretmek için durdu, sonra Flint ile birlikte baygın olan yarımelfi kaldırıp kazana taşıdılar. Onu içeri yerleştirdikten sonra Nehiryeli'ne koştular. Nehiryeli'nin kanlar içindeki bedenini kazana taşımak için dört kişi uğraştı. Tas, mendillerinden biriyle yaralardan akan kanı boşu boşuna durdurmaya çalıştı.</p>

  <p class="calibre6">"Çabuk!" dedi Caramon nefesi tıkanarak. Bütün gayretine rağmen kazan yavaş yavaş yükselmeye başlamıştı.</p>

  <p class="calibre6">"İçeri atla!" diye emretti Sturm, Raistlin'e.</p>

  <p class="calibre6">Büyücü ona soğuk soğuk baktıktan sonra sise doğru koşmaya başladı.</p>

  <p class="calibre6">Birkaç saniye içinde kollarında Bupu ile geri geldi. Şövalye tir tir titreyen lağım cücesini kavradığı gibi kazana fırlattı. Titreyen Bupu kazanın dibine büzüşmüştü, torbasını göğsüne bastırarak. Rasitlin kazanın kenarından tırmandı. Kazan yükselmeye devam etti; Caramon'un kolları neredeyse yerinden çıkacaktı.</p>

  <p class="calibre6">"Atla," diye emretti Sturm, Caramon'a, her zamanki gibi savaş alanını en son o terk ediyordu. Caramon tartışmanın fayda vermeyeceğini biliyordu!</p>

  <p class="calibre6">Caramon neredeyse kazanı devirerek kendini yukarı çekti. Flint ile Raistlin onu içeri çekti. Caramon tutmayınca kazan hızla yukarı çıkmaya başladı.</p>

  <p class="calibre6">Sturm her iki eliyle kazanın kenarına yapışarak havaya yükselen kazana asılı kaldı. İki üç kez denedikten sonra bacaklarından birini kazanın kenarına atmayı başardı ve Caramon'un yardımıyla içeri tırmandı.</p>

  <p class="calibre6">Şövalye, Tanis'in yanına diz çöktü ve yanmelfin inleyip kıpırdadığını görünce anlatılamayacak kadar rahatladı. Sturm, yanmelfe sarılarak onu kendine çekti. "Geri döndüğün için ne kadar mutlu olduğumu tahmin edemezsin!" dedi şövalye; sesi güçlüydü.</p>

  <p class="calibre6">"Nehiryeli..." diye mırıldandı Tanis sersem sersem.</p>

  <p class="calibre6">"Burada. Hayatını o kurtardı. Hepimizin hayatını kurtardı." Sturm çabuk çabuk, neredeyse anlaşılmaz bir şekilde konuşuyordu. "Asansördeyiz. Yukarı çıkıyoruz. Şehir yıkıldı. Nerenden yaralandın?"</p>

  <p class="calibre6">"Kaburgalarım kırıldı galiba." Acıyla büzüşen Tanis, yaralarına rağmen hâlâ kendinde olan Nehiryeli'ne baktı. "Zavallı adam," dedi Tanis yavaşça. "Altınay. Onun öldüğünü gördüm Sturm.</p>

  <p class="calibre6">Yapabileceğim hiçbir şey yoktu."</p>

  <p class="calibre6">Sturm, yarımelfin ayağa kalkmasına yardımcı oldu. "Diskleri aldık," dedi şövalye ciddiyetle. "Onun istediği, uğruna savaştığı buydu. Diskler torbamda. Sen ayakta durabileceğine emin misin?"</p>

  <p class="calibre6">"Evet," dedi Tanis. Parça parça, acı dolu bir nefes aldı. "Diskler bizde, ne işimize yarayacaksa."</p>

  <p class="calibre6">İkinci kazan içi bayrak gibi uçuşan lağım cüceleriyle dolu çığlık çığlığa inerken sesleri onlann konuşmasını kesti. Lağım cüceleri yumruklarını sallayarak onlara küfrettiler. Bupu güldü, sonra Raistlin'e endişeyle baktı. Büyücü kazanın kenarına bitmiş bir halde dayanmış, dudaklarını sessizce kıpırdatıyor, başka bir büyüyü hatırına getirmeye çalışıyordu.</p>

  <p class="calibre6">Sturm pusun içinden baktı. "Acaba yukarıda kaç kişi vardır?" diye sordu.</p>

  <p class="calibre6">Tanis de yukarı baktı. "Umanm çoğu kaçmıştır," dedi. Nefesi kesildi, bağrını tuttu.</p>

  <p class="calibre6">Derken aniden bir sarsıntı oldu. Kazan yirmi beş-otuz santim kadar düştü ve sarsılarak durdu, sonra yeniden yavaş yavaş yükselmeye başladı. Yolarkadaşları telaşla birbirlerine baktılar.</p>

  <p class="calibre6">"Mekanizma..."</p>

  <p class="calibre6">"Ya bozulmaya başladı ya da ejderanlar bizi farkettiler ve asansörü bozmaya çalışıyorlar," dedi Tanis.</p>

  <p class="calibre6">"Yapabileceğimiz hiçbir şey yok," dedi Sturm acı bir sıkıntıyla. Ayaklarının dibindeki, içinde diskler bulunan torbaya baktı. "Tanrılara yakarmaktan başka..."</p>

  <p class="calibre6">Kazan sarsılıp düştü yine. Bir süre olduğu yerde asılı kaldı, pusla kaplı havada sallanarak. Sonra yeniden yavaş yavaş, sarsıla sarsıla ilerleyerek hareket etmeye başladı. Yolarkadaşları kaya çıkıntısının ucunu ve tepelerindeki açıklığı görebiliyorlardı. Kazan milim milim, çıtırdaya çıtırdaya yükselmeye başladı; içindekilerin hepsi zihinsel olarak zincirin her halkasına katkıda bulunuyorlardı...</p>

  <p class="calibre6">"Ejderanlar!" diye bağırdı Tas tiz bir sesle, işaret ederek.</p>

  <p class="calibre6">İki ejderan onlara bakıyordu. Kazan gitgide yukarı yaklaştıkça Tanis, ejderanların sıçramak için çömeldiklerini farketti.</p>

  <p class="calibre6">"Tam buraya gelecekler! Kazan kaldırmaz!" diye homurdandı Flint. "Aşağıya düşeceğiz!"</p>

  <p class="calibre6">"Bunu amaçlıyor olabilirler," dedi Tanis. "Onların kanatları var."</p>

  <p class="calibre6">"Geri çekilin," dedi Raistlin sallana sallana ayağa kalkarak.</p>

  <p class="calibre6">"Raist yapma!" Kardeşi onu yakaladı. "Çok zayıfsın."</p>

  <p class="calibre6">"Tek bir büyü yapacak kadar gücüm var," diye fısıldadı büyücü. "Ama bir işe yaramayabilir. Eğer benim bir büyücü olduğumu görürlerse, büyüme karşı koyabilirler."</p>

  <p class="calibre6">"Caramon'un kalkanının arkasına saklan," dedi Tanis aceleyle. Koca adam bedeni ve kalkanını kardeşinin önüne siper etti.</p>

  <p class="calibre6">Pus etraflarında dönüp duruyor, onları ejderanların gözlerinden saklıyordu, ama aynı zamanda onların da ejderanları görmelerini engelliyordu. Kazan yükseldi, milim milim. Zincir yukarı doğru gıcırdıyor, sallanıyordu. Raistlin, garip gözleri pusun açılmasını beklerken Caramon'un kalkanının ardına yerleşti.</p>

  <p class="calibre6">Serin hava Tanis'in yanaklarına değdi. Bir esinti pusu araladı bir an için. Ejderanlar o kadar yakındı ki dokunabilirlerdi neredeyse! Aynı anda ejderanlar da onları gördü. Bir tanesi elinde kılıcı, kanatlarını gererek kazana doğru süzülmeye başladı, zafer çığlığı atarak.</p>

  <p class="calibre6">Raistlin konuştu. Caramon kalkanını hareket ettirdi; büyücü ince parmaklarını açtı. Elinden ak bir top fırladı ve ejderana tam göğsünden çarptı. Top patlayarak yaratığı yapışkan bir ağ içinde bıraktı. Ağ kanatlarına yapışınca zafer çığlığı korkunç bir viyaklamaya dönüştü; düşerken bedeni kazanın kenarına çarptı. Kazan bir ileri bir geri sallanmaya başladı.</p>

  <p class="calibre6">"Bir tane daha var!" diye nefeslendi Raistlin dizlerinin üzerine çökerek. "Tut beni Caramon, ayakta durmama yardım et!" Büyücü şiddetle öksürmeye başladı, ağzından kan damlıyordu.</p>

  <p class="calibre6">"Raist!" diye yalvardı kardeşi kalkanını elinden bırakıp bayılmak üzere olan kardeşini tutarak. "Dur artık! Yapabileceğin hiçbir şey yok. Kendi kendini öldürüyorsun!"</p>

  <p class="calibre6">Emreden bir bakış yetmişti. Büyücü yeniden kulağa ürkütücü gelen büyü dilinde konuşmaya başladığında savaşçı, kardeşine destek oldu.</p>

  <p class="calibre6">Geride kalan ejderan hâlâ düşmekte olan arkadaşının çığlıklarını duyarak tereddüt etti. İnsanın bir büyü kullanıcısı olduğunu biliyordu. Aynı zamanda büyüye karşı koyabileceğini de biliyordu. Fakat karşılaştığı bu büyü kullanıcısı, şimdiye kadar gördüklerinin hiçbirine benzemiyordu. Bu insanın bedeni neredeyse ölü gibi zayıftı ama etrafını kuvvetli bir güç aurası çevrelemişti.</p>

  <p class="calibre6">Büyücü yaratığı işaret ederek elini kaldırdı. Ejderan, yolarkadaşlarına son bir hırçınbakış fırlattıktan sonra dönerek kaçtı. Kazan yukarıya yaptığı yolculuğu tamamlarken Raistlin bayılarak kardeşinin kollarına yığıldı.</p>
</body>
</html>
