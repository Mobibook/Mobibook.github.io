<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="calibre1">
      <br class="calibre1" />
    </div>
  </div>

  <h2 class="calibre17" title="- 12 - Kanatlı uyku. Doğudaki duman. Karanlık hatıralar."><a class="calibre20" id="bookmark2"></a><b class="calibre4"><i>-</i></b> <span class="calibre19">12 -</span></h2>

  <h2 class="calibre17"><a class="calibre20" id="bookmark3"></a><span class="calibre19">Kanatlı uyku. Doğudaki duman.</span></h2>

  <h2 class="calibre17"><span class="calibre19">Karanlık hatıralar.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">Xak Tsaroth," dedi Tanis. "Benim kararım bu."</p>

  <p class="calibre6">"Büyücü bunu mu tavsiye etti?" diye sordu Sturm somurtarak.</p>

  <p class="calibre6">"Evet," diye cevap verdi Tanis, "ve ben tavsiyesinin doğru olduğunu düşünüyorum. Eğer Xak Tsaroth'a iki gün içinde varamazsak diğerleri gidecek; o zaman da <span class="calibre8">'armağanların en büyüğü'</span> sonsuza kadara kaybolabilir."</p>

  <p class="calibre6">"Armağanların en büyüğü!" dedi Tasslehoff gözleri parlayarak. "Düşünsene Flint! Paha biçilemeyen mücevherler! Veya belki de..."</p>

  <p class="calibre6">"Bir fıçı bira ile Otik'in kızarmış patatesleri," diye mırıldandı cüce. "Ve hoş, sıcak bir ateş. Ama yo... Xak Tsaroth!"</p>

  <p class="calibre6">"Demek ki hepimiz aynı fikirdeyiz," dedi Tanis. "Kuzeyde sana ihtiyaç olduğunu düşünüyorsan Sturm, elbette ki sen..."</p>

  <p class="calibre6">"Ben sizinle Xak Tsaroth'a gideceğim," diye iç geçirdi Sturm. "Benim için kuzeyde hiçbir şey yok. Kendi kendimi kandırıyordum. Benim tarikatımın şövalyeleri dağılmış, yıkılan kalelerde bir deliğe girip borçlarını almaya gelenlerle savaşıyorlar."</p>

  <p class="calibre6">Şövalyenin yüzü ıstırapla çarpıldı, başını eğdi. Tanis aniden kendini yorgun hissetti. Boynu ağrıyor, omuzları, sırtı sızlıyor, bacak kasları seyiriyordu. Bir şey daha söyleyecekti ki omuzunda bir elin kibar temasını hissetti. Başını kaldırıp Altınay'ın yüzünü gördü mehtapta, serin ve sakin.</p>

  <p class="calibre6">"Yorgunsun dostum," dedi kadın. "Hepimiz de yorgunuz. Ama Nehiryeli ile geldiğine çok memnun olduk." Kadının eli güçlüydü. Bakışlarını kaldırdı, berrak bakışları bütün grubu içine alıyordu. "Hepinizin bizimle gelmesine çok seviniyoruz."</p>

  <p class="calibre6">Nehiryeli'ne bakan Tanis uzun boylu Bozkırlı'nın kadınla, aynı fikirde olup olmadığı konusunda kuşkuları vardı.</p>

  <p class="calibre6">"Başka bir macera," dedi Caramon, utanıp kızararak. "Değil mi Raist?" Kardeşini dirseğiyle dürttü. İkizini duymamazlıktan gelen Raistlin, Ormanefendisi'ne baktı.</p>

  <p class="calibre6">"Hemen ayrılmamız gerek," dedi büyücü soğuk soğuk. "Dağları aşarken bize yardımcı olacağınızdan söz etmiştiniz."</p>

  <p class="calibre6">"Elbette," diye cevapladı Ormanefendisi başını vakarla sallayarak. "Ben de bu karara vardığınız için memnun oldum. İnşallah benim yardımımdan memnun kalırsınız."</p>

  <p class="calibre6">Ormanefendisi başını kaldırarak gökyüzüne baktı. Yolarkadaşları da onun bakışlarını izledi. Yüksek ağaçların kubbesi arasından görünen gece göğü yıldızlarla pırıl pırıl parlıyordu. Az sonra yolarkadaşları oralarda uçan, geçerken yıldızların göz kırpmalarına sebep olan bir şeylerin farkına vardılar.</p>

  <p class="calibre6">"Lağım cücesi olayım," dedi Flint ciddiyetle. "Uçan atlar. Sırada ne var?"</p>

  <p class="calibre6">"Oooo!" Tasslehoff derin bir nefes aldı. Üzerlerinde halka çizerken her halkada gitgide alçalan, tüyleri mehtapta mavi-beyaz parlayan o güzelim hayvanları seyreden kender hayranlıkla olduğu yere mıhlanıp kalmıştı. Tas ellerini birleştirdi. En çılgın kender hayallerinde bile uçmayı tahayyül etmemişti. Bu Krynn'deki bütün ejderanlarla dövüşmeye değerdi.</p>

  <p class="calibre6">Tüylü kanatlan ağaç dallarını savuran ve otları düzleştiren bir rüzgâr yaratan pegasuslar yere süzüldü. Yürürken kanatları yere değen koca bir pegasus eğilerek Ormanefendisi'ne saygıyla selam verdi. Görünüşü mağrur ve soyluydu. Bütün güzel yaratıklar sırayla selam verdiler.</p>

  <p class="calibre6">"Siz mi çağırdınız bizi?" diye.sordu liderleri Ormanefendisi'ne.</p>

  <p class="calibre6">"Bu konuklarımın doğuda acil bir işleri var. Onları bir rüzgar hızıyla Doğusur Dağları'ndan aşırmanızı buyuruyorum."</p>

  <p class="calibre6">Pegasus gruba hayretle baktı. Azametli yelesiyle ilerleyerek her birine teker teker baktı. Tas, küheylanın burnunu okşamak için elini kaldırdığında hayvan kulaklarını ileri doğru döndürerek koca başını geri çekti. Flint'e geldiğinde küçümsemeyle Ormanefendisi'ne döndü. "Bir kender? İnsanlar? Ve bir de cüce mi?"</p>

  <p class="calibre6">"Beni kayırmaya kalkma at!" Flint hapşurdu.</p>

  <p class="calibre6">Ormanefendisi sadece başını sallayarak gülümsedi. Pegasus gönülsüz bir rıza ile başını eğdi. "Pekala Efendi," diye cevap verdi. Güçlü bir nezaket ile Altınay'a doğru gidip ön ayağını kırarak, kadının binmesini kolaylaştırmak için önünde alçaldı.</p>

  <p class="calibre6">"Hayır, diz çökme soylu hayvan," dedi kadın. "Daha yürümeden ata binmeyi öğrendim ben. Bu tür bir desteğe ihtiyacım yok." Asasını Nehiryeli'ne veren Altınay kolunu pegasusun boynuna doluyarak kendini hayvanın geniş sırtına çekti. Gümüşlü altın saçları mehtapta tüyümsü bir beyazlıkla dalgalanıyor, yüzü bir mermer kadar saf ve soğuk görünüyordu. Şimdi kelimenin tam anlamıyla barbar kabilenin prensesi gibi duruyordu.</p>

  <p class="calibre6">Asasını Nehiryeli'nden aldı. Asayı havaya kaldırarak şarkı söylemeye başladı. Nehiryeli, gözleri hayranlık ile ışıldayarak kanatlı atın sırtına, onun arkasına sıçradı. Kollarını kadına dolayarak derin bariton sesiyle kadına eşlik etti.</p>

  <p class="calibre6">Tanis'in söyledikleri şarkı hakkında hiçbir fikri yoktu ama bu bir zafer şarkısına benziyordu. Şarkı kanını kaynattı, o da şarkıya seve seve katılmak isterdi. Pegasuslardan biri ona doğru ilerledi. Kendini yukarı çekerek hayvanın geniş sırtına, kanatların tam önüne yerleşti.</p>

  <p class="calibre6">Artık bütün yolarkadaşları, o anın kıvancıyla atlara bindiler; nasıl pegasuslar koca kanatlarını gererek rüzgarın akımlarını yakalıyorsa, Altınay'ın şarkısı da onların ruhlarını kanatlandırıyordu. Ormanın üzerinde döne döne yükseldiler, yükseldiler. Gümüş ay ile kızıl ay altlarındaki vadiyi ve üstlerindeki bulutları tüylerini ürperten, güzel, gitgide gecenin koyu morluğunda kaybolan morumsu bir parıltıyla yıkıyordu. Orman altlarında uzaklaşırken yolarkadaşlarının son gördükleri şey, gökyüzünden düşmüş bir yıldız gibi pırıldayan, kararan topraklar üzerinde kaybolmuş ve yalnız bir biçimde parlayan Ormanefendisi oldu.</p>

  <p class="calibre6">Yolarkadaşlarına birer birer bir ağırlıktır çöktü.</p>

  <p class="calibre6">Büyünün yarattığı bu uykuya en uzun süre karşı koyan Tasslehoff olmuştu. Yüzünde esen rüzgarın hızıyla büyülenen, normalde üzerinde yükselen koca ağaçların çocuk oyuncakları gibi minicik kalmalarıyla çarpılan Tas, herkes uyuduktan sonra uzun süre uyanık kalmaya uğraştı. Flint'in başı sırtına dayanmıştı; cüce yüksek sesle horluyordu. Altınay, Nehiryeli'nin kollarında beşikte gibiydi. Nehiryeli'nin başı kadının omuzuna düşmüştü. Uykusunda bile kadını himaye edercesine tutuyordu. Caramon kendi atının boynuna yığılmış gürlercesine nefes alıyordu. Kardeşi, ikizinin koca sırtına dayanmıştı. Sturm huzur içinde uyuyordu, acının çizgileri yüzünden silinmişti. Hatta Tanis'in sakallı yüzü bile endişe, sıkıntı ve sorumluluktan kurtulmuştu.</p>

  <p class="calibre6">Tas esnedi. "Hayır," diye mırıldandı, gözlerini kırpıştırıp durarak ve kendi kendi çimdirerek.</p>

  <p class="calibre6">"Dinlen artık minik kender," dedi pegasus neşeyle. "Ölümlüler uçamazlar. Bu uyku seni korumak için. Paniğe kapılıp düşmeni istemeyiz."</p>

  <p class="calibre6">"Düşmem," diye karşı çıktı Tas yeniden esneyerek. Başı öne doğru düştü. Pegasus'un boynu sıcak ve rahat, tüyleri mis kokulu ve yumuşaktı. "Ben paniğe kapılmam," diye fısıldadı Tas uykulu uykulu. "Hiç paniğe kapıl..." Uyudu.</p>

  <p class="calibre6">Yarımelf irkilerek uyanınca çimenlerle kaplı bir çayırda yatmakta olduğunu gördü. Pegasusların lideri başında durmuş, doğuya doğru bakıyordu. Tanis doğruldu.</p>

  <p class="calibre6">"Neredeyiz?" diye söze başladı. "Burası bir şehir değil." Etrafına bakındı. "Baksanıza - daha dağları bile aşmamışız!"</p>

  <p class="calibre6">"Üzgünüm." Pegasus ona doğru döndü. "Sizi Doğusur Dağları'na kadar götüremeyeceğiz. Doğuda yoğunlaşmakta olan büyük bir sorun var. Havayı karanlık kaplamış, şimdiye kadar Krynn'de hiç görmemiş olduğum bir karanlık, sayısız yıl..." Durdu, başını eğerek toprağı huzursuzca eşti. "Daha ileriye gitmeyi göze alamam."</p>

  <p class="calibre6">"Neredeyiz?" diye sordu aklı karışan yarımelf yine. "Ve diğer pegasuslar nerede?"</p>

  <p class="calibre6">"Onları geri yolladım. Ben de sizin uykunuzu korumak için kaldım. Artık uyandığınıza göre benim de geri dönmem gerek." Pegasus Tanis'e sertçe baktı. "Krynn'deki bu büyük kötülüğü kimin uyandırdığını bilmiyorum. Bunların sen ve arkadaşların olmadığına inanıyorum."</p>

  <p class="calibre6">Koca kanatlarını gerdi.</p>

  <p class="calibre6">"Bekle!" Tanis ayağa fırladı. "Ne..."</p>

  <p class="calibre6">Pegasus havaya sıçradı, iki kere döndü ve hızla batıya uçarak gözden kayboldu.</p>

  <p class="calibre6">"Ne kötülüğü?" diye sordu Tanis suratını asarak. İçini çekerek etrafına bakındı. Arkadaşları, etrafında değişik uyku pozisyonlarında yere yatmış uyuyorlardı. Ufku kolaçan etti gözleriyle yerini saptamaya çalışarak Şafağın atmak üzere olduğunu farketti. Güneşin ışığı ancak doğu tarafını aydınlatmaya başlamıştı. Düz bir ovada duruyordu. Etrafta hiç ağaç yoktu; gözün erebildiği yere kadar uzayıp giden çayır çimenden başka bir şey yoktu.</p>

  <p class="calibre6">Pegasusun doğudaki sorunla neyi kastettiğini merak eden Tanis, oturup günün doğuşunu seyrederek arkadaşlarının uyanmasını bekledi. Pek öyle nerede olduğu onu endişelendirmiyordu, çünkü Nehiryeli'nin bu toprakları en küçük yaprağına kadar tanıdığından emindi. Böylece yere uzandı, yüzü doğuya dönük, kaç gecedir uykusuz kaldıktan sonra o garip uykuyla kendini daha rahatlamış hissediyordu.</p>

  <p class="calibre6">Aniden dikleşti, rahatlık hissi üzerinden gitti, görünmeyen bir el boğazını sıkıyormuş gibi boğazı kasıldı. Çünkü orada, parlak sabah güneşini karşılamak için kıvrılan üç kalın, bükük, yağlı, kara duman sütunu vardı. Tanis ayağa fırladı. Koşup Nehiryeli'ni yavaşça sarstı, Altınay'ı rahatsız etmeden Bozkırlı'yı uyandırmaya çalışıyordu.</p>

  <p class="calibre6">"Sus," diye fısıldadı, Nehiryeli gözlerini kırpıştırırken uyarmak için parmağını dudağına götürüp uyumakta olan kadını başıyla işaret etti. Tanis'in yüzündeki karanlık ifadeyi gören barbar hemen uyandı. Yavaşça kalktı, etrafına, bakınarak Tanis ile birlikte gitti.</p>

  <p class="calibre6">"Neler oluyor?" diye fıslıdadı. "Abanasiniya Ovaları'ndayız. Doğusur Dağları'na daha yarım gün var. Köyüm doğu tarafına düşü..."</p>

  <p class="calibre6">Tanis sessizce doğuyu işaret edince durdu. Sonra, gökyüzüne doğru, kıvrılan dumanı görünce alçak sesli, kaba bir çığlık attı. Altınay sıçrayarak uyandı. Oturdu, önce uykulu gözlerle, sonra artan bir telaşla Nehiryeli'ne baktı. Dönerek adamın dehşet dolu bakışlarını gözleriyle izledi.</p>

  <p class="calibre6">"Hayır," diye mırıldandı. "Hayır!" diye bağırdı, yine. Çabucak kalkarak eşyalarını toparlamaya başladı. Diğerleri de onun haykırışıyla uyandı.</p>

  <p class="calibre6">"Neler oluyor?" diye sıçradı Caramon.</p>

  <p class="calibre6">"Köyleri," dedi Tanis yavaşça, eliyle işaret ederek. "Yanıyor. Belli ki ordular bizim tahmin ettiğimizden daha hızlı hareket ediyor."</p>

  <p class="calibre6">"Hayır," dedi Raistlin. "Hatırlasana - ejderan papazları asayı Ovalar'daki köye kadar izlediklerini söylemişlerdi."</p>

  <p class="calibre6">"Halkım," diye mırıldandı Altınay, bütün gücü kuvveti boşalmıştı. Nehiryeli'nin koluna yaslanmış dumanı seyrediyordu. "Babam..."</p>

  <p class="calibre6">"Hemen yola koyulsak iyi olacak." Caramon etrafına huzursuzca bakındı. "Çingene bir dansözün göbeğindeki parlak taş gibi göze batıyoruz."</p>

  <p class="calibre6">"Evet," dedi Tanis. "Buradan mutlaka ayrılmamız lâzım. Ama nereye gideceğiz?" diye sordu Nehiryeli'ne.</p>

  <p class="calibre6">"Que-shu," Altınay'ın ses tonu, hiç itiraz kabul etmiyordu. "Tam yolumuzun üzeri. Doğusur Dağları tam köyümün ardındadır."</p>

  <p class="calibre6">Yüksek otlar arasından yürümeye başladı.</p>

  <p class="calibre6">Tanis, Nehiryeli'ne baktı.</p>

  <p class="calibre6">"Marulina!" diye seslendi Bozkırlı kadına. İleri koşarak Altınay'ın kolunu yakaladı. <span class="calibre8">"Nikh pat-takh merilar!"</span> dedi sertçe.</p>

  <p class="calibre6">Kadın sabah göğü kadar mavi ve soğuk gözlerle ona baktı. "Hayır," dedi kararla, "köyümüze gidiyorum. Eğer bir şey olduysa bu bizim hatamız.</p>

  <p class="calibre6">O canavarlardan bin tane bile bekliyor olsa umurumda değil. Kendi halkımla öleceğim, daha önce de yapmam gerektiği gibi." Sesi kısıldı. Onu izleyen Tanis kalbinin parçalandığını hissetti.</p>

  <p class="calibre6">Nehiryeli kollarını kadına doladı ve birlikte doğmakta olan güneşe doğru yürümeye başladılar.</p>

  <p class="calibre6">Caramon boğazını temizledi. "İnşallah o şeylerden bin tanesine rastlarım," diye mırıldandı, hem kendi, hem de kardeşinin eşyalarını sırtlarken.</p>

  <p class="calibre6">"Hey," dedi hayretle. "Bunlar dolu." Torbasının içine baktı. "Erzak. Birkaç günlük. Kılıcım da kınında!"</p>

  <p class="calibre6">"En azından bu konuda sıkılmamıza gerek olmayacak," dedi Tanis ciddi ciddi. "Sen iyi misin Sturm?"</p>

  <p class="calibre6">"Evet," diye cevap verdi şövalye. "Uykudan sonra kendimi çok daha iyi hissediyorum."</p>

  <p class="calibre6">"Tamam o halde. Haydi gidelim. Flint, Tas nerede?" Arkasını dönen Tanis, neredeyse tam arkasında durmakta olan kenderin üzerine düşüyordu.</p>

  <p class="calibre6">"Zavallı Altınay," dedi Tas yavaşça. Tanis onun omuzuna vurdu yavaşça. "Belki de korktuğumuz kadar kötü değildir," dedi yarımelf, dalgalanan otlar arasından Bozkırlılar'ı izleyerek. "Belki de savaşçılar onları geri püskürtmüşlerdir ve onlar da zafer ateşleridir."</p>

  <p class="calibre6">Tasslehoff içini çekerek Tanis'e kaldırdı bakışlarını, kahve rengi gözleri açılmıştı. "Sen kokuşmuş bir yalancısın Tanis," dedi kender. O günün çok uzun olacağını hissediyordu.</p>

  <p class="calibre6">Alacakaranlık. Kavuşan soluk güneş. Sarı ve ten renkli çubuklar batı göğüne çizgiler çektikten sonra korkunç bir geceye soldular. Yolarkadaşları Krynn üzerinde, ruhlarındaki ürpertiyi kovacak bir ateş bulunamayacağından hiç ısı vermeyen bir ateşin etrafında birbirlerine sokuldular. Birbirleriyle konuşmadılar ama her biri, görmüş oldukları şeyden, bu anlamsızlıktan bir anlam çıkarmaya çalışarak ateşe bakıyordu.</p>

  <p class="calibre6">Tanis ömrü boyunca çok korkunç şeyler yaşamıştı. Ama Que-shu köyünün talanı, savaşın dehşetinin bir sembolü olarak hep hatırasında canlı kalacaktı.</p>

  <p class="calibre6">Öyle bile olsa, Que-shu'yu hatırladığı zamanlar, aklı o korkunç manzaranın hepsini birden istemediği için sadece kaçışan birkaç görüntü yakalayabiliyordu. Garip bir şekilde Que-shu'nun erimiş taşlarını hatırlayıp duruyordu. Onları çok net hatırlıyordu. Sadece uykularında, dumanları tüten taşlar arasında yatan, eğrilip büğrülmüş, kararmış cesetleri hatırlıyordu.</p>

  <p class="calibre6">Taştan koca duvarlar, taştan koca tapınaklar ve yapılar, taştan avluları ve heykel koleksiyonları olan geniş taştan binalar, taştan koca arena - hepsi, yaz günündeki tereyağı gibi erimişti. Köye en az bir önceki şafaktan önce saldırılmış olmalıydı ama taşlar hâlâ için için yanıyordu. Sanki akkor halinde ortalığı kasıp kavuran bir alev bütün köyü yutmuştu. Ama Krynn'da hangi ateş taşları eritebilirdi?</p>

  <p class="calibre6">Bir gıcırtı sesi hatırlıyordu; bu sesi duyduğunu ve bu yüzden aklının karıştığını ve kafasında sabit bir fikir halini alan, o ölümcül sessizlik içindeki kasabada duyulan tek sesin kaynağını buluncaya kadar onu merak içinde bıraktığını hatırlıyordu. Sesin kaynağını buluncaya kadar bütün köyü koşarak geçmişti. Diğerleri gelinceye kadar onlara da bağırdığını hatırlıyordu Hepsi erimiş arenaya bakakalmışlardı.</p>

  <p class="calibre6">Çanak şeklindeki bir yapının kenarlanndan koca taş blokları akmış, çanağın dibinde eriyik taştan dalgacıklar oluşturmuştu. Tam ortasında -yanmış ve kararmış olan otların üzerinde- kaba bir darağacı duruyordu. Yanmış toprağa iki koca direk, tarifsiz bir güç tarafından kakılmış, direklerin kaideleri darbelerden kıymık kıymık olmuştu. Yerden on ayak yukarda iki direği enlemesine bir direk daha bağlanmıştı. Tahtalar kömürleşmiş ve fiske fışkı olmuştu. Leşçi kuşlar tepesine tünemişti. Eriyip de birbirine karışmadan önce demir oldukları anlaşılan bir metalden yapılmış olan üç zincir bir ileri, bi geri sallanıyordu. Gıcırtı sesinin nedeni buydu. Her zincirden aşağıya, ceset oldukları ayaklarından anlaşılan birer ceset sallanıyordu. Cesetler insan ceseti değildi; bunlar hobgoblindiler. Bu dehşetli yapının tam tepesinde, enlemesine duran direğe kırık bir kılıç ile saplanmış bir kalkan duruyordu. Vuruklarla dolu kalkanın üzerine kaba Ortak Yazı'yla kazınmış sözler vardı.</p>

  <p class="calibre6"><span class="calibre8"><br /></span></p>

  <p class="calibre6"><span class="calibre8">Benim emirlerime karşı gelip rehin alanlara işte bu&nbsp;</span><span style="font-style: italic; font-size: 1em;">olur. Ya ölürler, ya öldürürler.</span></p>

  <p class="calibre6"><br /></p>

  <p class="calibre6">Verminaard, diye imzalanmıştı yazı.</p>

  <p class="calibre6">Verminaard. Bu isim Tanis'e hiçbir şey ifade etmiyordu.</p>

  <p class="calibre6">Diğer görüntüler. Altınay'ın babasının evinin yıkıntıları ortasında durup kırılmış bir vazoyu bir araya getirmeye çalışışını hatırlıyordu. Bir köpek hatırlıyordu -bütün köyde rastladıkları tek canlı- ölü bir çocuğun bedeni yanına kıvrılmış bir köpek. Caramon küçük köpeği okşamak için durmuştu Hayvan önce sindikten sonra koca adamın elini yalamıştı. Sonra çocuğun soğuk yüzünü yaladı, savaşçıya ümitle bakıyordu, bu insanın her şeyi düzeltmesini, minik oyun arkadaşının yeniden koşup gülmesini sağlamasını bekleyerek. Caramon'un koca elleriyle köpeğin yumuşak tüylerini okşadığını hatırlıyordu.</p>

  <p class="calibre6">Nehiryeli'nin yanmış ve yıkılmış köyüne bakarken bir taş alıp, amaçsızca elinde tuttuğunu hatırlıyordu.</p>

  <p class="calibre6">Sturm'ün darağacının önünde mıhlanmış gibi durup yazıya baktığını hatırlıyordu; sonra şövalyenin dudaklarının dua eder veya sessiz bir ant içercesine kıpırdadığını da hatırlıyordu.</p>

  <p class="calibre6">Harabeye dönmüş köyün ortasında durup, bir köşede ağlarken bulduğu Tasslehoffun sırtına avutmak için hafif hafif vuran, o uzun ömrü boyunca birçok trajediye tanık olmuş o cücenin hüzünle çizgilenmiş yüzünü hatırlıyordu.</p>

  <p class="calibre6">Altınay'ın çılgınlar gibi hayatta kalanları arayışını hatırlıyordu. Kadın, sonunda sesi kısılıncaya kadar isimlerini seslenip sonra çağrılarına derinden bir cevap bekleyerek etrafı dinleye dinleye kararmış molozlar arasında emeklemiş ve Nehiryeli sonunda onu hiç umut olmadığı konusunda ikna etmişti. Eğer kurtulanlar olduysa bile çoktan kaçmış olmalıydı.</p>

  <p class="calibre6">Tek başına, kasabanın ortasında durup içinde ok başlarının bulunduğu toz yığınlarına bakıp, onların ejderan cesetleri olduğunu farkedişini hatırlıyordu.</p>

  <p class="calibre6">Soğuk bir elin kolundaki temasını ve büyücünün fısıltılı sesini hatırlıyordu.</p>

  <p class="calibre6">"Tanis, ayrılmamız lâzım. Yapabilecek hiçbir şeyimiz yok ve Xak Tsaroth'a varmamız gerek. O zaman öcümüzü alırız."</p>

  <p class="calibre6">Böylece Que-shu'dan ayrılmışlardı. Geceye doğru yolculuk ettiler, hiçbiri durmak istemiyor, hepsi artık yorgunluktan, sonunda uyuduklarında hiç kâbus görmeyecekleri şekilde güçleri tükeninceye kadar kendini zorlamak istiyordu.</p>

  <p class="calibre6">Ama kâbuslar yine de geldi.</p>
</body>
</html>
