<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <div class="calibre1">
      <br class="calibre1" />
    </div>
  </div>

  <h2 class="calibre17" title="- 1 - Eski dostlar buluşuyor. Kaba bir müdahale."><a class="calibre20" id="bookmark6"></a><b class="calibre4"><i>-</i></b> <span class="calibre19">1 -</span></h2>

  <h2 class="calibre17"><a class="calibre20" id="bookmark7"></a><span class="calibre19">Eski dostlar buluşuyor.</span></h2>

  <h2 class="calibre17"><span class="calibre19">Kaba bir müdahale.</span></h2>

  <div class="calibre1">
    <span class="calibre16"><br class="calibre1" /></span>
  </div>

  <p class="calibre6">Flint Fireforge, yosun kaplı, koca bir kayaya bıraktı kendini. Yaşlı cüce kemikleri onu yeterince uzun zamandır ayakta tutmuştu ve artık şikâyet etmeden devam etmeye hiç niyetleri yoktu.</p>

  <p class="calibre6">"Hiç ayrılmamalıydım." Flint söylenerek aşağıdaki vadiye baktı. Etrafta başka birileri olduğunu gösteren hiç iz olmamasına rağmen yüksek sesle konuşuyordu. Uzun yıllar yalnız başına yaptığı geziler cücede kendi kendine konuşma alışkanlığı yaratmıştı. Her iki eliyle dizlerine vurdu. "Ve bir daha ayrılacak olursam ne olayım!" diye beyan etti hararetle.</p>

  <p class="calibre6">Akşamüstü güneşiyle ısınmış kaya, serin güz havasında bütün gün boyunca yürümüş olan kocamış cüceye rahat gelmişti. Flint gevşeyerek, bıraktı sıcaklık -hem güneşin hem de düşüncelerinin sıcaklığı- kemiklerine kadar insin. Çünkü artık evine gelmişti.</p>

  <p class="calibre6">Gözlerini sevgiyle bu bildik manzara üzerinde dolaştırarak etrafına bakındı. Altında uzanan dağ yamacı, güz ihtişamı ile örtülmüş yüksek dağlık çukurun bir kenarıydı. Vadideki vallen-ağaçları mevsimin renkleriyle tutuşmuştu; parlak kırmızılar ve altın renkler gerideki Kharolis zirvelerine doğru mora dönüyordu. Ağaçlar arasındaki kusursuz masmavi sema Kristalmir Gölü sularında kendini yineliyordu. Ağaç tepeleri arasından, Solace'ın varlığının tek işareti olan duman sütunları kıvrım kıvrım yükseliyordu. Yumuşak, yaygın bir pus, vadiyi, evlerin yanan ocaklarının tatlı kokusuyla örtüyordu.</p>

  <p class="calibre6">Flint oturup dinlenmeye başlayınca torbasından ahşap bir blok ile parlak bir hançer çıkarttı, elleri şuurlu bir düşünceye tabii olmaksızın hareket etmeye başladı. Ucu kaçmış bir zamandan beri cüce ırkı, biçimsiz olan şeyleri kendi zevklerine göre biçimlendirme ihtiyacını hissetmişti hep. Birkaç yıl önce işten elini eteğini çekmeden evvel kendisi de belli bir üne sahip bir demirciydi zaten. Bıçağı ahşaba sürdü, sonra dikkati başka bir yere çekildi ve aşağıdaki gizli bacalardan yükselen dumanlara bakarken eli boşta kaldı.</p>

  <p class="calibre6">"Kendi evimin ateşi sönmüş," dedi Flint hafifçe. Hissi davrandığı için kendine kızarak silkindi ve ahşabı intikam alırcasına dilmeye başladı. Yüksek sesle homurdanıyordu: "Evim boş boş duruyor. Büyük bir ihtimalle çatısı akıp mobilyaları mahvetmiştir. Şu şapşal macera. Bu güne kadar yaptığım en aptalca şey. Yüz kırk sekiz yıl sonra bir şeyler öğrenmiş olmam gerekirdi!"</p>

  <p class="calibre6">"Hiç de öğrenemeyeceksin cüce," diye cevapladı onu uzaktan gelen bir ses. "İki yüz kırk sekize kadar yaşasan bile!"</p>

  <p class="calibre6">Elindeki tahtayı bırakan cüce bir yandan yoldan aşağı bakarken bir yandan da eli, sakin bir güvenle hançerden ayrılıp baltasının sapına doğru gitti. Ses tanıdık gibiydi, uzun zamandır duyduğu ilk tanıdık ses. Ama tam olarak çıkartamıyordu.</p>

  <p class="calibre6">Flint, alçalmış güneşe gözlerini kısarak baktı. Yoldan iri adımlarla ona doğru ilerleyen bir insan sureti görmüş gibiydi. Ayağa kalkan Flint, daha iyi görebilmek için yüksek bir çam ağacının gölgesine çekildi. Adamın yürüyüşünde rahat bir zarafet izi vardı - elfçe bir zarafet derdi Flint; ama adamın bedeni bir insan bedeninin kalınlığı ve sıkı adale yapısına sahipti; öte yandan yüzündeki kıllar kesinlikle insan ırkına aitti. Cücenin, adamın yeşil kukuletasının altından tüm görebildiği yanık teni ve kızıl kestane sakallarıydı. Adamın bir omuzuna uzun bir yay asılmış, sol yanından da bir kılıç sallanıyordu. Elflerin çok sevdikleri karışık desenlerle titizlikle süslenmiş yumuşak deriden giysiler giymişti. Fakat Krynn'de hiçbir elfin sakalı olamazdı... hiçbir elfin ama...</p>

  <p class="calibre6">'Tanis?" dedi Flint tereddüt içinde, adam yaklaşırken</p>

  <p class="calibre6">"Aynen öyle." Yeni gelenin sakallı yüzü büyük bir tebessümle açıldı. Kollarını açtı ve cüce ona engel olamadan Flint'i ayaklarını yerden kesecek şekilde kucakladı. Cüce eski dostuna kısa bir an için sarıldı, sonra itibarını hatırlayarak kıvranıp kendini yarım-elfin kucağından kurtardı.</p>

  <p class="calibre6">"Eh, beş yılda terbiyende bir değişiklik olmamış," diye homurdandı cüce. "Hâlâ ne yaşıma, ne de halime saygı göstermiyorsun. Beni patates çuvalı gibi oradan oraya atıp duruyorsun." Flint yola doğru baktı. "İnşallah bizi tanıyanlardan gören olmamıştır."</p>

  <p class="calibre6">"Bizi pek hatırlayan olduğunu zannetmiyorum," dedi Tanis, gözleri bodur arkadaşını sevgiyle incelerken. "Zaman senin ve benim için, insanlar için geçtiği gibi geçmiyor yaşlı cüce. Beş yıl onlar için, uzun bir süre, bizim için bir an." Sonra gülümsedi. "Hiç değişmemişsin."</p>

  <p class="calibre6">"Aynı şeyi başkaları için de söyleyemeyeceğim." Flint yeniden kayaya oturarak bir kez daha oymaya başladı. Kaşlarını çatarak Tanis'e baktı. "Sakal niye? Zaten yeterince çirkindin."</p>

  <p class="calibre6">Tanis çenesini kaşıdı. "Elf kanı taşıyanlarla pek dost olmayan topraklara gittim. Sakal - insan babamdan bir armağan," dedi acı bir alayla, "soyumu saklamam konusunda çok işe yaradı."</p>

  <p class="calibre6">Flint homurdandı. Bunun gerçeğin tümü olmadığını biliyordu. Yarımelf, öldürmekten tiksinti duyduğu halde kavgadan kaçıp da bir sakalın ardına gizlenecek biri değildi. Tahta kıymıkları uçuştu.</p>

  <p class="calibre6">"Ben hangi kanı taşırsa taşısın kimseye dost gözüyle bakılmayan topraklara gittim." Flint elindeki tahta parçasını inceleyerek elinde evirip çevirdi. "Ama artık evimize geldik. Hepsi geride kaldı."</p>

  <p class="calibre6">"Benim duyduğum kadarıyla pek öyle sayılmaz," dedi Tanis, güneşi gözlerinden uzaklaştırmak için kukuletasını bir kez daha başına geçirerek. "Liman'daki Yüce Arayanlar, Hederick isminde bir adamı Solace'ı yönetsin diye Yüksek Teokrat olarak atamış; o da kasabayı yeni dininin aşırılıklarıyla bir fesat yuvası haline sokmuş."</p>

  <p class="calibre6">Tanis ile cüce birlikte dönerek sakin vadiye baktı. Vallen-ağaçları arasındaki evleri görünür kılan ışıklar göz kırpmaya başlamıştı. Evlerdeki ocaklardan çıkan odun dumanının karıştığı gece havası hareketsiz, sakin ve tatlıydı. Arada sırada, çocuklarını yemeğe çağıran bir ananın belli belirsiz sesini duyabiliyorlardı.</p>

  <p class="calibre6">"Ben Solace'ta kötülük olduğuna dair bir şey duymadım," dedi Flint sessizce.</p>

  <p class="calibre6">"Dini zulüm... soruşturmalar... " Tanis'in sesi, kukuletasının derinliklerinden meşum meşum geliyordu. Sesi, Flint'in hatırladığından daha derin, daha sıkıntılıydı. Cüce kaşlarını çattı. Arkadaşı beş yılda değişmişti. Üstelik elfler hiç değişmezdi! Ama öte yandan Tanis sadece bir yarımelfti; annesi, Afet'i izleyen kargaşa günlerinde Krynn'deki değişik ırkları birbirinden ayıran savaşlardan birinde insan bir savaşçı tarafından tecavüze uğradığından, bir şiddet çocuğuydu.</p>

  <p class="calibre6">"Soruşturmalar! Bu sadece yeni Yüksek Teokrat'a karşı gelenler içinmiş, söylentilere göre." Flint horuldadı. "Ben Arayıcı tanrılara inanmıyorum -hiç inanmamıştım- ama inançlarımı gidip sokakta ilan da etmiyorum. Sessiz kal ki sana dokunan olmasın - benim düsturum bu. Liman'daki Yücearayanlar hâlâ irfan sahibi bilge kişiler. Sadece bu, Solace'taki bu çürük elma bütün küfeyi bozuyor: Bu arada, sen aradığını bulabildin mi?"</p>

  <p class="calibre6">"Kadim ve gerçek tanrılara ait bir işaret mi?" diye sordu Tanis. "Yoksa biraz akıl mı? Ben her ikisini de aramaya gitmiştim. Hangisini kastettin?"</p>

  <p class="calibre6">"Eh, sanırım biri birinden ayrılmaz," diye homurdandı Flint. Tahta parçasını elinde evirip çevirdi, hâlâ boyutlarından hoşnut değildi. "Bütün gece burada, yemek ateşlerinin kokusunu içimize çekerek oturacak mıyız? Yoksa kasabaya girip biraz akşam yemeği yiyecek miyiz?"</p>

  <p class="calibre6">"Gideceğiz." Tanis elini salladı. Birlikte patikadan aşağıya yollandılar, Tanis'in koca bir adı<span class="calibre21">mın</span>a karşılık cüce iki adım atmak zorunda kalıyordu. Birlikte yolculuk etmeyeli uzun yıllar olmasına rağmen Flint gayri ihtiyari adımlarını hızlandırırken Tanis de gayri ihtiyari adımlarını yavaşlattı.</p>

  <p class="calibre6">"Demek ki hiçbir şey bulamadın?" diye sorgusunun peşini bırakmadı Flint.</p>

  <p class="calibre6">"Hiçbir şey." diye cevaplandırdı Tanis. "Çok uzun süre önce de keşfetmiş olduğumuz gibi, dünyadaki yegâne ermişler ve papazlar yanlış tanrılara hizmet ediyor. Şifa verenlerle ilgili bir sürü hikaye dinledim ama hepsi numara ve büyüydü. Neyseki dostumuz Raistlin nelere dikkat etmemi bana öğretmişti..."&nbsp;</p>

  <p class="calibre6">"Raistlin!" Flint pöfledi. "O soluk benizli, sıska büyücü. Kendisi de şarlatanın teki zaten. Hep sümüklü, zırıltılı; durmadan burnunu kendini alakadar etmeyen her şeye sokar durur. Eğer ona göz kulak olan o ikiz kardeşi olmasa birisi onun büyülerini çoktan bitirirdi ya neyse."</p>

  <p class="calibre6">Tanis sakalının tebessümünü gizlediğine memnun oldu. "Bence genç adam senin takdir ettiğinden daha iyi bir büyücü," dedi. "Sonra kabul et, o sahte ermişler tarafından tutsak edilenleri kurtarmak için uzun süre, yorulmak nedir bilmeden çalıştı -benim gibi." İçini geçirdi.</p>

  <p class="calibre6">"Eminim yaptığınız için pek bir teşekkür almamışsınızdır," diye mırıldandı cüce.</p>

  <p class="calibre6">Çok az," dedi Tanis. "İnsanlar bir şeylere inanmak istiyor - ta derinlerde bir yerlerde bunun yanlış olduğunu bilseler bile. Peki ama ya sen? Senin memleketine yaptığın yolculuk nasıl geçti?"</p>

  <p class="calibre6">Flint cevap vermeden sert adımlarla yürümeye devam etti, yüzü asıktı. Sonunda mırıldandı, "Hiç gitmemeliydim," ve Tanis'e doğru kaldırdı bakışlarını, gür ve sarkık ak kaşlarının altından ancak görülebilen gözleri yarımelfe, cücenin sohbetin kendisine düşen bölümünden hoşlanmadığını gösteriyordu. Tanis bakışını gördüğü halde yine de sorularını sordu.</p>

  <p class="calibre6">"Cüce dinadamlarından ne haber? Duyduğumuz hikayeler?"</p>

  <p class="calibre6">"Doğru değil. Dinadamları, üç yüzyıl önce Afet sırasında yok olmuşlar. Yaşlılar böyle söylüyor."</p>

  <p class="calibre6">"Aynı elfler gibi," diye düşüncelere daldı Tanis.</p>

  <p class="calibre6">"Gördüğüm..."</p>

  <p class="calibre6">"Şışşt!" Tanis elini ikaz edercesine kaldırdı.</p>

  <p class="calibre6">Flint aniden duruverdi. "Ne?" diye fısıldadı.</p>

  <p class="calibre6">Tanis işaret etti. "Orada, korunun içinde."</p>

  <p class="calibre6">Flint ağaçlara doğru bakarken aynı anda sırtında bağlı duran savaş baltasına uzandı.</p>

  <p class="calibre6">Kavuşmakta olan güneşin kızıl ışınları ağaçlar arasındaki bir maden parçası üzerinde bir an için parıldayıvermişti. Tanis bunu bir kez gördü, kaybetti, sonra yeniden gördü. Fakat tam o anda güneşin kavuşmasıyla, gökyüzü zengin bir menekşe rengine boğuldu ve ormandaki ağaçlar arasına gecenin gölgeleri süzüldü.</p>

  <p class="calibre6">Flint alacakaranlığa doğru gözlerini kısarak baktı. "Ben bir şey görmüyorum."</p>

  <p class="calibre6">"Ben gördüm," dedi Tanis. Maden pırıltısını gördüğü yere bakmaya devam ediyordu ve zamanla elfgörüş kuvveti, her canlının yaydığı fakat sadece elflerin görebildiği ılık kızıl aurayı farketmeye başladı. "Kim var orada?" diye seslendi Tanis.</p>

  <p class="calibre6">Uzun süren bir aradan sonra gelen yegane ses, yarımelfin ensesindeki tüyleri diken diken eden ürkütücü bir sesti. Bu, alçaktan başlayarak gitgide yükselen, yükselen ve sonunda yüksek perdeden, çığlık çığlığa bir zırıltı halini alan yankılı bir vızıltı sesiydi. Arasından bir ses yükseldi.</p>

  <p class="calibre6">"Gezgin elf yolundan dön ve cüceyi arkanda bırak. Biz Flint Fireforge'un meyhanede yere serdiği zavallıların ruhlarıyız. Biz bir cenk sırasında mı öldük?"</p>

  <p class="calibre6">Ruhun sesi ona eşlik eden zırıltı ve vızıltı sesiyle birlikte yeni bir perdeye çıkmıştı.</p>

  <p class="calibre6">"Hayır! Bir tepe cücesinden daha çok içemediğimiz için üzümlerin ruhu tarafından lanetlenerek utançtan öldük."</p>

  <p class="calibre6">Flint'in sakalı hiddetle titremeye başlamıştı; Tanis kendini tutamayıp katıla katıla gülerken, balıklamasına çalılıklara doğru dalmasın diye kızgın cücenin omzundan tutmak zorunda kaldı.</p>

  <p class="calibre6">"Şu elflerin lanet olasıca gözleri!" Hayaletin sesi neşelenmişti. "Ve cücelerin lanet olasıca sakalları!"</p>

  <p class="calibre6">"Başka kim olabilirdi ki?" diye homurdandı Flint. "Tasslehoff Burrfoot!" Ağaçların altındaki çalılarda bir hışırtı oldu, derken patika üzerinde minik bir suret beliriverdi. Bu bir kender idi, yani Krynn'deki pek çok kişi tarafından sivrisinek türü bir dert gibi görülen ırklardan biri. İnce kemikli olan kenderler nadiren bir metre yirmi santimden daha uzun olurlardı. Bu kender ise hemen hemen Flint kadar uzundu, fakat ince yapısı ve değişmez çocuksu yüzü daha küçükmüş hissini veriyordu. Kürklü yeleği ve sade, ev dokuması tuniğine fazla zıt kaçan parlak mavi bir pantalon giyiyordu. Kahverengi gözleri yaramazlık ve eğlence ile parıldıyordu; gülümserken ağzının kenarları kulaklarına kadar yayılıyor gibiydi. Başını, medar-ı iftiharı olan uzun kahverengi saçlarının püskülü burnuna değecek şekilde, alaycı bir reveransla eğdi. Sonra kahkahalar atarak doğruldu. Tanis'in seri gözlerine takılan madeni parıltı kenderin sırtına ve beline bağlı sayısız torbanın birindeki tokadan gelmişti.</p>

  <p class="calibre6">Hoopak asasına dayanarak onlara sırıttı. O ürkütücü sesi çıkartan işte bu asaydı. Tanis'in sesi hemen tanıması gerekirdi çünkü kenderin, kendisine saldırmaya niyetlenen pek çok kişiyi asasını havada çevirip o çığlıkımsı zırıltı sesini çıkartarak korkuttuğunu görmüştü. Bu bir kender icadıydı; hoopakın alt ucu bakırla kaplıydı ve sivri uçluydu; üst ucu ise çatal şeklindeydi ve deriden bir sapanı vardı. Asanın kendisi tek, esnek bir söğüt dalından yapılmıştı. Krynn'deki bütün diğer ırklar tarafından küçük görülmelerine rağmen, hoopak bir kender için yararlı bir alet ya da silahtan daha fazla bir şeydi - bu onların sembolüydü. <span class="calibre8">"Yeni yollara hoopak gerek,"</span> kenderler arasında pek gözde bir atasözüydü. Bu sözü hemen başka bir deyişleri izlerdi: <span class="calibre8">"Hiçbir yol, hiçbir zaman eskimez."</span></p>

  <p class="calibre6">Tasslehoff aniden kollarını iyice açarak ileri doğru koştu. "Flint!" Kender kollarını cüceye dolayarak ona sarıldı. Flint utanç içinde, gönülsüzce kenderin kucaklamasına karşılık verip çabucak geriye çekildi. Tasslehoff sırıttı ve yarımelfe baktı.</p>

  <p class="calibre6">"Bu da kim?" Hayretle nefesini tuttu. "Tanis! Seni sakalla tanıyamadım!" Kısa kollarını uzattı.</p>

  <p class="calibre6">"Yo, sağolasın," dedi Tanis, sırıtarak. Eliyle kenderi uzaklaştırdı. "Para kesem bende kalsın."</p>

  <p class="calibre6">Ani bir telaşla Flint tuniğinin altını kontrol etti. "Seni rezil seni." diye kükreyerek, gülmekten iki büklüm olmuş kendere doğru sıçradı. Birlikte toza toprağa karıştılar.</p>

  <p class="calibre6">Tanis kıkır kıkır gülerek Flint'i kenderden ayırmaya çalıştı. Sonra durarak, telaşla döndü. Çok geç kalmıştı, koşum takımlarıyla dizginlerin gümüşsü şıngırtısını ve bir atın kişnemesini duyabiliyordu. Yarımelf elini kılıcının kabzasına koyduysa da dikkatli olsaydı elde etmiş olacağı avantajı çoktan kaybetmişti.</p>

  <p class="calibre6">Kendi kendine küfreden Tanis gölgeler içinden beliren sureti durup beklemekten başka bir şey yapamazdı. Suret, sanki binicisinden utanıyormuş gibi başını eğmiş tüylü ayaklı minik bir midilliye biniyordu. Binicisinin gri, benekli derisi yüzünde kat kat torbacıklar halini almıştı. Askeri görünüşlü bir miğferin altından domuz-pembesi iki göz onlara bakıyordu. Şişman, gevşek bedeni, pırıltılı ve gösterişli zırhları arasından sarkıyordu.</p>

  <p class="calibre6">Garip bir koku Tanis'in burnunu tiksintiyle kırıştırmasına yol açtı. "Hobgoblin!" diye tescil etti beyni. Kılıcını gevşeterek Flint'e bir tekme attı ama tam o anda da cüce tüm gücüyle hapşırarak kenderin üzerine oturmuştu.</p>

  <p class="calibre6">"At!" dedi Flint, bir kez daha hapşırarak.</p>

  <p class="calibre6">"Arkanda," diye cevapladı Tanis sakin sakin.</p>

  <p class="calibre6">Arkadaşının sesindeki ikaz tonunu duyan Flint doğrulup ayağa kalktı. Tasslehoff da çabucak aynısını yaptı.</p>

  <p class="calibre6">Hobgoblin midillisini apış arasına alarak oturmuş, ablak yüzünde küstah ve mağrur bir ifadeyle onlara bakıyordu. Pembe gözleri, güneş ışığının eyleşen son ışıklarını yansıtıyordu.</p>

  <p class="calibre6">"Bakın çocuklar," diye belirtti hobgoblin, ağır bir aksanla Ortak Dil'i konuşarak, "burada Solace'ta ne gibi ahmaklarla uğraşmak zorunda kalıyoruz."</p>

  <p class="calibre6">Hobgoblinin arkasındaki ağaçlar arasından gıcırtılı kahkahalar yükseldi. Kaba üniformalar içindeki beş goblin muhafız yayan olarak çıkageldiler. Liderlerinin atının yanında yerlerini aldılar.</p>

  <p class="calibre6">"Şimdi..." Hobgoblin semerinin üzerine abandı. Tanis, yaratığın koca göbeğinin eyer kaşını yutmasını dehşetle karışık bir çeşit hayranlıkla seyretti. "Ben Seçkinamir Toede, Solace'ı istenmeyen unsurlardan koruyan güçlerin başı. Hava karardıktan sonra şehir sınırları içinde gezinmeye hakkınız yok. Tutuklandınız." Seçkinamir Toede yanındaki goblinlerden biriyle konuşmak için eğildi. "Eğer üzerlerinde mavi kristal asa varsa bana getirin," dedi, çatlak goblin dilinde. Tanis, Flint ve Tasslehoff birbirlerine bunun anlamını sorarcasına baktılar. Hepsi biraz da olsa goblin dili bilirdi - Tas diğerlerine nazaran daha iyi. Doğru mu duymuşlardı? Mavi kristalden bir asa mı?</p>

  <p class="calibre6">"Eğer karşı koyarlarsa," diye ekledi Seçkinamir Toede, daha büyük bir etki yaratmak için Ortak Dil'e dönerek, "öldürün."</p>

  <p class="calibre6">Bununla birlikte dizginlere asıldı, bineğine binici kırbacıyla hafifçe vurdu ve kasabaya giden patikadan dörtnala uzaklaştı.</p>

  <p class="calibre6">"Goblinler! Solace'ta! Bu yeni Teokrat'ın vereceği çok cevaplar var!" Flint yere tükürdü. Uzanarak baltasını sırtındaki yerinden çıkarttı ve dengesini sağlayana kadar bir ileri, bir geri sallanarak ayaklarını sık sıkı yerleştirdi. "Pekala," diye beyan etti. "Haydi gelin."</p>

  <p class="calibre6">"Geri çekilmenizi tavsiye ederim," dedi Tanis, pelerinini bir omzuna atıp kılıcını çekerek. "Uzun bir yolculuktan geliyoruz. Açız, yorgunuz ve uzun süredir görüşmediğimiz arkadaşlarımızla olan randevumuza geç kaldık. Tutuklanmaya hiç niyetimiz yok."</p>

  <p class="calibre6">"Veya öldürülmeye," diye ekledi Tasslehoff. O silah milah çekmemişti ama durmuş büyük bir ilgiyle goblinleri seyrediyordu.</p>

  <p class="calibre6">Biraz şaşıran goblinler birbirlerine sinirli sinirli baktılar. Biri, liderlerinin gözden kaybolduğu yola kara kara baktı. Goblinler küçük kasabaya gelip giden yayan yolcuları ve çiftçileri korkutmaya alışkındılar - silahlı ve görüldüğü kadarıyla da usta dövüşçülere meydan okumaya değil. Öte yandan Krynn'deki diğer ırklara duydukları nefret köklüydü. Uzun, eğri bıçaklarını çektiler.</p>

  <p class="calibre6">Baltasının sapını sıkı sıkı kavrayan Flint iri adımlarla ilerledi. "Lağım cücelerinden daha çok nefret ettiğim tek bir yaratık vardır," diye mırıldandı, "goblinler!"</p>

  <p class="calibre6">Goblinler Flint'i devirmeyi umarak ona doğru daldılar. Flint baltasını ölümcül bir incelik ve zamanlamayla savurdu. Goblinin kellesi tozların içine yuvarlanırken bedeni de yere düştü.</p>

  <p class="calibre6">"Sizin gibi yapışkan pisliklerin Solace'da işi ne?" diye sordu Tanis, başka bir goblinin beceriksiz hamlesini büyük bir ustalıkla karşılayarak. Kılıçları karşılaşarak bir an öylece durdu, sonra Tanis goblini geriye doğru itti. "Yüksek Teokrat adına mı çalışıyorsunuz?"</p>

  <p class="calibre6">"Teokrat mı?" Goblin bir fokurtu sesiyle güldü. Silahını çılgınca savurarak Tanis'e doğru atıldı. "O ahmak mı? Seçkinamir'imiz onun için değil - ah!" Yaratık Tanis'in kılıcına m<span class="calibre21">ıhl</span>andı. Homurdandı ve sonra yere kaydı.</p>

  <p class="calibre6">"Lanet olasıca!" Tanis küfrederek sıkıntıyla ölü gobline baktı. "Sakar ahmak! Onu öldürmek değil, kimin tuttuğunu öğrenmek istiyordum."</p>

  <p class="calibre6">"Bizi kimin tuttuğunu yakında öğrenirsin - istediğinden de çabuk!" diye hırladı başka bir goblin, dikkati dağılmış yarımelfe doğru koşarak. Tanis hızla dönerek yaratığın silahını düşürdü. Goblinin karnına, iki büklüm olmasını sağlayan bir tekme savurdu.</p>

  <p class="calibre6">Başka bir goblin, öldürücü balta hareketinden kendini henüz tam olarak toparlayamamış Flint'in üzerine atıldı. Cüce dengesini sağlamaya çalışarak geriye doğru sendeledi.</p>

  <p class="calibre6">O zaman Tasslehoffun tiz sesi gürledi. "Bu pislikler herkes için çalışabilir Tanis. Arada bir bunlara köpek maması at, sonsuza kadar sana hiz..."</p>

  <p class="calibre6">"Köpek maması ha!" Goblin karga gibi gaklayarak hiddetle Flint'ten uzaklaştı. "Kender etine ne dersin, minik vızıltı!"</p>

  <p class="calibre6">Silahsız olduğu belli olan kendere doğru ayaklarını şaplata şaplata giderken, morumsu kırmızı elleri Tas'ın boynuna uzandı. Tas, yüzündeki masum, çocuksu ifadeyi hiç bozmadan tek bir hareketle göğsüne uzanarak çektiği hançeri fırlattı. Goblin göğsünü tutarak bir homurtuyla düştü. Kalan goblinler kaçarken ayaklarının şıpıdık sesleri duyuluyordu. Dövüş sona ermişti.</p>

  <p class="calibre6">Tanis kılıcını kınına koydu, leş gibi kokan cesetlere yüzünü buruşturarak baktı; koku, çürümüş balık kokusuna benziyordu. Flint baltasından kara goblin kanını temizledi. Tas, üzüntüyle öldürdüğü goblin cesedine bakıyordu. Kenderin hançeri yüzü koyun yatan goblinin altında kalmıştı.</p>

  <p class="calibre6">"Alıvereyim istersen," diye teklif etti Tanis, cesedi yuvarlamaya hazırlanarak.</p>

  <p class="calibre6">"Hayır." Tas yüzünü ekşitti. "Geri almak istemiyorum. Kokusu hiç çıkmaz, biliyor musun."</p>

  <p class="calibre6">Tanis başıyla onayladı. Flint baltasını yeniden yerine koydu ve yollarına devam ettiler.</p>

  <p class="calibre6">Karanlık koyuldukça Solace'ın ışıkları daha da parlaklaştı. Serin havada, odun ateşinin dumanı akıllarına yiyecek, sıcak ve güvenli bir yer düşüncesini getirdi. Yolarkadaşları adımlarını sıklaştırdı. Uzun bir süre konuşmadılar, her biri Flint'in sözlerini hatırlıyordu: Goblinler. Solace'ta.</p>

  <p class="calibre6">Fakat sonunda ele avuca sığmaz kender kıkırdamaya başladı. "Hem sonra," dedi, "hançer de Flint'indi!"</p>
</body>
</html>
